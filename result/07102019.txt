https://www.dr.dk/nyheder/politik/roede-blaa-og-groenne-krav-til-finanslov-partier-var-til-kaffemoede-hos-nicolai

PolitikRøde, blå og grønne krav til finanslov: Partier var til kaffemøde hos Nicolai WammenRegeringen og Folketingets partier tog mandag tilløb til de kommende finanslovsforhandlinger.
Partiernes ønskeseddel er lang, konstaterede finansminister Nicolai Wammen (S).
I morgen afholder han de sidste sættemøder inden de reelle forhandlinger om næste års finanslov.
Af Oliver Batchelor, Line Jenvall og Emil Christian Eller07.
okt.
2019 kl.
22.
25Læs opDet var med kaffekander på bordet og en forhandlingsreserve på 2,1 milliarder kroner, at finansminister Nicolai Wammen (S) i dag bød Folketingets partier velkommen på sit kontor.
De indledende forhandlingerSom start på finanslovsforhandlingerne holdes der sættemøder med alle Folketingets partier.
Planen for de indledende møder er:Mandag den 7.
oktober:Kl.
8.
30: Radikale VenstreKl.
10.
45: AlternativetKl.
12.
00: EnhedslistenKl.
13.
15: Socialistisk FolkepartiKl.
14.
30: VenstreKl.
15.
45: Dansk FolkepartiKl.
16.
45: Det Konservative FolkepartiKl.
19.
00: SiumutTirsdag den 8.
oktober:Kl.
8.
00: Liberal AllianceKl.
9.
30: Nye BorgerligeKl.
10.
15: Inuit AtaqatigiitKl.
11.
15: JavnaðarflokkurinKl.
12.
00: SambandsflokkurinHer dukkede først de røde støttepartier og sidenhen de tre største partier i blå blok op for en ad gangen at lægge deres ønsker til den kommende finanslov på bordet.
- Det har været en rigtig god dag.
Jeg har haft lejlighed til at fortælle, at regeringen gerne vil lave en finanslov, hvor vi sætter velfærd først, hvor vi også kan ansætte 1.
000 flere sygeplejersker.
Og hvor vi sætter en klar grøn retning, lød det fra Nicolai Wammen.
Efter at have drukket kaffe med partierne, kunne han dog konstatere, at der er "knaster".
- Det er stadig det samme ved dagens slutning som ved dagens start.
Partierne er rigtig gode til at komme med ønskesedler.
Og når man er finansminister, så er det ikke nok at komme med ønsker, så skal der også komme finansiering.
Læs også:Nu starter forhandlingerne om finansloven: Radikale vil have højere ambitioner fra regeringenDa regeringen i onsdags præsenterede sit udspil til en finanslov for 2020, udløste det stor skuffelse hos SF, Enhedslisten og De Radikale, der skrev under på det forståelsespapir, der danner grundlag for S-regeringen.
Til det siger Nicolai Wammen:- Jeg tror, det er normalt, at når regeringen lægger sit forslag frem, så siger de andre partier, at de har bedre ideer.
Sådan er det.
Jeg tror, de kommende uger vil vise, at vi i fællesskab kan lande en rigtig god finanslov, gerne med så mange partier som muligt.
1Radikale Venstre: Der er ubetalte regningerRegeringen har slækket på de ambitioner, der var udgangspunktet i de 18 sider, som regeringen og de tre støttepartier blev enige om for for tre og en halv måned siden.
Sådan lød det fra i dag fra Morten Østergaard på vej ind til mødet hos finansministeren.
- Der er en række ubetalte regninger i regeringens finanslovsforslag i forhold til det, vi aftalte i forsommeren.
Uddannelsesloftet, kulturens omprioriteringsbidrag og en række ting, der beløber sig til mere end en halv milliard, som vi er nødt til at starte med at få på plads.
Efter sættemødet var tonen lidt mere rund fra den radikale leder:- Hvis vi skal leve op til de forventninger, vi selv har været med til at skabe, om at der er mindre forurening i Danmark næste år, og at der er flere voksne til vores børn i skoler og institutioner, så skal vi jo have et resultat.
Derfor er vi mest optaget af, hvad slutresultatet bliver.
Så kan vi godt undvære alle mellemregningerne.
2Alternativet foreslår grønne obligationerUffe Elbæk og Alternativet dukkede efterfølgende op med deres ideer til en fordeling af de 2,1 milliarder kroner, som regeringen har øremærket til minimumsnormeringer, grøn omstilling og kultur.
Den grønne omstilling er Alternativets hjerteblod.
Og derfor vil Uffe Elbæk også have flere penge til blandt andet udfasning af fossile brændstoffer til fordel for vedvarende energi.
Ellers kan kan det ifølge Alternativet blive svært at nå målet om at reducere Danmarks udledning af drivhusgasser med 70 procent i 2030 i forhold til niveauet i 1990.
- Den økonomiramme, der ligger nu, er slet ikke god nok i forhold til de ambitioner, vi har på tværs af partierne i Folketinget, sagde han.
Med sig havde Uffe Elbæk en ide om, at staten skal udstede obligationer med et grønt formål, som kan skaffe penge til tiltag på klimaområdet.
- I Holland har man gjort det.
På et døgn fik man 45 milliarder ind ved det.
Danske pensionskasser har sagt, at det kunne man godt gå ind i i Danmark.
Så det anbefaler vi finansministeren som et bedre forslag til finansiering.
3Enhedslisten kræver flere penge i spilFor Enhedslistens Pernille Skipper var det dagen derpå efter partiets årsmøde i København i weekenden.
Her krævede den politiske ordfører fra talerstolen, at der både skal være penge til minimumsnormeringer, sengepladser i psykiatrien og store grønne fodaftryk i en kommende finanslovsaftale.
- Det har bestemt også været et emne i dag at diskutere, hvor mange penge vi har at gøre godt med her.
I regeringens udspil giver det ikke et egentligt løft i velfærden, og det rykker heller ikke på CO2-udledningen.
De 2,1 milliarder er simpelthen ikke nok, og det sagde vi meget klart i dag, lød det fra Skipper.
Partiet vil skaffe flere penge ved at beskatte aktie- og kapitalindkomst som lønindkomst, indføre en såkaldt balanceskat for bankerne, indføre en afgift på plastikposer og rulle en skattelempelse for virksomhedsarvinger tilbage.
Hvor lydhør er Nicolai Wammen over for jeres finansieringsplaner?
- Han er en omgængelig mand, i hvert fald udadtil, så han har ikke hældt noget ned af brættet endnu.
Indtil videre er vi optimister, men vi har også meget klare krav.
Det burde stå klart for alle.
4SF: Halv milliard til flere pædagoger- Finansministeren sagde, at han havde en fornemmelse af, at børn var vigtige for os, og ville høre, om vi kunne uddybe, hvad vi vil med mininumsnormeringer.
Sådan lød det fra SF's formand Pia Olsen Dyhr, da hun kom ud fra Nicolai Wammens kontor i Finansministeriet.
Partiets helt store slagnummer i valgkampen var kravet om en lov, der sikrer minimumsnormeringer for børn i landets daginstitutioner - en voksen til tre børn i vuggestuer og en voksen til seks børn i de danske børnehaver.
Det skal dog først ske i 2025 ifølge den aftale mellem regeringen og de tre støttepartier, som finansministeren præsenterede sammen med finanslovsudspillet forleden.
For Pia Olsen og SF er det vigtigt, at der allerede nu bliver sat penge af til flere pædagoger på den kommende finanslov.
- Til næste år siger vi en halv milliard kroner.
Og i 2021 en milliard kroner, så vi kan se, at vi er ved at være ved endemålet.
Men hvis det står til SF, så går det hurtigere.
5Venstre: Det ligner en smal aftaleHos oppositionens største parti, Venstre, vil man gerne tage statsminister Mette Frederiksen på ordet, efter at hun flere gange har sagt, at regeringen ønsker et bredt samarbejde på tværs af folketingssalen.
Men Venstres finansordfører, Troels Lund Poulsen, kom ikke ud fra dagens møde med finansministeren i dag med et indtryk af, at regeringen ønsker at strække sig ret langt for, at det kan ske.
- Nu er vi så kommet til målstregen, hvor vi skal se, om regeringenen mente det, de sagde om et bredt samarbejde, også om finansloven.
Men meget tyder nu på, at det bliver med den yderste venstrefløj.
Og det bliver rigtig dyrt for Danmark, sagde han.
Blandt andet er man i Venstre utilfreds med, at regeringen har udskudt forhandlingerne om et politiforlig, der skulle sikre flere betjente på gaden og mindre sagsbunker hos anklagemyndigheden.
- Vi synes, at der er er nogle opgaver, som ikke kan tåle at vente længere, og som skal løses med det her års finanslov, lød det fra Troels Lund Poulsen.
6DF: Rul udlændingelempelser tilbageDansk Folkepartis gruppeformand, Peter Skaarup, dukkede op i Finansministeriet med partiets mærkesager i tasken.
Flere penge til de ældre, flere midler til politiet og et krav om at bevare en ordning som bredbåndspuljen, der er med til at sikre, at borgerne i provinsen har en god internetforbindelse.
- Det er gået vældig godt.
Vi havde et hyggeligt møde og fik en god, stærk kop kaffe.
Og så må vi se, hvor mange møder der bliver yderligere efter det her, lød det fra Peter Skaarup.
Han slog dog samtidig fast, at Dansk Folkeparti ikke vil lægge stemmer til finansloven, så længe regeringen fastholder sine lempelser af udlændingepolitikken, som blandt betyder, at arbejdsløse indvandrerfamilier kan se frem til højere ydelser.
Til gengæld mener Peter Skaarup, at Dansk Folkeparti godt kan være med til at lave delaftaler med regeringen.
- For eksempel Skat.
Det er klart, at vi skal have et skattevæsen, som kradser de penge ind til kassen, som man har brug for, og hvor der ikke sker de svigt, vi har set i de senere år.
7K vil skubbe Enhedslisten ud af finanslovFinansordfører Rasmus Jarlov gik til møde med finansministeren som ene mand fra Det Konservative Folkeparti.
Her kunne han fortælle, at partiet gerne vil sikre regeringen et flertal for en kommende finanslov, hvis Enhedslistens krav bliver fjernet.
- Vi har de mandater, der skal til for at lave en finanslov i stedet for Enhedslisten.
Og det vil vi gerne gøre, hvis regeringen har et ønske om at gøre noget for klimaet på en effektiv måde uden at skade erhvervslivet og væksten i Danmark, sagde han.
Det Konservative Folkeparti meldte for nylig ud, at partiet bakker op om regeringens klimamål og gerne vil være med til at omlægge mere landbrugsareal til naturområder.
Men ikke, hvis virksomhederne skal betale regningen.
- Vi har en række forslag til at hjælpe erhvervslivet.
Men vi vil gerne undgå de skattestigninger, som der er lagt op til, hvor der skal betales skat af at have en arbejdstelefon, og hvor der lægges meget store afgifter på generationsskifte (i virksomheder, red.
), lød det fra Rasmus Jarlov.
FacebookTwitterKopier linkEmner:Alternativet (parti)|Nicolai Wammen (politiker)|Pernille Skipper (politiker)|Økonomisk politik|København




https://www.dr.dk/nyheder/indland/person-koert-ned-ved-flyvestation-karup-politi-leder-efter-flugtbilist

IndlandPerson kørt ned ved Flyvestation Karup: Politi leder efter flugtbilistPolitiet har ingen vidner eller gerningsmand.
Af Kevin Ahrens07.
okt.
2019 kl.
21.
53Læs opEn fodgænger er blevet påkørt ved Flyvestation Karup, oplyser Midt- og Vestjyllands Politi på Twitter.
Politiet leder efter påkørslen efter en flugtbilist i en grå eller sølvgrå bil på størrelse med Peugeot 206 med skader foran.
Ifølge Viborg Stifts Folkeblad blev fodgængeren kørt ned ved et pizzeria, og der er tale om en alvorlig ulykke.
Der er politi og ambulance ved stedet her lidt over klokken 21 mandag aften, skriver Viborg Stifts Folkeblad.
Politiet har på nuværende tidspunkt ingen vidner eller gerningsmand.
Hvis man har oplysninger i forhold til episoden, bedes man ringe 114.
FacebookTwitterKopier linkEmner:Midt- og Vestjyllands Politi|Flyvestation Karup|Jylland|Karup|Militære anlæg




https://www.dr.dk/nyheder/indland/jens-petersen-vandt-otte-millioner-kroner-i-lotto-det-har-ikke-aendret-mit-liv-vinde

IndlandJens Petersen vandt otte millioner kroner i Lotto: 'Det har ikke ændret mit liv at vinde'Flere end 3.
400 er blevet millionærer i de 30 år, Lotto-spillet har eksisteret.
Af Cecilie Rosenkvist Dam og Mads Korsager Nielsen07.
okt.
2019 kl.
21.
37Læs opJens Petersen havde egentlig glemt de to Lotto-kuponer, han havde købt.
Det var først, da den lokale avis skrev, at en kupon med milliongevinst var købt i den kiosk, hvor han plejede at købe sine kuponer, ikke var indløst, at han gik ned for at tjekke.
- I butikken sagde hun, at der var gevinst på mere end 10.
000 på sedlen.
Hun sendte mig videre til Danske Bank.
I banken skrev kvinden bag skranken et tal ned på et stykke papir.
- Først troede jeg, der stod 81.
000 kroner.
'Det er sgu mange penge', tænkte jeg.
Så sagde, hun, 'det er 8.
147.
122'.
Jens Petersens vinderkupon med en gevinst på 8.
147.
122 kroner er indrammet og hængt op i hans hus.
(© dr)- Jeg ringede til mine børn, der først troede, jeg lavede sjov.
De troede, jeg var fuld af løgn.
Senere besøgte jeg min datter, der græd.
Den 16.
marts 2013 blev den nu 79-årige pensionist Jens Petersen millionær.
Og han er én blandt de mere end 3.
400 millionærer, der har vundet de helt store gevinster, siden Lotto-spillet blev lanceret for præcis 30 år siden.
800.
000 danskere spiller Lotto hver ugeGennem Lottos 30 år er der blevet udbetalt 31 milliarder kroner, og den største gevinst på 38,5 millioner kroner blev vundet i 2008.
Og der er stadig 800.
000 danskere, der spiller Lotto hver uge, fortæller Pernille Wendel Mehl, der er administrerende direktør for Danske Lotteri Spil.
- Det er lidt det, jeg kalder Danmarks nationalspil.
1.
246 af de klassiske lottokugler er blevet slidt op på de 30 år.
Se den første udtrækning af 'Held og Lotto', fra 1989, i videoen her.
Selvom det store udbud af spil har gjort, at der er færre, der spiller Lotto nu end tidligere, så er Lotto 'i topform', lyder det fra Pernille Wendel.
- Der er altid nogen, der vinder i Lotto.
Hvis det ikke er den, der har spillet, så er det hele Danmarks sports- og foreningsliv, der får glæde af det, fordi vores overskud går til gode formål.
En af dem, der køber en Lotto-kupon engang imellem, er Niels Olesen fra Karise.
Han er drevet af drømmen af at vinde, og han ved allerede, hvad gevinsten skal bruge på, hvis det sker.
- Så kunne det være helt sjovt at komme til de Dansk Vestindiske Øer.
Der har min farfar været fængselsbetjent, indtil øerne blev solgt i 1918, og han rejste til Danmark.
Jens Petersens drømmebil: en guldfarvet Cadillac Eldorado Coupe fra 1992 med 350 heste.
(© dr)For Jens Petersen var drømmen en guldfarvet Cadillac Eldorado Coupe fra 1992, der blev hans første køb.
Efterfølgende er der blevet tilføjet et par biler mere, og så har han brugt en del af pengene på at betale sin gæld og købe en andelsbolig.
- Jeg ikke skal tænke på hver krone, jeg bruger, men jeg er fra 1939 og har været alene med min mor, så jeg har altid været vant til at passe på pengene.
Så det gør jeg.
- Det har ikke ændret mit liv at vinde ud over, at jeg måske har færre økonomiske bekymringer.
Men penge er ikke et mirakelmiddel, der er bare et betalingsmiddel.
Det kan forsøde tilværelsen, intet andet.
Kiosken i Karise har otte Lotto-millionærer på CV'etI kiosken i Karise langer kioskejerne Kirsten og Erik Thomsen et par hundrede Lotto-kuponer over disken hver dag, og de har også solgt udsædvanligt mange kuponer med heldige talkombinationer.
Gennem deres snart 22 år som ejere har de solgt hele otte kuponer med milliongevinster.
- Det er cirka hver tredje år, vi har haft en millionær.
Så vi skal snart have en igen, siger Kirsten Thomsen.
- Dem, vi kender, der har vundet, de har bibeholdt deres job og arbejdet, som om ingenting er hændt, siger kioskejerne Erik og Kirsten Thomsen om de millionærer, der har haft købt vinderkuponer hos dem.
(© dr)De fortæller, at en del af millionærerne stadig kommer forbi og spiller ugentligt - nogle af dem har endda forøget deres spilleri en smule.
Selv om Jens Petersen faktisk bor i Karise, så bliver det ikke til meget spilleri for ham, da han ikke tror, man kan være så heldig at vinde flere gange.
Det er dog sket før, at en anonym vinder fik syv rigtige to gange på sin kupon og hævede en gevinst på fire millioner kroner.
Men Petersen er med egne ord "ikke en spillefugl som sådan", og selv om han ikke synes, millionerne har ændret hans liv, så har pengene faktisk gjort ham gladere.
- Jeg er blevet lykkeligere, for der er ikke noget at være ked af.
Jeg tænker på det hver morgen, hvor jeg står op og tænker, at jeg har det godt.
FacebookTwitterKopier linkEmner:Økonomi|Detailhandel|Danske Lotteri Spil|Cadillac|Amerikanske Jomfruøer




https://www.dr.dk/sporten/haandbold/kvindeligaen/nykoebing-falder-igennem-mod-herning-ikast

KvindeligaenNykøbing falder igennem mod Herning-IkastHerning-Ikast var en klasse over Nykøbing-Falster og vandt 26-19.
Midtjydernes femte ligasejr af seks mulige.
Nykøbing Falster og Kristina Kristiansen var oppe mod overmagten, da de tabte klart i Herning mandag aften.
07.
okt.
2019 kl.
21.
59Læs opHerning-Ikast fortsætter sin fine sæsonstart i kvindernes HTH Ligaen, mens Nykøbing Falster Håndboldklub har noget sværere ved at skrabe point sammen.
Mandag aften sejrede det midtjyske hold med 26-19 og kom dermed på ti point for seks kampe.
Det rækker nu til tredjepladsen.
Nykøbing Falster har fire point for det samme antal kampe på niendepladsen.
Nykøbing Falster fulgte nogenlunde med i indledningen, selv om hjemmeholdet det meste af tiden var i front.
Udeholdet hang på, da Dione Housheer brød igennem og reducerede til 7-9 efter 20 minutter, og det blev også 8-10, men halvlegens sidste minutter blev dyre for holdet.
Her scorede Herning-Ikast de sidste fire mål - blandt andet to af Jeanett Egebakken - og så lød pausestillingen 14-8.
Et lille håb spiredeFøringen nåede nye højder ved 16-8 og 17-9, men så begyndte Nykøbing Falster at æde sig tilbage.
Der var nyt håb, da Angelica Wallén med 18 minutter tilbage reducerede til 13-17.
Med 12 minutter tilbage angreb udeholdet for at reducere til 19-21, men bolden blev smidt væk, og så scorede Herning-Ikast i stedet til 22-18 i den anden ende.
Det var den store chance, der passerede for Nykøbing Falster.
Midtjyderne bragte sig nemlig også på 24-18, og med otte minutter tilbage var det svært at reparere.
Træner Jakob Larsen gjorde dog forsøget med en timeout.
Den nyttede bare intet.
Hans hold var gået i stå, og Herning-Ikast udbyggede føringen, så det sluttede med en sejr på syv mål.
Norske Stine Skogrand blev topscorer med syv mål for vinderen, mens Dione Housheer scorede samme antal for taberen.
/ritzau/FacebookTwitterKopier linkEmner:Herning|Ikast|Nykøbing Falster|Nykøbing Falster Håndboldklub|HTH Køkkener




https://www.dr.dk/sporten/fodbold/superliga/hoeghs-hoejdepunkter-blod-advarsler-og-det-perfekte-frisparksmaal

SuperligaHØGHS HØJDEPUNKTER Blod, advarsler og det perfekte frisparksmålFodboldmagasinets vært Josefine Høgh giver dig udvalgte højdepunkter fra Superligaen.
Af Helena Melin07.
okt.
2019 kl.
22.
48Læs opSuperligaens 12.
runde stod i rivalopgørenes tegn, og det bærer statistikkerne præg af.
Der blev nemlig uddelt hele 34 kort i runden, som dog også gjorde sig bemærket ved andet end begåede frispark.
Et af disse blev nemlig omsat på smukkeste vis af FC Nordsjællands Mikkel Rygaard, der i videoen forklarer teknikken bag målet.
En, der også har mål i støvlerne, er Silkeborg IF's Ronnie Schwartz.
Desværre for ham bliver holdet ved med at tabe.
Angriberen fortæller i videoen, hvordan det føles at have personlig succes, når holdet ikke leverer.
FacebookTwitterKopier linkEmner:Ronnie Schwartz (fodboldspiller)|Fodbold|FC Nordsjælland|Silkeborg IF




https://www.dr.dk/nyheder/udland/pigen-og-den-polske-protest

UdlandPigen og den polske protestDet kniber ifølge nogle med både lov og retfærdighed i Polen, som går til valg om en uge.
© DR NyhederAf Karin Axelsson07.
okt.
2019 kl.
21.
30Læs opMaria Lowkis burde egentlig gå i biografen eller chatte med sine veninder på Instagram som alle andre 15-årige.
Men det gør hun ikke.
I stedet står hun hver aften inde foran den statslige tv-stations nyhedskontor midt i Warszawa.
Her demonstrerer hun mod det, hun kalder regeringspartiets misbrug af hele Polens statsbetalte tv, Telewizja Polska eller TVP.
- Vi demonstrerer mod de løgne, den propaganda og den hetz, der bliver ført mod bestemte grupper, især minoriteter som homoseksuelle og flygtninge.
Vi vil simpelthen ikke acceptere had, siger hun.
Maria Lowkis under en af de daglige demonstrationer foran Polens statslige tv-station.
Spreder gift i samfundetDemonstrationerne har fundet sted lige siden 13.
januar, hvor borgmesteren i Gdansk, Pawel Adamovicz, blev myrdet på åben scene under et juleshow af en psykisk syg mand.
- Inden sin død var Pawel Adamovicz genstand for et enormt had fra public service-tv.
Der var dusinvis af programmer om ham, og til sidst var der altså én, der blev provokeret til at dræbe ham.
Vi er overbeviste om, at selvom tv-stationen ikke førte kniven, så bidrog den til at oppiske en stemning mod ham, og derfor startede vi med at demonstrere, forklarer Karol Grabski, der står bag protesten.
Karol Grabski forud for en af demonstrationerne.
 Karol Grabski med den megafon, som afspiller jinglen fra fordums tids nyhedsudsendelser hver aften klokken 19.
30.
1 / 2Karol Grabski forud for en af demonstrationerne.
1 / 2Karol Grabski med den megafon, som afspiller jinglen fra fordums tids nyhedsudsendelser hver aften klokken 19.
30.
2 / 2- TVP splitter det polske samfund, de spreder gift i samfundet, propagandagift, og det er meget farligt, fordi de har monopol blandt 40 procent af seerne, fortsætter han.
Demonstrationen bliver hver aften indledt med at afspille jinglen fra nyhedsudsendelsen under kommunisttiden præcis klokken 19.
30, hvor nyhedsudsendelsen går i gang for at signalere, at tv-stationen ifølge demonstranterne laver nyheder som under kommunismens etparti-system.
Vigtigste valg15-årige Maria Lowkis mener, Polen står over for det vigtigste valg i 30 år:- Det kommer til at afgøre meget mere, end hvad der sker de næste fire år, for det, de ødelægger, vil tage lang tid at bygge op igen, siger hun.
Og hun er ikke den eneste.
For få dage siden sendte tre tidligere polske præsidenter et opråb til den polske befolkning.
I et åbent brev advarede Lech Walesa (1990-1995), Aleksander Kwasniewski (1995-2005) og Bronislaw Komorowski (2010-2015) om, at valget den 13.
oktober ikke er et normalt valg, men derimod et grundlæggende valg mellem demokrati og et autoritært diktatur.
- I Polen har vi taget alt for let på demokratiet, og derfor er demagoger og populister kommet til magten.
Det er det, der gør, at vi står med problemerne i dag, sagde Lech Walesa, da vi mødte ham til en boglancering uden for Warszawa.
Lech Walesa iført en t-shirt med ordet "forfatning" i store bogstaver - t-shirten bærer han under samtlige offentlige optrædener for at markere den fortsatte kamp mod Polens nuværende regering.
Med ’problemerne’ hentyder han til flere ting.
På det personlige plan, har Polens stærke mand Jaroslaw Kaczynski kastet sig ud i en omfattende kritik af Lech Walesa.
Kaczynski mener, at den gamle stifter af partiet Solidaritet ikke gik hårdt nok til kommunisterne efter jerntæppets fald i 1989.
I andre sammenhænge forsøger han at nedtone Walesas rolle og styrke sin egen og sin afdøde tvillingebror Lech Kaczynskis rolle i opgøret med kommunismen.
Tvillingebrødrene var med i Solidaritet, men ikke fra starten, og Walesa tog dem også med på råd ved rundbordssamtalerne med kommuniststyret, som sikrede den fredelige overgang til demokrati.
Kaczynski og Walesa, dengang de stadig var samarbejdspartnere.
 Jaroslaw Kaczynski og Lech Kaczynski var en del af af Solidaritet under opgøret med kommunismen i 1980'ernes Polen.
De to tvillingebrødre dannede i 2001 Lov- og Retfærdighedspartiet.
I 2005 blev Lech Kaczynski (til venstre) præsident i Polen, og året efter indtog Jaroslaw Kaczynski posten som landets premierminister.
Her ses de to ved udnævnelsen af Jaroslaw Kaczynski som premierminister.
 I 2010 kom de to tvillingers politiske samarbejde dog til en brat ende.
Her blev præsident Lech Kaczynski dræbt, da et fly styrtede ned med præsidenten og hans hustru ombord.
I alt 96 mistede livet i flystyrtet.
1 / 4Kaczynski og Walesa, dengang de stadig var samarbejdspartnere.
1 / 4Jaroslaw Kaczynski og Lech Kaczynski var en del af af Solidaritet under opgøret med kommunismen i 1980'ernes Polen.
2 / 4De to tvillingebrødre dannede i 2001 Lov- og Retfærdighedspartiet.
I 2005 blev Lech Kaczynski (til venstre) præsident i Polen, og året efter indtog Jaroslaw Kaczynski posten som landets premierminister.
Her ses de to ved udnævnelsen af Jaroslaw Kaczynski som premierminister.
3 / 4I 2010 kom de to tvillingers politiske samarbejde dog til en brat ende.
Her blev præsident Lech Kaczynski dræbt, da et fly styrtede ned med præsidenten og hans hustru ombord.
I alt 96 mistede livet i flystyrtet.
4 / 4En forræder og en skurkI dag er Walesa og Kaczynski arvefjender, og den gamle elektriker, som blev verdenskendt under strejkerne på skibsværftet i Gdansk i i 70'erne og 80'erne, har et kontant svar på angrebene.
- Hvis en person i dag hævder, at han kunne have gjort det bedre dengang, vil jeg kalde ham for en forræder og en skurk.
For der var ingen, der stod i vejen for ham.
At stå i dag og pege fingre af, hvad der var godt, og hvad der var skidt, hvilken slags heltegerning er det?
spyr Lech Walesa bag hvalros-skægget og de karakteristiske gule solbriller, han bærer som en anden rockstjerne.
Sammen med arkitekten bag Polens overgang fra planøkonomi til markedsøkonomi, Leszek Balcerowicz, har Walesa nu lavet en bog om forandringerne i Polen fra strejkerne i Gdansk i 1980 til i dag.
De er nødt til at give deres version af sandheden, mener de.
Og sandheden er, at de begge er dybt bekymrede over den retning, Polen har taget i dag.
- Det største problem er, at Lov- og Retfærdighedspartiet (PiS) er i fuld gang med at tage politisk kontrol over domstolene via deres retsreformer, og det undergraver retsstaten, siger Balcerowicz, som i dag er økonomiprofessor på Warszawas økonomifakultet.
- Mit budskab til resten af Europa er, at man ikke skal tage for let på demokratiet, siger Lech Walesa, der gerne så, at EU skred mere ind over for det, der foregår i Polen.
Magt over domstoleOg EU er bekymret.
Så bekymret, at EU-Kommissionen gennem to år har forsøgt at rejse en sag mod Polen på grund af retsreformerne.
Mest bekymret er EU over, at magten til at hyre og fyre dommere er lagt under den politiske kontrol af regeringspartiet.
Samtidig er medlemmer af det styrende domstolsråd blevet udskiftet med regeringsvenlige dommere.
Men det kræver enstemmighed at straffe Polen for brud på retsstaten, og her holder Polen og Ungarn hånden over hinanden.
Retssikkerheden er i stor fare i Polen.
Landsretsdommer Igor TuleyaI stedet har EU-Kommissionen ført flere af reformerne for EU-domstolen, og det har blandt andet ført til, at Polen måtte trække en reform tilbage, der sendte næsten halvdelen af Højesteret på strakspension.
Og nu arbejder det finske EU-formandskab på højttryk på planerne om at give mulighed for at straffe over budgettet, hvis et land forbryder sig mod retsprincipperne.
I dag er Polen den største modtager af EU-støttekroner.
- Ren chikaneAlligevel er landsretsdommer i Warszawas landsret Igor Tuleya bekymret.
- Retssikkerheden er i stor fare i Polen.
Hvis dommerne risikerer at blive straffet for de domme, de afsiger, kan man spørge sig selv, om Polen stadig er en retsstat, siger han og henviser til, at en dommer kan få en disciplinærsag på halsen, hvis systemet ikke bryder sig om hans adfærd i eller uden for retssalen.
Selv har han fået otte forespørgsler på at møde op og forklare sig, blandt andet i sager, hvor han har klaget til EU eller udtalt sig kritisk i offentligheden.
- Det er ren chikane.
Den slags disciplinærsager har man ikke i ’det civiliserede Europa’, siger han.
Landsretsdommer i Warszawas landsret Igor Tuleya viser nogle af sine mange disciplinærsager frem.
- Ingen indflydelse overhovedetStørstedelen af medlemmerne i det nationale domstolsråd (KRS) blev udskiftet efter valget med regeringsvenlige dommere.
Rådet har blandt andet magten til at udnævne, fyre og forflytte dommere.
Maciej Mitera, talsmand og dommer i rådet, er en af de dommere, der kom til efter valget.
Han afviser, at han arbejder under politisk pres- Det er det polske parlament, der vælger medlemmerne, og det er alt.
Har de så indflydelse over mig, eller hvem jeg peger på skal udnævnes til ny dommer eller forfremmes?
Absolut ikke.
Jeg kan forsikre Dem om, at det polske parlament ikke har nogen som helst indflydelse over mig, siger Maciej Mitera.
Maciej Mitera, talsmand for og dommer i det nationale domstolsråd.
Han understreger samtidig, at det altid er det siddende politiske flertals ret at lave de reformer af domstolene, som de finder nødvendige, og at man som dommer har pligt til at rette sig efter dem.
- Men vis mig et miljø eller en gruppe, som er tilfredse, når de får deres – lad os kalde det – interesser eller privilegier indskrænket, siger talsmanden.
Populært i PolenBlandt regeringspartiets vælgere vækker reformerne mindre ståhej.
Domstolene har længe været ugleset i Polen for at være for ineffektive og langsommelige, og mange polakker nærer ikke den store tillid til retssystemet.
Derfor har regeringens kampagne for at rydde op og rydde ud for kommunister været populært i mange hjørner af Polen.
- Jeg mener ikke, domstolene blev stillet ordentligt til regnskab efter kommunistperioden, og derfor har der været brug for ændringer.
Men at tale om, at retssikkerheden er truet i Polen, er efter min mening en fejl, siger 29-årige Marcin Dabrowski, som vi møder til vælgermøde i Plock.
Marcin Dabrowski bakker op om PiS' ambitioner om at lave en polsk velfærdsstat baseret på traditionelle, katolske familiedyder.
Lov- og Retfærdighedspartiet står til at genvinde magten 13.
oktober – det er kun et spørgsmål om, hvor meget magt de får, og hvad de har tænkt sig at bruge den til.
Ægteskab skal være mellem en mand og en kvinde, ikke mellem en kvinde og en kvinde eller en mand og en mand.
Det er ikke normaliteten.
Marcin Dabrowski, PiS-vælgerMarcin Dąbrowski glæder sig over udsigten til fire år mere med PiS ved magten.
Han håber, de vil stå ved løfterne om at lave en polsk velfærdsstat, som stiller polakkerne lige så godt som i vesten, hvor der bliver uddelt penge til ældre, unge og børnefamilier, og mindstelønnen bliver hævet markant.
Og hvor den traditionelle kernefamilie og de katolske familiedyder er i centrum.
- Ægteskab skal være mellem en mand og en kvinde, ikke mellem en kvinde og en kvinde eller en mand og en mand.
Det er ikke normaliteten.
Gud, ære og fædrelandet, det er de værdier, jeg tror på, og grundpillerne i mit liv, siger han.
Helt anderledes ser 15-årige Maria Lowkis på det.
Hun frygter for sin fremtid i et katolsk land, hvor både kirken og regeringen har strammet retorikken omkring bøsser og lesbiske og med jævne mellemrum også foreslår at stramme kvinders adgang til abort.
- Jeg ønsker ikke at leve i et land, hvor kirken blander sig i mit privatliv.
Eller hvor vi nærmer os et exit af EU, fordi Polen hele tiden lægger sig ud med EU, siger Maria LowkisSe meget mere om de politiske uenigheder i Polen i "Horisont: Pigen og den polske protest" på DR1 i aften klokken 21.
55 eller på dr.
dk allerede nu.
FacebookTwitterKopier linkEmner:Lech Kaczynski (politiker)|Polen|Retsvæsen|Warszawa|Domstole




https://www.dr.dk/nyheder/udland/hundreder-fik-hapset-koerekort-efter-spritkoersel-paa-el-loebehjul-til-oktoberfest

UdlandHundreder fik hapset kørekort efter spritkørsel på el-løbehjul til oktoberfest254 har mistet deres kørekort, fordi de har kørt fulde på el-løbehjul i Tyskland.
Det tyske politi har fået en ny udfordring med el-løbehjul under oktoberfesten, fordi el-løbehjul blev lovligt i hele Tyskland i juni måned i år.
Her ses flere køre på løbehjulene i Berlin.
Af Mathilde Bugge07.
okt.
2019 kl.
21.
53Læs opI München er politiet vant til at håndtere slagsmål og skænderi i løbet af den 16 dage lange oktoberfest, hvor 6,3 millioner gæster deltager hvert år.
Men i år har det sydtyske politi stået over for en helt ny udfordring.
El-løbehjul.
På trods af at det elektriske køretøj blev gjort forbudt inden festivalen, var der nemlig alligevel problemer.
Under dette års oktoberfest blev 414 personer fanget fulde på det populære transportmiddel, og 254 mistede deres kørekort på stedet.
Det skriver DW.
El-løbehjul blev først lovlige i Tyskland i juni i år og er blevet kategoriseret som et motoriseret køretøj.
Det betyder, at reglerne for spritkørsel i almindelige biler også gælder for el-løbehjul - som nogle altså opdagede på den hårde måde under verdens største ølfestival.
Oktoberfest i Tyskland bliver ofte forbundet med øl.
Mange øl.
 Ved langbordene bliver der serveret traditionel tysk mad.
 Der deltager cirka 6,2 millioner til oktoberfest - hvert år.
 Prost.
Der bliver sendt mange skål henover bordene fra den 21.
september til den 4.
oktober.
 Der bliver drukket syv millioner liter øl hvert år.
1 / 5Oktoberfest i Tyskland bliver ofte forbundet med øl.
Mange øl.
1 / 5Ved langbordene bliver der serveret traditionel tysk mad.
2 / 5Der deltager cirka 6,2 millioner til oktoberfest - hvert år.
3 / 5Prost.
Der bliver sendt mange skål henover bordene fra den 21.
september til den 4.
oktober.
4 / 5Der bliver drukket syv millioner liter øl hvert år.
5 / 5Bunker af forladte løbehjulProblemet var ikke kun de fulde el-løbehjulsbrugere.
Ifølge talsmanden for Münchens politi, Marcus da Gloria Martins, er el-løbehjulene blevet brugt som legetøj under festivalen.
Det har resulteret i, at byen har haft et problem med bunkevis af efterladte el-løbehjul, der hver nat skulle fjernes fra gaderne.
Færdselsregler for el-løbehjul:Du skal være fyldt 15 år (Nogle udlejningsfirmaer kræver 18 år).
Du skal følge cykelreglerne.
Dvs.
du skal køre på cykelstien, hvis der er cykelsti, og følge cyklistsignaler og -skiltning.
Du må ikke køre på fortovet, gangstier eller i fodgængerfelter.
Du skal give tegn ved sving og stop.
Der må kun være én person på løbehjulet.
Du skal køre med lys på hele døgnet.
Promillegrænsen er 0,5 og der er nulgrænse for ulovlige stoffer.
Kilde: Rådet for Sikker TrafikFor at afhjælpe problemet med løbehjulene, der bliver efterladt på må og få i byens gader, gjorde udbyderne af transportmidlerne det umuligt at logge ud af appen, mens de var inde i byen.
Kunderne betaler, så længe de er logget ind, og derfor var håbet, at de ikke ville bruge løbehjulene i centrum.
24 sigtet for at køre fulde i DanmarkOgså i Danmark er hammeren faldet.
Man mister dog ikke sit kørekort, hvis man bliver taget fuld på et el-løbehjul herhjemme.
24 personer blev sigtet for spirituskørsel i København i juli, og fire personer blev sigtet for at køre på el-løbehjul under påvirkning af euforiserende stoffer.
El-løbehjul er omfattet af de samme regler for spirituskørsel, som gælder for andre motoriserede køretøjer i trafikken.
Derfor må man højst have en promille på 0,5, hvis man kører på el-løbehjul.
Kører man spirituskørsel på et el-løbehjul, er bøden i første omgang på 2.
000 kroner og i anden omgang på 4.
000 kroner.
Tredje gang risikerer man fængsels-straf.
FacebookTwitterKopier linkEmner:Fritidsaktiviteter|Tyskland|Færdselsforseelser|München|København




https://www.dr.dk/nyheder/viden/klima/co2-er-faktisk-godt-og-fire-andre-ting-du-skal-vide-om-klimaet

Klimaforandringer - en varmere verdenSe temaKlimaCO2 er faktisk godt - og fire andre ting, du skal vide om klimaetHer kan du blive klædt på til de udfordringer, vi står overforAf Jakob Skov Jakobsen07.
okt.
2019 kl.
21.
20Læs opSviner Kina mere end USA?
Hvad med Danmark?
Og hvordan er det nu lige helt præcist, det hænger sammen med det der CO2?
Det kan være svært at holde overblikket i klimadebatten, men her giver vi dig fem ting, du skal vide om klimaet og den udfordring, vi lige nu står overfor.
Se med i videoen øverst.
FacebookTwitterKopier linkEmner:Kina|USA




https://www.dr.dk/nyheder/viden/klima/professor-vurderer-holder-disse-paastande-om-klimaet

Klimaforandringer - en varmere verdenSe temaKlimaProfessor vurderer: Holder disse påstande om klimaet?
En af verdens førende klimaforskere kommer med sit bud på, om forskellige klimapåstande holder vand.
Ifølge Jens Hesselbjerg Christensen skal der desværre mere til at stoppe klimaforandringerne end at droppe de røde bøffer fra grillen.
Af Peter Boier07.
okt.
2019 kl.
22.
30Læs opDen Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
Når talen falder på den smeltende is, de stigende verdenshave og de stigende temperaturer, altså klimaforandringerne og den globale opvarmning, bliver der ofte kastet forskellige mere eller mindre bombastiske og mere eller mindre faktuelle påstande ud, der ofte er sat på spidsen.
Kan det for eksempel passe, at man kan plante et træ og så ellers flyve, så meget man vil?
Eller kan vi stoppe klimaforandringerne ved simpelthen at droppe oksekød?
Læs også:Danske Jens er blandt verdens førende klimaforskere: Der er altid nogen, som vil overbevise mig om, at det er forkertI forbindelse med dagens afsnit af P3's nyhedspodcast, Den daglige dosis, har DR besøgt en anerkendt klimaforsker for at få hans vurdering af, hvilke klimamyter der er sande, og hvilke der ikke holder, når det omhandler årsagerne til klimaforandringer.
Jens Hesselbjerg Christensen er professor og har været en af hovedforfatterne på FN's klimarapport, der er udgangspunkt for store dele af verdens klimapolitik.
Herunder er hans input.
1Påstand: Klimaforandringerne er IKKE menneskeskabte Et af de argumenter, man ofte hører, er, at der altid har været temperaturstigninger og -fald, og at det, vi ser nu, blot er en gentagelse af, hvad vi har set historisk.
Men den holder ikke, spørger man Jens Hesselbjerg Christensen:- Falsk.
Der er nogle, der ikke har noget med mennesker at gøre.
Men der er også nogle af dem, vi oplever lige nu, som hænger rigtig, rigtig meget sammen med vores forbrug af olie, kul og gas, vurderer han.
- Der findes naturlige udsving, men den globale opvarmning, vi ser nu, skyldes, at vi har udledt atmosfærisk CO2 og dermed medvirket til opvarmningen, siger han.
2Påstand: Oksekød er den største klimasynder Fra den modsatte side hører man ofte, hvor meget det kan gøre for klimaforandringerne, hvis vi alle dropper oksekød, da det udleder store mængder drivhusgasser at producere i forhold til nærmest alle andre fødevarer.
Det har en betydning, men oksekød alene kan ikke redde klimaet, vurderer Jens Hesselbjeg Christensen.
- Oksekød er et element i klimaforandringerne.
Vores brug af mad spiler en rolle, men det her er et meget komplekst billede, og kød er ikke den største bidragsyder.
Den største bidragsyder er vores energiforbrug.
Når vi bruger strøm, når vi kører bil.
Det er på olie, kul og gas - og det er der, næsten al vores udledning stammer fra.
3Påstand: Det gør ikke nogen forskel, at lille jeg ændrer adfærdSom klimaforsker må der være meget i debatten om klimaforandringer, der kan lyde misforstået eller direkte forkert.
Men hvilken del af snakken om klima er egentlig værst og mest forkert?
Det svarer Jens Hesselbjerg Christensen på i videoen herover.
- Både og.
Det er sandt, at det ikke gør noget, at DU lægger din adfærd om.
Men hvis vi alle sammen lægger om - også dig - så kan vi påvirke klimaforandringerne.
Og endnu vigtigere er det, at vi derudover skal have vores transport og energiforbrug lagt om.
Det må ikke være olie, kul og gas, der dominerer.
4Påstand: Jorden går under, inden jeg får børnebørnFoto: REUTERS/David McNew Det hele kan se meget sort ud engang imellem, men spørger man professoren, skal man også passe på med at hoppe med på de helt sorte nuancer af sortsynet.
Der er for eksempel ingen udsigter til, at kloden går under snarest.
Professorens vurdering er, at, som det ser ud nu, går civilisationen ikke under på grund af klimaforandringerne.
- Jorden går ikke under på grund af klimaforandringerne.
Den går ikke under, før du får børnebørn, medmindre vi skulle blive ramt af en meteor, mener han.
5Påstand: Klimaforandringerne kommer ikke til at påvirke migStore Heddinge.
I modsatte grøft lyder det også, at vi i Danmark måske kan slappe lidt af, da vi ikke er blandt de egne af verden, der rigtig bliver ramt.
- Forkert.
Du kommer til at blive påvirket, mener Jens Hesselbjerg Christensen.
- Måske ikke på egen krop - men ude i verden sker der meget og mange ulykkelige begivenheder, som kommer til at påvirke dig ved at koste penge og kræve energi for at løse.
Og der skal vi også være en del af løsningen.
6Påstand: Klimaforandringerne kan ikke stoppes Nogle gange hører man også folk opgivende sige, at det kan være lige meget at gøre noget, da det alligevel er for sent.
Men den holder heller ikke ifølge eksperten.
- Falsk.
Klimaforandringerne kan godt stoppes.
Det tager tid og kræver omkostninger.
Og så kræver det, at vi er parate til at omstille os.
7Påstand: Vi skal opfinde os ud af det - teknologien redder os Det er svært at spå om fremtiden, men Jens Hesselbjerg Christensens umiddelbare vurdering er, at det kan være farligt ikke at gøre noget og blot afvente, hvad fremtiden bringer.
- Det er falsk i den forstand, at vi kan læne os tilbage og sige, det bliver løsningen.
For ingen har den løsning endnu.
Det er problematisk at sidde og tro, at der kommer noget, der fikser det.
Selvfølgelig skal vi stræbe mod at få en løsning finansieret, og vores kreativitet i forhold til teknologien skal nok bidrage.
Men vi skal sørge for, at det sker.
Det skal understøttes, og det er vigtigt at bruge alle midler.
Hør hele Den daglige dosis-udsendelsen fra i dag, der kigger på årsagerne til klimaforandringer her:Klima-trilogien del 1: Her er forklaringen på forandringerneFacebookTwitterKopier linkEmner:Klimaændringer|Fødevarer|Forenede Nationer|Videnskab




https://www.dr.dk/mitliv/henrik-er-ved-miste-alt-i-sin-kamp-dyrene-det-er-ikke-opskriften-paa-et-lykkeligt-liv

Mit LivHenrik er ved at miste alt i sin kamp for dyrene: 'Det er ikke opskriften på et lykkeligt liv'27-årige Henriks nye liv som dyreaktivist har store omkostninger.
© PRIVATFOTOAf Rikke Bjerge07.
okt.
2019 kl.
20.
00Læs opHenrik Vindfeldt havde det hele.
En tryg opvækst hos en kernefamilie på Falster, en smuk kæreste og et fedt arbejde, der gav råd til et liv med lækre middage, rejser, bil og lejlighed.
Mit liv for dyreneSe 'Mit liv for dyrene' på DRTV og DR3.
Han var selvstændig og arbejdede med reklamefilm, stemte Liberal Alliance og gik op i sin krop og træning.
Næste skridt på vejen var hus og børn med kæresten, Frederikke.
Parret havde allerede hunden Bebe, som for to år siden blev en fast del af deres lille familie.
Men i 2017, da Henrik var 25 år, blev Bebe pludselig syg.
Den lille chihuahua fik konstateret epilepsi og fik en masse smertefulde anfald.
- Det var første gang, jeg oplevede et dyr lide på den måde, og det gjorde mig virkelig ked af det.
Vi forsøgte alt for at gøre hende rask og brugte en masse penge hos dyrlægen og på hampolie.
Jeg begyndte at researche rigtig meget på sygdommen, men også på hvordan man håndterer et dyr, der lider, husker Henrik, der i dag er 27 år.
Det tog meget hårdt på Henrik, da deres lille chihuahua Bebe blev alvorligt syg.
Den led og havde store smerter, inden den døde.
(© PRIVATFOTO)En aften stødte han tilfældigvis på nogle aktivist-videoer om produktionsdyrs liv, før de skal slagtes.
Og Henrik følte med køerne, kyllingerne og grisene, som var det hans egen hund, Bebe.
- Det var så forfærdeligt at se.
Det fik mig til at tænke på, hvor paradoksalt det var, at jeg brugte så meget tid, penge og kræfter på at redde min egen hund, når jeg bagefter gik ud i køkkenet for at stege noget kød fra et dyr, der havde lidt frygteligt, før det blev slået ihjel, forklarer han.
Dagen efter vågnede kæresten Frederikke op til et køleskab, der var helt ryddet for kød og animalske produkter.
Og de madvarer kom aldrig tilbage.
Den sidste bøfEfter nogle uger var Bebe død.
Det samme var den gamle Henrik, der havde levet et 'normalt' liv i 25 år uden at tænke på dyrevelfærd.
Den sidste bid kød indtog han den 6.
november 2017 på sin fars fødselsdag, hvor menuen var bestilt på forhånd.
De skulle have bøf.
På det tidspunkt havde Henrik ikke spist kød i flere uger, og for hver bid fortrød han mere og mere.
- Hvad er det, jeg laver?
Hvorfor sidder jeg her og spiser en bøf, fordi det er ubelejligt for mig at spise noget andet, når konsekvensen er, at dyrene skal ofre deres liv.
Herefter lovede jeg mig selv aldrig at svigte mine værdier igen.
Blev dyreaktivistFra den novemberdag blev Henrik radikal veganer.
Han meldte ud til familien, at de ikke skulle købe julemad til ham med dyr, mælk eller æg.
Men det stoppede ikke her.
I marts 2018 sprang han ud som dyreaktivist efter at have gennemlæst store landbrugsrapporter.
Med et videokamera begyndte han at tage ud i stalde og filme dyrenes forhold.
- Det er ikke, fordi jeg er jordens største dyreven, men jeg var virkelig chokeret og forarget over, hvor ekstremt brutalt industrialiseret landbrug er.
Jeg blev klar over, at jeg var nødt til at gøre noget ved det her, siger han.
Faktisk mener han, at alle ville gøre som ham, hvis de kendte til forholdene i staldene.
- Tag du ud og kig dyrene i øjnene, så skal det nok komme, siger han.
Hør Henrik fortælle om sit gamle liv før dyreaktivismen:Henrik begyndte at tage færre opgaver på arbejdet for at hellige sig sit nye mål.
Han gik ud på gaderne for at spørge danskere, hvad der skal til, for at de bliver veganere.
Han producerede videoer om de ting, han læste i rapporterne og oprettede Facebook-siden Veganerpartiet, hvor han postede sine videoer.
Og han begyndte at demonstrere.
- Jeg er lidt bange for at tænke over, hvor langt jeg vil gå for at redde de her dyr, for jeg synes godt, jeg kan retfærdiggøre at gå rigtig rigtig langt, når så mange dyr har det så dårligt, siger han.
Jeg kan godt høre, han prøver på at være sjov, men det er jo et afstumpet svar.
Henrik om tidl.
fødevareminister Jakob Ellemann-Jensens bacon-svar'Jeg elsker bacon'I oktober sidste år til Folketingets åbning besluttede Henrik sig for at spørge daværende miljø- og fødevareminister Jakob Ellemann-Jensen, som nu er formand for Venstre, om forholdene for griseunger og hanekyllinger.
- Jeg kan simpelthen ikke udtrykke med ord, hvor vild jeg er med bacon, lød det fra fødevareministeren, som tilføjede: 'Jeg elsker bacon'.
Se klippet her:Svaret, som Veganerpartiet optog på video, gik viralt i hele landet, hvor mange morede sig over Jakob Ellemann-Jensens svar.
Men ikke Henrik.
- Jeg kan godt høre, han prøver på at være sjov, men det er jo et afstumpet svar.
Det er dyr, der lider, ligesom den hund jeg havde.
Der mistede jeg troen på, at nogen ville hjælpe de her dyr, og jeg indså, at jeg måtte påtage mig opgaven med at få denne her udnyttelse af dyrene stoppet.
Det vil jeg gøre til den dag, det lykkes, slår han fast.
Læs også:Jakob Ellemann: Mit svar til veganer var dumsmart - men jeg elsker baconHvornår det sker, er dog ikke til at sige.
Veganerpartiet samler vælgererklæringer for at blive opstillet, og Henrik er stoppet med sit arbejde for at bruge al tiden på sin sag.
Efter bacon-historien har Henrik flere gange været i mediernes fokus, blandt andet da han begyndte at græde under et direkte indslag på TV2 News.
Forholdet skranterSamtidigt er forholdet til kæresten Frederikke blevet sat på en hård prøve.
Hun er blevet veganer, men parret kæmper for at få det til at fungere.
- Frederikke er ked af, at vi ikke får børn nu, men det kan jeg jo ikke.
Jeg vil ikke være sådan en dyster far, der sidder helt hvid i hovedet, mens jeg læser hver eneste dag, siger Henrik.
(© Screendump fra 'Mit liv for dyrene')- Vi har haft en pause, hvor jeg flyttede væk.
Jeg elsker hende overalt på jorden, og jeg har lyst til, at hun skal behandles så godt som muligt.
Jeg må bare konstatere, at jeg ikke har den tid, hun fortjener, siger han.
Det samme gælder hans venner og familie.
Når hans mor og far vil ses, kigger de forbi Veganerpartiets kontor i København og drikker en kop kaffe.
- Det er oftest på den måde, vi ses på, og det er sjældent, jeg deltager i familieting.
De tager det rigtig fint, men de er selvfølgelig rigtig kede af, at vi ikke ser hinanden så tit, og at jeg aflyser rigtig meget.
Værst står det til med økonomien, efter Henrik har sagt sit arbejde op.
- Før havde jeg en opsparing og et godt arbejde, så vi kunne rejse rigtig meget.
Vi nød det.
Nu har jeg ingen penge tilbage.
Jeg lever ekstremt sparsomt og bruger ingen penge overhovedet, fortæller han.
For nylig fik han et søgsmål på halsen, fordi han trængte ind i en stald for at filme forholdene.
Lige nu er der et krav om erstatning på 500.
000 kroner.
Hvordan det ender, og hvordan Henrik skal skaffe pengene, hvis han taber sagen, ved han ikke.
Men han har ikke i sinde at stoppe.
- Det her handler ikke om mig.
For så var jeg stoppet for lang tid siden.
Jeg har truffet mange beslutninger, som ikke er gavnlige for mig selv.
Jeg aflyser alt, fordi jeg har travlt med aktivisme, podcast og video.
Jeg er godt klar over konsekvenserne, men jeg har fundet fred med det, siger han.
Drømmer om et andet livHenrik er træt.
Han savner det gamle liv.
Savner at være en god kæreste, savner de fede rejser og oplevelser.
Men han føler, at han nødt til at fortsætte.
- Det her er ikke en opskrift på et lykkeligt liv.
Der er ikke noget i verden, der ville være nemmere end at smide håndklædet i ringen og give op.
Men nogen er nødt til at gøre noget for dyrene, miljøet og folkesundheden.
Jeg må gøre mit for at ændre det, siger han.
Og derfor bliver han ved.
Om jeg bliver uvenner med Frederikke eller ikke har penge, er intet i forhold til de lidelser, dyrene går igennem.
Henrik, 27 år, dyreaktivistHenrik understreger, at når missionen er nået, vil han slå sig ned.
Han drømmer om at arbejde med uddannelses-software, få nogle børn med Frederikke og komme videre med sit liv.
- Men vi er nødt til at blive færdige først.
Om jeg bliver uvenner med Frederikke eller ikke har penge, er intet i forhold til de lidelser, dyrene går igennem.
Jeg kan ikke finde noget argument for, hvorfor det er vigtigere, at jeg tager på ferie.
- Dyrene har mere på spil, end jeg har.
FacebookTwitterKopier linkEmner:Jakob Ellemann-Jensen (politiker)|Veganerpartiet|Dyr|Fødevarer|København




https://www.dr.dk/nyheder/penge/haardt-ramt-af-europaeisk-afmatning-hos-valdemar-birn-har-120-ansatte-faaet-en

PengeHårdt ramt af europæisk afmatning: Hos Valdemar Birn har 120 ansatte fået en fyreseddelDen danske industriproduktion kan falde yderligere, siger Dansk Erhverv.
Omkring 90 procent af produktionen fra Valdemar Birn eksporteres.
En stor del går til lastbilproducenter i Sverige og Tyskland.
Af Signe Mai Vilsbøll07.
okt.
2019 kl.
20.
01Læs opMørke skyer er trukket ind over store økonomier i Europa, og i Danmark har den globale nedtur sat sine spor i den danske industriproduktion, der er faldet med 1,6 procent over de seneste tre måneder.
Selvom Danmark generelt oplever vækst, er enkelte danske virksomheder nemlig hårdt ramt af europæisk vækstafmatning.
Blandt andre støberikoncernen Valdemar Birn, der leverer dele til motorkøretøjer.
Som direkte konsekvens af fald i markedet hos koncernens store kunder har mere end en femtedel af de ansatte fået en fyreseddel.
- Vi har været nødt til at afskedige et betydeligt antal medarbejdere over de seneste par måneder.
Siden sommerferien er vi gået fra 620 mand til 500, fortæller Jens Axel Birn, der er administrerende direktør i Valdemar Birn.
20 procent af omsætningen er forsvundetFor få måneder siden var der mange ordrer, produktionsapparatet var under pres, og det var ifølge Jens Axel Birn svært at få kvalificeret arbejdskraft, men det har minusvæksten i lande som Tyskland, Sverige og Storbritannien lavet om på.
- Sammenlagt har vi set en nedgang på 20 procent fra før sommerferien til nu i vores ordrebeholdning.
I konkrete tal betyder det et tab på 120 millioner kroner.
Det er et stort tab for os, siger direktøren og påpeger, at konkurrencen har ændret sig.
- Når ordremængderne falder, stiger kapaciteten i markedet, og kampen om ordrerne bliver hårdere.
Derfor er vi hårdt konkurrenceudsatte i øjeblikket.
20 procent af vores omsætning er væk.
Lavt gear i samhandelslande plagerChefanalytiker i Dansk Industri, Allan Sørensen, fortæller, at Valdemar Birn bare er en af en række danske virksomheder i transportmiddelindustrien, der plages af lavt gear i vigtige samhandelslande.
Over det seneste år er leverancerne indenfor fremstilling af dele til motorkøretøjer ifølge Dansk Industri faldet med hele 15 procent.
Industriens produktionProduktionen svinger generelt en del fra måned til måned.
Særligt siden slutningen af 2018 har månedsudsvingene været store.
Det samlede produktionsindeks for industrien faldt i august med 1,1 procent.
I perioden juni-august er produktionen faldet med 1,6 procent i forhold til de tre foregående måneder og ses som en mulig indikation på, at den afmatning, der er set i den europæiske industri siden starten af 2018, også påvirker produktionen i Danmark.
Industriens produktion og omsætning er første pejlemærke for udviklingen i dansk økonomi.
De er baseret på faktiske indberetninger fra virksomhederne.
Kilde: Danmarks Statistik- Det er en markant nedgang.
Den tyske bilindustri har det svært, og det rammer underleverandører fra dansk erhvervsliv direkte.
De har det heller ikke nemt, siger han.
I det seneste kvartal har afmatning også påvirket elektronikindustrien, der har oplevet faldende produktion.
I andre brancher har virksomheders vækst stået stille.
Produktionen kan falde yderligereHerhjemme har tallene for industriproduktion ellers hidtil set positive ud.
Det skyldes dog ifølge Tore Stramer, cheføkonom i Dansk Erhverv, primært medicinalindustrien og maskinindustrien, der er i vild vækst.
- Samlet set har udviklingen været positiv, fordi medicin og vindmøller fylder i statistikken.
I det lys styrtdykker industriproduktionen ikke.
Men når vi ser fremad, er udsigterne mere dystre, vurderer cheføkonomen og uddyber:- Vi må nok forvente, at den danske industriproduktion falder yderligere.
Den tyske industri har bevæget sig dybere ned i recession, og i Sverige er man på vej ned i recessionsterritorie.
Det kan betyde, at beskæftigelsen i industrien herhjemme begynder at falde.
FacebookTwitterKopier linkEmner:Tore Damgaard Stramer (økonom)|Industri|Erhverv|Dansk Erhverv|Storbritannien




https://www.dr.dk/nyheder/udland/haard-kritik-af-amerikansk-tilbagetraekning-i-syrien-uansvarlig-og-impulsiv

Tyrkisk offensiv i SyrienSe temaUdlandHård kritik af amerikansk tilbagetrækning i Syrien: 'Uansvarlig' og 'impulsiv'Både støtter og modstandere af Donald Trump melder sig i koret af kritikere.
Donald Trump (tv.
) betragter Tyrkiets præsident, Recep Tayyip Erdogan, som en vigtig allieret og baner nu vejen for, at tyrkerne kan invadere dele af det nordlige Syrien.
Af Louise Brodthagen Jensen07.
okt.
2019 kl.
20.
06Læs opUSA risikerer at miste støtte og tillid fra sine allierede.
Sådan lyder dele af kritikken, efter præsident Donald Trump i går meddelte, at en mindre gruppe af amerikanske styrker bliver trukket ud af det nordøstlige Syrien, sådan at Tyrkiet kan trænge ind i de kurdisk-kontrollerede områder ved grænsen.
Det Hvide Hus har gjort det klart, at man fra amerikansk side ikke støtter den tyrkiske operation.
Alligevel har både Trumps støtter og modstandere stemplet beslutningen som “uansvarlig” og “impulsiv”.
Bekymringen er, at USA nu vender ryggen til sine kurdiske allierede, der har hjulpet med at nedkæmpe Islamisk Stat (IS).
Lindsey Graham advarer om mulige sanktioner mod Tyrkiet.
Blandt kritikerne er flere af Trumps ellers loyale politiske fæller, heriblandt Senatets formand, Mitch McConnell.
Han slår fast, at en "pludselig tilbagetrækning af amerikanske styrker kun vil være til gavn for Rusland, Iran og Assad-regimet".
Også den republikanske senator Lindsey Graham langede i eftermiddag hårdt ud efter præsidenten.
- Det her vil bane vejen for, at IS genopstår.
Det er en vindersag for IS og for den syriske præsident, Assad, siger Lindsey Graham, der i et interview med Fox News kalder præsidentens beslutning for "kortsigtet".
Han tilføjer, at det nu bliver svært for USA at forvente støtte fra sine allierede.
En vurdering, USA's tidligere ambassadør i FN, Nikki Haley, deler.
- Vores allierede skal altid kunne regne med os, hvis vi forventer, at de støtter os.
Kurderne var helt centrale i vores succesfulde kamp mod IS i Syrien.
At overlade dem til at dø er en kæmpe fejltagelse, skriver hun på Twitter.
Efterladt med en mulighedDen amerikanske beslutning efterlader kurderne med en enkelt mulighed - den syriske præsident.
Det vurderer ekspert i tyrkiske forhold og forhenværende ekstern lektor ved Københavns Universitet Mathias Findalen.
- De kan håbe på at lave en aftale om at beholde en del af det nordøstlige Syrien, hvor Tyrkiet gerne vil ind.
Og samtidig håbe på, at russerne vil gå ind og støtte det, fordi de støtter Assad, siger han.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
De kurdiskledede Syriske Demokratiske Styrker, SDF, har kaldt tilbagetrækningen af de amerikanske styrker for en "kniv i ryggen".
Og den mulige tyrkiske offensiv har også vakt bekymring hos udenrigsminister Jeppe Kofod (S).
- Jeg er alvorligt bekymret over udsigten til en mulig tyrkisk offensiv i det nordøstlige Syrien, som kan få alvorlige konsekvenser for civilbefolkningen og svække indsatsen i kampen mod IS, udtaler han.
Har ombestemt sig førAllerede tilbage i december meddelte præsident Trump, at han var klar til at trække samtlige amerikanske styrker fra området.
Men efter kritik fra både diplomater, efterretningstjenester og sit eget forsvarsministerium trak han i land.
Udmeldingen fik dog den tidligere forsvarsminister James Mattis til at forlade sin post.
- Det må blive den næste forsvarsminister, som taber til IS.
Det bliver ikke mig, var beskeden fra Mattis.
Og for bare knap en måned siden advarede en række sikkerhedspolitiske specialister, heraf tidligere ansatte i USA's nationale sikkerhedsråd og det britiske MI6, mod at begå de samme fejl, som førte til al-Qaeda, Islamisk Stat og Taliban.
I et åbent brev råder de i stedet til at stille yderligere ressourcer og ekspertise til rådighed for SDF for at imødegå voksende trusler fra blandt andre al-Hol-lejren, der huser mere end 70.
000 IS-fanger.
Tyrkiske prioriteterKritikken af, at der nu kan blive tale om en mulig genkomst af genkomst af IS, er ikke helt ved siden af, lyder det fra Mathias Findalen.
- Det efterlader et stort antal IS-fanger til Tyrkiet, og spørgsmålet er nu, hvad skal der ske, og om Tyrkiet kan administrere deres domme, siger han og fortsætter:- Det er før blevet problematiseret, taget i betragtning af at de ikke har prioriteret at nedkæmpe IS på samme måde, som de har nedkæmpet af kurderne.
Tyrkernes militære indblanding i Syrien handler blandt andet om at sikre den sydlige grænse mod, hvad tyrkerne mener er et kurdisk forsøg på at danne deres egen stat.
Samtidig har Tyrkiets præsident, Recep Tayyip Erdogan, gjort det klart, at op mod to millioner syriske flygtninge skal vende tilbage via den sikkerhedskorridor, man har indgået aftale om med USA - en zone, der ifølge tyrkerne skal gå 30 kilometer ind i Syrien og holdes fri for YPG-militsen.
Udmeldingen fra USA har herhjemme blandt andet ført til indkaldelsen af et hastemøde i Udenrigspolitisk Nævn.
FacebookTwitterKopier linkEmner:Donald Trump (politiker)|Jeppe Kofod (politiker)|Socialdemokraterne|Syrien|Krige og væbnede konflikter




https://www.dr.dk/sporten/haandbold/kvindeligaen/odense-pligtsejrer-og-holder-snor-i-suveraene-esbjergensere

KvindeligaenOdense pligtsejrer og holder snor i suveræne esbjergensereOdense Håndbold ligger sig alene på andenpladsen efter en sikker hjemmesejr over Skanderborg.
Skanderborg bed fra sig i kampens begyndelse, men Kathrine Heindahl (billedet) og Odense-spillerne fik snøret sækken efter pausen.
(Arkivfoto.
) 07.
okt.
2019 kl.
20.
22Læs opOdense Håndbold sørgede for den forventede hjemmesejr, da Skanderborg mandag aften besøgte Fyn i kvindernes håndboldliga.
På hjemmebane sejrede Jan Pytlicks tropper med 31-26 efter pausestillingen 15-12.
Det var Odenses femte sejr i syv ligakampe, hvilket rækker til ti point og en andenplads.
Team Esbjerg har lagt sig i spidsen med maksimale 12 point efter at have vundet de seks første kampe.
Mandagens tabende hold fra Skanderborg har to point for syv kampe.
Det undertippede udehold var foran 1-0 og 7-6, men så tog Odense teten med fire mål i træk til favoritføring 10-7.
Cirka ti minutter senere var forspringet stadig på tre mål, da spillerne gik til pause.
Snørede sækken i anden halvlegEfter denne var spændingen snart forduftet, da Odense ramte en ny stime og vekslede 18-14 til 21-14 efter syv minutter.
Stine Jørgensen havde været toneangivende og blev siden kampens topscorer med seks mål, men i kampens sidste del meldte Ingvild Bakkerud sig ind med tre mål på stribe, så Odense kom foran 28-20 med otte minutter tilbage.
Derefter fik Skanderborg lov til at pynte lidt på stillingen, så nederlaget blev begrænset til fem scoringer.
/ritzau/FacebookTwitterKopier linkEmner:Odense|Skanderborg|Odense Håndbold|Håndbold|Stine Jørgensen (håndboldspiller)




https://www.dr.dk/sporten/fodbold/landsholdet/krisen-i-tottenham-paavirker-eriksen-humoeret-kunne-godt-vaere-bedre

LandsholdetKrisen i Tottenham påvirker Eriksen: 'Humøret kunne godt være bedre'Landsholdsopgaverne er et tiltrængt frirum for Christian Eriksen oven på en svær sæsonstart i England.
Christian Eriksens sæsonstart i Tottenham har været præget af nedture.
Af Kasper Aleksander Thrane07.
okt.
2019 kl.
17.
22Bemærk: artiklen er mere end 30 dage gammelLæs opMasser af tid på bænken, en resultatmæssig forfærdelig start på Premier League og et pinligt nederlag til Bayern München.
Sådan lyder opsummeringen af Christian Eriksens start på sæsonen 2019/2020 med sin engelske klub, Tottenham.
I weekenden tabte Tottenham med 0-3 til upåagtede Brighton, og nederlaget kom, blot fire dage efter at London-klubben var blevet udraderet på hjemmebane af Bayern München.
2-7 lød cifrene i en kamp, hvor Eriksen startede på bænken.
Christian Eriksen efter 0-3-nederlaget mod Brighton.
Og den seneste tids nedture er noget, man kan mærke i klubben, fortæller Eriksen til DR Sporten.
- Humøret i Tottenham kunne godt være bedre.
Når man skaber dårlige resultater, må man også tage konsekvensen af de dårlige resultater.
Forventningerne er, at vi skal vinde en masse fodboldkampe, og det har vi ikke formået.
Vi har ikke været gode nok, og selvom der også har været uheld, så er det vores egen skyld.
Læs også:Eriksen og Tottenham ydmyget på hjemmebane: Bayern vinder med fem målHan afviser dog, at det er noget, der går ham særligt på.
- Det er aldrig sjovt, når man ikke vinder.
Men det er ikke noget, jeg tænker så meget over uden for banen, for det hører med, når man er professionel fodboldspiller, at der er store forventninger.
Landsholdet giver ny energiDen næste uges tid kan Christian Eriksen parkere tankerne om krisetider i Tottenham og koncentrere sig om landsholdet.
Her venter nemlig en vigtig EM-kvalifikationskampe mod Schweiz og tre dage senere en testkamp mod Luxembourg.
Og selvom landstræner Åge Hareide godt kan se, at situationen i Tottenham er svær, er han ikke bange for, at Eriksen kommer med en hængnede mule.
- Christian har tidligere oplevet Danmark som et frirum.
På landsholdet har han en lidt anden rolle end i Tottenham, og han glæder sig til at spille fodbold.
Eriksen har siddet meget på bænken i Tottenham i denne sæson, men på landsholdet er han fast mand.
- Det er naturligt, at når Tottenham slider, så slider Christian også.
Det er hårdt for ham at skulle skinne, når resten af holdet ikke gør det.
De har ikke fået gang i pointhøsten, siger Hareide.
Læs også:Eriksen får skurkerollen i kæmpe pokalfiasko: Taber til hold fra fjerdebedste rækkeHovedpersonen selv glæder sig også til de kommende opgaver, som han også håber kan bringe noget energi med hjem til Tottenham.
- Det er dejligt at være tilbage på landsholdet.
Det er dejligt at se drengene igen, men det handler om et godt resultat.
Hvis vi får et godt resultat, kan jeg tage tilbage til klubben med en god selvtillid.
Danmark spiller lørdag mod Schweiz med kampstart kl.
18.
00.
Kampen kan ses direkte på Kanal 5, følges på dr.
dk/sporten eller høres i Liga på P3.
FacebookTwitterKopier linkEmner:Åge Hareide (fodboldtræner)|Tottenham Hotspur FC|England|FC Bayern München|Fodbold




https://www.dr.dk/nyheder/regionale/bornholm/lovstramning-kan-draebe-droemmen-om-sende-en-person-i-rummet-med-dansk

BornholmLovstramning kan dræbe drømmen om at sende en person i rummet med dansk raketRegeringen mener, at det er for farligt at sende større raketter op fra dansk territorium.
Arkivbillede af rumentusiasterne Copenhagen Suborbitals, da de arbejdede på en Smaragd 1 raket i 2012.
Af Søren Ølholm og Lis Eilsøe07.
okt.
2019 kl.
19.
05Læs opDrømmen om at sende en bemandet raket ud i rummet fra dansk territorium risikerer at blive knust.
Regeringen er nemlig på vej med et lovforslag, der reelt sætter en stopper for fremtidige raket-opsendelser fra dansk område.
Det vil samtidig bremse det arbejde, som blandt andre Copenhagen Suborbitals og studerende på DTU har gang i, mener man de to steder.
Copenhagen SuborbitalsDen private organisation Copenhagen Suborbitals blev stiftet i 2008 af en flok raket-entusiaster, som siden har udviklet og bygget raketter på Refshaleøen.
Indtil videre har Copenhagen Suborbitals bygget syv raketter - seks er blevet affyret fra det militære øvelsesområde Range ESD 139 øst for Bornholm, et område på 70 km x 35 km.
Den sidste brød i brand, da den blev testet på Refshaleøen.
De raketter, der er sendt op fra Østersøen, har vejet mellem 146 kilo og 1.
630 kilo ved opsendelsen - inklusiv driv- eller brændstof.
Raketterne er kommet op til 8,2 kilometer op, inden de igen er landet i Østersøen.
Målet er at sende en person ud i rummet.
Der er ikke sat årstal på ambitionen.
- Hvis loven bliver vedtaget, vil vi blive tvunget et andet sted hen.
Vores aktiviteter har direkte indflydelse på den højteknologiske udvikling i Danmark, så den vil også komme til at gå langsommere, vurderer talsmand Mads Wilson fra Copenhagen Suborbitals.
Rasmus Arnt Pedersen, der er formand for organisationen Danstar, der består af studerende, som arbejder med raketter på DTU, siger, at det vil stikke en stor kæp i hjulet for dansk raket- og rumfart.
Følger nye anbefalingerRegeringen har i sit nye lovkatalog skrevet, at der skal laves en ændring i loven om aktiviteter i det ydre rum, så ikke-statslige operatører får forbud mod at sende større raketter op fra dansk territorium og farvandet omkring Danmark.
Regeringen følger dermed anbefalingerne i en seks måneder gammel rapport, som en arbejdsgruppe nedsat af den tidligere regering lavede.
Arbejdsgruppen frygter for sikkerheden for både fly, skibe og beboede områder, når der bliver sendt større raketter op.
I anbefalingen fremhæver man hollandsk lovgivning, der sætter en maksimumsvægt på 35 kilo.
S: Sikkerheden skal vægte højest- Det er ikke et spørgsmål om at genere nogen.
Det er alene et sikkerhedsspørgsmål, siger Socialdemokratiets forskningsordfører, Kasper Sand Kjær.
Mads Wilson fra Copenhagen Suborbitals er helt med på, at sikkerheden skal være i top.
Men han mener ikke, at man skal sætte en vægtbegrænsning på raketterne.
Til gengæld vil han gerne diskutere, hvor højt raketterne må flyve.
- Jo højere de kommer op, jo større er nedfaldsområdet.
Derfor vil det give langt mere mening at snakke om højde, siger han.
Copenhagen Suborbitals har foreløbig affyret seks raketter siden 2011.
De er alle sendt op fra et militært øvelsesområde i Østersøen.
Området er i forvejen på radaren hos både luftfarts- og søfartsmyndighederne, fordi det blandt andet bliver brugt til missilaffyringer.
- Vi vil meget gerne have fast definerede rammer, for det gør det også nemmere for os, når vi skal afprøve vores raketter.
Men det er helt hen i vejret at lave et forbud baseret på vægt.
- Det lugter af, at man ikke ved, hvordan man skal håndtere det og derfor griber til et forbud, siger Mads Wilson.
FacebookTwitterKopier linkEmner:Kasper Sand Kjær (politiker)|Copenhagen Suborbitals|Danmarks Tekniske Universitet|Bornholm




https://www.dr.dk/sporten/fodbold/laes-svarene-fra-landsholdet-jon-dahl-traener-med-og-det-er-ikke-koent






https://www.dr.dk/sporten/cykling/dansk-cykelsucces-anerkendes-fuglsang-og-pedersen-nomineret-til-aarets-bedste

CyklingDansk cykelsucces anerkendes: Fuglsang og Pedersen nomineret til årets bedsteVerdensmester Mads Pedersen og Jakob Fuglsang har chance for at vinde Velo d'Or-prisen.
Det har ingen dansker gjort tidligere.
Mange var mødt frem, da den nykårede verdensmester i linjeløb, Mads Pedersen, landede i København efter sin triumf.
Nu er danskeren nomineret til årets bedste cykelrytter i 2019 sammen med landsmanden Jakob Fuglsang.
07.
okt.
2019 kl.
18.
07Læs opTo danske cykelryttere er iblandt de 12 nominerede, der er i spil til at få overrakt den prestigefyldte Velo d'Or-pris som årets bedste cykelrytter i 2019.
Mads Pedersen (Trek), der for otte dage siden blev den første danske verdensmester i herrernes VM-linjeløb, og Jakob Fuglsang (Astana) er således i det nominerede dusin.
Seneste ti års vindere af Velo d'Or2018: Alejandro Valverde (Spanien)2017: Chris Froome (Storbritannien)2016: Peter Sagan (Slovakiet)2015: Chris Froome (Storbritannien)2014: Alberto Contador (Spanien)2013: Chris Froome (Storbritannien)2012: Bradley Wiggins (Storbritannien)2011: Philippe Gilbert (Belgien)2010: Fabian Cancellara (Schweiz)2009: Alberto Contador (Spanien)2008: Alberto Contador (Spanien)Siden prisen første gang blev uddelt i 1992, er blot én dansker kommet i top-3 ved Velo d'Or-prisuddelingen.
Det var i 1996, hvor Bjarne Riis blev nummer to efter Johan Museeuw fra Belgien.
Prisen, som det anerkendte franske Velo Magazine har uddelt siden 1992, er aldrig gået til en dansker.
Bjarne Riis var tættest på i 1996, da han tidligere på året havde vundet Tour de France.
Nomineret i fjorSidste år var Michael Valgren nomineret, men her gik prisen til spanieren Alejandro Valverde, der kort forinden var blevet verdensmester.
Mens Mads Pedersen har gjort sig bemærket ved at vinde VM, har Fuglsang strålet med sejre i Liège-Bastogne-Liège, Criterium de Dauphine samt en etape i Vuelta a Espana samt en række flotte podiepladser.
De øvrige nominerede til prisen er Julian Alaphilippe, Egan Bernal, Richard Carapaz, Remco Evenepoel, Caleb Ewan, Philippe Gilbert, Mathieu van der Poel, Primož Roglič, Elia Viviani og den kvindelige cykelstjerne Annemiek van Vleuten.
/ritzau/FacebookTwitterKopier linkEmner:Alejandro Valverde (cykelrytter)|Astana Pro Team|Caleb Ewan (cykelrytter)|Cykelsport|Liège




https://www.dr.dk/nyheder/regionale/oestjylland/lisbeth-og-helene-vandt-loenkamp-paa-supersygehus-nu-aendres

Aarhus UniversitetshospitalSe temaØstjyllandLisbeth og Helene vandt lønkamp på supersygehus: Nu ændres lønsystem for 4.
200 sygeplejerskerAarhus Universitetshospital har fundet 11 millioner kroner til nyt lønsystem.
Lisbeth Østergaard (tv.
) og Helene Frøkjær (th.
) var så trætte af lønvilkårene på Aarhus Universitetshospital, at de sagde op.
Nu er lønsystemet lavet om for alle 4.
200 sygeplejersker på sygehuset.
(© PRIVATFOTO)Af Emma Fedder Schlægelberger og Heikki Yding07.
okt.
2019 kl.
20.
45 | opdateret 08.
okt.
2019 kl.
11.
01Læs opTo anæstesisygeplejerskers kamp for en mere retfærdig løn kommer nu deres 4.
200 sygeplejerskekollegaer på Aarhus Universitetshospital til gode.
I foråret blev Helene Frøkjær og Lisbeth Østergaard så trætte af sygehusets lønsystem, at de sagde op og rejste til Norge for at arbejde som vikarer.
Men efter få måneder fik de deres krav opfyldt og blev genansat på Aarhus Universitetshospital.
Og nu har deres kamp været med til at ændre lønsystemet for alle de andre sygeplejersker på sygehuset.
- Det er jo egentlig det, vi håbede på fra starten, men jeg tror ikke, vi havde turde håbe på det.
Så jeg er rigtig glad for, at man fra hospitalets ledelses side har erkendt, at man egentlig havde et lønsystem, der var så åbenlyst uretfærdigt, som det var, siger Helene Frøkjær.
Der er mange, der har gjort opmærksom på den uretfærdighed, der har været.
Jacob Gøtzsche, fællestillidsrepræsentant for sygeplejerskerne, Aarhus UniversitetshospitalOg de to sygeplejerskers lønkamp har gjort indtryk på kollegerne.
- Der er mange, der har været henne ved os og sige, at vi har gjort det, som mange af de andre ikke turde gøre, og de synes, det er rigtig godt gået, siger Helene Frøkjær.
Katalysator for forhandlingerneJacob Gøtzsche, der er fællestillidsrepræsentant for sygeplejerskerne ved Aarhus Universitetshospital, er glad for, at der nu efter ni års forhandlinger er fundet et nyt lønsystem.
Han mener, at Helene Frøkjær og Lisbeth Østergaard har spillet en rolle for at få det til at ske.
Men de er langt fra alene.
- De to har været en katalysator i vores forhandlinger.
Men der har været mange, der er gået forud for de to, og der er også flere, der er kommet bagefter.
Der er mange, der har gjort opmærksom på den uretfærdighed, der har været, siger han.
Førhen kunne nyansatte sygeplejersker overhale kollegaer, der havde været ansat i årevis, fordi nyansatte havde krav på en lønforhandling, hvor de kunne forhandle sig til et højere løntrin på baggrund af deres kvalifikationer.
Men det nye system har forenklet processen og sat mere faste rammer, så de nyansatte sygeplejersker ikke kan starte på et højere løntrin, end de der allerede arbejder på afdelingen.
Helene Frøkjær tror ikke, at lønsystemet var blevet lavet om, hvis ikke de havde taget beslutningen om at sige op og tage til Norge for at arbejde i stedet.
- Vi forsøgte at få hospitalsledelsen i tale allerede dengang og skrev et brev til dem, hvor de egentlig var enige med os i, at det var helt absurd.
Men de havde ikke pengene på det tidspunkt, siger Helene Frøkjær.
11 millioner til nyt lønsystemMen nu har hospitalet trods talrige sparerunder altså fundet 11 millioner kroner til et bedre og mere gennemskueligt lønsystem for sygeplejerskerne.
Der er 4.
031 sygeplejersker ansat på AUH, og med regionens interne vikarbureau har cirka 4.
200 deres arbejdsplads på sygehuset.
Det gamle system var inddelt i fem løntrin, der overlappede hinanden, og det blev opfattet som uretfærdigt, mener sygeplejefaglig direktør Inge Pia Christensen.
- Det opleves primært uretfærdigt for de sygeplejersker, der måske havde været i en afdeling i fem-seks år og som var havnet på et løntrin på daværende tidspunkt.
Og så kunne de måske få en ny kollega, som havde erfaring andre steder fra, og så komme ind og overhale dem, siger hun.
Hvad er en anæstesi-sygeplejerske?
Anæstesisygeplejersker yder omsorg for patienterne før, under og efter operationer.
De kan give bedøvelse og overvåge livsvigtige funktioner, mens patienten er bedøvet.
Den anæstesiologiske uddannelse er en specialuddannelse, der kommer oven på basisuddannelsen som sygeplejerske.
I det gamle lønsystem kunne det betale sig for erfarne sygeplejersker at shoppe rundt mellem afdelingerne for dermed at stige i løn.
På den måde kunne det være svært at fastholde kvalificerede sygeplejersker i én bestemt afdeling.
Og derfor vil det nye lønsystem også gavne fagligheden.
Det er i hvert fald håbet hos den sygeplejefaglige direktør.
- Det, der er det dyreste for os lige nu, er faktisk at mangle dygtige, kompetente sygeplejersker.
Det er ikke kun inden for operationsområdet, det er sådan set inden for alle mulige sengeområder, hvor vi kan være nødt til at lukke senge, fordi vi mangler sygeplejersker, siger Inge Pia Christensen.
OPDATERET 08/10/2019 11:00: Præciseret, at tallet 4.
200 sygeplejersker omfatter regionens interne vikarbureau på AUH.
Per juli 2019 er 4.
031 sygeplejersker ansat på AUH.
Tilføjet, at forhandlingerne om sygeplejerskernes lønsystem har varet ni år.
FacebookTwitterKopier linkEmner:Aarhus Universitetshospital|Hospitaler|Sundhedspersonale|Norge|Sundhedsvæsen




https://www.dr.dk/nyheder/regionale/nordjylland/22-kommuner-faar-en-haandsraekning-men-ikke-alle-er-tilfredse-det-er

Udligninger mellem kommunerSe temaNordjylland22 kommuner får en håndsrækning, men ikke alle er tilfredse: 'Det er ganske urimeligt'360 millioner kroner er i dag fordelt mellem trængte kommuner på tværs af landet.
Hjørring Kommune får 13 millioner kroner - men det dækker ikke hullet i kassen.
Af Klaus Videbæk og Simon Brix Frederiksen07.
okt.
2019 kl.
17.
10Bemærk: artiklen er mere end 30 dage gammelLæs opI mange kommuner har man formentligt sat et stort fedt kryds i kalenderen ud for i dag.
I dag er det nemlig blevet offentliggjort, hvem der får del i den pulje på 360 millioner kroner, der er afsat til at hjælpe økonomisk trængte kommuner.
Puljen er i år hævet med 50 millioner kroner for at hjælpe med at sikre, at der er råd til velfærd på tværs af landet, lyder det fra social- og indenrigsminister Astrid Krag (S) i en pressemeddelelse.
Særtilskud til trængte kommuner i 2020Kommuner, der får særtilskud fra den landsdækkende pulje:Lolland (55 millioner kroner)Langeland (40 millioner)Bornholm (35 millioner)Jammerbugt (28 millioner)Morsø (16 millioner)Brønderslev (16 millioner)Frederikshavn (15 millioner)Guldborgsund (15 millioner)Aabenraa (13,9 millioner)Hjørring (13 millioner)Vesthimmerland (13 millioner)Vordingborg (12 millioner)Tønder (12 millioner)Mariagerfjord (11 millioner)Odsherred (10 millioner)Assens (10 millioner)Kerteminde (10 millioner)Svendborg (10 millioner)Struer (10 millioner)Læsø (7,2 millioner)Norddjurs (4 millioner)Ærø (4 millioner)Men det er langt fra alle, der er tilfredse, selvom de har fået tilskud fra puljen.
- Det er ganske urimeligt, lyder det blandt andet fra borgmester i Brønderslev Kommune Mikael Klitgaard fra Venstre.
Minus på kontoen andre stederBrønderslev Kommune har fået 16 millioner kroner fra puljen, og det er tre millioner kroner mere end sidste år.
Problemet er, at Brønderslev Kommune i samme periode har mistet 11,7 millioner kroner et andet sted i udligningssystemet på grund af ændringer i balancen mellem yngre og ældre i kommunen.
Derfor ender regnestykket alligevel med at gå i minus, og det er ikke fair, mener Mikael Klitgaard.
- Vi er stadig den kommune i landet med det laveste skattegrundlag, siger han.
Lid til at man får hjælpI alt havde 62 kommuner søgt om at få del i puljen om særtilskud.
Heraf har de 22 kommuner fået penge.
I Hjørring Kommune drejer det sig om 13 millioner kroner.
Det er tre millioner mindre end sidste år, og heller ikke her er man tilfreds.
Udover særtilskuddet er Hjørring Kommune en af de kommuner, der får penge som resultat af et faldende folketal.
Men fordi to af landets rigeste kommuner, Gentofte og Frederiksberg, som noget nyt nu også bliver kompenseret for det, får Hjørring Kommune 20 millioner kroner mindre end ellers ad den vej.
Når der er kommuner, der bruger næsten to tredjedele mere på service, end vi gør, så er der ikke noget at sige til, at man sætter sin lid til, at man får noget.
Arne Boelt (S), borgmester, Hjørring KommuneDerfor er 13 millioner kun et plaster på såret i forhold til at have pædagoger, lærere og sosu-assistenter nok, mener borgmester Arne Boelt (S).
- Når der er kommuner, der bruger næsten to tredjedele mere på service, end vi gør, så er der ikke noget at sige til, at man sætter sin lid til, at man får noget som særligt vanskeligt stillede, siger han.
Vil sætte skatten opSom følge af en trængt økonomi har Hjørring Kommune søgt om at få lov til at sætte skatten op.
Det er nødvendigt for at kunne holde sammen på tingene, mener Arne Boelt (S).
- Hvis vi ikke får lov at sætte skatten op, kommer det til at betyde, at vi kommer til at spare på rigtig mange punkter.
Også på den kommunale kernevelfærd, siger han.
Om Hjørring Kommune får lov til at hæve skatten som ønsket, får de svar på senere i dag.
Udover de 350 millioner kroner til særligt vanskeligt stillede kommuner i hele landet har Social- og Indenrigsministeriet også fordelt 159,3 millioner kroner efter en særskilt pulje til hovedstadskommunerne, som kommunerne i området selv betaler til.
FacebookTwitterKopier linkEmner:Arne Boelt (politiker)|Hjørring Kommune|Socialdemokraterne|Økonomi|Frederiksberg




https://www.dr.dk/nyheder/viden/klima/hvad-er-klimaforandringer-egentlig

Klimaforandringer - en varmere verdenSe temaKlimaHvad er klimaforandringer egentlig?
Mennesker har udledt store mængder drivhusgasser, som ændrer klimaet langt udover det naturlige.
En smeltevandssø ved Washington Land, hvor Grønlands bredeste gletsjer, Humboldt-gletsjeren, udmunder.
De nyeste målinger viser, at indlandsisen forsvinder hurtigere end ventet på grund af de stigende globale temperaturer.
Af Søren Bjørn-Hansen07.
okt.
2019 kl.
19.
08Læs opKlimaforandringer, global opvarmning og drivhuseffekt.
Alle tre begreber handler lidt om det samme.
Men hvordan hænger det egentlig sammen?
Jordens klima varierer og har gjort det siden vores planet blev til for 4,5 milliarder år siden.
Det forklarer Martin Stendel, som er klimaforsker ved DMI.
Arktis er det sted, hvor temperaturen stiger hurtigst på grund af klimaforandringer.
Mens den globale gennemsnittemperatur er steget med omring én grad, er temperaturen i Arktis steget med 2,4 grader.
Her ses smeltesøer på overfladen af indlandsisen i Grønland.
- Man hører ofte, at klimaet har ændret sig altid.
Det er rigtigt.
Men hvis man sammenligner de forandringer, vi ser i dag, med fortidens klima, er ændringerne i dag meget større end alt, hvad vi har observeret de seneste 650.
000 år, siger han og fortsætter:- Vi har haft istider og mellemistider i den periode med omkring 100.
000 år for en cyklus.
De ændringer, vi ser nu, er sket på kun 200 år.
Det er altså en helt anden størrelsesorden og en anden hastighed, de sker med.
Læs også:Ny FN-rapport skruer op for klimakonsekvenserne: Havene stiger med uset hastSiden vi mennesker begyndte at udlede store mængder drivhusgasser under industrialiseringen, har tingene nemlig ændret sig.
Naturlige variationer - som for eksempel Jordens hældning i forhold til Solen - og naturlige kilder til drivhusgasser kan ikke forklare de hurtige temperaturstigninger, forskerne observerer i dag, og de klimaforandringer, de fører med sig.
Drivhusgasser er afgørende for liv på JordenÅrsagen til, at temperaturen stiger er, at der er for mange drivhusgasser i Jordens atmosfære.
Havde vi ikke de naturlige drivhusgasser, ville der være omkring minus 18 grader på Jorden.
Med de naturlige drivhusgasser ender Jordens gennemsnitstemperatur på 15 grader.
Martin Stendel, klimaforsker, DMI.
Drivhusgasserne i Jordens atmosfære kan sammenlignes med en dyne eller et tæppe, som fanger noget af Solens energi i atmosfæren og holder på varmen.
Uden dem ville varmen forsvinde ud i rummet.
Drivhusgasserne har altid været i atmosfæren i større eller mindre koncentration.
Hvis ikke de var der, ville livet ikke kunne eksistere, forklarer Martin Stendel.
- Jorden opvarmes af Solen.
Det kaldes indstrålingen.
Der sker så også en udstråling.
Lige som et varmt komfur udstråler.
Men naturlige drivhusgasser forhindrer en ret stor del af den udstråling, siger Martin Stendel.
- Havde vi ikke de naturlige drivhusgasser, ville der være omkring minus 18 grader på Jorden.
Med de naturlige drivhusgasser ender Jordens gennemsnitstemperatur på 15 grader.
FN’s Klimapanels rapport om fysikken bag klimaforandringerne forklarer, at drivhusgasser som CO2 bliver udledt helt naturligt fra blandt andet skovbrande, vulkanudbrud og verdenshavene.
Men naturen optager også den CO2 igen.
For eksempel optager træer og planter CO2 gennem fotosyntese, mens klipper reagerer kemisk med CO2 og optager gassen over meget lange tidsrum.
Normalt er der altså en naturlig balance.
Mennesker skubber balancenDet er her, vi mennesker kommer ind i billedet.
For vores aktivitet har nemlig forskubbet den naturlige balance.
Avedørekraftværket udenfor København kørte tidligere på kul.
I dag kører det på træpiller.
Men selvom kul i Danmark er trængt i baggrunden, er det stadig langt den største kilde til energi på globalt plan.
Ifølge FN’s Klimapanels rapport om fysikken bag klimaforandringerne spiller vi mennesker en vigtig rolle i klimaforandringerne.
Det sker blandt andet, når vi brænder fossile brændstoffer af.
Eller når vi ændrer Jorden gennem vores landbrug.
De fossile brændstoffer kul, olie og gas findes i jordlag dybt nede.
De er rester af dyr og planter, der levede for millioner af år siden.
Over millioner af år er kulstofresterne af de dyr og planter ophobet.
Læs også:Ny model bekræfter: Naturlige hændelser kan ikke forklare klimaforandringerneMen de enorme mængder kulstof, som det tog millioner af år at ophobe, har vi frigivet på et par århundreder ved at afbrænde dem - og dermed udlede CO2 som affaldsprodukt.
Siden industrialiseringen i 1800-tallet har vi brændt flere milliarder tons fossile brændstoffer af for at få energi og varme for at transportere os og for at producere varer.
Desuden har vi brændt store skovområder af for at give plads til landbrug og dyrehold, så vi har kunnet brødføde en stadig større verdensbefolkning.
Drivhusgasserne metan og lattergas bliver også især udledt i landbruget, når vi gøder markerne og holder landbrugsdyr.
- De enorme mængder drivhusgasser, som vi har tilført til atmosfæren kunstigt, har ændret strålingsbalancen, siger Martin Stendel.
Vi har altså forskubbet balancen ved at øge indholdet af drivhusgasser i atmosfæren.
Og i takt med at der komme flere drivhusgasser i atmosfæren, forskubbes den yderligere.
Indholdet af CO2 i atmosfæren er steget enormt meget siden industrialiseringen for lidt over 200 år siden.
Den er nu på et niveau, som ikke er set på Jorden i flere hundrede tusinde år.
(© DR Viden Grafik/NASA)Mængden af CO2 i atmosfæren stiger støtDe mange menneskelige aktiviteter kan måles i atmosfæren.
I 2019 opgjorde Den Meteorologiske Verdensorganisation (WMO), at koncentrationen af CO2 i atmosfæren var steget støt fra 285 ppm (parts per million) før industrialiseringen i 1750 til 410 ppm i dag.
Tendensen er stigende.
Både mængden af lattergas og metan i atmosfæren er også steget markant i samme periode.
- Vi har direkte observationer af atmosfærens sammensætning fra Mauna Loa (udslukt vulkan på Hawaii, red.
), der går tilbage til 1958, siger Martin Stendel.
- Længere tilbage har vi iskerner, hvor vi kan måle koncentrationerne af drivhusgasser i små luftbobler fanget i isen.
Fordi isen i indlandsisen har en ordnet struktur, kan forskerne gå tilbage i tiden år for år med stor nøjagtighed - et is-lag af gangen.
Derfor kan de se, at koncentrationen af CO2 er steget voldsomt, siden vi begyndte at udlede drivhusgasser.
Den stigende mængde drivhusgasser i atmosfæren betyder, at den globale gennemsnitstemperatur også er stigende.
Temperaturstigningerne og den øgede CO2-mængde i atmosfæren har en række konsekvenser for vores omverden.
Det er de konsekvenser, vi kalder klimaforandringer.
FacebookTwitterKopier linkEmner:Klimaændringer|Danmarks Meteorologiske Institut|Forenede Nationer|Videnskab|Hawaii




https://www.dr.dk/nyheder/indland/tre-personer-anholdt-efter-knivstikkeri

IndlandTre personer anholdt efter knivstikkeriKnivstikkeriet fandt sted tidligere i dag i nærheden af et gymnasium i Albertslund.
Politiet rykkede ud til et knivstikkeri i Albertslund i morges.
Af Mark Lindved Norup07.
okt.
2019 kl.
16.
58 | opdateret 07.
okt.
2019 kl.
17.
14Bemærk: artiklen er mere end 30 dage gammelLæs opTre personer er anholdt i forbindelse med en episode mandag formiddag, hvor en 20-årig mand blev stukket med kniv.
Det skete nær Next Albertslund Gymnasium på den københavnske vestegn.
Offeret er uden for livsfare.
Politiet modtog anmeldelsen klokken ni, og allerede tidligere i dag blev de første anholdelser i sagen foretaget.
Det er endnu ikke afgjort, om de tre anholdte bliver fremstillet i grundlovsforhør.
DR Nyheder talte tidligere i dag med gymnasiets rektor, Trine Ladekarl Nellemann, som fortæller, at knivstikkeriet skete ude foran gymnasiet.
- Det er ikke en af skolens elever, som er blevet stukket ned, sagde hun.
Københavns Vestegns Politi opfordrer vidner, der har set noget før, under eller efter episoden, til at tage kontakt.
Politiet kan kontaktes på telefonnummer 4386 1448.
På Twitter skriver politiet, at man ikke forventer yderligere udvikling i sagen før tirsdag formiddag.
FacebookTwitterKopier linkEmner:Københavns Vestegns Politi|Twitter|Albertslund|Sjælland|Gymnasiale uddannelser




https://www.dr.dk/nyheder/udland/store-klimaprotester-i-gang-folk-taper-sig-sammen-og-laver-yoga-blokader

UdlandStore klimaprotester i gang: Folk taper sig sammen og laver yoga-blokaderProtestbevægelse kickstarter to ugers protest med store demonstrationer i Europa og Australien.
Af Sofie Dyjak07.
okt.
2019 kl.
16.
09Bemærk: artiklen er mere end 30 dage gammelLæs opI farverige udklædninger og med store bannere blokerer demonstranter fra protestbevægelsen Extinction Rebellion i dag gader i flere af verdens store byer.
Klimagruppen vil have omgående politisk handling, der gavner klimaet.
Og der bliver benyttet alternative metoder i et forsøg på at få dén dagsorden igennem.
Flere steder taper demonstranter sig sammen midt på gaden, mens andre blokerer trafikken ved at sidde på vejen eller dyrke yoga på den.
Allerede nu er der meldinger om folk på gaden i Amsterdam, Berlin, Madrid, London og i flere australske byer.
Se billeder fra protesterne her: Extinction Rebellion er kendt for at protestere på alternativ vis.
En gruppe kvinder fra bevægelsen har iført sig røde kåber i London.
 Ved parlamentet i London har demonstranter fra Extinction Rebellion tapet deres hænder sammen i protest.
De kæmper for klimaet, og bevægelsen har meldt ud, at der de næste 14 dage vil finde protester sted i Europa, Australien og Nordamerika.
 I Brisbane i Australien har demonstranter blokeret veje.
30 er blevet anhold i Australien i forbindelse med protesterne.
 I den spanske storby Madrid er flere hundrede også gået på gaden.
Her blokerer de centrale gader i byen.
 Bevægelsen har i dag sat gang i en 14 dage lang protest.
I Berlin blokeres flere gader rundt om den kendte Siegessäule.
 I Sydney har bevægelsen også blokeret gader i dag.
De vil have omgående politisk handling i forhold til klimaforandringer.
 I London placerede bevægelsen en stor skulptur på gaden i et forsøg på at blokere trafikken.
Politiet har fjernet skulpturen.
1 / 7Extinction Rebellion er kendt for at protestere på alternativ vis.
En gruppe kvinder fra bevægelsen har iført sig røde kåber i London.
1 / 7Ved parlamentet i London har demonstranter fra Extinction Rebellion tapet deres hænder sammen i protest.
De kæmper for klimaet, og bevægelsen har meldt ud, at der de næste 14 dage vil finde protester sted i Europa, Australien og Nordamerika.
2 / 7I Brisbane i Australien har demonstranter blokeret veje.
30 er blevet anhold i Australien i forbindelse med protesterne.
3 / 7I den spanske storby Madrid er flere hundrede også gået på gaden.
Her blokerer de centrale gader i byen.
4 / 7Bevægelsen har i dag sat gang i en 14 dage lang protest.
I Berlin blokeres flere gader rundt om den kendte Siegessäule.
5 / 7I Sydney har bevægelsen også blokeret gader i dag.
De vil have omgående politisk handling i forhold til klimaforandringer.
6 / 7I London placerede bevægelsen en stor skulptur på gaden i et forsøg på at blokere trafikken.
Politiet har fjernet skulpturen.
7 / 7Der er ingen meldinger om danske protester.
I Australien er der lige nu 30 anholdte, mens flere end 20 er anholdt i London.
I London er politiet talstærkt på gaden.
De har nu fjernet en stor skulptur, bevægelsen havde placeret på en central bro i byen.
Det skriver Hannah Thomas-Peter, der er klimakorrespondent hos Sky News.
Støtter over hele verdenExtinction Rebellion er oprindeligt en britisk klimagruppe, der vil have erklæret undtagelsestilstand for klimaet, og som forlanger, at den britiske regering stopper al kulstofudledning inden 2025.
Bevægelsen har støtter over hele verden - og har opfordret til globale klimaprotester de næste 14 dage.
En ung aktivist har låst sig selv fast til en stolpe og lagt sig selv i håndjern ved Westminster i London.
Gruppen blokerer ofte gader i et forsøg på at få politisk opmærksomhed.
I foråret og hen over sommeren skete det flere gange Londons allermest centrale gader.
FacebookTwitterKopier linkEmner:London|Australien|Sky News|Twitter|Amsterdam




https://www.dr.dk/nyheder/indland/efter-30-aar-med-held-og-lotto-3400-danskere-er-blevet-millionaerer

IndlandEfter 30 år med 'Held og Lotto': 3.
400 danskere er blevet millionærerLotto-spillet fejrer i dag 30 års jubilæum i Danmark.
Det er i dag 30 år siden, at drømmen om at blive Lotto-millionær fik konkret form i Danmark.
Af Mads Korsager Nielsen og Robin Patrick Stampe Seierby07.
okt.
2019 kl.
14.
44Bemærk: artiklen er mere end 30 dage gammelLæs opI dag er det 30 år siden, at danskerne begyndte at ønske hinanden 'Held og Lotto'.
Der blev det første spil Lotto nemlig afviklet i kælderen hos Danske Spil i Brøndby, hvor Lotto-maskinen stadig står den dag i dag.
I løbet af de 30 år har lykkens gudinde - og almindelig brug, må man formode - slidt 1.
246 af de klassiske lottokugler op.
Det oplyser Danske Spil i forbindelse med jubilæet.
Der er blevet gennemført 1.
560 trækninger, der har skabt omkring 3.
400 lottomillionærer.
I alt er der blevet udbetalt over 31 milliarder kroner i præmier.
Det er knap seks milliarder kroner mere, end Cityringen - den netop indviede metrolinje i København - kostede at bygge.
Hver uge sælger Danske Spil omkring 800.
000 lottokuponer, oplyser organisationen.
FacebookTwitterKopier linkEmner:Danske Spil|København|Metroselskabet|Brøndby




https://www.dr.dk/nyheder/indland/lars-larsen-far-endnu-en-vej-opkaldt-efter-sig

Lars Larsen er dødSe temaIndlandLars Larsen får endnu en vej opkaldt efter sigAllerede i 2006 blev en vej i Uldum i det midtjyske opkaldt efter ham.
Lars Larsen var glad for golf, og hans vej kommer til at danne adresse for det golfresort, som han ejede.
07.
okt.
2019 kl.
17.
22 | opdateret 07.
okt.
2019 kl.
17.
59Læs opLars Larsen får opkaldt en vej efter sig i Nordjylland.
På vejen ligger det golfresort, som Lars Larsen ejede indtil sin død for syv uger siden.
Det skriver TV2 Nord.
Jysk-stifteren døde den 19.
august i år, 71 år gammel.
I hans minde omdøber Vesthimmerlands Kommune Centervej i Gatten til Lars Larsens Vej.
- En passende gestus til en af landets største erhvervsledere nogensinde på et sted, der virkelig betød utrolig meget for ham, siger borgmester i Vesthimmerlands Kommune, Per Bach Laursen (V), til TV2 Nord.
Den anden vejAllerede i 2006 blev en vej i byen Uldum i Tørring Kommune opkaldt efter den driftige forretningsmand.
Det skete, efter at Jysk havde placeret sit kæmpe centrallager i den lille by.
Efter hans død har der også i Silkeborg været talt om at lade en af byens veje navngive efter det berømte bysbarn.
Lars Larsen skabte sin forretning fra bunden og optrådte selv i firmaets reklamer.
 Den første af Lars Larsens butikker åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager – i resten af verden JYSK.
 Lars Larsen var en ivrig golfspiller, og her ses han i selskab med kronprins Frederik, racerkøreren Tom Kristensen, golfspilleren Thomas Bjørn og sønnen Jacob Brunsborg i 2015.
1 / 3Lars Larsen skabte sin forretning fra bunden og optrådte selv i firmaets reklamer.
1 / 3Den første af Lars Larsens butikker åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager – i resten af verden JYSK.
2 / 3Lars Larsen var en ivrig golfspiller, og her ses han i selskab med kronprins Frederik, racerkøreren Tom Kristensen, golfspilleren Thomas Bjørn og sønnen Jacob Brunsborg i 2015.
3 / 3Et vigtigt sted for familienPå vejen i Gatten, ligger Himmerland Golf og Spa Resort, som forretningsmanden var ejer af.
Omdøbningen af vejen betyder, at Himmerland Golf og Spa Resort nu er at finde på Lars Larsens Vej 1.
Lars Larsens søn fortæller, at stedet altid været et vigtigt sted for Lars Larsens familie.
- Derfor er vi også meget beærede over, at Vesthimmerlands Kommune har besluttet, at Centervej fremover skal hedde Lars Larsens Vej, siger Jacob Brunsborg, der i dag er bestyrelsesformand i Jysk, til TV2 Nord.
To måneder før sin død trak Lars Larsen sig fra bestyrelsen i Jysk, som han stiftede i 1979, og som siden er blevet til en verdensomspændende koncern med 2.
800 butikker i 52 lande.
Med en formue, der i 2018 blev opgjort til 35,1 milliarder kroner, var Lars Larsen Danmarks fjerderigeste person.
/ritzau/FacebookTwitterKopier linkEmner:Jacob Brunsborg (erhvervsleder)|Per Bach Laursen (politiker)|Venstre|Jylland|Lokalpolitik




https://www.dr.dk/nyheder/indland/minister-om-permanent-fartkontrol-oeresund-og-storebaelt-kraever-saerlig

SnapbilisterneSe temaIndlandMinister om permanent fartkontrol: Øresund og Storebælt kræver særlig trafiksikkerhedDerfor kommer der permanent hastighedskontrol de to steder, siger transportministeren.
Der kommer permanent fartkontrol på Storebæltsbroen, så 'hurtigt som muligt'.
Af Jakob Lyders Tarpgaard og Emil Søndergård Ingvorsen07.
okt.
2019 kl.
17.
24Læs opSelvom der bliver kørt for hurtigt mange steder i landet, bliver det Storebæltsbroen og Øresundstunnelen, der som de første steder i landet får permanent strækningskontrol.
Det fortæller transportminister Benny Engelbrecht (S) til DR Nyheder.
- Sker der uheld der, så er det til massiv gene for de øvrige trafikanter, men det er også til ekstraordinær stor fare især i Øresundstunnelen, siger han.
Læs også:Slut med vanvidskørsel: Permanent fartkontrol på Storebælt og i ØresundstunnelenÅrsagen til, at ministeren har besluttet at indføre permanent hastighedskontrol, er flere hastighedsmålinger, hvor langt de fleste bilister har kørt alt for stærkt på de to strækninger.
Da jeg så nyheden, blev jeg bare glad.
Det var hånden i vejret og sige "yes.
Ulla Eilersen, ØresundsbroenLigeledes har DR Nyheder for tre uger siden vist en video, hvor en bilist filmer sin kørsel med 200 kilometer i timen gennem Øresundstunnelen.
- Det er dybt uansvarligt.
Og derfor var jeg ikke i tvivl om, at vi skulle gøre noget, siger Benny Engelbrecht.
Se videoen, hvor en bilist filmer sin kørsel med 200 kilometer i timen gennem Øresundstunnelen.
Ved permanent strækningskontrol bliver alle bilers gennemsnitshastighed målt over en længere strækning.
Og hvis gennemsnitshastigheden overskrider fartgrænsen, udløser det en bøde, et klip eller en frakendelse af kørekortet.
- Det er den bedste måde at sikre, at folk holder farten neutralt og dermed ikke udsætter andre for fare, siger transportministeren.
- Når folk ved, at der er strækningskontrol, vil de indrette sig efter det.
Og dermed opnår vi den gevinst at få en langt større sikkerhed på de to strækninger, siger han endvidere.
Øresundsbroen: YES!
Der er endnu ikke sat en dato på, hvornår den permanente hastighedskontrol bliver indført.
Ifølge ministeren kommer det til at ske så 'hurtigt som muligt'.
Aligevel vækker nyheden glæde hos flere interessenter.
Jeg synes, at det er fint, at vi begynder med de her steder, som er et stort problem.
Men vi skal have udbredt det til flere steder – strækningskontrol kombineret med fotovogne giver en effektiv fartkontrol.
Henning Hyllested, EnhedslistenBlandt andet hos Øresundsbroen, hvor man i årevis har bedt om at få indført netop permanent strækningskontrol.
- Da jeg så nyheden, blev jeg bare glad.
Det var hånden i vejret og sige "yes", siger sikkerhedschef Ulla Eilersen og udybber:- Vi har haft nogle alvorlige ulykker, men tak og lov ingen med dødelig udgang.
Derfor har vi længe foreslået strækningskontrol som yderligere en måde at gøre forbindelsen sikker, eftersom det er en effektiv metode for at mindske antal hastighedsovertrædelser.
En video fra januar 2016 viser uheld i ØresundstunellenSamme glæde er der at spore hos Rådet for Sikker Trafik.
- Vi synes, at det er et herligt initiativ, der er kommet fra transportministeren.
Vi har ønsket det i lang tid, fordi risikoen for ulykker netop i Øresundstunnelen er enorm.
Og sker der ulykker, så er det meget ofte med alvorlige konsekvenser, siger administrende direktør Mogens Kjærgaard Møller.
Enhedslisten: Skal udbredes flere stederHos regeringens støtteparti Enhedslisten er man også meget glad for ministerens initiativ.
Der bliver nemlig kørt alt for stærkt mange steder, og derfor er det afgørende, at farten bliver sat ned, mener transportordfører Henning Hyllested.
Også hos Venstre er transportordfører Kristian Pihl Lorentzen tilfreds.
- Formålet med fartkontrol er at redde menneskeliv.
Ikke at kradse penge i statskassen.
Derfor bør kontrollen koncentreres på farlige og risikofyldte steder i trafikken.
Som fx på Øresund og Storebælt, hvor der generelt køres alt for hurtigt, selvom der er en særlig risiko på broer og i tunneller.
Derfor hilser Venstre det velkommen, at der på disse to farlige steder indføres en særlig strækningskontrol.
Vi foreslår, at ordningen evalueres efter et år.
Der kan dog gøres endnu mere, mener Henning Hyllested (EL).
- Jeg synes, at det er fint, at vi begynder med de her steder, som er et stort problem.
Men vi skal have udbredt det til flere steder – strækningskontrol kombineret med fotovogne giver en effektiv fartkontrol, siger Henning Hyllested.
Transportministeren kalder dog den permanente strækningskontrol ved Øresund og Storebælt for specielle tilfælde, da der er tale om kritisk infrastruktur.
- Tiltaget handler ikke om at udstede flest mulige bøder, men at få flest mulige til at overholde hastighedsgrænsen, siger Benny Engelbrecht.
FacebookTwitterKopier linkEmner:Benny Engelbrecht (politiker)|Henning Hyllested (politiker)|Færdselsforseelser|Fyn|Venstre




https://www.dr.dk/nyheder/udland/radikale-og-sf-revser-regeringens-asyl-afvisning-det-er-en-strudsepolitik

UdlandRadikale og SF revser regeringens asyl-afvisning: Det er 'en strudsepolitik'Det møder kritik, at regeringen ikke vil hjælpe med at tage imod asylansøgere.
De Radikales EU-ordfører mener, at Danmark bør hjælpe til med at omfordele de migranter og asylansøgere, der kommer til Italien og Malta.
Af Per Bang Thomsen - Bruxelles og Lasse Berg Sørensen07.
okt.
2019 kl.
18.
01Læs opDet er både problematisk og yderst usolidarisk, at den danske regering blankt har afvist at deltage i den midlertidige omfordelingsordning af asylansøgere, der bliver reddet på Middelhavet, som fire EU-lande er blevet enige om.
Det mener den radikale EU-ordfører, Jens Rohde, der nu opfordrer udlændinge- og integrationsminister Mattias Tesfaye (S) til at ændre kurs.
- Man skyder sig selv i foden, hvis man på forhånd afviser at deltage i solidariske omfordelingsløsninger.
Konsekvenserne forsvinder ikke af den grund, og derfor er der tale om ’en strudsepolitik’ fra regeringens side, siger Jens Rohde og fortsætter:- Det er slet ikke et spørgsmål om, hvorvidt vi skal have en solidarisk fordeling, men hvordan vi gør det.
Den diskussion skal vi gå aktivt ind i.
Læs også:Regeringen vil ikke være med til at omfordele asylansøgere i EUHos SF er man også kritisk over for regeringens beslutning.
- SF arbejder for en gennemgribende reform af asylsystemet.
Men indtil det er på plads, synes jeg, at Danmark bør byde løsninger som denne velkommen, siger partiets udlændingeordfører, Carl Valentin.
- Jeg er som sådan enig med udlændingeministeren i, at aftalen ikke er en løsning på lang sigt.
Men jeg synes, det er ærgerligt, at Danmark ikke udviser mere initiativ ved at presse på for en løsning, eksempelvis ved at deltage i dette samarbejde og søge indflydelse på fremtidens asylsystem af den vej.
Udlændinge- og integrationsminister Mattias Tesfaye (S) mener, at omfordelingsordningen vil få flere folk "til at hoppe om bord i de gummibåde".
Ikke for blå øjnenes skyldDet var Malta, Italien, Frankrig og Tyskland, der i september blev enige om den ordning, som de i morgen vil præsentere for Mattias Tesfaye og hans EU-ministerkollegaer.
Antallet af asylansøgere og migranter er faldetAntallet af migranter og asylansøgere, der ankommer til Italien og Malta via Middelhavet, er faldet drastisk i de seneste år.
I 2019 er der indtil videre ankommet 8.
495 personer til de to lande, hvilket er 60 procent færre end i samme periode i 2018.
Alene i 2017 ankom der knap 103.
000 personer til Italien.
I dag bliver langt hovedparten af de migranter og asylansøgere, der bliver reddet nord for den libyske kyst af eksempelvis nødhjælpsorganisationer, sejlet til Italien og Malta, da de ligger tættest på.
Her får de i tråd med EU-lovgivningen behandlet deres asylansøgninger.
Og det er også Italien og Malta, der har ansvaret for at sende folk tilbage, hvis de ikke har krav på asyl.
Det har dog sat de to lande under stort pres, og de har flere gange valgt at lukke deres havne, hvilket har skabt en række diplomatiske kriser i EU.
Derfor gik Tyskland og Frankrig i september med til at hjælpe de to lande.
Og de opfordrede dengang andre EU-lande til at følge trop.
Det er både ”fremragende og fornuftigt”, mener Jens Rohde.
- Men de gør det jo ikke for deres blå øjnes skyld, men for at sikre, at de udsatte EU-lande ikke smider nøglerne på bordet og sender en masse mennesker, der ikke er blevet registeret, videre til resten af EU.
Det er nogle af de mest sårbare i verden, der kan blive udnyttet af blandt andet sexindustrien og erhvervslivet.
Men den virkelighed forholder et flertal sig ikke til, siger den radikale politiker.
Antallet af migranter og asylansøgere, der kommer til Italien og Malta, er faldet i de seneste år.
V: Vi har intet at skamme os overHos Venstre er EU-ordfører Jan E.
Jørgensen ikke imod den nye, frivillige omfordelingsordning.
Men han er enig med regeringen i, at Danmark ikke skal være en del af den.
- Danmark har forholdsmæssigt taget imod rigtig mange migranter og asylansøgere.
Og der er en række andre EU-lande – ikke mindst i Østeuropa, der har taget imod forsvindende få asylansøgere – som skal tage flere, siger han og understreger, at han ikke prøver at negligere de problemer med asylansøgere og migranter, som eksempel Italien og Grækenland står overfor.
- Men for Danmarks vedkommende har vi bestemt ikke noget at skamme os over, siger han.
Men det har et land som Tyskland, der også har modtaget mange mennesker, vel heller ikke?
- Nej, og derfor er det rigtig fint, at der sker noget på både den korte og den lange bane.
Men derfor kan man godt samtidig sige, at det ikke er en løsning, som indbefatter, at Danmark skal tage imod flere, siger Jan E.
Jørgensen.
Læs også:Få svarene her: Derfor vil fire lande løse EU's tilbagevendende hovedpineTesfaye: Forkerte vej at gåDet er uvist, hvor mange EU-lande der ønsker at være en del af den ny ordning, som ifølge den tyske indenrigsminister, Horst Seehofer, er "en midlertidig nødmekanisme", indtil EU-landene bliver enige om en holdbar asyl-ordning.
Men den danske udlændinge- og integrationsminister understreger, at omfordelingsordningen er ”et skridt i den forkerte retning”.
- Jeg tror, det vil få endnu flere til at søge mod Europa.
Og vi ved ikke engang, om det er flygtninge, der har brug for beskyttelse, siger Mattias Tesfaye.
Han mener i stedet, at der er brug for at øge hjælpen i de områder, hvor folkene kommer fra.
Det skal blandt andet ske ved at øge den danske støtte til FN’s humanitære bistand.
Derudover skal der igennem EU bruges flere penge på at styrke bevogtningen af unionens ydre grænser og hjælpe myndighederne i de berørte lande med at håndtere asylansøgningerne.
- Det den helt forkerte vej at gå, hvis man begynder at sprede de mennesker, der kommer hertil med menneskesmuglere, ud i hele Europa, siger Mattias Tesfaye.
Mener du, at aftalen mellem Italien, Frankrig, Malta og Tyskland vil få menneskesmuglere til at sende flere migranter og flygtninge over Middelhavet?
- Jeg vil ikke stå og dømme, hvad den tyske eller franske regering foretager sig, det må de selvfølgelig selv stå til ansvar for, men det er ikke den danske regerings politik, at vi skal begynde at omfordele asylansøgere, siger han.
FacebookTwitterKopier linkEmner:Carl Valentin (politiker)|Horst Seehofer (politiker)|EU-forhold|Tyskland|Radikale Venstre




https://www.dr.dk/nyheder/indland/51-arig-kvinde-varetaegtsfaengslet-graesslaning-pa-en-sondag-gik-helt-galt

Indland51-årig kvinde varetægtsfængslet: Græsslåning på en søndag gik helt galtFørst blev der kastet med en tennisbold.
Så var en flaske i luften, og til sidst blev der uddelt lussinger.
Betjente fra Østjyllands Politi rejste flere sigtelser mod en kvinde, der søndag eftermiddag blev meget vred over græsslåning.
(Arkivfoto) 07.
okt.
2019 kl.
14.
12Bemærk: artiklen er mere end 30 dage gammelLæs opDa en mand søndag eftermiddag i Knebel på Djursland holdt fast i sin beslutning om at slå græs, voksede vreden frem hos en lokal kvinde.
Hendes opførsel har mandag fået en dommer i Randers til at sætte hende bag lås og slå.
Kvinden, der er 51 år, mente ikke, at man må slå græs på en søndag, og det orienterede hun ifølge politiets døgnrapport den 45-årige mand på græsset om.
At der kort efter blev kastet en tennisbold mod ham, slog ham ikke ud af kurs.
Derefter kom en ny person på scenen.
En 71-årig nabo havde set bolden, og han gik hen til manden på græsset.
Da de to talte sammen, dukkede kvinden atter op.
Kastede med flaskeNu kastede hun ifølge politiet en flaske mod manden, der ifølge hende larmede for meget.
Og hun ville også vide, om han skulle have et par flade.
Den ældre nabo gik hjem, men efter ti minutter blev også han mål for kvindens vrede.
Ved hans hoveddør stod hun med en havegreb i hånden og pegede truende mod ham, mener politiet.
Det kom til fysisk kontakt.
Han tog greben ud af hånden på hende, hvorefter hun - ifølge politiets sigtelse - slog ham to gange i ansigtet.
Til slut blev politiet blandet ind i sagen.
I et grundlovsforhør mandag har en dommer varetægtsfængslet den 51-årige i fire uger.
Hun sigtes for forsøg på grov vold, for såkaldt almindelig vold og for trusler.
Kvinden har kæret dommerens kendelse til Vestre Landsret, oplyser politiet.
/ritzau/FacebookTwitterKopier linkEmner:Kriminalitet|Jylland|Vold|Vestre Landsret|Randers




https://www.dr.dk/nyheder/udland/domstol-afviser-trump-skal-vise-sine-selvangivelser

UdlandDomstol afviser Trump: Skal vise sine selvangivelserTrump kan ikke blokere for udlevering af otte års selvangivelser til anklager i New York, mener dommer.
Donald Trump lovede under valgkampen i 2016, at han ville fremlægge sine selvangivelser.
(Arkivfoto) )07.
okt.
2019 kl.
16.
08 | opdateret 07.
okt.
2019 kl.
16.
47Bemærk: artiklen er mere end 30 dage gammelLæs opEn føderal domstol i USA har afvist præsident Donald Trumps forsøg på at undgå at fremlægge sine selvangivelser, som anklagemyndigheden i New York har bedt om.
Kendelsen indebærer, at anklagemyndigheden kan stævne Trump for at få adgang til otte års private selvangivelser og skatteopgørelser fra hans virksomheder som led i en efterforskning.
Trumps advokater har dog meddelt, at de vil kære mandagens domstolskendelse.
Det vil formentlig betyde, at sagen kan trække ud, skriver New York Times.
Læs også:Stævning skal tvinge Trump til at udlevere skattepapirerAnklagemyndigheden i New York har stævnet Trumps revisor for at få udleveret selvangivelser fra 2011 og frem.
Undersøger forhold til Stormy DanielsAnklager Cyrus Vance er ved at undersøge, om Trump har forbrudt sig mod nogen af delstatens love, da han og hans firma refunderede beløb, som Trumps tidligere advokat Michael Cohen har betalt til stripperen Stormy Daniels.
Hun hævder at have haft et kortvarigt forhold til Trump - noget, som præsidenten afviser.
Hvis det lykkes Cyrus Vance at få Trumps selvangivelser udleveret, betyder det ikke nødvendigvis, at de vil blive offentliggjort.
Dokumenterne er omfattet af regler om fortrolighed, indtil de eventuelt bliver fremlagt som beviser i en måske kommende retssag, skriver New York Times.
Læs også:Dommer støtter demokrater i udlevering af Trumps skattepapirer- Aldrig sket før for en præsidentTrump og hans advokater har argumenteret for, at præsidenten ikke kan efterforskes, så længe han sidder i Det Hvide Hus.
Det fremgår ikke tydeligt af den amerikanske forfatning, om præsidenter kan blive sigtet i en sag, mens de sidder i embedet, skriver New York Times.
Højesteret har ikke taget stilling til spørgsmålet, tilføjer avisen.
Efter domstolens afgørelse skriver Trump på Twitter, at Demokraterne "har fejlet på alle fronter" og nu "presser" anklagere i New York til at være efter ham.
- Noget sådant er aldrig sket for nogen præsident før, hævder Trump.
/ritzau/ReutersFacebookTwitterKopier linkEmner:Donald Trump (politiker)|Anklagemyndigheden|New York Times|New York|Skatter og afgifter




https://www.dr.dk/nyheder/politik/mette-frederiksen-til-boris-johnson-fortsaet-brexit-forhandlinger

BrexitSe temaPolitikMette Frederiksen til Boris Johnson: Fortsæt brexit-forhandlingerDanmark håber, at Boris Johnson forhandler videre med EU om en aftale for briternes exit fra unionen.
Statsminister Mette Frederiksen (S) lægger ikke skjul på, at et brexit uden en aftale vil gå hårdt udover Danmark.
(Arkiv) 07.
okt.
2019 kl.
20.
46Læs opDen danske statsminister, Mette Frederiksen, har mandag opfordret den britiske premierminister, Boris Johnson, til at forhandle videre med EU for at undgå, at Storbritannien forlader EU uden en aftale.
Den britiske premierminister har de seneste dage ringet rundt til europæiske stats- og regeringschefer for at tale om det videre forløb i forhandlingerne om det såkaldte brexit.
Mandag var det statsminister Mette Frederiksen, der havde Boris Johnson i røret til en snak om vejen frem, oplyser Statsministeriet i en meddelelse til Ritzau.
- Danmark står til at blive hårdt ramt af et brexit – især uden en aftale.
Derfor er det i Danmarks klare interesse, at Storbritannien forlader EU på en god måde, og ikke med et hårdt brexit.
- Fra dansk side er vi klar til at være både konstruktive, fleksible og pragmatiske for, at det skal lykkes.
Jeg har derfor opfordret Johnson til videre forhandlinger, siger Mette Frederiksen i meddelelsen.
Læs også:Regeringspapir skaber forvirring: Vil Boris Johnson alligevel bede om brexit-udskydelse?
Konstruktivt mødeOgså den svenske statsminister, Stefan Löfven, har mandag talt med Johnson.
Til det svenske nyhedsbureau TT oplyser Löfvens pressesekretær, at det var en "konstruktiv samtale om brexit".
Søndag kunne det franske nyhedsbureau AFP referere fra Boris Johnsons samtale med den franske præsident, Emmanuel Macron.
Her havde Johnson advaret Macron mod at tro, at Storbritannien bliver i EU efter 31.
oktober.
Ved en folkeafstemning i Storbritannien 23.
juni 2016 stemte et flertal for at forlade EU.
I marts året efter aktiverede landets regering EU's artikel 50, som sætter gang i to års proces mod et exit fra unionen.
I november sidste år nåede EU og Storbritanniens regering til en aftale om, hvordan de to parter skulle skilles og en erklæring om rammerne for det fremtidige forhold.
Det britiske parlament afviste dog aftalen.
Og siden er situationen frosset fast.
I første omgang blev Storbritanniens exit udskudt indtil 31.
oktober.
Det britiske parlament har siden vedtaget lovgivning, der pålægger Boris Johnson at søge om endnu en udsættelse, hvis ikke en aftale er på plads inden da.
Det har Johnson afvist.
EU-landenes ledere mødes til topmøde 17.
og 18.
oktober.
/ritzau/FacebookTwitterKopier linkEmner:Boris Johnson (politiker)|Emmanuel Macron (politiker)|EU|Storbritannien|EU-forhold




https://www.dr.dk/nyheder/regionale/oestjylland/20-meter-hoej-gasflamme-blussede-over-randers

Østjylland20 meter høj gasflamme blussede over Randers En kontrolleret afbrænding af naturgas kunne ses fra E45 ved Randers.
En stor søjle af ild på op til 20 meter rejste sig i morges fra en 12 meter høj skorsten på Munkdrupvej.
Det var en planlagt afbrænding af gas, som gasselskabet Evida stod for.
Af Mathias Bonde og Sarah Friis Elkjær07.
okt.
2019 kl.
14.
54Bemærk: artiklen er mere end 30 dage gammelLæs opHvis du kørte på E45 i nærheden af Randers Syd, så du måske en flamme på nattehimlen på højde med en syvetagers bygning.
Den 20 meter høje flamme var dog helt under kontrol og skyldtes arbejdet på en stålledning i den sydøstlige del af Randers.
Ledningen skulle tømmes for gas, og det gøres bedst ved at brænde gassen af, forklarede Malene Hadrup tidligere.
Hun er kommunikationsansvarlig hos gasselskabet Evida.
- Ovenover masten kommer en flamme på op til 20 meter, så den vil kunne ses langt omkring - både i Randersområdet og fra motorvej E45, siger hun.
Afbrændingen buldrede højt med 110 decibel, hvilket svarer til en kædesav eller en rockkoncert, mens smertegrænsen er på 125 decibel.
Jette Mortensen tog en video af flammen fra sin baghave.
Hun fortalte i morges om oplevelsen til P4 Østjylland:Gået efter planenI en radius på 100 meter fra flammen kunne man også mærke varmen.
Afbrændingen foregik mellem klokken seks og syv.
Flammen er nu slukket, og Søren Hylleberg, driftsdirektør ved Evida, melder, at det hele gik, som det skulle.
- Gasledningen er tømt, som den skal være, og den er i gang med at blive repareret.
De har arbejdet nogle timer derude, og man vil ikke mærke mere til os, siger han.
Både politi og brandvæsen var underrettet, og afbrændingen foregik under fuld kontrol.
FacebookTwitterKopier linkEmner:Randers|Jylland|Twitter|Naturgas




https://www.dr.dk/sporten/haandbold/herrelandsholdet/hans-majestaet-er-tilbage-paa-landsholdet-efter-pause

Herrelandsholdet'Hans Majestæt' er tilbage på landsholdet efter pauseFløjen Hans Lindberg er udtaget til Golden League-stævnet i slutningen af oktober.
Hans Lindberg (th.
) var i januar med til at vinde VM med det danske landshold.
07.
okt.
2019 kl.
14.
00Bemærk: artiklen er mere end 30 dage gammelLæs opDanmarks trup til Golden LeagueMålvogtere:Niklas LandinJannick GreenStregspillere:Anders ZachariassenHenrik ToftSimon HaldFløjspillere: Magnus LandinMagnus BrammingHans LindbergLasse SvanBagspillere:Henrik MøllgaardMikkel HansenRasmus LaugeMads MensahMorten OlsenLasse AnderssonJacob HolmMichael DamgaardNiclas KirkeløkkeNikolaj ØrisHans Lindberg er tilbage på det danske landshold.
Landstræner Nikolaj Jacobsen har udtaget den 38-årige fløjspiller til Golden League-stævnet i slutningen af oktober.
Det skriver Dansk Håndbold Forbund i en pressemeddelelse.
Hans Lindberg i aktion mod Chile under VM i januar.
Lindberg, med kælenavnet 'Hans Majestæt', var senest i aktion for landsholdet ved VM i januar, hvor han pådrog sig en lægskade i åbningskampen.
Han kom først med igen i finalen, som Danmark vandt over Norge.
Efter turneringen bad Lindberg om en pause fra landsholdet til og med sommeren efter en periode med skader og mange kampe.
Verdens bedste Mikkel er medOgså Mikkel Hansen er med i truppen, på trods af at han har været ramt af hjernerystelse.
Det meddelte Hansens klub, Paris Saint-Germain, til TV2 Sport i slutningen af september.
- Mikkel har ikke været i stand til at spille de sidste tre kampe, efter at han blev ramt af en hjernerystelse til træning.
Han har set en specialist, og klubbens lægestab følger nøje udviklingen dag for dag, oplyste en PSG-pressemand til den danske tv-station.
Mikkel Hansen løfter VM-trofæet, efter Danmark tog guld på hjemmebane i januar.
Danmark møder Frankrig ved Golden League-stævnet 24.
oktober i Aarhus, mens holdet skal op mod enten Norge eller Spanien i Aalborg 26.
oktober.
Der er udsolgt til begge de danske opgør.
Stævnet giver Nikolaj Jacobsen mulighed for at se spillerne an, inden han skal udtage truppen til EM, som Danmark skal spille i Sverige i januar næste år.
/ritzau/FacebookTwitterKopier linkEmner:Nikolaj Jacobsen (håndboldtræner)|Paris Saint-Germain|Dansk Håndbold Forbund|Norge|Mikkel Hansen (håndboldspiller)




https://www.dr.dk/nyheder/regionale/midtvest/kurerer-halsbetaendelse-og-vejer-babyer-flere-sygeplejersker-saetter-sig

SundhedsreformSe temaMidt- og VestjyllandKurerer halsbetændelse og vejer babyer: Flere sygeplejersker sætter sig bag lægens bord Flere sygeplejersker og andet sundhedspersonale sikrer, at der fortsat er nok læger til patienterne flere steder i landet.
Af Rasmus Gade Østergaard og Lise Soelberg Frydendahl07.
okt.
2019 kl.
15.
59Bemærk: artiklen er mere end 30 dage gammelLæs opCecilie Aaskov Widiendahl døjer med en dårlig skulder, og derfor er hun taget til læge i Borris ved Skjern.
Men i stedet for lægen er det en sygeplejerske, som tager imod hende i klinikken.
Her arbejder nemlig også tre sygeplejersker og en lægesekretær.
Sådan er det efterhånden mange steder i Danmark.
Der mangler læger, så flere sygeplejersker, lægesekretærer og andet praksispersonale myldrer ind i lægehusene.
Her løser de opgaver, som lægen tidligere tog sig af.
Det kan for eksempel være børneundersøgelser, behandling af halsbetændelse og rutinekontroller af kronisk syge patienter.
Sådan hjælper praksispersonalet:kontrol af kroniske patienterordinering af medicinbørneundersøgelserblodtrykskontrolbehandling af akutte infektioner som halsbetændelse, øjenbetændelse og urinvejsinfektionerI lægehuset i Borris tager de sig af 2.
800 patienter.
Det kunne ganske enkelt ikke lade sig gøre uden det ekstra personale.
- Det er alfa og omega, hvis vi skal passe alle patienter.
Det ville jeg ikke kunne gøre alene, forklarer Martin Aagaard Poulsen, praktiserende læge.
- Så skulle vores patienter varetages af noget andet, og det ville typisk være en regionsklinik med skiftende læger, siger han.
Som patient er Cecilie Aaskov Widiendahl helt tryg ved, at sygeplejersker aflaster lægen og løser opgaver for ham.
- Jeg synes, det er fint.
Det gør, at jeg kan blive set hurtigt, når jeg har brug for det, og at jeg ikke skal vente en uge, fordi jeg skal ind til en læge, siger hun.
- Og jeg mener ikke, at behandlingen bliver dårligere af, at jeg bliver set af en sygeplejerske først, siger Cecilie Aaskov Widiendahl.
Én læge kan tage flere patienterSiden 2011 er der tre procent færre praktiserende læger i Danmark.
Til gengæld er der kommet tre procent flere sygeplejersker og andet praksispersonale i de danske lægehuse.
I en tid med lægemangel er det en udvikling, vi skal være glade for, forklarer professor i sundhedsøkonomi fra Syddansk Universitet Jes Søgaard.
- Det gør simpelthen, at lægedækningen er større, end den ellers ville have været.
Særligt i områder, hvor der er knaphed på praktiserende læger, er det en kæmpe fordel, siger han.
Her skal der en læge tilAlment praktiserende læger må uddelegere de fleste opgaver, men nogle specifikke opgaver kan kun løses af dem:erklæringer til offentligt brugudskrivelse af recepterdødsattestertvangsforanstaltninger i psykiatrienKilde: Praktiserende Lægers OrganisationForeningen Danske Patienter hilser udviklingen velkommen.
- Vi ser, at det kan løfte kvaliteten, fordi fysioterapeuter og sygeplejersker kan byde ind med nogle af de ting, som patienterne efterspørger i dag.
Det kan også give en lettelse af almen praksis, som der er brug for i dag, for de er pressede på tid, siger vicedirektør Annette Wandel.
Arbejdsfordelingen er helt klar på klinikken i Borris.
Sygeplejersken kan hjælpe med mangt og meget lige fra at lægge gips på en arm til at måle blodtryk, men det er kun lægen, der stiller diagnoserne.
Og hvis der opstår den mindste tvivl, kalder sygeplejersken altid lægen ind.
Hverdagen i lægehuset i Borris er tilrettelagt, så sygeplejerske Eva Stensig (i midten) altid kan få assistance af læge Martin Aagaard Poulsen (th.
), hvis der er behov for det.
- Når vi har lægemangel, skal lægerne bruges til det, de er bedst til: at diagnosticere.
Så er der en masse andet håndværk, som det er helt relevant at bruge andre folk til, siger praktiserende læge Martin Aagaard Poulsen.
Sygeplejerske Eva Stensig er glad for sit job i lægepraksissen, som hun finder udfordrende og spændende.
- Det er også vigtigt, at man som sygeplejerske føler sig tryg i det, og det gør jeg helt klart.
Afstanden til lægen er meget kort, siger hun.
Flere sygeplejersker vil aflaste lægen i fremtidenI fremtiden vil vi møde mere praksispersonale, når vi tager til lægen, spår professor Jes Søgaard.
I dag er der typisk 2-2,5 ansatte per praktiserende læge, men der findes klinikker, hvor der er op til 5-6 ansatte for hver praktiserende læge.
- Så der er basis for en meget videre udvikling på det her område, siger han.
Danskere bliver ældre og får flere kroniske og langvarige sygdomme, som kræver hyppige besøg og kontroller hos lægen.
- Lige præcis dér er sygeplejersker, diætister og andet praksispersonale ekstra dygtige, fordi der er tale om rutinemæssige opgaver, som de varetager mindst ligeså godt som den praktiserende læge selv, siger Jes Søgaard.
FacebookTwitterKopier linkEmner:Læger|Sundhedspersonale|Danske Patienter|Syddansk Universitet|Skjern




https://www.dr.dk/nyheder/udland/prinsesse-madeleine-om-boernenes-farvel-til-kongehuset-det-ar-bra

UdlandPrinsesse Madeleine om børnenes farvel til kongehuset: 'Det är bra'Prins Carl Philip mener også, at det vil give hans børn et friere liv.
Prinsesse Madeleine af Sverige er godt tilfreds med, at hendes børn ikke længere er en del af det svenske kongehus.
Af Mathilde Bugge07.
okt.
2019 kl.
16.
02Bemærk: artiklen er mere end 30 dage gammelLæs opDu, De eller deres kongelige højhed?
I dag er det blevet en smule mere kompliceret, hvad man skal kalde fem af de royale børnebørn i det svenske kongehus.
Den svenske kong Carl Gustaf har nemlig besluttet, at prinsesse Madeleine og prins Carl Philips fem børn ikke længere er en del af kongehuset.
De er dog fortsat en del af den kongelige familie.
Og det er en god nyhed for hendes tre børn Leonore, Nicolas og Adrienne, skriver prinsesse Madeleine på Instagram.
- Chris og jeg synes det er godt, at vores børn nu får større mulighed for at forme deres eget liv i fremtiden som enkeltpersoner, skriver hun.
For ifølge Madeleine får hende og manden Christopher O’Neills børn mere frihed til at forme deres eget liv i fremtiden.
Det samme mener hendes bror, Prins Carl Philip:- I dag annoncerede kongen beslutningen om, at vores børn ikke længere er kongelige højheder.
Vi ser det som noget positivt, da Alexander og Gabriel vil have friere valg i livet, skriver Carl Philip på Instagram.
Og den udlægning er Mette Hybel, der er kulturkorrespondent i DR, enig i.
- Det er et privilegium at være kongelig, men det kan også være meget begrænsende i forhold til de frie udfoldelsesmuligheder og i forhold til at bestemme over sit eget liv.
På grund af den nye bestemmelse skal fem af den svenske konges børnebørn ikke længere kaldes "kongelige højheder".
De skal heller ikke længere påtage sig kongelige forpligtigelser.
Ændringerne betyder også, at det indtil videre kun er den svenske kronprinsesses børn, der får apanage.
Prinsesse Madeleine, prinsesse Sofia og prins Carl Philip.
 Christopher O'Neill, prinsesse Madeleine, kronprinsesse Victoria, prins Oscar, prinsesse Estelle, prinsesse Sofia og prins Carl Philip.
 Christopher O'Neill, prinsesse Madeleine, kronprinsesse Victoria, prins Oscar, prinsesse Estelle, prinsesse Sofia og prins Carl Philip.
 Prinsesse Madeleine  Prinsesse Madeleine  Prinsesse Sofia hjælper sin søn, Alexander.
 Prins Carl Philip og prinsesse Sofia 1 / 7Prinsesse Madeleine, prinsesse Sofia og prins Carl Philip.
1 / 7Christopher O'Neill, prinsesse Madeleine, kronprinsesse Victoria, prins Oscar, prinsesse Estelle, prinsesse Sofia og prins Carl Philip.
2 / 7Christopher O'Neill, prinsesse Madeleine, kronprinsesse Victoria, prins Oscar, prinsesse Estelle, prinsesse Sofia og prins Carl Philip.
3 / 7Prinsesse Madeleine 4 / 7Prinsesse Madeleine 5 / 7Prinsesse Sofia hjælper sin søn, Alexander.
6 / 7Prins Carl Philip og prinsesse Sofia 7 / 7Imødekommer kritik af kongehusIfølge Mette Hybel er ændringerne et signal fra det svenske kongehus om, at de forsøger at følge med tiden og omstille sig til den virkelighed, vi er i i dag.
Det er nemlig en måde at imødekomme kritik af, at nogle dele af befolkningen mener, at det ikke er rimeligt, at så mange prinser og prinsesser skal leve af skatteborgernes penge.
- Et kongehus er aldrig stærkere, end den opbakning det har fra befolkningen.
Derfor er det et klogt kongehus, der tager bestik af de strømninger og holdninger, som præger et moderne samfund.
Afgrænsningen af, hvor mange der kan få apanage, er helt naturlig, siger Mette Hybel.
Hun kunne sagtens forestille sig, at beslutningen ellers ville være blevet taget af de svenske politikere, hvis ikke kongehuset selv var på forkant.
Mette Hybel sammenligner ændringen med situationen i det danske kongehus i 2016, hvor de meddelte, at der ikke var nogen forventninger om, at andre end kronprinsparrets ældste søn, prins Christian, skulle modtage apanage i fremtiden.
- Havde det danske kongehus ikke taget den beslutning, kunne der nemt være opstået kritik af, at de danske skatteborgere skal betale for otte prinser og prinsesser.
Prinsesse Madeleine skriver også på Instagram, at ændringen har været planlagt i lang tid.
FacebookTwitterKopier linkEmner:Royalt|Instagram




https://www.dr.dk/sporten/fodbold/kvindelandsholdet/danmarks-kedeligste-landsholdsjob-katrine-abel-har-naesten-ikke

KvindelandsholdetDanmarks 'kedeligste' landsholdsjob:  Katrine Abel har næsten ikke rørt boldenDen danske landsholdsmålmand har ikke lukket ét mål ind i de første tre EM-kvalifikationskampe.
Af Kasper Heide Lund og Henrik Liniger07.
okt.
2019 kl.
15.
06Bemærk: artiklen er mere end 30 dage gammelLæs op8-0, 3-0 og 2-0.
Tre resultater, som tegner et billede af, at kvindelandsholdet i fodbold har fundet en sikker sidste skanse i Brøndbys Katrine Abel.
- Det har været fedt at spille – det er landskampe.
Det har været mine første gældende kampe for Danmark, så det har været stort, siger hun om de danske sejre over henholdsvis Malta, Israel og senest Bosnien-Hercegovina.
Men bag triumferne i de tre EM-kvalifikationskampe finder man også tre opgør, hvor landsholdsmålmanden praktisk talt ikke havde noget at lave.
Det har nemlig været opgør mod markant svagere hold, som ikke har formået at skabe de store målchancer mod Danmark.
- Når man er målmand, så går man på banen for at holde et clean sheet, og den defensive organisation på holdet har gjort, at det clean sheet har de næsten løst for mig.
Så der har ikke været så meget at lave, men det er stadig stort at spille for Danmark, siger Abel.
Katrine Abel har spillet 10 landskampe for Danmark.
Til daglig er hun på kontrakt hos Brøndby.
'Ikke uvant med lidt at lave'I den seneste kvalifikationskamp i fredags mod Bosnien var hun i aktion en enkelt gang på et hjørnespark foruden et par tilbagelægninger fra landsholdskollegerne.
Ellers så keeperen til fra sit bur, mens Danmark sikkert vandt 2-0.
- Det er ikke decideret uvant for mig at have de her kampe, hvor jeg er lidt mindre i vælten.
Min hverdag i klubben er lidt kontrastfyldt.
Der er kampe, hvor jeg ikke laver så meget, og så har vi Champions League-kampene, hvor der er noget mere, siger hun med henvisning til Brøndbys opgør i den europæiske klubturnering.
Se den ene gang Katrine Abel for alvor kom på arbejde mod Bosnien:- Jeg er rimelig omstillingsparat i forhold til den modstander, vi møder.
Med min erfaring og de år, jeg har haft i gamet, så synes jeg ikke, det er et problem at holde sig klar – adrenalinen gør også meget.
Mere til målmandsgerningen end redningerBlot fordi Katrine Abel ikke skal levere nogen redninger for Danmark, så betyder det ikke, at hun har været arbejdsløs i de tre sejre over Malta, Israel og bosnierne – i hvert fald ikke, hvis man spørger hende selv.
- I de kampe, vi har spillet, har min rolle været meget kommunikativ i forhold til bagkæden og 6’er-positionen i den udstrækning, det kan lade sig gøre.
- I Viborg havde jeg jo et trommesæt i nakken i store dele af kampen, så det komplicerer det lidt, men så får jeg også nogle udfordringer der, siger hun og griner.
Hør trommerne som Katrine Abel hentyder til fra fredagens landskamp i Viborg:Føler du bagefter, at du har spillet en kamp?
- Øh… Ja, det gør man, siger hun efter lidt betænkningstid.
- Man har haft et rush, og der har været en opvarmning, hvor man ikke ved, hvad man går ind til, fordi det er nogle ukendte modstandere, vi møder.
Jeg har også brugt dagen på at være spændt på, hvilken type kamp det bliver.
Stillingen i Danmarks kval-gruppe1.
Danmark - 12 point2.
Italien - 12 point3.
Bosnien-Hercegovina - 6 point4.
Israel - 0 point5.
Georgien - 0 point6.
Malta 0 - 0 point- Får vi lagt vores genpres, og er vi koncentrerede i defensiven?
Det er også det, der er afgørende for, at jeg ikke har noget at lave.
Det er sjovere at vinde 8-0 end 8-1.
Hvis modstanderen har en chance og scorer et mål, så er det ikke sjovt som målmand.
Endnu en stille arbejdsdag i venteNæste opgave for landsholdet i EM-kvalifikationen venter tirsdag, hvor Danmark ude møder Georgien.
Her kan det meget vel blive alle gode gange fire for Katrine Abel, når det kommer til hendes arbejdsbyrde som målmand.
Georgierne har nemlig tabt deres første to gruppekampe og kun scoret et enkelt mål.
- Jeg tror, det bliver en kamp, hvor vi er i kontrol og lægger et højt tryk på dem, men vi er klar til det, de kommer med, siger hun.
Kampen mellem Georgien og Danmark bliver spillet klokken 18 i morgen aften og kan ses direkte på DR1 med optakt fra klokken 17.
45.
FacebookTwitterKopier linkEmner:Bosnien-Hercegovina|DR1|Brøndby|Georgien|Israel




https://www.dr.dk/nyheder/indland/slut-med-vanvidskoersel-permanent-fartkontrol-paa-storebaelt-og-i-oeresundstunnelen

SnapbilisterneSe temaIndlandSlut med vanvidskørsel: Permanent fartkontrol på Storebælt og i ØresundstunnelenTransportministeren håber, at tiltaget stopper noget af den vanvidskørsel, som DR Nyheder har afsløret.
Et billede fra Øresundstunellen.
Af Jakob Lyders Tarpgaard og Emil Søndergård Ingvorsen07.
okt.
2019 kl.
12.
52Bemærk: artiklen er mere end 30 dage gammelLæs opEfter flere historier om vanvidskørsel i Øresundstunnelen indfører Transportministeriet nu permanent fartkontrol på Storebæltsforbindelsen og i Øresundstunnelen.
Det oplyser ministeriet i en pressemeddelelse.
- For høj fart, der ikke er tilpasset forholdene, øger risikoen for ulykker.
Og trafikulykker i tunneler og broer er ofte mere alvorlige end ulykker i åbent land, ligesom andre trafikanter kan have svært ved at undvige og derfor risikerer at blive en del af ulykken.
Derfor er den vanvidskørsel, som vi har set eksempler på i Øresundstunnelen, fuldstændig uacceptabel, lyder det fra transportminister Benny Engelbrecht (S).
Permanent fartkontrol har også været et direkte ønske fra Øresundsbroen, har DR Nyheder tidligere kunne fortælle.
Ønsket kom, efter at DR Nyheder kunne afdække adskillige eksempler på vanvidskørsel i tunnelen.
Læs også:Opråb fra Øresundsbroen: Giv os permanent fartkontrol inden første dødsulykkeØresundsbroen ønsker selv permanent kontrolDR Nyheder fandt på få dage en række eksempler på, at bilister filmede kørsel med ekstremt høje hastigheder.
Se videoen, hvor en bilist filmer sin kørsel med 200 kilometer i timen gennem Øresundstunnelen.
- Konsekvenserne ved en ulykke i tunnelen kan være meget større end på åben vej.
Bilen kan blive kastet rundt langs væggene og ramme andre bilister.
Vi risikerer både mange døde og brand i tunnelen, sagde Øresundsbroens sikkerhedschef, Ulla Eilersen, i den forbindelse.
- Det er min store bøn og appel at få en form for automatisk fartkontrol inden den første dødsulykke på Øresundsbroen som følge af for hurtig kørsel i tunnelen, sagde hun videre.
Og det er sådanne eksempler, ministeren nu vil have sat en stopper for.
- Derfor er jeg rigtig glad for, at der bliver opsat strækningskontrol, som skal måle trafikanternes gennemsnitsfart og dermed sikre, at de får en hilsen fra politiet, hvis de overskrider hastighedsgrænsen, siger Benny Engelbrecht.
FacebookTwitterKopier linkEmner:Benny Engelbrecht (politiker)|Socialdemokraterne|Øresundsbron|Færdselsforseelser|Fyn




https://www.dr.dk/nyheder/udland/svensk-konges-boerneboern-maa-forlade-kongehuset

UdlandSvensk konges børnebørn må forlade kongehusetDen svenske kong Carl Gustaf har besluttet, at prinsesse Madeleines og prins Carl Philips børn ikke længere er en del af kongehuset.
Konkret betyder det nye bestemmelse, at fem af den svenske konges børnebørn ikke ikke længere skal tituleres som "kongelige højheder", lige som de heller ikke forventes at påtage sig forpligtelser som kongelige.
Af Nikoline Vestergaard07.
okt.
2019 kl.
10.
52 | opdateret 07.
okt.
2019 kl.
11.
11Bemærk: artiklen er mere end 30 dage gammelLæs opPrinsesse Madeleines og prins Carl Philips i alt fem børn er ikke længere er en del af kongehuset.
Det har den svenske kong Carl Gustaf besluttet ifølge det svenske kongehus.
- Kongens beslutning indebærer, at deres kongelige højheder, prins Carl Philips og prinsesse Sofias børn samt prinsesse Madeleine og hr.
Christopher O’Neills børn ikke længere kommer til at tilhøre kongehuset, skriver den svenske hofmarskal i en pressemeddelelse.
Formålet med ændringen er ifølge hofmarskallatet at afklare, hvilke personer inden for den kongelige familie, man kan forvente at se til officielle opgaver.
Ikke længere kongelige højhederBeslutningen betyder, at prins Alexander, prins Gabriel, der er børn af prins Carl Philip, samt prinsesse Leonore, prins Nicolas og prinsesse Adrienne, der er børn af prinsesse Madeleine, fortsat vil være en del af den kongelige familie, men en del af kongehuset med de forpligtelser, det medfører, vil de ikke være fremover.
Konkret betyder det, at de ikke længere skal tituleres som "kongelige højheder", lige som de heller ikke forventes at påtage sig forpligtelser som kongelige.
De fem børnebørn beholder dog deres hertuginde- og hertugskaber, som de fik tildelt af kongen ved fødslen.
Kronprinsesse Victoria og prins Daniels to børns rolle er uændret.
Ændringen får også konsekvenser for prins Carl Philip, prinsesse Sofia samt prinsesse Madeleine - dog ikke i så udstrakt betydning.
De beholder de protektioner, de har, men det bliver kongen, der fremover beslutter, hvad de skal deltage i.
I Danmark er det kun kronprinsparrets børn, der har titler af "kongelige højheder", det har ingen af prins Joachims fire børn, der alle tituleres "højheder".
FacebookTwitterKopier linkEmner:Royalt




https://www.dr.dk/nyheder/udland/regeringen-vil-ikke-vaere-med-til-omfordele-asylansoegere-i-eu

UdlandRegeringen vil ikke være med til at omfordele asylansøgere i EUDanmark vil ikke være med i ny aftale, som Italien, Malta, Frankrig og Tyskland indgik i september.
Den socialdemokratiske regering vil ikke være en del af den midlertidige omfordelingsordning af asylansøgere, som fire EU-lande blev enige om i september.
Af Per Bang Thomsen - Bruxelles07.
okt.
2019 kl.
13.
40Bemærk: artiklen er mere end 30 dage gammelLæs opDanmark skal ikke være en del af den midlertidige omfordelingsordning af asylansøgere, der bliver reddet på Middelhavet, som Italien, Malta, Frankrig og Tyskland i slutningen af september blev enige om.
Det fastslår udlændinge- og integrationsminister Mattias Tesfaye (S), der i morgen skal diskutere aftalen med sine ministerkollegaer fra resten af EU-landene, over for Politiken.
- Vi ønsker ikke at deltage i en aftale, som risikerer bare at få flere til at hoppe om bord i de gummibåde.
Så i stedet har vi taget kontakt til FN og sagt, at de kvoteflygtninge, vi skal modtage i år, dem vil vi gerne tage fra flygtningelejrene i Tyrkiet, siger Mattias Tesfaye til avisen og tilføjer, at ”det er netop folk, vi ved faktisk er flygtninge”.
Solidaritet med Italien og MaltaAftalen blev indgået på Malta i sidste måned, og målet var at finde ud af, hvad der skal ske med de migranter og asylansøgere, der bliver reddet på åbent hav nord for den libyske kyst af blandt andet hjælpeorganisationer.
Hidtil er langt hovedparten blevet sejlet til Italien og Malta, hvorefter landene i tråd med EU's regler for asyl har skullet stå for asylbehandling.
Og da langt hovedparten af de personer, som kommer fra Libyen, ikke har krav på asyl, har det bagefter påhvilet Italien og Malta at sende dem retur til oprindelseslandene.
Læs også:Tyskland og Frankrig vil hjælpe Italien og Malta med migranter: 'Vi tager vores del af ansvaret'Det har dog skabt store problemer for både Italien og Malta, der flere gange har valgt at lukke deres havne for migranter og asylansøgere.
Og derfor blev Frankrig og Tyskland enige med de to lande om en midlertidig og frivillig omfordelingsaftale, der skal afhjælpe dem.
- Det er her blot den indledende fase, og i de kommende dage vil vi forsøge at mobilisere alle de europæiske lande, så de hver især tager deres del af ansvaret.
Vi tager vores, lød det efterfølgende fra den franske indenrigsminister, Christophe Castaner.
- Dagens aftale er velafvejet, og målet er at redde liv - ikke at skabe en ny rute til Europa, tilføjede han.
Det var indenrigsministre fra Malta, Italien, Frankrig og Tyskland, der sammen med det finske formandskab i september blev enige om aftalen.
Nyt asylsystemDen tyske indenrigsminister, Horst Seehofer, understregede efter forhandlingerne, at der var tale om "en midlertidig nødmekanisme", indtil EU-landene bliver enige om en holdbar ordning.
- Den vigtigste ting for mig er, at vi endelig finder en løsning på den årelange europæiske debat om, hvem der har ret til asyl.
Det første trin vil være en aftale om, hvad vi gør med dem, vi redder til søs, lød det.
Men ifølge den danske regering er der en risiko for, at den midlertidige ordning netop vil få flere folk til at tage turen over Middelhavet for at komme til EU.
Og statsminister Mette Frederiksen (S) har ligeledes understreget, at der er behov for et helt nyt asylsystem i unionen.
- Jeg vil selv stille mig i spidsen for arbejdet med et nyt asylsystem.
Mere retfærdigt.
Mere humant.
Det budskab vil jeg tage med til Bruxelles, sagde hun i sidste uge under sin åbningstale i Folketinget.
Det er uvist, om der er andre EU-lande end de nuværende fire, der har tænkt sig at tilslutte sig aftalen.
Det er heller ikke blevet besluttet, hvor mange mennesker landene har forpligtet sig til at omfordele.
Det afhænger af antallet af deltagerlande.
Antallet af flygtninge og asylansøgere, der ankommer til Italien og Malta via Middelhavet, er faldet drastisk i de seneste år.
I 2019 er der indtil videre ankommet 8.
495 personer til de to lande, hvilket er 60 procent færre end i samme periode i 2018.
FacebookTwitterKopier linkEmner:Horst Seehofer (politiker)|Malta|Mattias Tesfaye (politiker)|Socialdemokraterne|Flygtninge og asylansøgere




https://www.dr.dk/nyheder/viden/kroppen/nobelprisen-i-medicin-gives-til-tre-forskere-i-gen-regulering

KroppenNobelprisen i medicin gives til tre forskere i gen-reguleringPrisen går i år til tre forskere, der har tilføjet vigtig viden til vores forståelse af alt fra graviditet til kræft.
Modtagerne af årets nobelpris blev offentliggjort i formiddags.
Af Emilie Aagaard07.
okt.
2019 kl.
12.
11Bemærk: artiklen er mere end 30 dage gammelLæs opNobelprisen i medicin eller fysiologi for 2019 blev annonceret i dag klokken 11.
30.
Den blev delt mellem tre forskere, hvis arbejde har haft betydning for at forstå en lang række sygdomme og tilstande bedre - lige fra sårheling, graviditet til udviklingen af kræft, skriver komiteen i en pressemeddelelse.
Deres forskning handler om, hvordan vores celler og krop er i stand til at opfatte og indrette sig efter, hvor meget ilt der er i vores omgivelser.
De tre forskere er:•William G.
Kaelin Jr, professor i medicin ved Harvard University•Sir Peter J.
Ratcliffe, professor ved Oxford Universitet•Gregg L.
Semenza, professor ved Johns Hopkins University School of MedicineForskningen har også givet en større forståelse af, hvordan dyr er i stand til at leve i nogle af verdens mest ekstreme miljøer.
Ilt er livsnødvendigtIlt er livsnødvendigt for dyre- og menneskeceller.
Det har vi vidst i lang tid.
Men ikke alle celler har brug for lige meget ilt hele tiden.
Faktisk er vores krop langt hen ad vejen i stand til at indrette sig efter, hvor meget ilt som findes i deres omgivelser.
Det ses for eksempel hos os mennesker, hvis vi opholder os højt oppe i bjerge i længere tid.
Vores krop vil reagere på den lave mængde ilt ved at producere flere røde blodceller.
Derved bliver kroppen bedre til at udnytte den smule ilt, der trods alt findes i luften.
Hvordan kroppen kan det, er netop et af de spørgsmål, som dagens nobelprismodtagere har fundet noget af svaret på.
De tre mænd har opdaget og beskrevet de cellulære mekanismer, der sættes i gang af omgivelsernes iltniveau, og som i sidste ende påvirker blandt andet vores cellers gen-regulering på en måde, der er favorabel i netop det iltmiljø, som omgiver cellen.
Kan bruges til at kvæle kræftIfølge The Guardian giver den nye viden mulighed for at tænke i helt nye behandlinger for nogle af de sygdomme, som hvert år tager livet af millioner af mennesker.
For eksempel er de systemer, som forskerne har opdaget, involveret i dannelsen af nye og større blodkar.
Ved at påvirke det system er tanken, at man for eskempel kan gøre blodårer, som er i risiko for at blive tilstoppet af en blodprop, større.
Eller at man modsat kan lukke blodårer ned og derved 'kvæle' en kræftknude.
FacebookTwitterKopier linkEmner:Nobelprisen|Videnskab|Harvard University|Kræft|Storbritannien




https://www.dr.dk/nyheder/indland/bilbrand-lukkede-storebaeltsbroen-i-retning-mod-fyn

IndlandBilbrand lukkede Storebæltsbroen i retning mod FynDer er nu åbnet for biltrafikken over Storebæltsbroen.
Folk på vej til Fyn via Storebæltsbroen kommer til at holde i kø, da en bilbrand spærrer broen.
Af Nikoline Vestergaard07.
okt.
2019 kl.
09.
40 | opdateret 07.
okt.
2019 kl.
09.
54Bemærk: artiklen er mere end 30 dage gammelLæs opEn brand i en bil betød her til formiddag, at Storebæltsbroen i retning mod Fyn var helt lukket for trafik, oplyser Vejdirektoratet.
Først omkring klokken 9:50 blev strækningen igen åbnet for trafik, men det havde betydet længere kø på stedet.
Forinden havde både Vejsdirektoratet og politiet skrevet om branden.
Her kom det frem, at ingen var kommet til skade ved branden.
- Storebæltsbroen er lukket i vestgående retning på grund af en brændende bil på Højbroen.
Brandvæsenet er fremme.
Der er ingen tilskadekomne.
Det forventes, at der inden længe igen kan åbnes for den vestgående trafik, skrev Sydsjælland og Lolland-Falsters Politi på Twitter.
FacebookTwitterKopier linkEmner:A/S Storebælt|Korsør|Nyborg|Sydsjællands og Lolland-Falsters Politi|Broer og tunneller




https://www.dr.dk/nyheder/udland/ekspert-om-ukraine-sag-ny-whistleblower-har-vaeret-taet-paa-trump

Mulig rigsretssag mod Donald TrumpSe temaUdlandEkspert om Ukraine-sag: Ny whistleblower har været tæt på Trump Whistlebloweren har været i Det Hvide Hus, mens samtalen fandt sted, vurderer ekspert.
Den nye whistleblowers advokater hævder, at personen har førstehåndsoplysninger om samtalen mellem Donald Trump og Ukraines præsident.
Hvis det er rigtigt, må personen have været i Det Hvide Hus på en eller anden måde, vurderer ekspert.
Af Sofie Dyjak07.
okt.
2019 kl.
12.
48Bemærk: artiklen er mere end 30 dage gammelLæs opOp mod 12 personer lyttede til samtalen mellem Ukraines præsident Volodymyr Zelenskyj og den amerikanske præsident Donald Trump, der siden september har trukket overskrifter og sendt præsident Donald Trump i stormvejr.
- Vi ved reelt ikke, om den nye whistleblower var en af dem, men vedkommende må have været inde i Det Hvide Hus på en eller anden måde, vurderer Jørn Brøndal, der er professor og leder for Center for Amerikanske Studier på Syddansk Universitet.
Den nye whistleblower i sagen hævder - ligesom den første - at Trump i en telefonsamtale har forsøgt at overtale Ukrines præsident til at grave snavs frem om den tidligere vicepræsident Joe Biden og sønnen Hunter Biden.
Det fastslår de to advokater, der repræsenterer begge whistleblowere.
Whistleblowerne hævder, at Trump har forsøgt at overtale Ukraines præsident til at starte en efterforskning af Joe Biden og hans søn.
Joe Biden er en af spidskandidaterne ved Demokraternes primærvalg.
Dermed kan han blive en mulig modkandidat til Donald Trump ved præsidentvalget næste år.
(Foto: Frederic J.
BROWN © Scanpix)De hævder også, at den nye whistleblower ligger inde med det, de kalder "førstehåndsoplysninger".
Og dét er forskellen på de to whistleblowere, siger Jørn Brøndal.
- Når der bliver sagt førstehåndsoplysninger, må vedkommende være betydeligt tættere på præsidenten end den første whistleblower.
Begge personer kommer ifølge advokaterne fra efterretningstjenesten.
Donald Trump har bekræftet, at samtalen har fundet sted.
Han har dog indtil videre helt afvist whistleblowernes beskyldninger.
Whistleblower har fået kritikDet var den første whistleblower, der fik sat gang i sagen.
Personen har dog siden fået kritik for at bygge hele sin indberetning på andenhåndsberetninger.
Og ifølge Jørn Brøndal er den kritik nok en af hovedårsagerne til, at den nye whistleblower nu står frem:- Det handler om at forsvare den første whistleblower mod de angreb og beskyldninger om falske rygter, som Trump og hans allierede står bag.
Donald Trump har sammenlignet den første whistleblower med en spion.
Han har også kaldt gengivelsen af samtalen for unøjagtig og bedragerisk.
Tidligere i dag blev et brev offentliggjort, der giver den fulde støtte til den første whistleblower og personens handlinger.
Det er underskrevet af omkring 90 mennesker, der tidligere har arbejdet med national sikkerhed under både demokratiske og republikanske præsidenter.
De seneste to uger har whistleblowerens notat dannet grundlag for flere høringer i den amerikanske kongres.
Demokrater anklager Trump for magtmisbrugDemokraterne har anklaget Trump for at misbruge sin magt over for Ukraine, og formand for Repræsentanternes Hus, Nancy Pelosi, har sat gang i en indledende undersøgelse af, om Trump skal stilles for en rigsret.
- Hvis der kommer flere oplysninger frem, og de er pålidelige, kan det accelerere processen frem mod en egentlig rigsretssag.
Demokraterne er interesserede i at få sat skub i hele sagen, inden der står primærvalg på programmet til februar næste år, siger Jørn Brøndal.
- Men så længe Trump har støtte fra Republikanerne, så kan han ikke fældes, hvis det her måtte ende med en rigsretssag.
Der er nogle få republikanere, der har givet udtryk for, at sagen er dybt bekymrende, men foreløbig står langt hovedparten last og brast med Trump.
Læs også:Trump kræver møde med whistleblower i Ukraine-sagDen amerikanske forfatning siger, at man kan blive stillet for en rigsretssag og fjernet fra sin post, hvis man bliver dømt for "forræderi, bestikkelse eller andre alvorlige forbrydelser og forseelser.
"En egentlig rigsretssag er dog en langtrukken proces, som først kræver flertal i Repræsentanternes Hus, før den kan sættes i gang.
Derefter overgår sagen til Senatet, som fungerer som domstol.
For at få en præsident kendt skyldig og fjernet fra posten kræver det det to-tredjedelsflertal.
Sagen i grove træk•Den 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen understregede Trump talrige gange, at han ville have Ukraine til at efterforske tidligere vicepræsident Joe Biden og hans søn Hunter Biden.
Det fastslår i hvert fald de to whistlebloweres advokater.
Trump afviser beskyldningerne.
•Hunter Biden har siddet i bestyrelsen for et energiselskab i Ukraine, og Joe Biden kan meget vel blive Donald Trumps modstander i præsidentvalgkampen næste år.
•Opkaldet fik først én whistleblower til at slå alarm og skrive en indberetning til den amerikanske efterretningstjeneste.
Siden har endnu en whistleblower meldt sig på banen.
Personen står ifølge flere medier frem med førstehåndsoplysninger om Donald Trumps forsøg på at påvirke Ukraines præsident.
•På baggrund af indberetningen har Demokraterne besluttet sig for at indlede en undersøgelse af, om Trump skal stilles for en rigsret.
•Både Det Hvide Hus, præsidentens personlige advokat, Rudy Giuliani, udenrigsministeriet og vicepræsident Mike Pence er blevet bedt om at aflevere dokumenter, der kan have relevans for sagen.
•Det amerikanske underhus, Repræsentanternes Hus, er det eneste organ, som har magt til at stille en person for en rigsret.
Det foregår ved simpelt flertal - 218 stemmer ud af i alt 435, og her har Demokraterne flertal.
Stemmer et flertal for, overgår sagen til overhuset, Senatet, der fungerer som domstol.
FacebookTwitterKopier linkEmner:Donald Trump (politiker)|Mike Pence (politiker)|Virksomhedsdrift|Ukraine|Repræsentanternes Hus




https://www.dr.dk/sporten/oevrig/gymnastikfaenomenet-i-krig-med-sin-krop-fysikkens-love-og-det-internationale-forbund

Øvrig sportGymnastikfænomenet i krig med sin krop, fysikkens love og det internationale forbundIdrætsgymnasten Simone Biles forbløffer tilskuerne og sætter nye uvirkelige standarder, men sportens største stjerne har i en alder af 22 år allerede annonceret sit karrierestop.
© ScanpixAf Emil Halkier07.
okt.
2019 kl.
10.
30 | opdateret 07.
okt.
2019 kl.
16.
04Læs opKan en sportsudøver blive større end sporten selv?
Måske.
Måske ikke.
Amerikanske Simone Biles flirter i hvert fald med grænserne.
22 år, USA's mest vindende idrætsgymnast nogensinde og p.
t.
ved det igangværende verdensmesterskab i Stuttgart blot én - efter Biles-standarder sølle - podieplads fra karrierens 21.
VM-medalje.
FAKTA Simone Biles22-årig idrætsgymnast fra USAOL-medaljer: Fire guld, en bronzeVM-medaljer: 16 guld, tre sølv, tre bronzeEr USA's mest vindende gymnast nogensindeErobrer amerikaneren den, vil hun på ny tvinge statistikkerne til at finde slettelakken frem og omskrive gymnastikhistorien, da ingen tidligere har gjort netop dét.
Men det er med at nyde hende, gymnastikfænomenet.
Simone Biles har nemlig allerede annonceret, at hun efter De Olympiske Lege i Tokyo næste år forlader den sport, i hvilken hun har foreviget sit navn og gjort det umuliges kunst til sin metier.
- Jeg føler, at min krop har gået igennem en masse, og at den er begyndt at falde fra hinanden, har amerikaneren fortalt i et interview.
Simone Biles tog et års pause fra idrætsgymnastikken efter OL i Rio i 2016.
 - Jeg går aldrig ind for at forsøge at vinde.
Jeg går altid ind for at levere på det niveau, jeg har til træning, sagde Simone Biles ved et pressemøde forud for VM i Tyskland.
1 / 2Simone Biles tog et års pause fra idrætsgymnastikken efter OL i Rio i 2016.
1 / 2- Jeg går aldrig ind for at forsøge at vinde.
Jeg går altid ind for at levere på det niveau, jeg har til træning, sagde Simone Biles ved et pressemøde forud for VM i Tyskland.
2 / 2Det kan lyde helt forkert at høre så ung en elitesportsudøver tale om et karrierestop, men idrætsgymnastik er langt fra et skånsomt hverv.
Siden seniordebuten som 16-årig har Biles' krop fået flere tæsk end en fastelavnstønde.
Faktisk kender gymnasten slet ikke til en hverdag uden smerter.
- Smerter er bare noget, jeg lever med, og det er ret usædvanligt i min alder, ikke?
Det føles mærkeligt, hvis jeg ikke har smerter, sagde Biles tidligere i år.
Lægmusklen har gymnasten overrevet flere gange, i 2016 røg der et ribben, og så viste det sig, at Biles, uden at ane det, havde smadret knoglen i sin ene tå i fem stykker, da hun ved OL i Rio vandt fire guldmedaljer.
- Det var mærkeligt.
Jeg gik med tåen i flere år bagefter og plejede at fortælle folk, at den nok ville falde af på et tidspunkt.
- Det er vel sådan, det er.
Hvis du hopper op i luften hele tiden, siger tyngdekraften nogle gange fra.
'Ingen kan røre Biles'Det er egentlig ganske simpelt at forklare, hvad Simone Biles kan - for hun kan det hele.
Flere steder nævnes hun som ikke blot den største gymnast i sin generation, men også en af de bedste og mest komplette atleter, verden nogensinde har set på tværs af alle sportsgrene.
Jeg tror ikke, at der er nogen, som kan røre Simone Biles.
Cheryl Hamilton, olympisk gymnastikdommerI idrætsgymnastik får gymnasterne retten til at opkalde et trick efter sig selv, hvis de indsender det til Det Internationale Gymnastik Forbunds tekniske komité (WTC) og efterfølgende som den første lander det ved et større mesterskab.
Det har Simone Biles i skrivende stund gjort fire gange - senest ved det igangværende verdensmesterskab i Tyskland, hvor hun lørdag under kvalifikationen i gulv-disciplinen landede den såkaldte 'Biles II'.
En dobbelt baglæns salto med tre skruende rotationer.
Det vil sige, at Biles roterede på to akser samtidig - en akse omkring hoften i saltorotationen, mens hun med knæene trukket op til brystet samtidig roterede tre gange om en akse fra hoved til tæer.
Et trick så svært, at få mandlige gymnaster overhovedet forsøger sig med det.
Simone Biles i aktion under kvalifikationen ved det igangværende verdensmesterskab i Tyskland.
Det var anden gang, at Simone Biles landede sin 'Biles II', hvor gymnasten kommer omkring tre meter op i luften.
FAKTA VM i idrætsgymnastikAfholdes fra 4.
-13.
oktober i Stuttgart, TysklandHar deltagelse af 500 gymnaster fra over 90 landeDer dystes - udover om VM-medaljer - også om kvalifikation til OL i 2020Da hun udførte tricket ved de amerikanske mesterskaber i august, var tilskuerne på de forreste rækker nødt til at vride nakken af led for at få det hele med.
End ikke det tv-kamera, som var påmonteret en lille kran, kunne følge med, fordi hun sprang så højt.
For at sætte det i perspektiv, svarer det til, at man kunne parkere en almindelig firehjulstrækker på gulvet foran Biles, og at hun alligevel, ganske ubesværet, ville forcere den.
Og det er blandt andet derfor, at folk i gymnastikkredse kalder Simone Biles 'The GOAT' (the greatest of all time, red.
).
- Hvis nogen overhovedet nærmede sig hende, ville hun komme med noget nyt og endnu sværere.
Jeg tror ikke, at der er nogen, som kan røre Simone Biles, sagde den olympiske gymnastikdommer Cheryl Hamilton om amerikaneren.
I krig med internationalt forbundetBiles' konstante skubben grænser er imidlertid ikke gået gnidningsfrit for idrætsgymnastikkens uomtvisteligt største navn.
Den internationale tekniske komité inddeler de forskellige tricks efter sværhedsgrad på en skala fra A til J, hvor et A-element scorer 0.
100 (en tiendedel, red.
), mens et J-element giver 1.
000 (ti tiendedele, red.
).
Og mens hendes 'Biles II' fik et J og derfor røg i kategorien for de sværeste tricks, blev gymnastens andet nye trick, en dobbelt baglænssalto med 720 grader skruende rotation fra bommen, tildelt sværhedsgraden H - altså næsthøjest.
Det fik Simone Biles til tasterne, og på det sociale medie Twitter skrev amerikaneren:Biles føler, at hun bliver straffet for at være så god, at de andre gymnaster ikke kan følge med på hendes niveau.
- Hvis det var en gymnast fra et andet land, som forsøgte, ville det uden tvivl blive kategoriseret til et J, sagde Simone Biles til NBC.
- Det er så uretfærdigt.
Er jeg i min egen liga nu?
Ja.
Men det betyder ikke, at man ikke skal give mig anerkendelse for de ting, jeg gør.
- Komitéen efterspørger hele tiden mere (sværere tricks, red.
), det giver vi dem, og så krediterer de os ikke.
Hvad er så overhovedet meningen med at spørge, rasede hun.
Der var et enormt presseopbud, da Simone Biles holdt pressemøde forud for VM i Tyskland.
Amerikaneren er uden tvivl den største tilskuermagnet ved stævnet.
 Ved OL for tre år siden vandt Biles fire guldmedaljer - i holdkonkurrencen, all-round, spring over hest og i gulv-disciplinen.
1 / 2Der var et enormt presseopbud, da Simone Biles holdt pressemøde forud for VM i Tyskland.
Amerikaneren er uden tvivl den største tilskuermagnet ved stævnet.
1 / 2Ved OL for tre år siden vandt Biles fire guldmedaljer - i holdkonkurrencen, all-round, spring over hest og i gulv-disciplinen.
2 / 2Når en stjerne af Simone Biles' kaliber går på barrikaderne, lader forbund det sjældent gå ubemærket hen.
Det var heller ikke tilfældet med Biles' anke.
I et modsvar skrev det Internationale Gymnastik Forbund (FIG), at den tildelte sværhedsgrad på amerikanerens trick var rimelig med streg under, at det også handler om gymnasternes sikkerhed.
- Når komitéen vurderer nye tricks, tages der højde for mange forskellige aspekter: risikoen, sikkerheden hos gymnasterne og disciplinens tekniske retning, lød det.
Ikke overraskende bakkede USA's gymnastikforbund deres stjerne op.
Og det fortæller vel meget godt historien om Simone Biles.
For selvom tyngdekraften nogle gange siger fra undervejs, er det oftest udenfor gymnastikhallen, at den amerikanske superstjerne møder størst modstand.
Se Simone Biles' gulvrutine fra OL i 2016, hvor amerikaneren vandt guld nedenfor:Simone Biles er i aktion igen ved VM i idrætsgymnastik tirsdag, når hun med USA kæmper om medaljer i holdfinalen.
FacebookTwitterKopier linkEmner:Gymnastik|Twitter|USA|De Olympiske Lege|Tyskland




https://www.dr.dk/nyheder/udland/usa-giver-tyrkiet-groent-lys-til-invadere-kurdiske-omraader-ved-graensen-til-syrien

Tyrkisk offensiv i SyrienSe temaUdlandUSA giver Tyrkiet grønt lys til at invadere kurdiske områder ved grænsen til SyrienDe amerikanske styrker trækker sig fra nærområdet, hvis tyrkerne indvaderer Nordsyrien.
Den amerikanske og tyrkiske regering har i længere tid diskuteret omfanget af sikkerhedszonen.
USA har nu accepteret tyrkernes ønske og trækker sig derfor fra området.
Af Catharina Maria Skov Lassen07.
okt.
2019 kl.
12.
59Bemærk: artiklen er mere end 30 dage gammelLæs opDen amerikanske præsident, Donald Trump, gav i nat Tyrkiets præsident, Recep Tayyip Erdogan, grønt lys til at invadere de kurdiske områder ved den nordøstlige grænse i Syrien.
Her bliver tusindvis af fanger fra Islamisk Stat overvåget af kurderne og USA.
Med invasionen vil der være en risiko for, at fangerne slipper fri.
3,6 millioner flygtninge fra Syrien sidder lige nu i Tyrkiet, og det vil den tyrkiske regering lave om på.
En tyrkisk operation vil besætte et 30 kilomenter bredt område langs den nordøstlige syriske grænse, som skal udgøre en sikkerhedszone.
En talsmand for den tyrkiske præsident har i dag udtalt, at sikkerhedszonen i det nordlige Syrien har to formål; at rydde grænsen for ”terrorelementer” og at sende flygtninge sikkert til Syrien.
Målet er at sende to millioner syrere tilbage til deres hjemland.
En ung piger flager med det kurdiske flag til en protest imod den tyrkiske invasion i det nordøstlige Syrien.
Tyrkiet og YPGDen kurdiske YPG-milits bekæmper Islamisk Stat, men de har skabt splittelse mellem de Nato-allierede.
Den tyrkiske regering mener, at YPG støtter det forbudte Kurdistans Arbejderparti (PKK), som i årtier har stået bag et oprør i det sydøstlige Tyrkiet for at opnå selvstyre.
PKK har kæmpet en blodig kamp mod den tyrkiske stat i tre årtier.
Flere end 40.
000 mennesker er blevet dræbt, siden PKK greb til våben i 1984 med det formål at oprette en uafhængig stat for Tyrkiets kurdiske mindretal.
Usikker fremtid for kurderneDet Hvide Hus har meldt ud, at de amerikanske tropper trækker sig, hvis området bliver besat.
Det efterlader de kurdiske allierede med en usikker fremtid.
Den kurdiske gruppering YPG og underorganisationen SDF (De Syriske Demokratiske Styrker) holder til i et større område i det nordordøstlige Syrien, der dækker over flere større byer såsom Raqqa, Qamishli og Manbij.
Kurderne er i konflikt med Tyrkiet, og derfor kan det få store konsekvenser, hvis tyrkerne går ind i det kurdisk-kontrollerede område.
Den tyrkiske præsident vil 'neutralisere' de kurdiske styrker, fordi han mener, at de er terrorister.
Kurderne har været ude og advare imod en tilbagetrækning af de amerikanske tropper.
De er bange for, at mange års arbejde med at bekæmpe Islamisk Stat (IS) vil være spildt, fordi en tyrkisk militær operation kan skabe en geoprejsning af IS.
En talsmand fra SDF mener, at Det Hvide Hus' udmelding i dag er en kniv i ryggen.
- Amerikanerne forsikrede os om, at de ikke ville tillade Tyrkiet at rykke ind på kurdisk område, siger SDF-talsmand Kino Gabriel i et interview med al-Hadath TV.
De kurdiske styrker siger selv, at de har mistet 11.
000 soldater i kampen mod IS.
YPG har skabt splittelse mellem USA og Tyrkiet.
Grupperingen har kæmpet side om side med de amerikanske styrker for at bekæmpe Islamisk stat, og det samme har tyrkerne.
Det Hvide Hus har endnu ikke villet kommentere, hvilke konsekvenser tilbagetrækningen vil få for de kurdiske allierede.
FacebookTwitterKopier linkEmner:Donald Trump (politiker)|Islamisk Stat|Recep Tayyip Erdoğan (politiker)|Syrien|Militær




https://www.dr.dk/musik/dansk-popstjerne-blev-overrasket-over-sit-gennembrud-jeg-troede-jeg-skulle-ud-og-have-mig-et

KARRIEREKANONENSe temaKarrierekanonenDansk popstjerne blev overrasket over sit gennembrud: 'Jeg troede, jeg skulle ud og have mig et rigtigt arbejde'Marie Key fylder i dag 40 år og ser tilbage på næsten 15 år som popstjerne.
Af Nanna Mejer Sørensen07.
okt.
2019 kl.
14.
02Læs opHun ligner måske ikke en typisk popstjerne.
Men ikke desto mindre har den danske sangskriver og sanger Marie Key toppet de danske hitlister ad flere omgange, vundet priser ved blandt andet Danish Music Awards og P3 Guld og optrådt på landets største scener med sin skæve vokal og følsomme popmelodier.
I dag fylder hun 40 år og kan, udover sin runde fødselsdag, fejre næsten 15 år på den danske musikscene.
Og det på trods af, at hun slet ikke havde tænkt sig at gøre karriere inden for musik.
Som datter af to landinspektører havde Marie Key nemlig altid regnet med, at hun en dag skulle have et 8-16-job ligesom sine forældre.
Og da hun som frontkvinde i Marie Key Band debuterede i 2006 efter at have vundet musikkonkurrencen KarriereKanonen året før, var hun overbevist om, at hendes tid i musikbranchen kun var til låns, selvom opmærksomheden efter konkurrencen havde sikret bandet både pladekontrakt og radioairplay.
Lyt til Marie Keys nyeste single 'Tænker på os to', mens du læser videre:Marie Key - Tænker på os toOm KarriereKanonenKarriereKanonen er et talentprojekt, som finder og udvikler nye musikalske talenter.
Tidligere vindere af KarriereKanonen er blandt andre Marie Key, The Minds of 99, Katinka og Ravi Kuma.
Deadline for deltagelse i KarriereKanonen 2020 var den 23.
oktober, og de udvalgte deltagere offentliggøres i februar.
Men der kan uploades musik til KarriereKanonen hele året.
Læs mere og upload på dr.
dk/kanon.
Da Marie Key Band gik i opløsning nogle år senere, fordi publikums interesse og den interne gejst gradvist forsvandt, var det på tide at gøre noget andet.
Det var mærkeligt for mig at indse, at der ikke var en plan b: 'Det her er den, du er, og det er det her, du gør – på godt og på ondt'.
Marie KeyMarie Key havde en følelse af, at der måtte være noget bedre at tage sig til end at 'spille for syv mennesker i Skive':- Jeg havde altid haft en idé om, at jeg bare var på besøg i musikverdenen, og at jeg på et tidspunkt skulle ud og have mig et 'rigtigt' arbejde.
Men da tiden så kom, kunne jeg mærke, at jeg blev ved med at skrive sange og ikke kunne lave det dér skift.
- Det var mærkeligt for mig at indse, at der ikke var en plan B: 'Det her er den, du er, og det er det her, du gør – på godt og på ondt', siger Marie Key om den erkendelse, der senere førte til hendes solokarriere.
Marie Key optrådte på Orange Scene på Roskilde Festival i 2015.
Svært at følge medEfter at have været en fast del af satireuniverset Rytteriets liveband i nogle år havde hun efterhånden fået en så tilpas lang pause fra at skrive musik om sit eget liv, at hun var klar til for alvor at skrive sine egne sange igen.
Men denne gang fik de en anden og mere poppet lyd, og de beviste, at det danske publikum var langt fra færdige med Marie Key.
Det var især med det andet soloalbum 'De her dage' fra 2012, at det for alvor tog fart for den københavnske sanger og sangskriver.
Når jeg ser tilbage på de år, tænker jeg: 'Hold da kæft, hvor var det vildt med alle de ting, der skete'.
Men mens det står på, hænger man jo bare i.
Marie KeyHun modtog priser ved blandt andet Danish Music Awards og P3 Guld, optrådte i et fyldt Arena-telt på Roskilde Festival og toppede hitlisterne.
Pludselig kom hun op i en liga med danske popstjerner som Medina, Burhan G og Nik & Jay, som hun selv lyttede meget til.
Lyt til hitsinglen 'Landet' fra Marie Keys gennembrudsalbum, mens du læser videre:Marie Key - Landet- Det var svært at følge med.
Der var meget ros alle vegne fra, og det var vildt sjovt, og det var det hele værd, fordi jeg havde Andreas (Marie Keys producer og bandmedlem) og mit band at fejre det med, begynder hun eftertænksomt og fortsætter:- Men der er også en isolation i at stige op, fordi du skal vænne dig til alle de her nye udfordringer.
Og du får en barre, du skal leve op til, for du vil jo gerne levere på det niveau, du leverede sidst.
Hun tænker på dengang, hun ikke brød sig om, at der skulle laves videooptagelser til Arena-koncerten på Roskilde Festival i 2013, for hvad nu, hvis hun lavede en fejl?
- I dag er jeg simpelthen så glad for, at den slags er blevet filmet, for mens man er i det, er det faktisk virkelig svært at forstå.
Når jeg ser tilbage på de år, tænker jeg: 'Hold da kæft, hvor var det vildt med alle de ting, der skete'.
Men mens det står på, hænger man jo bare i, siger hun med et smil.
Marie Key optrådte med sit soloshow til endagsfestivalen 'Hej Søster' i Store Vega i september.
Tilbage til de små scenerMarie Key er af den overbevisning, at man kun kan stige op på den måde én gang.
Og så kan man holde sit niveau eller dykke.
Derfor er fokus nu også på at blive ved med et udvikle den relation, hun har etableret med sit publikum gennem årene og ikke mindst at forny sig.
Det forsøgte hun blandt andet med albummet 'Giganter' fra sidste år, hvorpå hun satte sig for at blande den kendte lyd af Marie Key med nye tiltag som gæsteoptrædener og autotune.
Og nu også med en række intime solokoncerter i efteråret, hvor den ellers relativt private sanger for alvor kan åbne sig for publikum og fortælle historier om sangene.
- Når jeg for eksempel har spillet sommerkoncerter, så står man der på en kæmpe mark med fadøl og lange afstande.
Men her kan man være tæt på folk og høre hver en nuance i deres reaktioner.
Intimiteten betyder noget for, hvad og hvor meget jeg fortæller.
Den giver en fortrolighed, som jeg rigtig godt kan lide.
Og det er netop intimiteten og fortroligheden, hun har haft brug for at finde frem igen, efter en årrække med langt større koncerter, end hun nogensinde havde forestillet sig.
Lyt til 'Korn' fra Marie Keys seneste album 'Giganter', som hun har lavet sammen med Jay (fra Nik & Jay):Marie Key - KornMen det er ikke det eneste nye, Marie Key prøver af i øjeblikket.
Det er nemlig gået op for hende, at de sange, hun arbejder på nu, og som skal blive til et album til næste år, handler om noget andet, end hendes sange plejer at gøre: Venskab.
For hvordan deler man hemmeligheder, rummer hinanden og bevarer fortroligheden, når man ikke længere lever samme slags liv?
- Jeg har skrevet sygeligt mange kærlighedssange, så det er ret fint at få hul på noget lidt andet, siger hun med et grin og fortsætter:- Jeg kan mærke, hvordan man er venner på en anden måde nu, end man er, når man for eksempel læser det samme og ses hver anden dag over en øl.
Nogle har børn, nogle er gift, andre er ikke, og folk har forskellige jobs.
Venskab er selvfølgelig også en kærlighedsrelation, men på en anden måde.
Det handler om, hvad et venskab er, hvordan man holder fast i det og hvor længe, man skal kæmpe for det, forklarer Marie Key, som behandler netop de spørgsmål i singlen 'Tænker på os to', der udkom i sidste måned.
For Marie Key er det fællesskabet omkring musikken, der er det vigtigste.
Hun har delt alle op- og nedture i sin solokarriere med sin musikalske partner og producer, Andreas Sommer (th.
).
Føler sig ikke voksenSelvom Marie Key er glad og stolt over at have lavet sange som 'Landet' og 'Uopnåelig', som så mange mennesker kender og har et forhold til, lægger hun ikke skjul på, at et kommercielt gennembrud i musikverdenen ikke altid har været en dans på roser.
Om Marie KeyMarie Key er en dansk sanger og sangskriver fra København.
Hun startede sin musikkarriere som frontkvinde i Marie Key Band, der vandt talentudviklingsforløbet og konkurrencen KarriereKanonen i 2005.
Året efter udsendte de deres debutalbum.
I 2011 udsendte hun sit første soloalbum, og året efter kom 'De her dage', der indeholder hits som 'Landet' og 'Uopnåelig'.
Albummet blev hendes kommercielle gennembrud.
Hun har vundet både priser og optrådt på landets største scener, heriblandt Orange Scene på Roskilde Festival i 2015.
I efteråret spiller hun solokoncerter - blandt andet på Store Vega i København 5.
december - og arbejder på nye sange til et kommende album.
Og spørger man hende, hvad den største udfordring har været, er hun ikke i tvivl: Det er fornyelsen.
I hvert fald på et kunstnerisk plan.
På det mentale plan er det til gengæld at holde humøret oppe.
For hvordan bliver man ved med at tro på, at det, man laver, er godt?
Der er noget uempatisk i at læse noget dårligt om sig selv og tænke: 'Idiot'.
Marie Key- Det er ikke, fordi der er noget at tude over, men man bliver vurderet på det, man gør, når man stiller sig frem, og det er vigtigt ikke at tage alle de dårlige ting ind og glemme de gode.
For det er sygeligt nok sådan, de fleste hjerner fungerer.
- Man kan se det udefra og tænke: 'Med den succes må de være flyvende'.
Men det er sjældent sådan, det er, forklarer hun og understreger, at selv efter næsten 15 år i branchen og i en alder af 40 kan det for eksempel stadig påvirke hende at læse dårlige ting om sig selv på sociale medier.
Så hun har lært sig selv ikke at læse kommentarspor.
- Jeg tror, at i det øjeblik, du bliver immun over for det, så er der en eller anden følsomhed i dig, der er knækket.
Der er noget uempatisk i at læse noget dårligt om sig selv og tænke: 'Idiot', griner hun.
Tingene har ændret sig for Marie Key med årene, men en ting er sikkert: Musik er ikke bare en fase.
Det er den, hun er, og det, hun gør.
Også selvom hun er blevet ældre.
Men som hun lærte dengang, Marie Key Band blev opløst, så kan alle slutninger være en ny begyndelse.
- Jeg tror aldrig, man føler sig helt voksen.
Alder er en spøjs ting.
Jeg ved jo heller ikke, hvordan det er at være 40 endnu.
Men jeg ved noget om 30'erne, og det er, at de i hvert fald var rimelig vilde.
FacebookTwitterKopier linkEmner:Burhan G (musiker)|Marie Key (musiker)|Danish Music Awards|Pop og rock|Roskilde




https://www.dr.dk/nyheder/indland/knivstikkeri-ved-uddannelsessted-i-albertslund

IndlandKnivstikkeri ved uddannelsessted i AlbertslundTo er anholdt efter et knivstikkeri på et uddannelsessted i Albertslund.
Af Nikoline Vestergaard og Emil Søndergård Ingvorsen07.
okt.
2019 kl.
11.
47 | opdateret 07.
okt.
2019 kl.
13.
26Bemærk: artiklen er mere end 30 dage gammelLæs opEn ung mand er ramt af knivstik på et gymnasium i Albertslund på den københavnske vestegn, oplyser Københavns Vestegns Politi på Twitter.
Han er uden for livsfare, lyder meldingen.
- Der er tale om en enkeltstående hændelse, og der er ro på stedet igen, men der er en del politi på stedet, skriver politiet.
Knivstikkeriet er sket ved Albertslund Gymnasium, og det er en yngre mand, som er stukket ned, oplyser politiet til DR Nyheder.
Politiet modtog anmeldelsen klokken ni.
Politiet har anholdt den formodede knivstikker, samt en anden person i sagen.
DR Nyheder har talt med gymnasiets rektor, Trine Ladekarl Nellemann, som fortæller, at knivstikkeriet er sket ude foran gymnasiet.
- Det er ikke en af skolens elever, som er blevet stukket ned, siger hun.
Episoden får ikke konsekvenser for undervisningen og eventuelle eksaminer i dag, fortæller rektoren.
FacebookTwitterKopier linkEmner:Albertslund|Københavns Vestegns Politi|Vold|Sjælland|Uddannelse




https://www.dr.dk/nyheder/indland/fyldt-med-faekale-bakterier-spiseklare-rejer-fra-asien-er-ikke-saa-spiseklare-endda

IndlandFyldt med fækale bakterier: Spiseklare rejer fra Asien er ikke så spiseklare enddaAntallet af danskere, der blev syge af bakterier i fødevarer, steg i 2018, viser ny rapport.
En stor del af de tilberedte rejer importeret fra Asien indeholder fækalbakterier, der blandt andet kan stamme fra afføring.
Af Sophie Bavnhøj07.
okt.
2019 kl.
11.
47 | opdateret 07.
okt.
2019 kl.
14.
16Bemærk: artiklen er mere end 30 dage gammelLæs opFriske rejer direkte fra posen er ikke altid lige til at smække i en rejecocktail uden tilberedning.
Skaldyrene kan gemme på bakterier, som kan give dig en omgang opkast og diarré.
Det viser en ny rapport fra DTU Fødevareinstituttet og Fødevarestyrelsen.
Her indeholder 75 procent af de tilberedte rejer fra Asien fækalbakterier.
Bakterierne er i sig selv ikke skadelige, men de kan indikere, at fødvarerne indeholder andre bakterier, som kan gøre folk utilpasse, lyder det fra Birgitte Helwigh, der er specialkonsulent hos DTU Fødevareinstituttet.
© ScanpixHvad fandt de?
2017: 63 registrerede udbrud og 1.
151 syge patienter i forbindelse med udbrud.
2018: 64 registrerede udbrud og 1.
600 syge patienter i forbindelse med udbrud.
Campylobacter var skyld i flest fødevareoverførte sygdomstilfælde.
Campylobacter giver mave-tarminfektion, diarré og generel utilpashed.
I årest rapport var der 4.
546 registrerede sygdomstilfælde med bakterien.
Kilde: Statens Serum Institut- Når fækalbakterier er i prøverne, er der også en risiko for, at der er bakterier i prøverne, som kan gøre folk syge.
Det kan blandt andet være salmonella og campylobacter, siger hun.
Ifølge Birgitte Helwigh kommer bakterierne ind i fødevarerne under produktions- eller pakkeprocessen.
Derfor opfordrer hun til, at man holder øje med sin køkkenhygiejne og varmebehandler madvarerne.
Hos Fødevarestyrelsen har man efterfølgende testet 14 partier, hvor ét parti blev testet positiv for bakterierne.
Resultatet af den opfølgende test får sektionsleder Annette Perge fra Fødevarestyrelsen til at nedtone risikoen ved at spise rejerne.
- Det ser ikke umiddelbart ud til, at der er store problemer med produkterne, siger hun og pointerer, at man som forbruger ikke skal være bekymret.
Flere tilfælde i 2018DTU Fødevareinstituttet og Fødevarestyrelsen kommer årligt med en rapport over fødevarebårne sygdomme og udbrud i Danmark.
I årets rapport var mave-tarmbakterien campylobacter skyld i flest sygdomstilfælde.
Der blev registreret 4.
546 syge mennesker.
En del af de personer blev syge i forbindelse med et udbrud, og andre er enkelte tilfælde.
Det kan være tilfælde, hvor kyllingen ikke har fået nok på stegepanden, eller hvor kødsaften har blandet sig med frisk salat.
Epidemiolog Luise Müller fra Statens Serum Institut påpeger dog, at der er et stort mørketal.
- Rapporten er kun toppen af isbjerget, hvor vi ser på folk, der er blevet så syge, at de er gået til lægen.
Men ikke alle bliver så syge.
Derfor er der også et stort mørketal, siger hun.
I 2018 blev flere mennesker syge i forbindelse med et udbrud end i 2017.
Derfor skal vi fortsat have fokus på vores håndtering af fødevarer, siger epidemiologen.
Der er dog ingen grund til, at du vinker farvel til rejer for altid.
Men du skal sikre god køkkenhygiejne.
Og selv om rejer er solgt som spiseklare, er det en god idé at være skeptisk og gennemvarme dem inden brug - enten i kogende vand eller på en stegepande.
- Der er ingen fødevarer, man skal holde sig fra.
Det vigtige er at opretholde en god køkkenhygiejne.
Man skal holde det rå kød fra det spiseklare, vaske hænder og gennemstege sit kød, siger hun.
I artiklen fremgik det tidligere, at 75 procent af prøver med rå og tilberedte rejer samt pangasius-fisk fra Asien indeholdte fækalbakterier.
Det er ikke korrekt.
Testresultatet galdt udelukkende kogte rejer.
FacebookTwitterKopier linkEmner:Fødevarer|Fødevarestyrelsen|DTU Fødevareinstituttet|Fødevaresikkerhed|Madlavning




https://www.dr.dk/nyheder/indland/kulturministeren-har-mistet-sin-datter

IndlandKulturministeren har mistet sin datterKultur- og kirkeminister Joy Mogensen har mistet sin datter kort tid før termin.
Kulturminister Joy Mogensen (S) gik på barselsorlov i fredags, men mistede sin datter lørdag morgen (arkivfoto).
07.
okt.
2019 kl.
10.
09 | opdateret 07.
okt.
2019 kl.
10.
57Bemærk: artiklen er mere end 30 dage gammelLæs opKulturminister og kirkeminister Joy Mogensen (S) fødte sin datter lørdag morgen, men forinden havde lægerne konstateret, at datteren, Sarah, ikke længere var i live, og fødslen blev derfor sat i gang.
Statsminister Mette Frederiksen siger i en pressemeddelelse:- At miste et barn er et helt ubærligt tab, og alle vores tanker er selvfølgelig hos Joy.
Vores opgave nu er at give hende al den støtte og hjælp, som vi overhovedet kan, og sikre hende ro til, at hun kan bearbejde sorgen.
Det beder jeg om, at alle vil respektere.
Læs også:Joy Mogensen går på barsel: Her er hendes afløsereBisættelsen bliver holdt i stilhed alene for familien og de nærmeste.
Ministeren skriver i et længere opslag på Facebook, at hun gerne vil takke alle de kvinder og mænd, som har inspireret hende i at 'række ud mod forældreskabet'.
Hun opfordrer folk til at undgå at sende hende blomster og i stedet støtte Landsforeningen Spædbarnsdød.
Endelig takker hun læger, jordemødre og personalet på Roskilde Sygehus for deres hjælp og støtte.
Kulturminister og kirkeminister Joy Mogensen påbegyndte orlov fredag 4.
oktober 2019.
Hun vil være fraværende som følge af orloven indtil videre.
Ministeren for udviklingssamarbejde Rasmus Prehn fungerer under orloven som kulturminister, og transportminister Benny Engelbrecht fungerer som kirkeminister.
/DR Nyheder/FacebookTwitterKopier linkEmner:Benny Engelbrecht (politiker)|Joy Mogensen (politiker)|Socialdemokraterne|Graviditet og fødsel|Roskilde




https://www.dr.dk/nyheder/indland/tre-efterlyste-boern-fundet-igen

IndlandTre efterlyste børn fundet igenDe tre børn var forsvundet fra en skole i Randers.
Emil Søndergård Ingvorsen07.
okt.
2019 kl.
12.
32 | opdateret 07.
okt.
2019 kl.
13.
53Bemærk: artiklen er mere end 30 dage gammelLæs opTre skolebørn mellem seks og 11 år, der var forsvundet fra Oust Mølleskolen i Randers NV, er fundet igen.
Det oplyser politiet.
- Vi har fundet alle tre børn i god behold hos et familiemedlem til den ene af dem, skriver Østjyllands Politi på Twitter.
De to drenge på seks og otte år ankom i morges med taxa til skolen, men gik i en anden retning.
Den 11-årige pige på skolen, men er på et tidspunkt gået derfra.
Østjyllands Politi havde indsat patruljer og hunde i eftersøgningen af de tre børn.
Politiet skrev tidligere i en presemeddelelse, at man ikke mistænkte, at der lå noget kriminelt bag de tre børns forsvinden, men at de selvfølgelig gerne vil have dem fundet.
DR Nyheder har tidligere bragt navne og billeder af de tre børn.
Dette er blevet slettet i artiklen, efter at børnene er fundet igen.
FacebookTwitterKopier linkEmner:Østjyllands Politi|Randers|Jylland|Twitter




https://www.dr.dk/nyheder/udland/en-lille-revolution-danske-arkitekter-triumferer-i-paris

Udland'En lille revolution': Danske arkitekter triumferer i Paris For første gang importerer franske bygherrer og politikere dansk arkitektur i lange baner.
Det er danskernes bæredygtighed og livsform, der lokker i Frankrig.
Pressefoto: Henning Larsen ArchitechtsAf Stéphanie Surrugue07.
okt.
2019 kl.
11.
04Bemærk: artiklen er mere end 30 dage gammelLæs opOperahuset på Bastillepladsen.
Udbygningen af Sorbonne Universitetet.
Grønne byrum langs Paris’ tordnende trafikerede omfartsvej.
Danske arkitekter er i fuld gang med at forvandle den franske hovedstad, men det har taget dem årtier at komme ind på det franske marked.
- Vi er vidner til et gennembrud, som faktisk er en lille revolution, for nu at bruge et godt, fransk ord, siger direktøren for Dansk Arkitektur Center, Kent Martinussen.
- For første gang i 30 år er der kommet hul på det franske marked i dén forstand, at danske arkitekter faktisk er til stede i Frankrig, hvor de nu bygger væsentlige kulturbygninger, byrum og boliger.
Det har vi aldrig oplevet før.
Kronprinsen fejrer dansk arkitektur i ParisDansk arkitektur bliver fejret med manér i Paris i dag, hvor kronprins Frederik holder tale – på fransk – ved en arkitekturkonference i den franske hovedstad.
Det sker i bygningen ’Menneskehedens Triumfbue’ (La Grande Arche) fra 1989, der er tegnet af den danske arkitekt Johan Otto von Spreckelsen.
Med til konferencen er flere af de danske tegnestuer, der endelig har fået stort gennembrud i Frankrig, blandt andre Bjarke Ingels Group BIG, Henning Larsen og SLA Landskabsarkitekter.
Også Frankrigs udenrigsminister, Jean-Yves Le Drian, taler ved konferencen, og i aften holder Danmarks kronprinspar reception på toppen af den dansktegnede triumfbue i Paris for at fejre bygningsværkets 30 års jubilæum.
Men i de tre årtier, der er gået, siden Spreckelsens i 1980’erne stærkt omdiskuterede triumfbue blev indviet, har det været så godt som umuligt for danske arkitekter at bryde igennem i Frankrig.
Indtil nu.
'Den lille revolution' skyldes ikke mindst, at franske bygherrer og politikere har fået større fokus på bæredygtige bygninger og byrum.
Eksempelvis er franskmændene optaget af de danske erfaringer med at lave bygninger, der reducerer energiomkostninger, og som i nogle tilfælde producerer mere energi, end de bruger.
Og så skyldes det danske indryk i Frankrig ikke mindst en fransk præsident, som i mange sammenhænge kigger mod Skandinavien.
Henning Larsen har ligger nu sidste hånd på Bastilleoperaen.
Pressefoto: Henning Larsen Architechts Operaen havde inden danskerens kærlige hånd stået ufærdig siden 1989.
Pressefoto: Henning Larsen Architechts Henning Larsen Architechts står bag flere prestigeprojekter herunder Operaen i København og konference- og koncerthuset Harpa på Island.
Pressefoto: Henning Larsen Architechts Det danske arkitektfirma SLA har været med til at tegne dele af det parisiske byrum og skabe en grønnere by i forlængelse af omfartsvejen rundt om Paris.
Pressefoto: SLA Bjarke Ingels Group har designet et forskningscenter til universitetet Jussieu i Paris.
Forskningscentret er beregnet til medicin og naturvidenskab.
Pressefoto: BIG  Bjarke Ingels Group vandt - sammen med Silvio D'ascia Architecture - en konkurrence om at designe Metrostationen Bondy.
Pressefoto: BIG1 / 6Henning Larsen har ligger nu sidste hånd på Bastilleoperaen.
Pressefoto: Henning Larsen Architechts1 / 6Operaen havde inden danskerens kærlige hånd stået ufærdig siden 1989.
Pressefoto: Henning Larsen Architechts2 / 6Henning Larsen Architechts står bag flere prestigeprojekter herunder Operaen i København og konference- og koncerthuset Harpa på Island.
Pressefoto: Henning Larsen Architechts3 / 6Det danske arkitektfirma SLA har været med til at tegne dele af det parisiske byrum og skabe en grønnere by i forlængelse af omfartsvejen rundt om Paris.
Pressefoto: SLA4 / 6Bjarke Ingels Group har designet et forskningscenter til universitetet Jussieu i Paris.
Forskningscentret er beregnet til medicin og naturvidenskab.
Pressefoto: BIG 5 / 6Bjarke Ingels Group vandt - sammen med Silvio D'ascia Architecture - en konkurrence om at designe Metrostationen Bondy.
Pressefoto: BIG6 / 6Macron vild med dansk arkitekturPræsident Emmanuel Macron er i forvejen inspireret af den danske arbejdsmarkedsmodel, flexicurity, af dansk klimapolitik og af det danske sundhedsvæsen – hvorfor i øvrigt også både sundhedsminister Magnus Heunicke, klimaminister Dan Jørgensen og udenrigsminister Jeppe Kofoed er med kronprinsparret i Paris.
Og den franske præsidents nordiske begejstring smitter af på arkitekturen, mener direktøren for Dansk Arkitektur Center, Kent Martinussen, der også deltager i dagens dansk-franske arkitekturkonference i Paris:- Det gør en forskel, at Macron har interesseret sig meget for Skandinavien, for den skandinaviske model og samfundsmodel, som arkitekturen i Skandinavien jo kommer ud af.
Så der er et match dér, som er nyt, og som gør, at politikere, bygherrer og kommunale beslutningstagere kigger mod Skandinavien.
Det gør en forskel, at Macron har interesseret sig meget for Skandinavien.
Direktøren for Dansk Arkitektur Center, Kent Martinussen.
Bjarke Ingels: Frankrig prioriterer osEn af de danske arkitekter, som var den første til at bryde igennem i Frankrig, er Bjarke Ingels med sin tegnestue BIG.
Ingels - som franskmændene kalder 'le starchitecte danois', altså 'den danske stjernearkitekt' – pointerer også en anden årsag til, at danske arkitekter har fået så meget arbejde i Frankrig: Franskmændene er villige til at bruge penge.
- I Frankrig har kultur, kunst og arkitektur en værdi, som man slet ikke stiller spørgsmålstegn ved.
I Danmark kan man nogle gange føle, at intet kan måle sig med hofteoperationer eller andre sådanne livsvigtige ting; det kan nærmest opfattes som fråds eller luksus at bruge penge på kulturen.
Men det stiller man slet ikke spørgsmålstegn ved Frankrig, som selv i økonomisk trængte perioder mener, at kultur og arkitektur selvfølgelig er væsentligt, siger Bjarke Ingels, hvis tegnestue BIG laver projekter i Paris, Bordeaux og andre steder i Frankrig.
Arkitektur er bare ét af hovedområderne, når kronprinsparret i dag ankommer til Paris til et tre dages royalt besøg og erhvervsfremstød.
Også klima og sundhed er i centrum for besøget, hvorfor 50 danske virksomheder og tre ministre er rejst med kronprinsparret til den franske hovedstad.
FacebookTwitterKopier linkEmner:Arkitektur|Bjarke Ingels (arkitekt)|Emmanuel Macron (politiker)|Frankrig|Bjarke Ingels Group




https://www.dr.dk/nyheder/politik/hastemoede-paa-christiansborg-frygter-tyrkisk-massakre-og-fanger-paa-fri-fod-i

Tyrkisk offensiv i SyrienSe temaPolitikHastemøde på Christiansborg: Frygter tyrkisk massakre og IS-fanger på fri fod i SyrienMedlemmer af Udenrigspolitisk Nævn kalder Tyrkiets varslede invasion i kurdiske områder for 'katastrofal'.
USA's præsident Trump vil nu trække amerikanske tropper ud af Nordsyrien for at gøre plads til den offensiv, som Tyrkiets præsident Erdogan har varslet.
Af Oliver Batchelor og Line Jenvall07.
okt.
2019 kl.
13.
38Bemærk: artiklen er mere end 30 dage gammelLæs opNattens samtale mellem Tyrkiets præsident, Recep Tayip Erdogan, og USA's præsident, Donald Trump, får nu flere partier til at indkalde til hastemøde i Udenrigspolitisk Nævn.
Tyrkiets varslede invasion af Nordsyrien, som USA nu har sagt god for, kan nemlig koste kurdere i området livet og samtidig betyde, at Tyrkiet får kontrol over tusindvis af fanger fra Islamisk Stat, lyder det.
- Jeg vågnede op til nyheden om, at USA har givet grønt lys til, at Tyrkiet kan invadere de kurdiske områder i Nordsyrien.
Det betyder, at der er en kæmpestor risiko for, at de IS-fanger, der er der, kan blive overladt til Tyrkiet og mere eller mindre blive sat fri på gaden, siger Enhedslistens udenrigsordfører, Eva Flyvholm.
Hvis jeg var udenrigsminister, ville jeg som det første ringe til London og Paris og høre, om ikke vi har briterne og franskmændene med os i den her sag.
Og så ellers forsøge at tale USA til fornuft.
Martin Lidegaard (R), formand for Udenrigspolitisk NævnLæs også:Det Hvide Hus giver grønt lys til tyrkiske styrker: Kan få store konsekvenser for kurderne- Det er en dybt alvorlig situation, der påvirker sikkerheden i Danmark, men i høj grad også vores allierede i de kurdiske områder.
Det er både Enhedslisten, Alternativet, SF og Venstre, der indkalder Udenrigspolitisk Nævn til et hastemøde, som skal finde sted senere på ugen.
Danmark skal råbe opVenstres udenrigsordfører, Michael Aastrup Jensen, er enig i, at en tyrkisk invasion kan blive katastrofal for kurderne i det nordøstlige Syrien.
Og de har ellers været en af Vestens vigtigste allierede under krigen i Syrien.
- Det ser ud til, at kurderne, der været vores venner og allierede i kampen mod blandt andet Islamtisk Stat, nu bliver ladt i stikken af Donald Trump.
Det, synes jeg, er ekstremt alvorligt, hvis det nu betyder, at præsident Erdogan fra Tyrkiets side påbegynder en massakre mod vores kurdiske allierede, siger han.
Læs også:Tyrkiet varsler militær aktion i SyrienBåde Venstre og Enhedslisten vil have udenrigsminister Jeppe Kofod (S) til at reagere.
Og det bakker formanden for Udenrigspolitisk Nævn, De Radikales Martin Lidegaard, op om.
- Det her er en situation, hvor vi bliver nødt til at sige til amerikanerne, at 'vi har virkelig været med til at trække et læs sammen med jer, og så må vi også forvente, at I lytter til, hvad vi mener'.
- Og hvis jeg var udenrigsminister, ville jeg som det første ringe til London og Paris og høre, om ikke vi har briterne og franskmændene med os i den her sag.
Og så ellers forsøge at tale USA til fornuft.
Grønt lys fra TrumpI weekenden meddelte præsident Erdogan, at Tyrkiet inden længe ville udføre militære operationer i det nordøstlige Tyrkiet, hvor den amerikanskstøttede YPG-milits, der spillede en central rolle i nedkæmpelsen af Islamisk Stat, holder til.
Det sker i forlængelse af, at Tyrkiet er blevet enig med USA om at etablere en såkaldt sikkerhedszone i området.
- Vi har forberedt os, og vi har gennemført al vores planlægning, sagde Erdogan i en tv-transmitteret tale.
I nat dansk tid har Erdogan og Trump talt i telefon med hinanden.
Efterfølgende har USA meddelt, at de amerikanske tropper i det nordøstlige Syrien bliver trukket ud for at skabe plads til en tyrkisk offensiv mod kurdiskledede styrker i området.
Det betyder, at Tyrkiet i givet fald kan få kontrol med tusindvis af fanger fra Islamisk Stat.
En højtstående tyrkisk embedsmand bekræfter her til eftermiddag over for Reuters, at det er meget sandsynligt, at Tyrkiet vil vente, til de amerikanske tropper er ude af Syrien, før offensiven bliver sat i gang.
DR Nyheder har forsøgt at få en kommentar fra udenrigsminister Jeppe Kofod.
Men han er i øjeblikket optaget af et eksportfremstød i Paris.
FacebookTwitterKopier linkEmner:Eva Flyvholm (politiker)|Jeppe Kofod (politiker)|Radikale Venstre|Tyrkiet|Udenrigspolitik




https://www.dr.dk/nyheder/politik/nu-starter-forhandlingerne-om-finansloven-radikale-vil-have-hoejere-ambitioner-fra

PolitikNu starter forhandlingerne om finansloven: Radikale vil have højere ambitioner fra regeringenRegeringen lever ikke op til det, der er aftalt.
Og så mangler der grønne intiativer i finanslovsudspillet, mener De Radikale.
De Radikales politiske leder, Morten Østergaard, ankom i dag til forhandlingerne om en ny finanslov.
Af Emil Eller07.
okt.
2019 kl.
09.
13Bemærk: artiklen er mere end 30 dage gammelLæs opRegeringens forslag til en ny finanslov er for uambitiøs, og regeringen har ikke sørget for at indfri de aftaler, som den har lavet med sine støttepartier under regeringsdannelsen.
Så kort kan beskeden fra De Radikales politiske leder, Morten Østergaard, sammenfattes.
Vi har ladet regeringen danne på et ambitionsniveau, der er væsentligt højere end det, regeringen har spillet ud med.
Morten Østergaard, politisk leder (R)Meldingen kom, inden De Radikale for kort tid siden som det første af Folketingets partier satte sig ved forhandlingsbordet i Finansministeriet, hvor der skal forhandles om finansloven for næste år.
- Der er en række ubetalte regninger i regeringens finanslovsforslag i forhold til det, vi aftalte i forsommeren.
Uddannelsesloftet, kulturens omprioriteringsbidrag og en række ting, der beløber sig til mere end en halv milliard, som vi er nødt til at starte med at få på plads, lød det fra Morten Østergaard.
Flere klimatiltagHan mener, at regeringen skal skynde sig at hæve sit ambitionsniveau, særligt når det gælder tempoet i den grønne omstilling.
- Vi har ladet regeringen danne på et ambitionsniveau, der er væsentligt højere end det, regeringen har spillet ud med.
- Hvis vi lader regeringens forslag passere uden nævneværdige initiativer på det grønne område, så er det jo en fjerdedel af valgperioden, der er gået, uden at vi har taget væsentlige skridt frem mod en 70 procents CO2-reduktion i 2030.
Det kan vi bare sige, at det kommer ikke til at gå, sagde Morten Østergaard.
Det er første dag med forhandlinger om finansloven for 2020.
I dag og i morgen holdes der såkaldte sættemøder, hvor alle Folketingets partier - et parti ad gangen - er inviteret til møde i Finansministeriet, hvor der lægges et grundlag for de videre forhandlinger.
Støttepartier er kernen i forhandlingerRegeringen præsenterede sit forslag til finansloven i onsdags.
De indledende forhandlingerSom start på finanslovsforhandlingerne holdes der sættemøder med alle Folketingets partier.
Planen for de indledende møder er:Mandag den 7.
oktober:Kl.
8.
30: Radikale VenstreKl.
10.
45: AlternativetKl.
12.
00: EnhedslistenKl.
13.
15: Socialistisk FolkepartiKl.
14.
30: VenstreKl.
15.
45: Dansk FolkepartiKl.
16.
45: Det Konservative FolkepartiKl.
19.
00: SiumutTirsdag den 8.
oktober:Kl.
8.
00: Liberal AllianceKl.
9.
30: Nye BorgerligeKl.
10.
15: Inuit AtaqatigiitKl.
11.
15: JavnaðarflokkurinKl.
12.
00: SambandsflokkurinFinansminister Nicolai Wammen (S) sagde også et par ord, inden han forsvandt ind bag døren til Finansministeriet.
Han vurderer, at det godt kan blive svære forhandlinger.
- Det er aldrig let at lave finanslovsforhandlinger, og det bliver det heller ikke denne gang.
Der er flere ønsker, end der er penge.
Som finansminister skal jeg få to ting til at gå op i en højere enhed.
- Dels skal vi sætte en ny retning med velfærd og grøn omstilling først, men vi skal også sikre, at økonomien hænger fornuftigt sammen.
Derfor glæder jeg mig til at høre partiernes forslag, både til hvordan vi bruger penge, men også til hvordan vi kan skaffe penge, sagde han.
I forhold til ambitionerne på klimaområdet fremhæver han, at regeringen også er i gang med at forhandle om en ny klimalov, og at der kommer en klimahandlingsplan til næste år.
Om det kommende forløb siger Nicolai Wammen, at han ser det som naturligt, at regeringen forhandler med De Radikale, SF og Enhedslisten som en kerne, men at andre partier også er velkomne i forhandlingerne.
Der skal vedtages en finanslov hvert år, for finansloven indeholder statens budget for hele det kommende år.
Uden en finanslov kan staten ikke bruge penge eller opkræve skatter.
Du kan se nogle af de nye centrale forslag, regeringen har spillet ud med, i overblikket her eller i listen herunder:Regeringens forslag til finanslov:•Det koster penge:•Flere sygeplejersker: Regeringen vil næste år afsætte 300 millioner kroner og 600 millioner kroner året efter til at ansætte 1.
000 flere sygeplejersker frem mod 2021.
•Flere penge til politiet: Der skal afsættes 1,2 milliarder årligt over de næste fire år til politiet.
Den første milliard fastholder det nuværende niveau i politiet, mens de sidste 200 millioner skal hjælpe med at uddanne 150 flere betjente.
Desuden sættes der 130 millioner kroner af til at udbetale politiansattes overarbejde.
•Dropper sparekrav på uddannelser: Regeringen vil droppe det såkaldte omprioriteringsbidrag på videregående uddannelser, der har betydet, at uddannelsesinstitutioner siden 2016 hvert år har skullet spare to procent.
•Penge til jernbane på Vestfyn: Regeringen vil også sætte penge af i finansloven til en kommende jernbane over Vestfyn.
Det drejer sig om 147 millioner, der dog først skal bruges i 2023.
•Tilskud til børnefamilier på lave ydelser: 300 millioner kroner afsættes til et midlertidigt tilskud til familier, der blandt andet er ramt af kontanthjælpsloftet.
•Penge til udsatte grupper: Regeringen vil bruge ca.
1,3 mia.
kroner mellem 2020 og 2023 til indsatser for socialt udsatte borgere.
•Skat: Regeringen vil bruge 1,5 milliarder kroner på genopretning af skattevæsenet i 2020.
•Grøn forskning: Regeringen vil afsætte 1 milliard kroner til ny grøn forskning.
•Det skaffer penge:•Højere cigaretpriser: Regeringen vil hæve prisen på en pakke cigaretter med ti kroner.
Prisen skal stige med fem kroner i 2020 og fem kroner i 2021.
•Dropper skattelettelse på firmatelefon: Den tidligere regering vedtog sidste år at fjerne skatten på arbejdsgiverbetalt telefon og internet.
Den skattelettelse vil regeringen nu sløjfe.
Det skal give 580 millioner kroner årligt.
•Dropper lettelse af bo- og gaveafgift: Den tidligere regering besluttede at sænke skatten ved overdragelse af en virksomhed til næste generation og skatten på gaver.
De lettelser vil regeringen også droppe.
•Fordobling af afgift på plastikposer og engangsprodukter: Afgiftsfordoblingen rammer ifølge regeringen ikke forbrugeren, der vil se en stigning på 50 øre for en plastikpose.
Det ventes at give 195 millioner kroner i 2020, som falder til 175 millioner kroner i 2025.
•Arbejdsgiver skal betale flere sygedagpenge: I dag refunderer staten sygedagpenge til arbejdsgiveren, når en ansat har været sygemeldt i mere end 30 dage.
Fremover vil arbejdsgiveren først blive refunderet efter 40 dage.
Det ventes at give 500 millioner i indtægter.
•Fastholdelse af loftet på aktiesparekonto: Loftet ligger i dag på 50.
000 kroner per person, men den tidligere regering stod til at hæve det til 200.
000.
Ved at bibeholde loftet på 50.
000 kroner ventes der indtægter for 60 millioner næste år og 140 millioner kroner fra 2022 og frem.
FacebookTwitterKopier linkEmner:Nicolai Wammen (politiker)|Socialdemokraterne|Økonomisk politik|Radikale Venstre|Fyn




https://www.dr.dk/nyheder/politik/ny-genteknologi-kan-vaere-svaret-paa-det-ekstreme-klima-men-politikerne-er-splittede

Klimaforandringer - en varmere verdenSe temaPolitikNy genteknologi kan være svaret på det ekstreme klima - men politikerne er splittedeKlimaforandringer skaber behov for nye planter, men CRISPR-teknologien deler vandene.
Professor Henrik Brinch-Pedersen fra Aarhus Universitet med en bygplante, hvor indholdet af værdifuldt protein er forøget med hjælp fra gensaksen CRISPR.
Af Theis Lange Olsen og Klaus Schjerning Andersen07.
okt.
2019 kl.
08.
55Bemærk: artiklen er mere end 30 dage gammelLæs opSkal vi gøre det nemmere at udvikle planter, der kan tackle klimaforandringerne ved hjælp af teknologien CRISPR, hvor man fjerner et gen fra plantens DNA?
Ifølge flere og flere forskere er det vejen frem, og i foråret anbefalede 15 ud af 16 medlemmer af Etisk Råd at anvende den revolutionerende genteknologi.
Læs også:Ekstremt vejr presser landbruget: GMO kan være løsningenMen for at fremstillingen virkelig kan komme i gang, kræver det, at EU laver reglerne om, så planter lavet på teknologien CRISPR ikke længere sidestilles med klassisk genteknologi, GMO, som unionen har en hård linje over for.
© ScanpixCrispr efterligner naturens mutationerDet er ikke nyt, at mennesker ændrer på planters egenskaber.
Alt fra hvede til tomater findes på grund af målrettet menneskelig indblanding.
Når man avler planter, sørger man for, at favorable mutationer, der opstår af sig selv, bliver givet videre til næste generation.
Men det tager lang tid at vente på favorable mutationer.
Derfor er genmodificering attraktivt.
Med transgen modificering flytter man et gen fra én art til en anden for at få noget, som ikke kunne have opstået af sig selv med tiden.
Med Crispr blander man ikke forskellige arters gener.
Det er en metode til hurtigt at lave målrettede mutationer, der reelt ikke kan skelnes fra dem, der opstår af sig selv i naturen.
Kilde: Michael Broberg Palmgren, Københavns Universitet.
Så langt er Enhedslistens europaparlamentsmedlem Nikolaj Villumsen dog ikke sikker på, at han vil strække sig.
- Vi bør holde fast i et forsigtighedsprincip, både for at sikre naturen, men også for at sikre menneskers sundhed, siger han.
Ifølge forskere kan den nye genteknologi ikke kun gøre planter mere modstandsdygtige over for ekstremt vejr, sygdomme og insektangreb, men også sikre en større fødevareproduktion i en tid med knappe ressourcer og en voksende befolkning.
Nikolaj Villumsen mener dog ikke, at den nye genteknologi er den eneste vej at gå i lige præcis den sammenhæng.
- Vi kan se at få omstillet landbruget, så vi har en mindre animalsk produktion og dermed sikre, at der er mad nok til alle.
- Det vigtigste er, at vi sørger for, at mennesker har det godt, at naturen har det godt, og at vi går forsigtigt til værks, når det gælder nye teknologier, siger Nikolaj Villumsen.
K anderledes positiveI den anden side af Europaparlamentet sidder De Konservatives medlem, Pernille Weiss.
Hun er anderledes positivt stemt over for at gøre det nemmere at bruge CRISPR.
- Selvfølgelig skal vi kigge på, hvordan vi kan få direktivet strikket om, så man kigger på, hvad man får ud af at bruge genmodificering og ikke så meget på, hvordan teknologien engang blev beskrevet, siger hun med henvisning til de strikse GMO-regler, der blev lavet for flere år siden.
- Vi har mulighed for faktisk at lave nogle afgrøder, som er robuste over for klimaforandringerne, og som har et højere næringsindhold til mennesker, som i dag sulter, siger Pernille Weiss.
Ifølge professor Henrik Brinch-Pedersen fra Aarhus Universitet er der ikke grund til at bekymre sig om CRISPR længere.
Han tør godt lægge hovedet på blokken og anbefale teknologien.
Læs også:DMI om klimaet frem mod år 2100: Varmere somre end i Paris og fordoblet risiko for skybrud- Jeg har ingen bekymringer overhovedet.
Alle vores moderne afgrødeplanter er genetisk optimerede.
Og i forhold til, hvad vi gør allerede i dag i planteforædlingen, har de nye teknikker en markant mindre indgriben.
Det er en klar forbedring, siger han.
Både Danmarks Naturfredningsforening og Økologisk Landsforening mener, at der bør skelnes mellem traditionel GMO og CRISPR.
Og Økologisk Landsforening har udtrykt sig forsigtigt positivt om den nye genteknologi.
Regeringen i ventepositionFor at CRISPR kan vinde frem via blødere EU-regler, kræver det også, at de enkelte medlemslande i ministerrådet, vil gå den vej.
Fødevareminister Mogens Jensen (S) understreger, at den danske regering endnu ikke har taget stilling til den nye genteknologi, men han mener, det er en "interessant teknologi".
- Den kan bidrage til at løse nogle af de udfordringer, vi står overfor, siger han.
Hvorfor så ikke bare springe ud i det og ændre reglerne?
- Det er jo klart, at det her er nyt for danskerne.
Vi skal have diskuteret det ordentligt, og vi skal tage stilling på et oplyst grundlag.
Men personligt kan jeg se mange fordele ved teknologien, og den kan ikke sammenlignes traditionel GMO-teknologi, siger Mogens Jensen.
Han igangsætter nu en proces i regeringen, hvor teknologien bliver diskuteret for på den baggrund at træffe en beslutning.
FacebookTwitterKopier linkEmner:Mogens Jensen (politiker)|Pernille Weiss (politiker)|Socialdemokraterne|Videnskab|Europa-Parlamentet




https://www.dr.dk/nyheder/indland/fra-hoejvande-paa-lolland-til-toerke-i-horsens-se-hvor-forskelligt

Klimaforandringer - en varmere verdenSe temaIndlandFra højvande på Lolland til tørke i Horsens: Se, hvor forskelligt klimaforandringerne vil udfordre osPå Lolland bekymrer et stigende havniveau - i Horsens er tørke den største udfordring.
Øverst på billedet ser vi Anders Lunds gård ved Horsens.
Nederst er det et dige i det sydlige Lolland.
Af Theis Lange Olsen, Lasse Lindegaard Pedersen og Thøger Kirk07.
okt.
2019 kl.
06.
37Bemærk: artiklen er mere end 30 dage gammelLæs opLige nu er diget ved Lilleholm Kanal på det sydlige Lolland solidt og i god form, som Søren Jensen udtrykker det.
Han er formand det lokale digelag og skal forsøge at håndtere klimaforandringerne, der betyder, at vandstanden i havet stiger i de kommende år.
Ifølge et nyt klimaatlas fra DMI er netop stigende havniveau et uundgåeligt scenarium.
- Begynder vi at få vandstandsstigninger, der bliver en meter højere end i dag, så kan vi godt blive bekymrede.
Så ved vi aldrig, hvad der kan ske.
Det er noget, vi skal begynde at forholde os til, fortæller Søren Jensen.
Hør Søren Jensen fortælle mere om udviklingen ved diget på Lolland i videoen herunder:For 10 til 15 år siden var digeformanden ikke bekymret.
Men de seneste år har kan konstateret, at der er lagt en meter til, når der er højvande.
Og det kommer oftere.
- Førhen kunne der gå 15 og 20 år imellem, at vi havde højvande.
Inden for de sidste par år har vi haft tre højvande, hvor vi har haft små skader på digerne, fortæller Søren Jensen, der opfordrer politikerne til at træde i karakter og prioritere forstærkninger af digerne.
Ifølge DMI's nye klimaatlas vil havet ved Lolland stige med 57 centimeter i 2100, hvis vi ikke får styr på klimaforandringerne.
Landmand: Katastrofe i 2018Nær Horsens driver Anders Lund Aastrupgaard.
Han er økologisk planteavler og har de seneste tre år arbejdet under det, han kalder "ekstreme forhold på den ene og den anden måde".
Hør hvad Anders Lund har oplevet de sidste tre år:Den rekordtørre sommer i 2018 ramte landmændene rigtig hårdt - konsekvensen var blandt andet et markant mindre udbytte af høsten.
Flere var i fare for at måtte dreje nøglen om efterfølgende.
Anders Lund håber da også, at der var tale om en 100-års hændelse.
- Hvis det skal være noget, vi oplever hvert tredje år, så er det ikke sjovt at være landmand.
Det var en katastrofe, fordi tingene mislykkedes, fortæller landmanden.
Ifølge DMI's klimaatlas er det svært at sige, om de danske somre fremover bliver mere våde eller mere tørre.
Det bedste bud er, at det bliver nogenlunde uændret, men at nedbøren kommer til at falde mere i form af kraftige byger.
FacebookTwitterKopier linkEmner:Lolland|Danmarks Meteorologiske Institut|Horsens|Landbrug|Vejret




https://www.dr.dk/nyheder/udland/anden-hoerings-halvleg-gaar-i-gang-i-bruxelles-det-skal-du-holde-oeje-med-i-dag

UdlandAnden hørings-halvleg går i gang i Bruxelles: Det skal du holde øje med i dagI dag skal to næstformænd til eksamen i Europa-Parlamentet.
Første halvleg af kommissærhøringerne bød på flere politiske sammenstød, der har sået tvivl om flere af kandidaterne.
Nu går anden halvleg i gang.
Af Per Bang Thomsen - Bruxelles07.
okt.
2019 kl.
06.
00Bemærk: artiklen er mere end 30 dage gammelLæs opI dag går anden og sidste omgang af kommissærhøringerne i gang i Bruxelles.
Langt størstedelen af kandidaterne – 19 ud af 26 – blev udspurgt i sidste uge.
Og det var noget mere begivenhedsrigt end tidligere.
- Der er ingen tvivl om, at det har været en dramatisk første halvleg, lød det fra den socialdemokratiske europaparlamentariker Christel Schaldemose, der for tredje gang er med til at udspørge kommissærkandidaterne.
I dag og i morgen er det de helt tunge kommissærkandidater, heriblandt danske Margrethe Vestager (R), som skal høres af europaparlamentarikerne.
To af dem finder sted i dag.
Her er, hvad du skal holde øje med:1Hvordan varmer Vera Jourová op til hårde armlægninger?
Vera Jourová er medlem af den nuværende Europa-Kommission.
Hvis hun bliver godkendt af parlamentet, kan hun se frem til at blive næstformand med ansvar for blandt andet retsstatsprincipperne.
Der ligger nogle store politiske sværdslag og venter på tjekkiske Vera Jourová, hvis hun bliver godkendt til sin post i Europa-Kommissionen.
Hvad er en kommissærhøring?
Europa-Parlamentet skal godkende den nye Europa-Kommission, før den kan træde til.
Det betyder, at alle kommissærkandidaterne skal igennem høringer i Europa-Parlamentet, hvor de skal svare på spørgsmål fra parlamentarikerne.
Det er om alt fra deres politiske visioner til deres fortid og politiske baggrund.
Europa-Parlamentet skal efterfølgende godkende den samlede kommission.
Og det er ikke usædvanligt, at en eller flere kommissærer må skiftes ud undervejs, hvis der er modstand blandt parlamentarikerne.
Når Europa-Parlamentet har stemt for den nye kommission, skal EU’s stats- og regeringschefer så også sige god for det nye hold.
Først der kan de gå i gang med arbejdet.
Det sker efter planen den 1.
november i år.
Hun står til at blive næstformand med ansvar for værdier og gennemsigtighed.
Og blandt opgaverne bliver at sikre, at alle medlemslandene lever op til de fælles retsstatsprincipper.
Det skal hun efter alt at dømme gøre sammen med belgiske Didier Reynders, der er blevet nomineret til posten som retskommissær.
Og det kan give konflikter med flere af de østeuropæiske medlemslande, heriblandt Ungarn og Polen, der er endt i flere infights med den tidligere Europa-Kommission, fordi de ikke har overholdt de demokratiske spilleregler.
Derudover får hun til opgave at se på det omstridte spitzenkandidat-system.
Det er et system, som Europa-Parlamentet opfandt for at have mere styring med, hvem der kunne blive kommissionsformand.
Tanken var, at hver politisk gruppe i Europa-Parlamentet skulle stille med spidskandidat til formandsposten, som stats- og regeringscheferne så kunne vælge fra.
Men det system blev boykottet i forsommeren, da Ursula von der Leyen blev valgt til posten.
Det vakte både vrede og debat blandt mange europaparlamentarikere - noget, som også påvirker kommissærhøringerne - og nu skal Vera Jourová se, om hun kan finde fælles fodslag om et nyt system.
2Hvordan skal EU stå stærkere i resten af verden?
Det er en politisk veteran, der står til at blive EU's næsten udenrigschef.
Den næste Europa-Kommission skal stå skarpere i forhold til resten af verden, mener chefen, Ursula von der Leyen.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Og i en verden, der bliver mere og mere uforudsigelig og urolig, er der ifølge den kommende kommissionsformand brug for, at EU står stærkt på at beskytte og fremme samarbejdet på tværs af landegrænserne.
Det bliver spanske Josep Borrell, der er udset til at stå i spidsen for den opgave.
Han er både blevet nomineret til den tunge post som EU's næste udenrigschef og som næstformand i kommissionen.
Og han kan i dag se frem til at blive udspurgt om de udenrigspolitiske emner, der præger verden lige nu.
En af hans opgaver bliver at sikre, at EU fremover kan træffe udenrigspolitiske beslutninger hurtigere og mere effektivt.
Historien har dog vist, at medlemslandene ikke altid har samme syn på udenrigspolitikken.
Og Jesep Borrell har tidligere betegnet møderne i EU's udenrigsråd som "en jammerdal", fordi man her er god til at vise sin sympati og medfølelse - men ikke træffe beslutninger.
Derfor skal 72-årige Josep Borrell, der blandt andet har været Spaniens udenrigsminister, i gang med at træne sin diplomatiske balancegang.
Derudover får han det overordnede ansvar for at udvikle den europæiske forsvarsunion.
Det er projekt, der længe har skabt debat internt i unionen.
Og intet tyder på, at den debat er slut.
FacebookTwitterKopier linkEmner:Christel Schaldemose (politiker)|EU|Europa-Kommissionen|Bruxelles|EU-forhold




https://www.dr.dk/nyheder/indland/saa-er-der-gang-i-saltningen-paa-de-danske-veje

IndlandSå er der gang i saltningen på de danske vejeVejdirektoratets saltbiler har været i arbejde for første gang i sæsonen.
Der har igen i nat været minusgrader flere steder i landet.
07.
okt.
2019 kl.
06.
31 | opdateret 07.
okt.
2019 kl.
07.
18Bemærk: artiklen er mere end 30 dage gammelLæs opDer er stadig lidt over halvanden måned til vinteren.
Men allerede nu er de første af Vejdirektoratets saltbiler blevet sendt ud for at salte de danske veje.
Natten til mandag har saltbilerne strøet salt på Svingbroen ved Næstved og på Fiskebækbroen syd for Farum.
Det er første gang i denne sæson, at Vejdirektoratet sender sine saltbiler ud.
Det fremgår af en pressemeddelelse fra Vejdirektoratet.
- Dermed kom vinteren først til Sjælland i denne omgang, hvilket er en ændring i forhold til sidste år, hvor det var Vendsyssel, Vesthimmerland og Himmerland, der fik den første dosis salt, skriver Vejdirektoratet i meddelelsen.
Saltbilerne blev desuden sendt tidligere i aktion end sidste år, hvor de først blev kaldt i tjeneste den 26.
oktober.
Ifølge Martin Østergaard-Nielsen, pressechef i Vejdirektoratet, er weekendens saltning også en af de tidligste, hvis man kigger hen over de seneste ti år.
- Normalt plejer vi først at rykke ud med saltbilerne på den anden side af efterårsferien.
Så man kan sige, at det ikke er et stort spring, men det er cirka 14 dage tidligere, end vi plejer at være på færde, siger han.
Udsendes i gennemsnit 107 gangeIndsatsen med både saltbiler og sneplove styres af Vejdirektoratets Vintertjeneste, der hører til i Vejdirektoratets vintervagtcentral i Aalborg.
Centralen er bemandet med uddannede vintervagter, som hele vinteren overvåger vej- og vejrsituationen og bekæmper glatføre på statsvejene.
Hvis vintervagten vurderer, at glatføre er opstået - eller vil opstå - sørger vintervagten for, at der bliver saltet og ryddet sne.
Ifølge Vejdirektoratet bliver styrelsen på en normal vinter "udkaldt til saltning" i gennemsnit 107 gange.
Det gennemsnitlige saltforbrug ligger på 58.
700 tons.
Udkald til saltning dækker over det antal udkald, der har været på Vejdirektoratets ruter landet over.
Det vil sige, at ét udkald svarer til, at der har været kaldt ud på samtlige ruter én gang.
Vejdirektoratets vinter varer fra oktober til maj, hvor styrelsen overvåger vejenes temperaturer i hele døgnet.
Styrelsen ligger inde med cirka 250 saltspredere og cirka 600 sneplove, som kan blive sendt i aktion.
/ritzau/FacebookTwitterKopier linkEmner:Vejdirektoratet|Vejtrafik|Vejret|Jylland|Twitter




https://www.dr.dk/nyheder/kultur/film/kontroversiel-joker-film-gaar-sejrsgang-i-biografer-verden-over

Film og serierKontroversiel Joker-film går sejrsgang i biografer verden overMed den bedste oktoberåbning nogensinde er filmen 'Joker' en større succes, end analytikerne havde spået.
Joaquin Phoenix spiller hovedrollen som Batmans ærkefjende Jokeren i denne første film om skurken uden superhelten Batman.
07.
okt.
2019 kl.
07.
42Bemærk: artiklen er mere end 30 dage gammelLæs opFilmen 'Joker' slår rekorden for den bedste åbningsweekend i en oktober måned nogensinde.
Det skriver amerikanske CNN.
I den første weekend i nordamerikanske biografer anslås det, at filmen har indtjent omkring 93,5 millioner dollar.
Det svarer til omkring 635 millioner kroner.
Læs også:Vanvittig psykopat og mørkt freakshow: Se Jokers vilde forvandling gennem tidenPå verdensplan har 'Joker' ifølge nyhedsbureauet DPA indtjent 234 millioner dollar svarende til knap 1,6 milliarder kroner.
Joaquin Phoenix portrætterer den latterliggjorte Arthur Fleck, der arbejder som klovn, i den længe ventede storfilm, hvor forhistorien om Joker foldes ud.
(© Warner Brothers)Uegnet for børnFilmen handler om den psykotiske skurk Jokeren fra Batman-universet.
Han portrætteres af den amerikanske skuespiller Joaquin Phoenix, som har høstet store roser for sin præstation.
Samtidig har filmen om den blodtørstige skurk haft den fjerdebedste åbningsweekend blandt film, som er uegnet for børn.
Trods de mange anmelderroser har 'Joker' også været kontroversiel på grund af sin direkte fremstilling af vold.
Hvilken skuespiller har spillet rollen som Joker bedst?
'Joker' slår med sin aktuelle rekord en anden skurkefilm af pinden som den bedst indtjenende film med en oktoberåbning.
Den hidtidige rekord havde 'Venom' om Spiderman-fjenden, som på dansk også er kendt som Krybet.
/ritzau/Læs også:Serieeksperter: Den nye 'Joker' ligner en skoleskyderFacebookTwitterKopier linkEmner:CNN




https://www.dr.dk/nyheder/indland/ny-dr-dokumentar-saar-tvivl-om-politiets-efterforskning-i-emilie-meng-sagen

Emilie Meng-sagenSe temaIndlandNy DR-dokumentar sår tvivl om politiets efterforskning i Emilie Meng-sagenVigtigt bevismateriale kan være blevet overset.
Det påpeger ny dokumentar, der har undersøgt politiets indsamling af videoovervågning i Korsør.
© facebookAf Sola Kruchov Sørensen og Lærke Kromann (grafik)07.
okt.
2019 kl.
06.
00 | opdateret 07.
okt.
2019 kl.
09.
07Læs op17-årige Emilie Meng er forsvundet i 168 dage, før liget af hende bliver fundet.
Det bliver fundet i en sø mere end 60 kilometer fra det sted, hvor den unge pige sidst blev set, nemlig på Korsør Station.
Politiet har aldrig oplyst, hvordan Emilie blev dræbt.
De fortalte blot, at de retsmedicinske undersøgelser viste, at hun havde været udsat for en forbrydelse.
Og det var lige præcis det, Emilies allernærmeste havde frygtet mest.
- Det der med, at nogen har gjort ens barn fortræd.
Der er nogen, der bevidst har slået mit barn ihjel.
Den ondskab er noget af det, jeg har rigtig svært ved at være i, siger Emilies mor, Helene Meng.
Emilie Meng forsvandt sporløst efter en bytur søndag 10.
juli 2016 tidligt om morgenen.
Hun ville gå de omkring fire kilometer hjem fra Korsør Station.
Hun ønskede at være lidt alene, lød hendes forklaring til sine tre venner.
De tog i stedet en taxa hjem og blev de sidste, der - udover morderen - så Emilie i live.
Der er rigtig meget vrede.
Selvfølgelig først og fremmest mod ham, som har gjort det her.
Han har ødelagt Emilies og vores livHelene Meng, Emilies morMorderen er aldrig blevet fundet.
Og det gør, at Emilies efterladte stadig - mere end tre år efter sidder tilbage i frustration og uvidenhed om, hvad der præcis skete den søndag morgen.
- Der er rigtig meget vrede.
Selvfølgelig først og fremmest mod ham, som har gjort det her.
Han har ødelagt Emilies og vores liv, siger Helene Meng, som også retter sin vrede mod politiet.
Hun har en følelse af, at Emilies morder måske kunne være fundet i dag, hvis politiet havde gjort deres arbejde ordentligt.
Ti efterforskere fortsat på sagenHun står frem i en ny DR-dokumentar i tre afsnit.
Her bliver der sat spørgsmålstegn ved en række forhold i politiets efterforskning.
Blandt andet om bevismateriale kan være gået tabt, fordi flere overvågningsoptagelser fra de mulige flugtveje fra Korsør aldrig er blevet set igennem.
Se programmetTre år efter Emilie Meng forsvinder, har politiet endnu ikke fundet hendes morder.
En ny dokumentar afdækker i tre programmer nye forhold i en af landets mest omtalte mordsager og sætter spørgsmålstegn ved efterforskningen.
Første program sendes på DR1 mandag d.
7.
oktober kl.
20.
45.
Du kan også se programmet på DR TV.
Sydsjællands- og Lolland-Falsters Politi har stået for efterforskningen af i første omgang Emilies forsvinden og efterfølgende drab.
Ingen fra efterforskningen har ønsket at stille op til interview i dokumentaren, og derfor har politiet ikke svaret på, hvorfor de optagelser ikke er blevet undersøgt.
Politiet har igennem sagens mere end tre år lange forløb haft kæmpestore mængder af materiale.
Herunder mange andre optagelser fra videoovervågninger, og de har talt med mere end 3.
000 mennesker.
Den dag i dag har sagen stadig høj prioritet, og mere end ti efterforskere arbejder fortsat med at få opklaret, hvem der slog Emilie Meng ihjel.
Kameraer på to mulige flugtvejeMateriale fra overvågningskameraer i umiddelbar nærhed af Korsør Station er blevet undersøgt.
Blandt andet ved et nærliggende plejehjem og en Shell-tank, og de har ikke fanget Emilie.
Derfor vurderes det i dokumentaren, at hun efter al sandsynlighed er forsvundet fra den sti, hun gik på fra stationen.
Fra det stisystem udpeger dokumentaren fire veje, som fører væk fra stationen.
Og netop to af de veje fører nordpå i retning mod Borup, hvor Emilies lig blev fundet den 24.
december 2016.
På et pressemøde, der blev afholdt den 25.
december 2016 i forbindelse med fundet af Emilies lig, oplyste politiet, at de mener, drabsmanden har handlet hurtigt.
- Vi ved, at Emilie har ligget på stedet i temmelig lang tid, og derfor formoder vi, at hun er blevet anbragt der, kort efter at forbrydelsen er sket, formentlig omkring den 10.
juli eller i dagene umiddelbart derefter, lød det dengang fra Søren Ravn-Nielsen, vicepolitiinspektør og efterforskningsleder ved Sydsjællands- og Lolland-Falsters Politi.
Dermed har efterforskningen et forholdsvist snævert tidsrum at koncentrere sig om i forhold til gerningsmandens transport af Emilie eller måske liget af hende væk fra Korsør.
Tidligere i forløbet har politiet været ude med en konkret efterlysning af en hvid kassevogn.
Den har flere vidner uafhængigt af hinanden set i området omkring Korsør Station.
En gennemgang af overvågningskameraer i området foretaget af journalisterne bag dokumentarprogrammerne finder to muligheder for at tjekke, om der skulle have været en hvid kassevogn på nogen af de to veje, der fører fra Korsør til Borup.
Journalisterne kører en tur på de to veje og finder et kamera på hver af dem, som filmer direkte ud på vejen.
Det er vurderingen, at et af de kameraer ville kunne have filmet gerningsmanden i hans køretøj, hvis han er kommet den vej.
De kameraer har politiet aldrig undersøgt.
Her ses de to kameraer, som politiet ikke har fået materiale fra:DR har forsøgt at forelægge kritikken i programmet for Sydsjællands og Lolland-Falsters Politi, der ikke vil kommentere oplysninger fra et program, de ikke har set.
Og derfor kan de ikke svare på, hvorfor de ikke har undersøgt de pågældende kameraer.
Netop brug af overvågningsmateriale er helt almindelig politividen, lyder det fra tidligere politichef og drabschef for Rejseholdet Bent Isager-Nielsen.
Gerningsmanden og offeret er ikke dumpet ned fra himlen.
Nogen har set de mennesker og det her køretøj.
Bent Isager-Nielsen om generel brug af overvågningsbillederHan vil ikke udtale sig konkret om Emilie Meng-sagen, men han siger generelt:- Gerningsmanden og offeret er ikke dumpet ned fra himlen.
Nogen har set de mennesker og det her køretøj.
I dag vil du sende signal om din færden (.
.
.
) fordi vi bliver fotograferet alle mulige steder - hvor vi tanker benzin, kører over broer.
Og ifølge Bent Isager-Nielsen har politiet i dag indrettet sin efterforskning efter at bruge den slags teknologiske spor massivt.
- Man indhenter videomateriale så hurtigt som muligt i ethvert område, som kan være relevant for sagen.
Det er helt banalt, vil jeg næsten sige.
Tænk, hvis man havde optagelser af gerningsmanden, hans bil eller af offeret, så er det jo helt indlysende noget, der er relevant.
To kameraer er ikke blevet undersøgtNoget så værdifuldt som overvågningsbilleder i en efterforskning vil man aldrig kunne erstatte, mener Bent Isager-Nielsen.
- Uanset hvor mange midler eller nye øjne, man senere sætter ind, eller hvor mange nye computerprogrammer man benytter sig af, vil det aldrig kunne kompensere for ting, som skulle have været gjort i starten, siger den tidligere drabschef.
På en privatadresse på den ene udfaldsvej bor den lokale restauratør Maiken Lund Rasmussen.
Hun fortæller i programmet, at politiet har været hos hende for at få overvågningsmateriale, men at de først kom efter 30 dage, og derfor var optagelserne slettet.
- Jeg tror bare, at de har opdaget lidt for sent, at der var kameraer herude, er hendes vurdering.
Kameraerne peger direkte ud mod vejen, og man kan derfor se de biler, der kører forbi:Dansk lovgivning siger, at overvågningsmateriale kun må opbevares i 30 dage, og derfor er de fleste overvågningskameraer indstillet til automatisk at overspille tidligere optagelser.
Og det var altså det, der skete hos Maiken Lund Rasmussen.
Også her har DR forsøgt at forelægge kritikken i programmet for Sydsjællands og Lolland-Falsters Politi.
Men da de ikke ønsker at kommentere oplysninger fra et program, de ikke har set, kan de ikke svare på, hvorfor de først henvender sig til Maiken Lund Rasmussen efter de 30 dage.
Den anden udfaldsvej, der fører mod findestedet ved Borup, er Vestmotorvejen på E20.
Det er den hurtigste vej, hvis man vil skynde sig ud af Korsør.
Her ligger virksomheden Kødgrossisten, som har ikke mindre end tre kameraer, der peger direkte ud mod motorvejen.
Men her har politiet aldrig været for at forsøge at indhente et ellers meget klart og tydeligt videomateriale.
Det fortæller afdelingschef Jan Jensen.
Materialet fra Kødgrossistens kameraer er så tydeligt, at man kan se detaljer på bilerne:Det er ikke første gang, der er kritik af politiets indsats i Emilie Meng-sagen.
Der har løbende igennem de mere end tre år, der er gået siden den skæbnesvangre dag i 2016, været fokus på efterforskningen og de mangler, der er blevet påvist.
DR-dokumentarens nye afsløringer om overvågningsbillederne, der aldrig er blevet set igennem, ryster dog alligevel Helene Meng.
- Det er helt grotesk, fordi det er så nærliggende.
Den sti hun er gået ned af, lige ovre på den anden side er afkørslen til motorvejen, så det er jo helt grotesk, at de ikke har tjekket det.
- Det er dybt bekymrende, at de ikke har gjort noget, der er så åbenlyst.
Så kan jeg jo kun sidde og tænke på alt det andet, de ikke har gjort, siger Emilies mor.
Emilies mor tænker stadig på gerningsmandenFra den sommermorgen i 2016, hvor det gik op for Helene Meng, at hendes datter ikke var kommet hjem fra en bytur om natten, og til liget af den 17-årige pige blev fundet lidt under et halvt år senere, har det været Sydsjællands- og Lolland-Falsters Politi, der har stået for efterforskningen.
Det lokale politi havde i de første dage opfattelsen af, at Emilie ikke havde været udsat for en forbrydelse, men at hun frivilligt var stukket af hjemmefra.
Det byggede de på Emilies Facebook, hvor hendes profilbillede viste sig ved de beskeder, folk sendte til hende på Messenger.
Det betød ifølge politiet, at Emilie var i live.
Allerede tirsdag var politiet dog ude at afvise den teori.
Spørgsmålet er, om det kan have påvirket den efterfølgende efterforskning.
Det føler i hvert fald Emilies mor, som er efterladt i stor frustration.
- Hvis politiet havde grebet det her helt anderledes an fra starten af, hvis de havde taget det alvorligt, så havde der måske potentielt set været en god chance for, at de havde fundet frem til vedkommende, der havde gjort det her.
Det er bare ikke i orden.
Det er også noget af det, der bliver ved med at køre i mit hoved og mine mareridt, at den her person stadig er derude, siger Helene Meng.
Hun har da også tænkt tanken, at gerningsmanden måske går rundt blandt hende:Sydsjællands- og Lolland-Falsters Politi har ikke ønsket at blive interviewet til dokumentaren.
Politiet erkender i et skriftligt svar, at "visse efterforskningsskridt ikke blev taget i opstartsfasen", fordi man vurderede, at Emilie var løbet hjemmefra.
"Af hensyn til efterforskningen" vil politiet ikke svare på, hvor og hvornår der er indhentet video-overvågning.
FacebookTwitterKopier linkEmner:Bent Isager-Nielsen (politichef)|Korsør|Sydsjællands og Lolland-Falsters Politi|Kriminalitet|Lolland




https://www.dr.dk/nyheder/penge/brexit-og-handelskrig-truer-industrien-europaeisk-afmatning-har-nu-ramt-danmark

PengeBrexit og handelskrig truer industrien: Europæisk afmatning har nu ramt DanmarkVækstafmatningen i europæiske økonomier ser ud til at smitte af på Danmark, siger økonom.
Over de seneste tre måneder er produktionen faldet med 1,6 procent.
Af Signe Mai Vilsbøll07.
okt.
2019 kl.
09.
49Bemærk: artiklen er mere end 30 dage gammelLæs opProduktionen i den danske industri faldt med 1,1 procent i august, viser nye tal fra Danmarks Statistik, og det er blandt de første tegn på, at den globale økonomiske afmatning har ramt Danmark.
Det vurderer flere økonomer.
- Det bekræfter billedet af, at vækstafmatningen i de europæiske økonomier, navnlig Tyskland, ser ud til at smitte af på Danmark, skriver økonom Anders Christian Overvad fra Arbejdernes Landsbank i en kommentar.
Den danske industriproduktion har i en lang periode klaret sig bedre end andre europæiske landes industriproduktion, skriver cheføkonom i Danske Bank, Las Olsen.
Ligesom andre økonomer bemærker han, at produktionen over de seneste tre måneder er faldet med 1,6 procent.
- Hidtil har især medicinalindustrien trukket op i Danmark, men væksten her ser også ud til at være gået noget i stå, lyder det fra Las Olsen.
Risiko for kraftig opbremsning øgesDet seneste halve år er risikoen for en kraftig opbremsning i den internationale økonomi øget, i takt med at handelskrigen mellem USA og Kina er optrappet, og muligheden for, at Storbritannien træder ud af EU uden en aftale, er blevet større.
Robuste økonomier som Tyskland, Sverige og Storbritannien er ramt af minusvækst, og for samtlige EU-medlemslande er væksten i BNP i sidste kvartal landet på nul.
Dansk vil blive ramt i et ikke uvæsentligt omfang, hvis det europæiske uvejr for alvor folder sig ud.
Anders Christian Overvad, økonom, Arbejdernes LandbankAt Danmark ikke er lige så hårdt ramt, bør vi glæde os over.
Det mener cheføkonom i Dansk Erhverv Tore Stramer, der peger på den danske medicinalindustri som forklaring.
- Den danske medicinalindustri er mindre følsom over for udsving i de globale konjunkturer.
Konkret udgør produktionen af medicin i omegnen af 20 procent af den samlede industriproduktion, lyder det i en kommentar.
Usikre udsigter giver grund til bekymringTore Stramer og Anders Christian Overvad påpeger, at der på længere sigt er grund til bekymring på industriens vegne.
De økonomiske udsigter er ekstraordinært usikre.
Handelskrigen udvikler sig, og dagen for det planlagte brexit rykker nærmere, mens væksten tydeligt er bremset på Danmarks største eksportmarkeder.
Læs også:Nationalbanken i ny prognose: Danmark er i fremgang, men der er udsigt til lavere vækstTyskland læner sig ifølge Tore Stramer op ad en teknisk recession, samtidig med at arbejdsmarkedet viser begyndende svaghedstegn.
Og også i Sverige og Storbritannien er der tegn på opbremsning, lyder det fra cheføkonomen, der forventer, at industriproduktionen i Danmark vil være præget af stagnation i resten af 2019.
Anders Christian Overvad er enig.
Han vurderer, at dansk økonomi rammes "i et ikke uvæsentligt omfang, hvis det europæiske uvejr for alvor folder sig ud".
FacebookTwitterKopier linkEmner:Las Olsen (økonom)|Storbritannien|Tore Damgaard Stramer (økonom)|Økonomi|Industri




https://www.dr.dk/nyheder/indland/kommuner-i-opraab-til-regeringen-spyt-tocifret-milliardbeloeb-i-fond-til-kystsikring

Klimaforandringer - en varmere verdenSe temaIndlandKommuner i opråb til regeringen: Spyt tocifret milliardbeløb i fond til kystsikringStaten skal betale for kystsikring, når havniveauet stiger, kræver KL.
Flere steder langs den jyske vestkyst efterlyses hård kystsikring, fordi vandet allerede æder sig længere og længere ind på land.
Af Theis Lange Olsen, Morten Henriksen og Lasse Lindegaard Pedersen07.
okt.
2019 kl.
07.
03Bemærk: artiklen er mere end 30 dage gammelLæs opStigende vandstand og oversvømmede kyster og fjorde bliver så stor en udfordring i fremtiden som følge af klimaforandringerne, at kommunerne nu råber om hjælp.
Regeringen er nødt til at oprette en klimafond og spytte et tocifret milliardbeløb i pengekassen, som skal finansiere projekter med kystsikring rundt om i landet.
Så klart lyder kravet fra Kommunernes Landsforening, der også har set DMI's nye klimaatlas, hvor store vandstandsstigninger og markant højere risiko for stormflod ikke er et utænkeligt scenarie.
HVAD ER KYSTSIKRING?
Kystsikring er beskyttelse af kyster ved hjælp af kystsikringsanlæg, der skal fastholde den eksisterende kystlinje og hindre værdifulde arealer - frugtbar landbrugsjord, bebyggelser og rekreative områder - i at blive opslugt af havet.
Nedbrydning af kyster kan mindskes og til tider standses på følgende måder:Ved at forstærke kysten med bygværker som for eksempel høfder og diger.
Ved såkaldt kystfodring, hvor der sker en kunstig tilførsel af materiale til erstatning af det eroderede materiale.
Ved at vedligeholde og stimulere dannelse af klitter, som er naturskabte forsvarsværker.
- Fonden skal over en årrække finansiere de meget store investeringer, der ligger forude, når det handler om at beskytte kysten hele vejen rundt – der er mange steder, hvor vi er udfordret, siger Jacob Bjerregaard (S), borgmester i Fredericia og formand for teknik- og miljøudvalget i KL.
Han mener ikke, at kommuner og husejere selv kan sikre sig imod konsekvenserne af vandstandsstigningerne.
Som reglerne er i dag, står de selv med regningen, men kan søge støtte i en tilskudspulje.
Puljen udgør 30 millioner kroner i år og 40 millioner kroner årligt i 2020 og 2021.
Men det er slet ikke nok til at dække behovet på længere sigt, lyder det fra kommunerne.
- Staten skal gå forrest.
Vi har meget finansiering ude hos os i forvejen – men vi har jo slet ikke finansiering nok til at klimasikre de næste mange år.
Der skal laves en plan over rigtig mange år.
- Derfor kan det lyde som et stort beløb, men det er jo ikke i morgen – det er over de mange kommende år, at der skal rigtig mange penge til.
Og når jeg siger et tocifret milliardbeløb, så kan det endda være i underkanten, siger Jacob Bjerregaard.
Kystsikring er en varm kartoffel, der har skabt stridigheder flere steder i landet igennem de seneste år.
Og fra flere sider kritiseres særligt hård kystsikring for at kunne skade naturen.
Mette Frederiksen: Det skaber utryghedFør folketingsvalget slog statsminister Mette Frederiksen (S) på tromme for at etablere en national kystsikringsfond og et større statsligt engagement i projekterne med at afværge oversvømmelser.
Hun besøgte i oktober 2017 boligområdet Jyllinge Nordmark i Roskilde Kommune efter stormen Ingolf.
- Det, vi ser lige nu, er, at der kommer voldsomme regnskyl og flere storme, der oversvømmer folks hjem.
Det skaber utryghed.
Jeg synes, vi den seneste tid har fået blotlagt, at vi mangler en national strategi, der angår kystsikring af Danmark, sagde Mette Frederiksen.
I videoen herunder kan du se billeder fra Lønstrup i Nordjylland, hvor der for nogle år siden ulovligt blev hældt beton ud over skrænten i desperation over, at kysten ikke blev yderligere sikret:Hun lagde sig dog ikke fast på, hvor stort et beløb staten skal skyde i sådan en strategi, og hvor pengene skal komme fra.
Socialdemokratiet har efterfølgende foreslået at oprette et nationalt kystsikringsråd, der skal se på, hvor der er størst risiko for, at husejere, virksomheder og andre store værdier kan blive oversvømmet.
Og det nuværende regeringsparti har også tidligere åbnet for en decideret kystsikringsfond, dog uden at være mere konkret.
I det såkaldte forståelsespapir, som regeringen er blevet enige med støttepartierne om efter folketingsvalget, står der, at en kommende klimahandlingsplan skal sikre "en stærkere koordination af indsatsen i forhold til kystsikring".
S: Kan ikke komme med melding nuSocialdemokratiets miljøordfører, Mette Gjerskov, kan endnu ikke udtale sig "om økonomien" i en sådan handlingsplan.
- Men der er ingen tvivl om, at der skal ses på, hvordan det her kan løses på tværs af de forskellige myndigheder, siger hun.
Anerkender du, at den her opgave er så stor, at staten er nødt til at spytte mange milliarder i det her over en årrække?
- Ministeriet har allerede indgået nogle strategiske samarbejder om at prøve at lave nogle bæredygtige og innovative klimaløsninger.
Det skal vi jo også have med ind.
Er der nye veje at gå?
Det er svært at sætte tal på på nuværende tidspunkt.
- Det er ret vigtigt, at det her arbejde bliver lavet rigtig grundigt.
Så jeg kan ikke komme med sådan en melding om, at nu står vi med pengeposen åben.
Men jeg kan sige klart, at regeringen vil samarbejde med kommunerne, så de kan træffe de allerbedste beslutninger, siger Mette Gjerskov.
FacebookTwitterKopier linkEmner:Jacob Bjerregaard (politiker)|Mette Frederiksen (politiker)|Socialdemokraterne|Økonomi|Jylland




https://www.dr.dk/sporten/fodbold/overblik-danskernes-weekend-i-fodboldeuropa-spillere-blev-baade-helte-og-skurke

FodboldOVERBLIK Danskernes weekend i fodboldeuropa: To spillere blev både helte og skurkeSærligt i Italien og Spanien var der danske landsholdsspillere, som markerede sig i denne weekend.
Lasse Schöne (tv.
) kunne både juble og græmme sig, da Genoa tabte til AC Milan.
Af Kasper Heide Lund07.
okt.
2019 kl.
08.
50Bemærk: artiklen er mere end 30 dage gammelLæs opBolden har også i denne weekend trillet rundt omkring på fodboldbanerne i Europa.
Især i Italien og Spanien gjorde danskere sig bemærket på både den gode og dårlige facon.
Herunder giver DR Sporten dig et overblik over de mest bemærkelsesværdige danske præstationer.
Schöne missede vitalt straffePepe Reina sprang til den rigtige side på Lasse Schönes straffespark.
Lasse Schönes sparketeknik var i fokus, da Genoa lørdag tabte 1-2 hjemme mod AC Milan i Serie A.
Landsholdsspilleren tordnede bolden i mål direkte på frispark, men det flotte spark blev lidt overskygget af, at han i tillægstiden misbrugte et straffespark, så Genoa endte med at tabe hjemmekampen 1-2.
Yderst til højre i billedet ses en meget skuffet Lasse Schöne, efter hans straffespark er blevet reddet.
Lukas Lerager startede også for Genoa, mens Peter Ankersen sad på bænken under hele opgøret.
Tidligere lørdag spillede Andreas Cornelius hele kampen for Parma, som på udebane tabte 1-0 mod Spal.
Søndag måtte Jens Stryger Larsen og Udinese også rejse hjem med et nederlag i bagagen, da holdet tabte 1-0 til Fiorentina.
Det blev til lidt over en times fodbold for landsholdsanføreren Simon Kjær, da Atalanta sikkert slog Lecce 3-1.
Braithwaite gjorde Schöne kunsten efter i SpanienMartin Braithwaite ses her i aktion for Danmark under EM-kvalifikationskampen mod Gibraltar i september.
I Spanien var der også en dansker, som blev både blev helt og skurk for sin klub i denne weekend.
Med ti minutter igen kunne Martin Braithwaite sikre sin klub, Leganes, et point hjemme mod Levante, men angriberen misbrugte forsøget fra 11-meterpletten.
Forinden havde Braithwaite dog også scoret Leganes’ reducerende mål, som også blev det eneste i 2-1-nederlaget til Levante.
Daniel Wass har fået masser af spilletid for sin spanske klub, Valencia.
Lørdag var ingen undtagelse, da han fra sin position på højreback var med til at kæmpe en 2-1-sejr hjem mod Alaves.
Skov assist i overraskende sejrRobert Skov jubler over 2-1-sejren med sine Hoffenheim-holdkammerater.
Robert Skov var en af arkitekterne bag Hoffenheims overraskende sejr ude mod mægtige Bayern München.
Sidste sæsons Superliga-topscorer var placeret på en noget uvant position som venstre wingback, men han fik alligevel markeret sig med sin anden assist i sæsonen, da Skov lagde op til Hoffenheims 2-1-sejrsmål.
Med Thomas Delaney på midtbanen blev det til gengæld endnu en skuffende Bundesliga-runde for Dortmund ude mod Freiburg.
For tredje gang i træk spillede holdet fra nemlig 2-2.
Krisetid for Eriksen i TottenhamChristian Eriksens ansigtsudtryk siger næsten det hele.
Det er hårdt at være Tottenham-spiller for tiden.
I Nordlondon lurer krisen for alvor for Christian Eriksen og Tottenham.
Efter det ydmygende 7-2-nederlag til Bayern München tirsdag i Champions League, blev det til endnu en nedtur ude mod Brighton, der vandt 3-0.
Eriksen spillede hele kampen for Spurs, men han satte ikke det store præg på en kamp, som Tottenham sagtens kunne have tabt endnu større.
Den danske landsholdskeeper Kasper Schmeichel var tæt på at tage point fra Liverpool, som det første hold i Premier League-sæsonen, da han sammen med Leicester var på besøg i Beatles-byen.
Men på et straffespark i fem minutters overtid nappede topholdet alligevel en sejr på 2-1.
Pierre Emile Højbjerg fik en uheldig rolle, da Southampton hjemme tabte 1-4 til Chelsea.
Landsholdsspilleren kom til at rette en afslutning af fra N'golo Kanté, så franskmandens skud endte med at snyde Southamptons keeper og gå i kassen til 1-3.
Pierre Emile Højbjerg i kamp om bolden med netop N'golo Kanté.
Det blev også til et nederlag til Philip Billing.
Sammen med Bournemouth tabte han 1-0 ude mod Arsenal.
Dansk måltyv i PolenChristian Gytkjær scorede for sin polske klub i denne weekend, ligesom han også gjorde for landsholdet i 6-0-sejren.
Christian Gytkjær scorede for til Lech Poznan, da det polske mandskab vandt 4-0 over Wisla Krakow.
Som en ægte måltyv var landsholdsangriberen lynhurtig over en returbold i det lille målfelt, der blev sparket sikkert i kassen til 2-0.
Scoringen var Gytkjærs syvende i denne sæson i den polske liga.
Dolberg skød med løst krudtKasper Dolberg formåede ikke at score sit tredje sæsonmål for Nice i denne weekend.
Kasper Dolberg fik ikke nogen god optakt til landsholdsamlingen.
I den franske liga gik han målløs fra banen, da han og Nice tabte 1-0 til Nantes.
På udebane i Saint-Etienne var Joachim Andersen den sidste danske landsholdspiller, som var i aktion i weekenden.
Det blev dog ikke noget glædeligt visit i nabobyen.
Midterforsvareren måtte rejse skuffet hjem til Lyon efter at have tabt 1-0.
FacebookTwitterKopier linkEmner:Lukas Lerager (fodboldspiller)|Thomas Delaney (fodboldspiller)|Fodbold|England|Italien




