https://www.dr.dk/nyheder/udland/pompeo-rejser-til-mellemosten-vil-nedtrappe-iran-konflikt

UdlandPompeo rejser til Mellemøsten: Vil nedtrappe Iran-konfliktDen amerikansk udenrigsminister vil forsøge at løse spændingerne med Iran efter en række sammenstød.
USA's udenrigsminister Mike Pompeo rejste søndag til Saudi-Arabien og De Forenede Arabiske Emirater.
)23.
juni 2019 kl.
21.
53Bemærk: artiklen er mere end 30 dage gammelLæs opUSA's udenrigsminister, Mike Pompeo, vil rejse til Saudi-Arabien og De Forenede Arabiske Emirater for at deltage i samtaler om at nedtrappe konflikten med Iran.
Det meddelte Pompeo søndag, da han var på vej om bord på sit fly.
Det beretter nyhedsbureauet Reuters.
- Vi er parate til at forhandle uden nogen betingelser.
De (Iran, red.
) ved præcis, hvor de kan finde os, siger udenrigsministeren og tilføjer:- Jeg er overbevist om, at vi vil kunne begynde samtalerne, så snart de er villige til at sætte sig til bordet med os.
Iran skød tirsdag en amerikansk drone ned, fordi den ifølge præstestyret var fløjet ind i iransk luftrum ved Hormuzstrædet.
USA har benægtet, at dronen skulle have befundet sig i iransk luftrum.
Siden meddelte USA's præsident, Donald Trump, at han havde aflyst et ellers planlagt militært angreb mod iranske mål.
Del af en længere rejseBesøget i Saudi-Arabien og De Forenede Arabiske Emirater bliver en del af en længere rejse til Indien, som Mike Pompeo ankommer til tirsdag.
Udenrigsministeren kalder de to lande for "fantastiske allierede i mødet med udfordringerne med Iran".
Pompeo benyttede søndag lejligheden til at trække på skuldrene af billeder fremlagt af den iranske udenrigsminister, der ifølge Iran beviser, at USA i maj sendte en overvågningsdrone ind i iransk luftrum.
Han mener ikke, at medierne bør tage materialet seriøst.
- I har set det barnagtige kort, som udenrigsminister Zarif har fremlagt, og som står i kontrast til den kvalitet og professionalisme, som det amerikanske militær og den amerikanske efterretningstjeneste står for, siger Mike Pompeo.
- Kortet efterlader ingen tvivl om, hvor det ubemandede fartøj var - det var i internationalt luftrum, tilføjer han.
/ritzau/FacebookTwitterKopier linkEmner:Donald Trump (politiker)|Iran|Mike Pompeo (politiker)|USA|Flytrafik




https://www.dr.dk/nyheder/indland/find-badetoejet-frem-nu-kommer-hedeboelgen

IndlandFind badetøjet frem: Nu kommer hedebølgen  De kommende dage byder på sol og sommer, når varm luft fra Sydeuropa strømmer ind over landet.
I løbet af de kommende dage vil temperaturerne nå op på den gode side af 25 grader - nogle steder helt op til 30 grader.
Af Lars Lindevall23.
juni 2019 kl.
22.
25Bemærk: artiklen er mere end 30 dage gammelLæs opDen danske sommer har for alvor taget fat, og i løbet af de kommende dage bliver der god grund til at finde badetøj og solcreme frem.
Temperaturerne vil krybe op på den gode side af 25 grader i løbet af mandag, tirsdag og onsdag - nogle steder kan det nå helt op på 30 grader.
- Vi har et højtryk, der tager varmen nede fra Sydeuropa hen over hele kontinentet op mod os, siger Marianne Patzer, der er vagtchef hos Danmarks Meteorologiske Institut (DMI).
Onsdag bliver den varmeste dag - særligt i de sydøstlige dele af landet, forklarer hun.
- Onsdag kan temperaturerne nå op til 30 grader - for eksempel på Lolland-Falster, siger Marianne Patzer.
Læs også:Voldsom hedebølge på vej mod EuropaSommeren er for alvor kommet til Danmark, og i løbet af de kommende dage skal solcremen tages i brug.
Lidt køligere fra torsdagDen kraftige varme aftager dog en smule senere på ugen.
- Sent onsdag kommer der en meget svag koldfront ind fra vestkysten, som fortsætter hen over landet natten til torsdag.
Så torsdag skifter det lidt, og vi får temperaturer på 17-22 grader.
Og så begynder det lige så stille at stige igen, når vi når weekenden.
Det ser tørt ud det meste af ugen, forklarer vagtchefen.
I weekenden kan der dog begynde at komme svage fronter med regn nogle steder i landet.
- Hen over de næste 14 dage ser det ud til, at vi får temperaturer på mellem 20 og 25 grader og en lille smule regn af og til, siger Marianne Patzer, vagtchef hos DMI.
FacebookTwitterKopier linkEmner:Danmarks Meteorologiske Institut|Vejret|Lolland-Falster|Kriminalitet|Ulykker




https://www.dr.dk/sporten/atletik/dansk-sprinter-skaber-sensation-som-hoejdespringer-det-er-surrealistisk

AtletikDansk sprinter skaber sensation som højdespringer: 'Det er surrealistisk'Simon Hansen vandt højdespringsmatch ved European Games, selv om han normalt er sprinter på 100 og 200 meter.
Af /ritzau/ og DR Sporten23.
juni 2019 kl.
21.
49Bemærk: artiklen er mere end 30 dage gammelLæs opDanmark lignede længe en taber ved kvalifikationsrunden, da det nye atletik-format DNA så dagens lys søndag aften ved European Games.
Men det sluttede med en fin tredjeplads ud af seks nationer.
Og så var det endda en dansker, der snuppede mest opmærksomhed ved at vinde højdespringskonkurrencen i det sidste heat, hvor Danmark var oppe mod fem modstandere.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Normalt er Simon Hansen sprinter på 100 og 200 meter, men da Danmark fik et sent afbud fra højdespringer Jonas Kløjgaard og ikke havde andre højdespringere i truppen, tog Hansen en for holdet.
Det gik over al forventning.
Hansen forsøgte sig med lavere højder end konkurrenterne, men da han klarede dem alle i modsætning til modstanderne, vandt han sensationelt konkurrencen.
Simon Hansen klarede først 1,80 meter, derefter 1,92 meter og endelig 1,94 meter, inden han kunne lade sig tiljuble af tilskuerne på Dinamo Stadium i Minsk.
Med præstationen fulgte maksimale 12 point.
- Det må være alle de hurtige muskelfibre, man kan bruge til mere end bare at sprinte.
Det lykkedes for mig i dag at hoppe rigtig højt, i forhold til hvad jeg troede, jeg kunne.
Jeg kom bare efter to point, så det er ret surrealistisk, at jeg har 12 nu, siger Simon Hansen til DR og tilføjer:- At jeg slog en mand, der har hoppet bare tre centimeter fra verdensrekorden, er virkelig fedt.
Læs også:Danmarks bedste bordtennisspiller spiller sig videre efter stort drama- Jeg sprang en del højdespring, da jeg var yngre.
Så det var ikke helt uvant for mig, men sidst, jeg sprang, var for fire-fem år siden.
I DNA er der tale om en holdkonkurrence med syv individuelle discipliner og to stafetter, hvoraf atleterne på den sidste bliver sendt tidsforskudt afsted, alt efter hvor mange point de har scoret hidtil i konkurrencerne.
Danmark lagde stille ud pointmæssigt.
Frederik Schou-Nielsen lagde ud med at blive diskvalificeret for tyvstart på 100 meter, som var første disciplin.
Det betød, at der ikke var point til Danmark.
Sluttede på en tredjepladsI den efterfølgende disciplin, kvindernes længdespring, endte det med samme resultat for Janne Nielsen.
Så var det tid til kvindernes 100 meter, og her hentede Astrid Glenner-Frandsen en tredjeplads, der udløste otte point, og spydkasteren Marie Vestergaard scorede efterfølgende yderligere tre point.
I 4x400 meter mixed sørgede Gustav Nielsen, Zarah Buckwald, Emma Bomme og Nicolai Hartling for en femteplads, der gav fire point til samlingen.
Læs også:VIDEO Kan det blive mere elegant?
Russer og israeler brillerer med smukke øvelserDerefter hentede Danmark sin hidtil bedste placering.
Andreas Martinsen blev nummer to på 110 meter hækkeløb og fik ti point for præstationen.
Dermed bevægede Danmark sig så småt væk fra sidstepladsen.
Senere blev den kvindelige hækkeløber Mette Graversgaard nummer fem og fik fire point.
Derefter stjal Simon Hansen billedet og sørgede for, at Danmark ikke startede sidst, da den afsluttende jagt skulle afgøre de endelige placeringer i runden.
I den afsluttende The Hunt stillede Danmark med Kristian Uldbjerg Hansen (800 m), Helene Holm Gottlieb (600 m), Benjamin Lobo Vedel (400 m) og Astrid Glenner-Frandsen (200 m), og de løb sig op igennem feltet, så det endte med en dansk tredjeplads.
Ukraine vandt foran Spanien, mens Portugal, Tyrkiet og Bulgarien sluttede på de sidste pladser.
Danmarks tredjeplads rakte ikke til en plads i semifinalen.
I stedet venter opsamlingsheat på tirsdag.
/ritzau/FacebookTwitterKopier linkEmner:Atletik|Bulgarien|Minsk|Portugal|Spanien




https://www.dr.dk/nyheder/udland/bestialsk-boernemord-ryster-irland-og-udstiller-det-vaerste-ved-sociale-medier

UdlandBestialsk børnemord ryster Irland og udstiller det værste ved sociale medierDet 14-årige offer var blevet mobbet og umenneskeliggjort på sociale medier.
Nu rammer hadet de to gerningsmænd.
Liget af 14-årige Ana Kriégel havde mere end 60 skader (arkivfoto).
Af Anton Lind23.
juni 2019 kl.
22.
23Bemærk: artiklen er mere end 30 dage gammelLæs opMordet på den 14-årige irske pige Ana Kriégel var voldsomt, hensynsløst og nøje planlagt af de to 13-årige gerningsmænd.
Dreng A og dreng B, som de er blevet kendt som, havde fordelt rollerne imellem sig, da de en forårsdag sidste år førte deres plan ud i livet.
Dreng B ringede på hjemme hos Ana Kriégel og fortalte, at hans kammerat gerne ville se hende.
Ana var vild med kammeraten, så hun sagde til sine forældre, at hun ikke ville være væk så længe og fulgte glædeligt med, skriver The Guardian.
Hun fattede ikke mistanke om, hvad der ventede hende.
Så hun fulgte bare med dreng B, da han førte hende igennem en park og ind i en forladt bondegård.
Her ventede hende noget, som er en Hollywood-gyser værdig.
Dreng A stod klar iført en zombiemaske, sorte handsker, ben- og knæbeskyttere, og som våben havde han en stor kæp og betonklods klar.
Politiet har senere beskrevet det som et 'drabssæt'.
Beviser fra gerningsstedet indikerer, at hun kæmpede for sit liv, men lige lidt hjalp det.
Hun blev mishandlet, seksuelt misbrugt og til sidst tæsket til døde.
Det, der har rystet vores fundamentale antagelser om barndom, er, at gerningsmændene bag denne forbrydelse selv er børnChris McCusker, lektor i klinisk psykologiDreng B har senere fortalt i retten, at han forlod bondegården, da dreng A gik til angreb, men at han hørte hendes skrig på vej væk.
Ana Kriégels hærgede lig blev fundet delvist afklædt, tre dage efter hun forsvandt.
Sagen har ført til lynchmentalitetMordet, der blev begået i Dublin-forstaden Lucan, har på flere måder rystet Irland, beskriver The Guardian, der har fulgt sagen, mens den udfoldede sig i retten.
Den syv uger lange retssag endte i sidste uge med, at de to nu 14-årige drenge er blevet dømt for drab som de yngste i Irlands historie.
- Det, der har rystet vores fundamentale antagelser om barndom, er, at gerningsmændene bag denne forbrydelse selv er børn, siger Chris McCusker, der er lektor i klinisk psykologi ved University College Cork, til The Guardian.
Han mener samtidig, at sagen har vist de værste sider af sociale medier, da dødstruslerne er haglet ned over gerningsmændene og deres familier.
- Det har appelleret til en lynchmentalitet drevet af antagelser om ondskab, siger Chris McCusker.
Og faktisk omhandler sagen på flere måder voldsom adfærd på sociale medier.
Det var også der, det hele startede, da Ana Kriégel blev udset som bytte.
Adopteret som toårig fra RuslandAna Kriégel blev født i Rusland, men blev som toårig adopteret af et irsk par.
Hun var høj og havde dårligt syn, nedsat hørelse og forringet korttidshukommelse på grund af en tumor, hun havde fået fjernet.
Ifølge The Guardian anså de andre børn hende som socialt akavet og som en særling, og det førte til grov mobning i grundskolen, hvor hun blev drillet og ladt udenfor.
Hun blev også udsat for seksuel chikane, har hendes mor fortalt.
Ana var ensom og søgte mod de sociale medier for at finde venner og ligesindede.
Her endte det dog også med grov mobning.
Blandt andet udtrykte en bruger med en kommentar på Youtube et ønske om, at Ana skulle henrettes.
Selvtægtsmænd har delt billeder af drengeneStemningen er imidlertid vendt på sociale medier efter hendes død - eller i hvert fald er hadet rettet mod et nyt mål.
I løbet af retssagen har de to nu dømte drenge og deres familier været udsat for lidt af hvert.
Ifølge irsk lov skulle deres identitet ellers have været holdt skjult, fordi de er mindreårige - deraf navnene dreng A og dreng B.
Men selvtægtmænd har ignoreret forbuddet og delt deres navne og billeder på sociale medier.
Det har medført en lang række trusler, og den ene drengs familie har valgt at gå under jorden, siger deres advokat ifølge The Guardian.
Det lokale politi, der har ledt drabsefterforskningen, er nu gået på jagt efter dem, der brød navneforbuddet.
Samtidig har Twitter og Facebook været indkaldt til høring for deres roller i sagen.
Det har medført et påbud om, at de to selskaber straks skal fjerne al materiale, der kan afsløre drengenes identitet fra deres platforme, og dommeren i sagen har kaldt selvtægtsmændene for 'idioter' og opfordret politiet til at jage dem intenst.
Voldelig porno og søgninger på torturDreng A og dreng B afventer nu deres straf.
For mindreårige i Irland er det sjældent mere end tre års fængsel, men ved særlige omstændigheder kan der gøres en undtagelse.
Og i denne sag er juryen blevet præsenteret for en bemærkelsesværdig grov forbrydelse.
Betonklodsen og den store gren blev fundet med blod på.
Ana Kriégel havde gaffatape rundt om halsen, og hun havde omkring 60 skader rundt omkring på kroppen, mens dreng A's sæd også blev fundet på hendes lig, skriver The Guardian.
Dreng A blev ellers beskrevet som værende høflig og intelligent og med en baggrund fra et stabilt middelklassehjem.
Under efterforskningen fandt politiet dog mere end 12.
000 pornografiske billeder på hans elektroniske enheder, hvoraf mange viste seksuel vold.
Han havde også søgt på metoder til at begå tortur.
Ifølge dreng B var det også dreng A, der var kommet til ham og spurgt, om han ville være med til at slå Ana Kriégel ihjel.
Da dommen faldt over de to drenge i retten, var der glæde og lettelse hos Ana Kriégels pårørende, mens dreng A og hans forældre var kede af det, skriver The Guardian.
Dreng B's far stormede ud af lokalet for at vende tilbage kort tid efter, hvor han demonstrativt klappede og råbte, at 'et uskyldigt barn skal i fængsel'.
Den irske regering vil nu se på mulighederne for at begrænse adgangen til pornografisk materiale.
FacebookTwitterKopier linkEmner:Kriminalitet|The Guardian|Irland|Rusland|Mord




https://www.dr.dk/sporten/oevrig/danmarks-bedste-bordtennisspiller-spiller-sig-videre-efter-stort-drama

Øvrig sportDanmarks bedste bordtennisspiller spiller sig videre efter stort dramaJonathan Groth var på randen af exit ved European Games, men spillede sig videre til ottendedelsfinalen.
Jonathan Groth skal i ottendedelsfinalen møde den forsvarende mester ved European Games, tyskeren Dimitrij Ovtcharov.
23.
juni 2019 kl.
19.
36Bemærk: artiklen er mere end 30 dage gammelLæs opDanmarks bedste bordtennisspiller, Jonathan Groth, er videre til ottendedelsfinalen ved European Games efter noget af et drama, hvor han måtte ud i syv sæt for at vinde.
Groth, der sad over i de to første runder, var nede med tre matchbolde i sjette sæt, men holdt sig alligevel inde i kampen og sejrede over briten Sam Walker, der er nummer 86 i verden.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Danskeren, der rangerer som nummer 33 i verden, sejrede med cifrene 11-4, 4-11, 7-11, 11-5, 8-11, 14-12, 11-7.
- Han spillede sindssygt godt, men jeg er vildt glad over at være videre.
Jeg startede som lyn og torden, men i andet sæt kommer der ret meget larm i hallen, og det slog mig ud af min rytme.
Derfra skulle jeg kæmpe for at følge med ham, siger Jonathan Groth til DR.
Dermed lever hans ambition om at snuppe en medalje, der vil være lig med en OL-billet til Tokyo næste år.
Groth var fokuseret fra første bold og bragte sig hurtigt foran med 4-0 og siden 8-1.
En stærk baghånd sikrede sættet med 11-4.
I andet sæt var stillingen 4-4, da Groth fik en mindre nedsmeltning.
Han tabte syv point på stribe og dermed sættet 4-11.
Læs også:Lær spillerne at kende: 3 hurtige til landsholdet i bordtennisDe danske fejl hobede sig op, og briten fik blod på tanden.
5-5 var stillingen i tredje sæt, da Walker igen tog en vigtig serie og kom foran 9-5.
Groth reducerede til 7-9, men tabte 7-11.
Afværgede flere mathboldeI fjerde sæt fulgtes spillerne ad til 4-4, men så fik Groth blandt andet gang i forhånden, og kort efter førte han sættet 9-4.
Han kørte det hjem med 11-5 og udlignede til 2-2 i sæt.
Groth lavede dog stadig for mange fejl.
Han servede i nettet og kom bagud 3-6 i femte sæt og fulgte op med endnu en uprovokeret fejl til 3-7.
Danskeren var ved at komme tilbage ved 7-8, men briten holdt hovedet koldt og vandt 11-8.
I sjette sæt trak det op til britisk sejr.
Walker spillede sig til to matchbolde ved 10-8 og endnu én ved 12-11, men Groth afværgede dem alle og vandt i stedet sættet med 14-12, og så måtte kampen ud i et afgørende sæt.
Jonathan Groth er nummer 33 på verdensranglisten.
Her var Groth bagud med 5-6, men efter kampens måske mest velspillede bold kom han selv foran 8-6.
Danskeren fastholdt momentum og knyttede næven og jublede højt, da sejren var sikret med 11-7 i afgørende sæt.
I ottendedelsfinalen venter endnu sværere modstand i skikkelse af tyskeren Dimitrij Ovtcharov, der er forsvarende mester og nummer 12 i verden.
Tidligere på dagen røg Danmarks anden herresinglespiller Anders Lind ud af European Games.
Han tabte 4-1 i sæt til franske Emmanuel Lebesson.
/ritzau/FacebookTwitterKopier linkEmner:Tokyo




https://www.dr.dk/nyheder/udland/oppositionen-udraaber-sejr-over-erdogans-kandidat-ved-omvalg-i-istanbul

UdlandOppositionen udråber sejr over Erdogans kandidat ved omvalg i IstanbulOgså i andet forsøg ser Tyrkiets præsident ud til at lide et hårdt nederlag i landets største by.
Ekrem Imamoglu tørrer sveden af panden, mens han kommenterer sin tilsyneladende valgsejr.
Af Jakob Busk Olsen23.
juni 2019 kl.
19.
04 | opdateret 23.
juni 2019 kl.
19.
26Bemærk: artiklen er mere end 30 dage gammelLæs opEkrem Imamoglu fra oppositionspartiet CHP har til aften udråbt sig som vinder af omvalget til borgmesterposten i Tyrkiets største by, Istanbul.
Han vandt også det oprindelige valg i marts, som blev erklæret ugyldigt af Tyrkiets valgkommission.
Med 95 procent af stemmerne optalt stod Ekrem Imamoglu ifølge tv-stationen CNN til at få 53,6 procent af stemmerne mod 45,4 procent til kandidaten for præsident Recep Tayyip Erdogans parti, AKP.
- Som de foreløbige resultater er lige nu, så fører min rival, Ekrem Imamoglu, kapløbet.
Jeg lykønsker ham og ønsker ham held og lykke, siger AKP-kandidaten Binali Yildirim ifølge nyhedsbureauet AFP.
Også præsident Erdogan har tilsyneladende opgivet håbet om at bevare AKP's greb om magten i Istanbul.
- Jeg lykønsker Ekrem Imamoglu, der har vundet ifølge uofficielle resultater, skriver Erdogan på Twitter.
"Ny begyndelse"Den forventede sejrherre kalder resultatet for 'en ny begyndelse' for Tyrkiet.
- Det er ikke en enkelt gruppe eller et enkelt parti, men hele Istanbul og Tyrkiet, der har vundet dette valg, siger Ekrem Imamoglu.
Han siger samtidig, at han er klar til et 'harmonisk samarbejde' med præsident Erdogan.
Valget om borgmesterposten i Istanbul er ikke kun vigtigt, fordi det oprindelige resultat blev forkastet.
Præsident Erdogan har sat alle sejl til for at beholde borgmesterposten i egne rækker - en post som han selv beklædte i begyndelsen af sin politiske karriere.
- Den, som vinder Istanbul, vinder Tyrkiet, lyder et af Erdogans mest berømte citater.
Afgørende testPræsidenten er blevet anklaget for at have presset Tyrkiets valgkommission til at erklære det oprindelige borgmestervalg i Istanbul for ugyldigt.
Her tabte AKP's kandidat med kun 13.
000 stemmer og klagede efterfølgende over uregelmæssigheder.
Partiets klage vandt opbakning i valgkommissionen, selvom man ikke kunne finde eksempler på dediceret valgsvindel.
Omvalget i Istanbul er af analytikere blevet beskrevet som en afgørende test for præsident Erdogans greb om magten i Tyrkiet.
FacebookTwitterKopier linkEmner:Binali Yildirim (politiker)|Istanbul|Recep Tayyip Erdoğan (politiker)|Valg og folkeafstemninger|CNN




https://www.dr.dk/nyheder/udland/korrespondent-drab-paa-haerchef-er-afgoerende-test-afrikas-obama

UdlandKorrespondent: Drab på hærchef er afgørende test for 'Afrikas Obama'Etiopien er blevet et demokratisk forbillede i Afrika, men reformerne har en bagside.
Etiopiens premierminister, Abiy Ahmed, bryder med det gængse billede af ledere i Afrika.
Af Jakob Busk Olsen23.
juni 2019 kl.
19.
02Bemærk: artiklen er mere end 30 dage gammelLæs opEtiopiens premierminister, Abiy Ahmed, er blevet hyldet som "Afrikas Obama", efter han har iværksat en proces med demokratiske reformer uden sidestykke på kontinentet.
Men Abiy Ahmeds store projekt bliver nu truet indefra, efter delstaten Amhara blev ramt af et mislykket kupforsøg, der kostede både Etiopiens hærchef og delstatens leder livet.
- Det er en afgørende test af hans magtposition, siger DR Nyheders Afrika-korrespondent Søren Bendixen:- Hvis det her nu bliver slået ned, og ro og orden bliver genetableret, så kan det styrke premierministeren yderligere.
Omvendt er der en risiko for, at endnu mere bobler op, og så kan det blive svært for ham at kontrollere udviklingen.
Medaljens bagsideKorrespondenten siger, at det er en helt unik forvandling, som Etiopien har gennemgået, siden Abiy Ahmed kom til magten for lidt over et år siden.
- Etiopien er lige nu et land, som rigtig mange kigger interesseret på, fordi man har set en ret fantastisk udvikling, hvor politiske fanger er blevet frigivet, hvor kvinder er blevet indsat på centrale poster, hvor man har premierminister, som virkelig vil demokratiet, siger Søren Bendixen.
Men den etiopiske medalje har en bagside.
- Etiopien har i mange år været holdt i et jerngreb, hvor al opposition blev slået ned.
Men pludselig åbnede man op og løslod folk fra fængsler.
De mennesker begynder så at agere, og der er forskellige etniske grupperinger, der har nogle andre idéer om, hvad de gerne vil med den nyvundne frihed, forklarer Søren Bendixen.
Efter kupforsøget i delstaten Amhara holdt premierminister Abiiy Ahmed en tv-tale iført militærtøj.
Formodet kupmager løsladtBlandt de løsladte fanger under premierminister Abiy Ahmeds amnesti var blandt andre den mand, som nu bliver anklaget for at stå bag kupforsøget i Amhara, delstatens sikkerhedschef Asamnew Tsige.
Asamnew Tsige, som er general, sad ironisk nok netop i fængsel for at have planlagt et kupforsøg, da han blev sluppet fri.
- Det har en konsekvens, at man åbner samfundet op.
Alt kommer op til overfladen – både godt og skidt, siger Søren Bendixen.
- Derfor bliver det meget spændende at se, hvad der kommer til ske de næste dage, for der er kræfter, som vil noget andet, end det premierministeren vil.
Et arkivfoto fra delstaten Amhara i Etiopien.
Allerede nu vurderer eksperter ifølge nyhedsbureauet Reuters, at det bliver meget svært for Abiy Ahmed at holde fast i sin plan om at gennemføre valg til parlamentet i maj næste år.
Abiy Ahmeds reformerEfter Abiy Ahmed overraskende kom til magten i april 2018, gik han straks i gang med et omfattende reformprogram:Maj 2018: Tusinder af politiske fanger bliver løsladt.
Juni 2018: En undtagelsestilstand bliver ophævet to måneder før tid, og Etiopien indvilliger i at afgive omstridte landområder til Eritrea.
Juli 2018: Fredsaftale med Eritrea.
September 2018: Grænsen til Eritrea bliver genåbnet.
Oktober 2018: Kvinder får halvdelen af ministerposterne i regeringen.
Kilde: BBCSærstatus i AfrikaSøren Bendixen forklarer, at Etiopien spiller en særlig rolle i Afrika.
Det er nemlig ikke bare kontinentets næststørste land målt på antal indbyggere.
- Etiopien har en helt særlig status på det afrikanske kontinent, fordi det for eksempel aldrig har været koloniseret.
Derfor har det en særlig vægt, når Abiy Ahmed for eksempel har forsøgt at mægle i konflikten i nabolandet Sudan, hvor militæret nu slår hårdt ned på demonstranter efter at have afsat den mangeårige præsident Omar al-Bashir.
Men Abiy Ahmed bliver nødt til konstant at kigge sig over skulderen.
Han har allerede overlevet et attentatforsøg, og i oktober sidste år marcherede hundreder af soldater ind i hans embedsbolig og krævede mere i løn.
Abiy Ahmed afvæbnede situationen på forunderlig vis ved at lave gymnastik med soldaterne.
- Der en virkelig mange sten på vejen, og så må vi bare håbe, at han ikke snubler.
For der er millioner af mennesker, som er utroligt glade for det, som han forsøger at gøre Etiopien til, siger Søren Bendixen.
FacebookTwitterKopier linkEmner:Afrika|Etiopien|Omar al-Bashir (politiker)|Sudan




https://www.dr.dk/nyheder/indland/politikere-om-evakueret-dansk-dreng-i-syrien-en-rigtig-positiv-nyhed

IndlandPolitikere om evakueret dansk dreng i Syrien: 'En rigtig positiv nyhed' Det er den rigtige beslutning, at en såret dansk dreng er blevet hjulpet væk fra IS-flygtningelejr, siger flere partiledere.
En dansk dreng, som hidtil har befundet sig i den syriske flygtningelejr al Hol, er blevet udleveret til danske myndigheder.
Det bekræfter Udenrigsministeriet.
Af Lars Lindevall og Louise Dalsgaard23.
juni 2019 kl.
22.
01Bemærk: artiklen er mere end 30 dage gammelLæs opEn alvorligt såret, 13-årig dreng med dansk statsborgerskab er med hjælp fra danske myndigheder blevet reddet ud af Syrien, så han kan få behandling og komme hjem til Danmark.
Det har Udenrigsministeriet bekræftet over for DR Nyheder.
- Det er rigtig godt og positivt.
Her var der en dreng, der virkelig havde behov for at komme væk, og det var godt, siger Socialdemokratiets formand, Mette Frederiksen om evakueringen af drengen.
Som barn af danske forældre, der har har støttet terrororganisationen Islamisk Stat (IS), er drengen blevet evakueret fra en flygtningelejr i det nordlige Syrien, hvor flere tusinde IS-støtter bliver tilbageholdt.
Drengen har i flere måneder opholdt sig på et hospital og i flygtningelejren Al-Hol med sin mor og søskende, efter han ifølge DR Nyheders oplysninger blev skudt i ryggen under kampene om Islamisk Stats sidste højborg i Syrien i byen Baghouz.
Flygtningelejrene i SyrienAl-Hol og Al-Roj er to store flygtningelejre for IS-støtter i Syrien.
Her bliver kvinder og børn tilbageholdt.
I alt er 73.
000 tilbageholdt i Al-Hol.
Forholdene i lejrene bliver af Det Syriske Observatorium for Menneskerettigheder beskrevet som farlige, og organisationen vurderer, at mindst 271 personer er døde i lejrene.
Drengen er nu blevet fragtet til et hospital uden for Syrien med henblik på medicinsk stabilisering, inden han bliver hentet hjem til Danmark, oplyser Udenrigsministeriet.
Læs også:13-årig såret dansk dreng af reddet ud af Syrien'Danske børn udsættes for voldsomme overgreb'Midt i de igangværende regeringsforhandlinger har flere partiledere kommenteret sagen.
Det er første gang, Danmark officielt evakuerer en dansk statsborger med relation til IS-støtter i Syrien.
SF's formand, Pia Olsen Dyhr, kalder det "en rigtig positiv nyhed", at den 13-årige dreng bliver hjulpet hjem.
- Vi har desværre danske børn, som sidder fast i flygtningelejre i Syrien, som er udsat for nogle meget voldsomme overgreb, men også meget voldsomme livsbetingelser.
Så vidt jeg ved, er drengen blevet beskudt, og derfor skal han selvfølgelig hjem til behandling i Danmark, siger SF's formand, Pia Olsen Dyhr.
- Hvis der er tale om danske statsborgere, hører de hjemme i Danmark, tilføjer hun.
Ifølge DR’s oplysninger opholder flere end 25 kvinder og børn med forbindelse til Danmark sig i lejre for Islamisk Stat-støtter i det nordlige Syrien.
K-ordfører: Voksne IS-støtter skal blive uden for DK's grænserDet Konservative Folkepartis udenrigs- og retsordfører, Naser Khader, mener, at det er en rigtig vurdering fra dansk side at hjælpe den 13-årige dreng på trods af, at hans forældre har støttet Islamisk Stat.
Han mener dog, at voksne danskere, der har støttet terrororganisationen, skal blive uden for Danmarks grænser.
- Udenrigsministeriets Borgerservice har vurderet, at der er et barn, som er hårdt såret, der har brug for behandling, og det er ok.
Vi har ikke et problem med børnene, men vi har et problem med forældrene, som har været en del af en terrororganisation, der har rigtig meget på samvittigheden.
De skal holde sig uden for Danmarks grænser, og vi skal sørge for, at de bliver retsforfulgt internationalt, siger Naser Khader.
Ifølge DR Nyheders oplysninger er begge drengens forældre danske statsborgere.
De rejste til Syrien for omkring fire år siden med deres børn for at leve i Islamisk Stats såkaldte kalifat.
Faren er ifølge DR Nyheders oplysninger senere død i Syrien.
Skaarup: Sårede bør hjælpes i nærområderPeter Skaarup, der er gruppeformand for Dansk Folkeparti på Christiansborg, siger, at det er en god gerning at hjælpe drengen til at få behandling, men han er generelt modstander af, at børn af IS-forældre skal hjælpes til Danmark.
- Jeg synes, det er rigtigt, at man hjælper et barn i nød.
Men han er såret, fordi hans forældre tog ham med ned til et krigshelvede, og fordi de støttede terrororganisationen Islamisk Stat.
Og der har vi den grundlæggende opfattelse, at man ikke først kan vende Danmark ryggen, og når så krigslykken vender, så forventer man, at Danmark stiller op.
Derfor bør vi hjælpe de børn på stedet dernede - ikke i Danmark, siger Peter Skaarup fra Dansk Folkeparti.
Den 13-årige dreng er lam i benene og har ikke haft mulighed for at få den nødvendige hjælp og genoptræning i flygtningelejren i Syrien, fortæller DR's mellemøstkorrespondent Michael S.
Lund, der var til stede, da drengen blev hentet.
- En dansk delegation ankom over middag på den syriske side af grænsen sammen med en ambulance.
Han blev så flyttet på en båre fra den ene ambulance til den anden og kørt ud af Syrien.
- Forinden havde lederen af den danske delegration underskrevet overleveringspapirerne, fortæller Michael S.
Lund, der befinder sig i området ved den syriske grænse.
Læs også:Mellemøstkorrespondent: 'Det tog halvanden time og så var dansk dreng ude af Syrien'FacebookTwitterKopier linkEmner:Islamisk Stat|Mette Frederiksen (politiker)|Naser Khader (politiker)|Syrien|Terrorisme




https://www.dr.dk/sporten/oevrig/video-kan-det-blive-mere-elegant-russer-og-israeler-brillerer-med-smukke-oevelser

Øvrig sportVIDEO Kan det blive mere elegant?
Russer og israeler brillerer med smukke øvelser Israelske Linoy Ashram og russiske Dina Averina fik hver to guldmedaljer i finalerne ved European Games.
Af Anders Keld Messer23.
juni 2019 kl.
19.
01Bemærk: artiklen er mere end 30 dage gammelLæs opI dagens fire finaler i rytmisk gymnastik i vimpel, tøndebånd, bold og køller kunne 20-årige Linoy Ashram og 20-årige Dina Averina dele de fire guldmedaljer imellem sig.
Russisk favorit får guld i tøndebånd og vimpelAverina, der vandt guld i kvindernes individuelle mangekamp i rytmisk gymnastik lørdag eftermiddag, kunne i dag tilføje to ekstra guldmedaljer til samlingen.
I tøndebåndsserien sikrede Averina sig guldmedaljen med 22.
850 point foran hviderussiske Katsiaryna Halkina og ukrainske Vlada Nikolchenko på hhv.
21.
750 og 21.
450 point.
I vimpeldisciplinen kunne Averina med rolige bevægelser sikre sig den anden guldmedalje med 21.
350 point foran Ashram på 21.
100 point og bulgarske Katrin Taseva på 20.
450 point.
Du kan se Averina vinde guld i tøndebånd og vimpel i toppen af artiklen.
Ashram sætter en stopper for russisk dominansEfter sølvmedaljen i kvindernes individuelle mangekamp i rytmisk gymnastik var Ashram igen med i topstriden om medaljerne.
I boldserien sikrede hun sig førstepladsen med 22.
500 point foran bulgarske Katrin Taseva på 21.
400 point og Averina på 21.
300 point.
I serien med køller var der tæt løb mellem Ashram og Averina.
I sidste ende trak israeleren det længste strå, og kunne med 22.
700 point sikre sig førstepladsen, foran Averina med 22.
600 point, der måtte tage til takke med sølv.
Bronzemedaljen gik til ukrainske Vlada Nikolchenko på 21.
750 point.
Du kan se Ashram vinde guld i bold og køller i klippet her:FacebookTwitterKopier linkEmner:Bulgarien|Gymnastik




https://www.dr.dk/nyheder/udland/mellemoestkorrespondent-det-tog-halvanden-time-og-saa-var-dansk-dreng-ude-af-syrien

UdlandMellemøstkorrespondent: 'Det tog halvanden time og så var dansk dreng ude af Syrien'DR var til stede, da 13-årig alvorligt såret dreng blev evakuereret af danske myndigheder.
Her har chefen for Udenrigsministeriets Borgerservice underskrevet dokumenterne for at få 13-årig dansk dreng udleveret fra Syrien.
Af Louise Dalsgaard23.
juni 2019 kl.
18.
19Bemærk: artiklen er mere end 30 dage gammelLæs op- Det hele gik meget hurtigt og var velkoordineret.
Sådan beskriver DR's mellemøstkorrespondent Michael S.
Lund den aktion, som i dag førte til, at en såret, 13-årig dreng blev hentet ud af Syrien.
Michael S.
Lund var til stede i området omkring den syriske grænse, hvor aktionen foregik.
- Delegationen ankom lige efter middag til den syriske side af grænsen sammen med en ambulance.
Drengen blev så flyttet over i ambulancen på en båre fra en anden ambulance, fortæller Michael S.
Lund.
Den danske delegation bestod af flere sikkerhedsfolk og var ledet af chefen for Udenrigsministeriets Borgerservice, Kristoffer Vivike.
- Det var også ham, der underskrev overleveringspapirerne for drengen, inden ambulancen så lige så stille kørte ud af landet med drengen om bord.
Det hele tog omkring halvanden time, fortæller Michael S.
Lund.
Her ankommer den danske delgation sammen med en ambulance, der skal have den 13-årige dreng med:Familiemedlemmer står for hjemtransportDen 13-årige dreng rejste ifølge DR Nyheders oplysninger til Syrien sammen med sine forældre for godt fire år siden.
Forældrene ville støtte Islamisk Stat.
I foråret 2019 blev han skudt i ryggen under kampene om terrororganisationens sidste højborg i Syrien i byen Baghouz.
Siden har drengen sammen med sin mor og søskende opholdt sig på et hospital og i flygtningelejren Al-Hol, og ifølge DR Nyheders oplysninger har danske myndigheder i længere tid arbejdet på at få ham hentet ud af Syrien, fordi han har behov for lægebehandling.
Udenrigsministeriet kan af hensyn til tavshedspligt i sagen ikke fortælle detaljer om, hvad der sker, nu hvor den 13-årige dreng har forladt Syrien.
- Drengens pårørende i Danmark er orienteret om den medicinske evakuering og vil snarest overtage ansvaret for drengen og selv stå for hjemtransporten til Danmark, lyder det i en skriftlig udtalelse fra ministeriet.
- Man føler sig ikke tryg i lejrenMichael S.
Lund har de seneste dage været i flygtningelejren Al-Hol.
Lejren er den største flygtningelejr i det nordlige Syrien, hvor tusindvis af tidligere Islamisk Stat-krigere og deres børn bliver tilbageholdt.
- Det er nogle forfærdelige forhold, de lever under.
Der er ikke rindende vand og ordentlige sanitære forhold.
Mange er syge i lejren, fortæller Michael S.
Lund.
Der er klinikker i lejren og hospitaler tæt på.
Men livet er barskt.
De bor i telte i 45 graders varme, og der mangler mange slags medicin.
- Samtidig er det som om, man stadig er i Islamisk Stats kalifat, fordi der er så mange her, som fortsat sympatiserer med Islamisk Stats holdninger.
Danmark hjemtager den 13-årige dreng af humanitære årsager, men drengens mor skal fortsat blive i lejren.
Ifølge Michael S.
Lund er hendes ønske dog at komme væk hurtigst muligt:- Jeg har talt med drengens mor.
Hun vil ikke interviewes, men hun bekræfter, at hun har givet tilladelse til, at han kommer til Danmark uden resten af familien.
Hun lægger dog ikke skjul på, at hun og drengens søskende også gerne vil til Danmark.
Sagen åbner for dilemmaerMichael S.
Lund fortæller, at den 13-årige drengs sag åbner for en række spørgsmål om de resterende danske statsborgere i flygtningelejrene.
Ifølge DR Nyheders oplysninger tæller de over 25 kvinder og børn.
- Det er første gang, at Danmark officielt møder op og henter et barn af IS-sympatisører ud af Syrien, og det rejser selvfølgelig en række dilemmaer.
For hvad med de andre børn hernede, og hvad med den her drengs søskende, som han nu bliver adskilt fra?
- Jeg har talt med flere kvinder hernede, der brændende ønsker at komme retur til deres hjemlande, fordi forholdene hernede er så dårlige, siger Michael S.
Lund.
De kurdiske myndigheder, som står for lejrene, ønsker som udgangspunkt ikke at udlevere udenlandske statsborgeres børn, hvis ikke børnenes mødre også sendes med.
I tilfældet her har de gjort en undtagelse på grund af drengens tilstand.
- Når man spørger hernede siger de, at det handler om ikke at skille familier ad.
Men kurderne mener også, at vestlige lande har bedre ressourcer til for eksempel at afradikalisere mødrene til børnene, og at landene derfor bør tage imod.
Udenrigsministeriet oplyser til DR, at hver enkel sag om danske statsborgere i lejrene behandles enkeltvis ud fra sikkerhedsmæssige og humanitære hensyn.
FacebookTwitterKopier linkEmner:Islamisk Stat|Syrien|Udenrigsministeriet|Flygtninge og asylansøgere|Terrorisme




https://www.dr.dk/nyheder/udland/250000-tjekker-kraever-premierministerens-afgang

Udland250.
000 tjekker kræver premierministerens afgangPrag lagde søndag gader til de største folkelige demonstrationer siden Fløjlsrevolutionen.
Ifølge arrangørerne har 250.
000 tjekker i dag demonstreret og krævet premierminister Andrej Babis' afgang.
23.
juni 2019 kl.
18.
16Bemærk: artiklen er mere end 30 dage gammelLæs opAdskillige tusinde tjekker deltog søndag i en stor demonstration i Prag, hvor de krævede premierminister Andrej Babis' afgang.
Protesterne betegnes af Reuters som de største demonstrationer i Tjekkiet siden Fløjlsrevolutionen i 1989.
Demonstrationerne i Letna Park var kulminationen på en række protester mod Andrej Babis over de seneste uger.
Premierministeren undersøges i øjeblikket for svindel og magtmisbrug.
Arrangørerne af søndagens demonstration hævder, at op mod 250.
000 tjekker deltog i protesterne.
Tallet er dog ikke bekræftet, skriver nyhedsbureauet Reuters.
Nogle demonstranter bar bannere med påskriften "Træd tilbage, vi har fået nok".
Andre havde medbragt børn og familie til protesten, der forløb uden voldsepisoder.
/ritzau/ReutersFacebookTwitterKopier linkEmner:Demonstrationer|Prag|Tjekkiet




https://www.dr.dk/mitliv/parrene-afsloerer-her-er-min-kaerestes-mest-irriterende-vaner

Single eller satSe temaMit LivParrene afslører: Her er min kærestes mest irriterende vaner Når forelskelsen aftager, så begynder vi langsomt at lægge mærke til hinandens irriterende vaner.
Emilie Jørgensen og Noah Christtreu er stadig meget nyforelskede.
Dog er de så småt begyndt at lægge mærke til dårlige vaner hos hinanden.
Af Rikke Bjerge23.
juni 2019 kl.
18.
30Bemærk: artiklen er mere end 30 dage gammelLæs opKøkkenskuffer, der aldrig bliver lukket.
Tøj, som ligger på gulvet og flyder.
Opvasken, der hober sig op, inden du selv - igen - må gribe børsten.
Slikskålen, der tømmes, inden du selv har nået at sætte dig til rette i sofaen - eller lyden af en konstant snakken under filmen.
10 år senere på DR3 Lige nu på DRTV kan du se DR3's fiktionsserie '10 år senere' med Anders Grau og Martin Høgsted.
Her følger vi parret Micki og Lars, der bliver hovedkulds forelsket, da de møder hinanden.
10 år senere er det blevet dagligdag med alt, hvad der hører til af irriterende kærestevaner, hverdagens trummerum, forskellige interesser og problemer med økonomien.
Ja, du har nok gættet det.
Det handler om din kærestes dårlige vaner, som på mystisk vis pludselig dukker op, når den første forelskelse aftager, eller når I flytter sammen.
Læs også:'Der må være noget galt med dig': Her er de 30 værste fordomme, vi møder som singleOg selv mr.
eller mrs.
Perfect viser sig at have irriterende vaner, der kan være svære at abstrahere fra, når først du begynder at fokusere på det.
Heldigvis for artens overlevelse generede det dig bare ikke i starten af jeres forhold, forklarer psykolog Thomas Markersen, som har mange års erfaring som parterapeut og har været ekspert i DR-programmet 'Gift ved første blik'.
- Den første fase med forelskelsen gør os lidt dumme på den måde, at den forblænder os.
Man idealiserer den anden og ser personen i et helt særligt lys.
Det er en virkelig intens fase, hvor man kan finde sig i hvad som helst og ændre holdninger efter den nye kæreste, siger han.
Efter noget tid, typisk tre til 12 måneder, begynder den intense forelskelse stille og roligt at gå over.
Og her begynder de dårlige vaner at gå fra sødt til seriøst irriterende.
- Det er ok, at din nye kæreste, som du er vild med og føler dig heldig at have mødt, ikke tager opvasken.
Men når du når længere hen i forholdet, og du er mindre bange for at blive forladt, starter irritationen og brokkeriet, som han siger.
Thomas Markersen giver et godt råd, som han kalder 'grundsætningen'.
- Du kan ikke lave den anden om.
Du skal lave dig selv om og blive en rollemodel og inspirere derfra, lyder ekspertrådet.
Herunder kan du læse syv kærester eller kærestepar fortælle om hinandens dårlige vaner.
1'Andres rod kan godt være meget irriterende, når man har ADHD'Noah Christtreu, 19 år, og Emilie Jørgensen, 17 år, har været kærester i en måned.
Hvad faldt I for ved hinanden?
Emilie: Han er afslappet, og vi har meget tilfælles, samme humor.
Det er vigtigt.
Noah: I starten var det faktisk meget hendes udseende, hun er en supersmuk pige.
Og så er hun supersød.
Det gik op for mig, at hun har kæmpe omsorg og vil mig det bedste og passer på mig, og det har jeg ikke oplevet i andre forhold.
Jeg har ikke fået den opmærksomhed før, som jeg får fra Emilie.
Det betyder så meget for mig.
Det er derfor, jeg bare synes, hun er så skøn.
Vi er meget forelskede.
Dejligt!
Så har I vel ikke opdaget hinandens dårlige vaner endnu.
.
.
eller hvad?
Emilie: Han har nogle vaner, som ikke lige passer ind med mig.
Han har altid travlt.
Når man har en aftale, skal det gå hurtigt.
Jeg skal jo lige gøre mig klar og lige se godt ud, men han er sådan 'kan vi nå den bus om 10 minutter?
'.
Nej, det kan vi ikke.
Noah: Der er en naturlig forklaring.
Jeg har ADHD, så tingene går lidt hurtigere for mig, end det gør fra andre.
Det er bare ikke altid lige nemt at forstå eller indrette sig efter.
Jeg tager medicin, som gør mig mere rolig, så jeg ikke sidder og tripper på samme måde, som når det irriterer mig.
Emilie: Jeg kan godt mærke, han har meget energi, når han ikke har taget sin medicin, hvor jeg selv om morgenen sidder og er træt.
Noah: Du roder herremeget.
Men sådan er det, det gør vi allesammen.
Emilie.
Ja, jeg roder meget.
Noah rydder op på mit værelse, når han kommer hjem til mig.
Noah: Andres rod kan faktisk godt være meget irriterende, når man har ADHD.
Men jeg roder også selv næsten lige meget.
.
.
.
ej, jeg roder også selv lidt.
2'Hans negle ligger overalt'Parret Nicolai Østergård, 25 år, og Nina Gajda, 21 år, bor sammen og har opdaget hinandens dårlige vaner.
25-årige Nicolai Østergård bor sammen med 21-årige Nina Gajda.
De har været kærester i tre et halvt år.
Hvad faldt I for ved hinanden?
Nina: Jeg kunne lide, at han var meget funky.
Han skilte sig ud fra de andre, var anderledes og havde en god humor.
Og så så han også godt ud.
Nicolai: Nina er en hot babe.
Da vi skrev sammen i starten på Tinder, skrev vi ikke bare noget ligegyldigt og kedeligt til hinanden, som 'hvordan går det, hvor gammel er du'.
Vi talte om alt muligt, og vi fandt ret hurtigt ud af, at vi havde samme humor.
Det tror jeg er noget af det, der er allervigtigst.
Hvor dejligt.
Nu bor I sammen, så hvilke dårlige vaner har I opdaget hos den anden?
Nicolai: Nina har en vane med at rode ret meget.
Nina: Jeg roder ikke.
Nicolai: Ok, men tøjet går ikke selv tilbage i skabet, hvor det hører til, det er helt sikkert.
Der er også lidt med opvasken.
Men det bliver bedre og bedre, synes jeg.
Nina: Han klipper ikke negle, han river dem bare af, når de bliver for lange.
Og så smider han dem på gulvet.
Da vi flyttede fra vores første lejlighed og fjernede møblerne, var der fingernegle overalt på gulvet.
Nicolai: Ja, det er rigtigt.
Men jeg synes, det føles meget ubehageligt at klippe negle med en neglesaks.
Det er en ulækker vane, det ved jeg.
Hvorfor smider du dem ikke ud i skraldespanden?
Nicolai: Jeg prøvede at putte dem i lommen, men så faldt de bare ud.
Jeg vil gerne stoppe, men det er en dårlig vane, jeg har haft, siden jeg var barn.
Det er svært at ændre.
En anden dårlig vane, jeg har, er, at jeg virkelig er forfærdelig om morgenen.
Jeg er meget irritabel den første halve time og helt ubærlig rent socialt.
Nina: Ja, det er helt vildt.
Nogle gange overvejer jeg seriøst at slå op med Nicolai, fordi han er så morgensur.
Det er rigtig hårdt, når jeg slår øjnene op og tænker 'ej, hvilken smuk dag, lad os tage en kaffe', og han bare er totalt sur og svarer 'grrrrr!
'3'Han spytter overalt.
Jeg hader det'19-årige Marlon Villarba og 18-årige Caroline Nielsen har været kærester i fire måneder.
Hvad faldt I for ved hinanden?
Caroline: Jeg faldt helt klart for hans personlighed.
Han var rigtig sød og charmerende, og jeg følte mig meget tryg med ham.
Marlon: Jeg faldt allerførst for hendes øjne.
Hun er smuk, lige min type.
Og så faldt jeg for hendes væremåde og hendes personlighed og det, at jeg kan føle mig tryg og være mig selv.
Skønt.
Men har I også allerede opdaget nogle dårlige vaner hos hinanden?
Caroline: Han spytter overalt.
Jeg hader det.
Jeg har vist aldrig sagt det til ham, nu hvor jeg tænker over det.
Jeg synes, det er totalt ucharmerende.
Marlon: Jeg skal nok stoppe, skat.
Carolines dårlige vane er, at hun bander ret meget.
Jo, du gør.
Til at starte med bandede hun slet ikke, og det var tiltrækkende på en måde, men så kom det hele frem, da hun følte sig tryg.
4'Han er meget punktlig'21-årige Josephine Møller har været sammen med sin 25-årige kæreste i tre måneder.
Hvad faldt du for ved ham?
- Jeg mødte ham gennem fælles veninder og faldt for hans væremåde og den måde, han var på med andre.
Han havde en god humor og gode vibes.
Nu har I været sammen nogle måneder.
Har du opdaget nogle dårlige vaner?
- Han kan godt lide at komme præcis til tiden.
Han er meget punktlig.
Jeg tager det hele lidt mere stille og roligt og behøver ikke være der på det minut, vi har aftalt.
Selv om han ikke bliver sur, får jeg dårlig samvittighed over at være så relaxed.
Hvad ville han sige, er din dårlige vane?
- Han ville nok også sige, jeg er lidt af et rodehoved.
5'Hun har det med at købe potteplanter.
Rigtig mange'Rasmus Lind, 29 år, og hans 28-årige kæreste har været sammen i knap to år og bor sammen.
Hvad faldt du for ved hende?
- Jeg faldt for hendes energi og positive tilgang til alting.
I bor sammen.
Har du bemærket dårlige vaner?
- Hun har det med at købe potteplanter.
Rigtig mange.
Alene i dag har hun købt to nye.
Den havde jeg ikke set komme.
Så kommer hun hjem med et skyldbetynget ansigt og en ny potteplante og siger 'er det ok, at jeg stiller den her?
'.
Vi har utrolig mange potteplanter i vores lille toværelses lejlighed.
Men så længe hun ikke forventer, jeg passer dem, er det ok.
Hvad ville hun sige, er din dårlige vane?
- Jeg tror ikke, hun havde regnet med, at jeg står op klokken 06 hver lørdag og bager brød, uanset hvad jeg har lavet fredag.
Jeg gør det, så hun har nybagt brød, når hun vågner.
Det, synes jeg, er hyggeligt.
6'Så hører man pludselig sådan nogle meget høje udbrud'20-årige Poppy Jones og 22-årige Alfred Felumb har været kærester i to år og bor sammen.
Hvad faldt I for ved hinanden?
Poppy: Alfred er interessant og sød, og hans øjne smilede.
Han snakker altid om ting, jeg ikke nødvendigvis ved noget om, og han er god med ord og følelser.
Og så har vi samme interesse i film.
Alfred: Jeg syntes, du var ret sej.
Og så var du selvfølgelig pæn derudover.
Du var meget sådan problemfri, forstået på den måde, at der ikke var så mange problemer og traumer.
Du var meget stabil, et afrundet menneske, og det passede godt til mig.
Du var altid glad og i godt humør og havde ikke kun lyst til at snakke om sorger.
Hvilke dårlige vaner har I opdaget hos hinanden?
Poppy: Når du spiller Dark Souls på Playstation og bliver totalt opslugt, hører man pludselig et højt 'aaargh', sådan nogle meget høje udbrud.
Det havde jeg ikke forventet, inden vi flyttede sammen.
Alt det med at rode og så videre forventer man, men den med de meget høje udbrud havde jeg ikke set komme.
Det var overraskende.
Alfred: Vi har ikke noget fjernsyn, men en projektor, der fylder hele bagvæggen af vores et-værelses.
Så når jeg spiller Playstation, kan jeg ikke rigtigt gå andre steder hen.
Poppy: Det generer mig ikke.
Det er mere sådan noget som opvask.
At den er der, og at jeg ofte tager den.
Det er nok den klassiske i forhold.
Alfred: Det har jeg aldrig tænkt over.
Med Poppy var det en overraskelse, men ikke en irritation, at du er så bæredygtig med din broccoli og din affaldssortering og dine sorteringssække og ingen plastik.
Nu er jeg med på den grønne bølge, så det er kun godt.
Jeg vidste bare ikke, du gik så meget op i det.
7'Hun er lidt et rodehoved'23-årige Viktor Funch bor sammen med sin 21-årige kæreste.
De har været sammen i fire år.
Hvad faldt du for ved din kæreste?
- Jeg faldt for hendes person.
Hun er udadgående, fremme i skoene, og der blev taget meget initiativ, der var gang i hende.
Nu har I været sammen i fire år.
Hvilke dårlige vaner har du opdaget hos hende?
- Hun er lidt et rodehoved, det fandt jeg ud af, efter vi flyttede sammen.
Hun er kreativt anlagt, og det er åbenbart lig med at rode.
Hun tegner meget, maler meget, og der ligger ofte ting over det hele.
Vi bor på 30 m2, så det virker også mere voldsomt, fordi vi ikke har plads eller flader at lægge tingene på.
Alt bliver hurtigt rodet til.
Når jeg gør opmærksom på det, siger hun 'nå ja', men så kommer hun fra det.
Hvad vil hun sige er din dårlige vane?
- Hun vil nok sige, at jeg tit er lidt fraværende, når jeg skal orientere mig.
For eksempel kan jeg dreje hovedet den anden vej, imens jeg taler, når vi cykler, så hun intet kan høre.
FacebookTwitterKopier linkEmner:Playstation|Humor|Husholdning og rengøring




https://www.dr.dk/nyheder/regionale/syd/ida-har-spaaet-om-fremtiden-i-25-aar-folk-kommer-ikke-laengere-snigende-langs

Syd- og SønderjyllandIda har spået om fremtiden i 25 år: Folk kommer ikke længere 'snigende langs husmuren' når de skal til heksInteressen for hekseri vokser.
Klimadebatten og en stigende respekt for naturen kan være en forklaring, mener forsker.
Ida Christensen har siden barnsben vidst, at hun kunne se ind i andre menneskers fremtid.
Derfor anser hun sig selv som en heks.
Af Louise Mandrup (interview) og Michael Hassingaard Pedersen23.
juni 2019 kl.
18.
01Bemærk: artiklen er mere end 30 dage gammelLæs opHeksen fra Terkelsbøl.
Det kalder Ida Christensen sig.
I mere end 25 år har hun udøvet hekseri fra sit hjem i Tinglev i Sønderjylland, hvor folk er kommet for at få vished om deres fremtid.
- De kommer med spørgsmål om både deres arbejde, kærlighedsliv og hussalg.
Ida Christensen har siden barnsben vidst, at hun havde nogle helt særlige evner.
Både hendes far og farmor havde de samme clairvoyante evner.
- Når du kommer ind til mig, beder jeg dig om at tænke og koncentrere dig om det, du gerne vil vide noget om.
Så ser jeg en film med de ting, der kommer til at ske, fortæller hun.
Kalder sig heks med stolthedHavde Ida Christensen levet for cirka 500 år siden, var hun formentlig blevet jagtet og brændt på et bål.
De dage er heldigvis ovre, og nu er hekseri og interessen for hekse til gengæld blevet populær.
Og interessen vokser.
HekseafbrændingerDen første danske heks blev brændt på bålet i 1540.
Den sidste officielt dømte heks blev brændt i 1693.
Alt i alt blev omkring 1.
000 mænd og kvinder brændt som hekse i Danmark.
Det fortæller seniorforsker ved Dansk Folkemindesamling Caroline Nyvang.
- I dag er det en identitet, man aktivt tager på sig - ikke en anklage.
Der er en form for styrke ved at kalde sig heks i dag, som slet ikke har paralleller til den heks, der blev forfulgt under hekseprocesserne.
Klimabevidstheden, vi ser for tiden, stemmer godt overens med den del af heksetroen, der handler om at have respekt for naturen og have en tiltro til, at den er besjælet.
Caroline Nyvang, seniorforskerI det hele taget er interessen for bevægelser og trosretninger, der hylder naturens kræfter, på vej frem.
Ikke mindst på grund af klimadebatten.
- Klimabevidstheden, vi ser for tiden, stemmer godt overens med den del af heksetroen, der handler om at have respekt for naturen og have en tiltro til, at den er besjælet.
Det er et fællestræk for moderne hekse, fortæller Caroline Nyvang.
Derudover mener hun, at heksebevægelsen også har fået et boost af, at det er blevet lettere at finde digitale fællesskaber, så hekseringe ikke kun er noget, der finder sted langt ude i skoven.
Det er folks tanker og fremtid, som Ida Christensen hævder, at hun kan tyde.
Hun har i mere end 25 år spået over folks fremtid.
 - Folks tanker går over i mig, så blander jeg kortene og lægger kortene ned på bordet, hvorefter jeg så tyder folks tanker og fremtid.
Jeg bruger kortrene, så folk bedre kan forstå, hvad det er, jeg ser, siger Ida Christensen.
 Det er disse billedkort, Ida Christensen bruger.
 - Folk skal ikke betragte det som om, at de får en dom over deres fremtid, de skal betragte det som en vejledning, siger Ida Christensen.
1 / 4Det er folks tanker og fremtid, som Ida Christensen hævder, at hun kan tyde.
Hun har i mere end 25 år spået over folks fremtid.
1 / 4- Folks tanker går over i mig, så blander jeg kortene og lægger kortene ned på bordet, hvorefter jeg så tyder folks tanker og fremtid.
Jeg bruger kortrene, så folk bedre kan forstå, hvad det er, jeg ser, siger Ida Christensen.
2 / 4Det er disse billedkort, Ida Christensen bruger.
3 / 4- Folk skal ikke betragte det som om, at de får en dom over deres fremtid, de skal betragte det som en vejledning, siger Ida Christensen.
4 / 4Læs også:Find en heks tæt på dig: Omkring 1.
000 endte på båletFolk tør sige, at de opsøger en heksHos Ribe Heksemuseum genkender man også den voksende interesse for hekseriet.
- De er særligt interesserede i det magiske.
Der er folk, der tilbyder at komme og fortælle om deres egen dyrkelse af hekseri og magi.
Jeg tror bestemt, at tendensen er, at vi vil se mere af det de kommende år, siger Lulu Anne Hansen, der er leder af historieenheden på museet.
Heksene og sankthansIfølge gammel folketro fløj de danske og tyske hekse sankthansaften til Bloksbjerg, der ligger i Tyskland.
Her holdt de den årlige heksesabbat, hvor de mødte og hyldede djævlen med messer og orgier.
Kilde: Den Store Danske, GyldendalDen sønderjyske heks Ida Christensen oplever også, at synet på hendes hekseri har ændret sig igennem tiden.
- For mange år siden kom folk til mig snigende langs husmuren.
Man skulle helst ikke se dem.
Men i dag kan folk godt komme tre ad gangen – folk er mere åbne om, at de går til en heks.
Der findes ingen opgørelse over, hvor mange der ser sig selv som hekse i Danmark.
Ida Christensen mener, at hun kan se ind i folks fremtid.
Hør hende fortælle om det herunder:FacebookTwitterKopier linkEmner:Klimaændringer|Dansk Folkemindesamling|Jylland|Museer|Ribe




https://www.dr.dk/sporten/formel1/magnussen-slutter-endnu-engang-i-den-tunge-ende

Formel1Magnussen slutter endnu engang i den tunge endeDen danske racerkører Kevin Magnussen blev nummer 17 i Formel 1-grandprixet i Frankrig.
Lewis Hamilton vandt.
Kevin Magnussen sluttede som nummer 17 i det franske grandprix.
23.
juni 2019 kl.
16.
55Bemærk: artiklen er mere end 30 dage gammelLæs opKevin Magnussen (Haas) havde ikke den bedste dag, da han søndag blev nummer 17 i Formel 1-grandprixet i Frankrig.
Lewis Hamilton (Mercedes), som var i total kontrol fra start til slut, vandt løbet foran holdkammeraten Valtteri Bottas.
Dermed udbyggede Hamilton føringen i den samlede stilling.
Generelt var det et løb uden den helt store dramatik, og for Magnussen var der kun kortvarigt håb om en succesoplevelse.
Magnussen begyndte som nummer 15, og danskeren fik en god start med et par overhalinger og en placering som nummer 13.
Læs også:OMGANG FOR OMGANG Magnussen slutter igen i den kedelige endeSå kunne Haas så småt dufte VM-point, da der ikke var så langt op til top-10.
Men sådan gik det ikke.
På den varme asfalt på banen i Frankrig fik Magnussen store problemer med at holde sin position.
Og kort efter var Magnussen blevet overhalet af både Lance Stroll, Alexander Albon og Daniil Kvyat.
Opgivende MagnussenNedturen fik Magnussen til at beklage sig over radiokommunikationen med sit hold.
Lewis Hamilton udbygger sin føring i VM-stillingen med sejren i det franske grandprix.
- Jeg er virkelig under stort pres her, lød det fra Magnussen med et opgivende tonefald.
Efter et pitstop, hvor Magnussen skiftede dæktype fra har medium til hard, røg han helt ned på sidstepladsen som nummer 20.
Herfra nåede Magnussen at hente fire placeringer, så det hele endte med en 17.
-plads.
Værre gik det for den anden Haas-kører, Romain Grosjean, som udgik, da der kun resterede få omgange.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Frankrig|Formel 1|Motorsport




https://www.dr.dk/sporten/cykling/colombianer-koerer-sig-i-stilling-som-favorit-til-tour-de-france-med-stor-sejr

CyklingColombianer kører sig i stilling som favorit til Tour de France med stor sejrMed bare ni dage til Tour de France vandt colombianske Egan Bernal samlet Schweiz Rundt.
Den vævre colombianer er efter sejren i Schweiz Rundt en af favoritterne til at vinde Tour de France.
23.
juni 2019 kl.
17.
09Bemærk: artiklen er mere end 30 dage gammelLæs opEgan Bernal (Ineos) kunne søndag konstatere, at formen er i top, inden det om mindre end 14 dage går løs i Tour de France.
Her kunne den 22-årige colombianer nyde den perfekte optakt til sommerens store etapeløb, da han samlet vandt Schweiz Rundt.
Det skete efter en 9.
etape, der blev vundet af Hugh Carthy (Education First) efter en hel dag i udbrud.
Med den samlede sejr går Egan Bernal dermed ind til Touren som særdeles skarpsleben i favoritfeltet.
Læs også:Kæmpetalenterne Asgreen og Kragh brager ind i top tre på enkeltstartDet står klart efter en række afbud fra profiler på det seneste, og derfor er forventningerne store til Bernal, ligesom de også må formodes at være til holdkammeraten Geraint Thomas, der vandt Tour de France i fjor.
Brite var i udbrud i hele etapenEgan Bernal havde inden dagens bjergetape i området omkring byen Goms et forspring ned til Rohan Dennis (Bahrain-Merida) på 22 sekunder.
Egan Bernal viste i Schweiz Rundt, at han har talent for at køre i bjerge.
Det kunne verdensmesteren i enkeltstart ikke indhente, og de to topkandidater sad sammen i jagten på førende Hugh Carthy til sidst, uden at Rohan Dennis kunne true på nogen måde.
Læs også:Verdensstjerne flår førertrøjen af dansk kæmpetalentEtapen bød på 3000 højdemeter og blot 101 kilometer, og det udnyttede Hugh Carthy til et gigantisk angreb, hvor han stort set var alene i front på hele etapen og kørte alene i mål.
Dermed sikrede den 24-årige brite sig sin femte professionelle sejr, som nok med afstand er hans flotteste efter at have passeret tre bjergpas alene og holdt konkurrenterne væk.
/ritzau/FacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Bahrain-Merida|Frankrig|Cykelsport




https://www.dr.dk/sporten/oevrig/guldregn-over-de-danske-roere-ved-world-cup-loeb

Øvrig sportGuldregn over de danske roere ved World Cup-løbBåde Sverri Nielsen og den kvindelige firer vandt guld ved World Cuppen i den polske by Poznan.
Den danske guldfirer har kun trænet sammen i ti dage forud for løbet i Polen.
(foto: Dansk Forening for Rosport).
Af Johan Haarløv23.
juni 2019 kl.
16.
38Bemærk: artiklen er mere end 30 dage gammelLæs opDe danske roere havde søndag en strålende dag på vandet i den polske by Poznan.
To gange kom danskerne øverst på skamlen og kunne juble over at have vundet guldmedaljer.
I kvindernes firer lykkedes det for Lærke Berg Rasmussen, Frida Sanggaard Nielsen, Ida Gørtz Jacobsen og Christina Juhl Johansen at føre det meste af løbet, og på det afsluttende stræk fik danskerne afværget et sent angreb fra Kina.
Danskerne vandt løbet med et sekund ned til kineserne, der sluttede foran Australien.
Læs også:Kaproning på Themsen: Danske Ida vinder eliteuniversiteternes legendariske duelEn imponerende bedrift af den forholdsvis nyetablerede konstellation, der blot havde trænet sammen i ti dage forud for World Cup-løbet i Polen.
- Det er min første guldmedalje som senior, og jeg var så glad, at jeg græd, da vi krydsede målstregen, siger Frida Sanggaard Nielsen ifølge worldrowing.
com.
Slog stærkt feltI mændenes singlesculler lykkedes det Sverri Nielsen at gøre kvinderne kunststykket efter.
Og det siger ikke så lidt, for Sverri var i finalen oppe imod verdensmesteren fra 2018, norske Kjetil Borch, europamesteren fra i år, Oliver Zeidler fra Tyskland, samt VM-medaljetageren Angel Fournier Rodriguez fra Cuba.
Sverri Nielsen havde aldrig før vundet en medalje i World Cuppen i denne klasse, som han blev nummer fire i ved europamesterskaberne.
Men det lykkedes ham at holde det stærke felt bag sig og vinde guldet.
- Det er fedt!
Jeg har været i finalen nogle gange, men har aldrig formået at kunne følge helt med.
Så det er fantastisk at vinde, og at vinde løbet er bare endnu bedre, siger Sverri Nielsen til worldrowing.
com.
FacebookTwitterKopier linkEmner:Polen|Roning|Australien|Cuba|Kina




https://www.dr.dk/nyheder/kultur/dansk-rockstjerne-taler-ud-om-depression-og-selvmordsforsoeg-jeg-skammer-mig-ikke-det

COPENHELL 2019Se temaKulturDansk rockstjerne taler ud om depression og selvmordsforsøg: Jeg skammer mig ikke - det er en del af migSvend Karlsson fra bandet Baest gik ned med flaget, da musikdrømmen tog fart.
Af Morten Bjerregaard23.
juni 2019 kl.
17.
00Læs opPå ydersiden så det ud til, at den dengang 22-årige Svend Karlsson var på toppen og på vej mod succes.
Har du selv brug for hjælp?
Hvis du selv er i krise eller har tanker om selvmord, så ræk ud og sig det højt til nogen.
Du kan kontakte Livsliniens telefonrådgivning på 70 201 201 alle dage fra klokken 11 til 04.
Du kan også chatte med Livslinjens rådgivere, hvis du er tryggere ved det.
Her er der en liste over de steder, hvor du kan få hjælp.
Dødsmetalbandet Baest, som Svend spiller guitar i, var lige gået i gang med at indspille sin debutplade 'Danse Macabre' i slutningen af 2017, og der var snak i krogene om en stor pladekontrakt, med alt hvad det medfører af muligheder.
Men indeni i havde han det helt ad helvede til.
Og på andendagen af pladeindspilningen gik det helt galt.
- Jeg var presset på alt.
Lige pludselig var der et forventningspres, for nu skulle vi til at være et stort band.
Internt i bandet var vi heller ikke helt enige om sangene, og jeg var helt vildt usikker på min egen rolle i bandet, og om jeg overhovedet var god nok, fortæller den nu 24-årige Svend Karlsson.
Svend Karlsson om når det hele ramler: - Alt bliver meningsløst, for lige meget hvad man gør, så bliver det noget lort.
Og så var min hukommelse nærmest ikke eksisterende - alt føltes tåget.
)Løb ud foran biler og hoppede i frossen åSummen af forventningspresset, hans rolle i Baest og usikkerheden om sit eget værd, fik det hele til at brænde sammen.
Så slemt, at han to gange forsøgte at tage sit eget liv.
- Første gang løb jeg ud foran nogle biler og anden gang hoppede jeg i Aarhus A, men fortrød.
Jeg var i mine følelsers vold, og det føltes som en løsning, fordi jeg var et sted, hvor jeg ikke kunne overskue noget som helst, fortæller han.
Selvmordsforsøgene skulle vise sig at blive et vendepunkt for den fremadstormende guitarist.
- I hele perioden efter sammenbruddet var Baest et kæmpe anker for mig, fordi jeg laver det, jeg drømmer om med dem, siger Svend Karlsson.
)Efter et solidt pres fra sin daværende kæreste gik han til lægen, som straks sygemeldte ham og henviste ham til et behandlingsforløb på psykiatrisk hospital i Risskov.
- Jeg blev sygemeldt, fordi jeg fik angst for mange ting.
Og samtidig var jeg også depressiv og sindssygt stresset.
Jeg brændte simpelthen sammen.
Alt var for meget.
Og jeg var for meget.
Og det vidste jeg godt, og derfor ramte den efterfølgende dårlige samvittighed dobbelt så hårdt.
Det var skruen uden ende.
- Det er hverken flovt eller pinligtStraks efter sygemeldingen flyttede Svend Karlsson tilbage til forældrene i byen Mørke nord for Aarhus, og der bor han også den dag i dag.
- Der er trygt og rart, og vi har det rigtig godt sammen.
Når man har haft sådan et sammenbrud, som jeg har, så er det vigtigt med faste rammer.
- Når jeg er i Mørke, så er det fordi, jeg skal arbejde som lærervikar, hvor alt er sat i system.
Når jeg så er Svend i Baest, så er der nogle andre grænser.
Det er meget mere løssluppent, og jeg er lidt en anden person, siger Svend Karlsson.
Det er ikke din egen skyld, hvis du har det dårligt psykisk, det handler om alt muligt andetSvend Karlsson, guitarist i BaestI DR3-dokumentaren 'Min Satans Familie' fortæller han også åbent og ærligt om sin sygemelding.
For det er vigtigt for ham at stikke til tabuet om psykiske problemer og konsekvenserne, det medfører.
- Nærmest alle får jo stillet diagnoserne angst og depression, men meget få snakker højt om det.
Og det forstår jeg godt, for det er svært og personligt at tale om, siger Svend Karlsson og uddyber:- Men jeg har accepteret, at det er en del af mig, og det er ikke noget, jeg skal være flov eller pinlig over.
Det er ikke din egen skyld, hvis du har det dårligt psykisk, det handler om alt muligt andet.
Nedtur vendt til kreativ kraftI dag, knap halvandet år efter sammenbruddet, er Svend Karlsson et meget bedre sted - både psykisk og musikalsk.
- Jeg føler mig som verdens heldigste mand, fordi jeg får lov til at lave det, jeg altid har drømt om, siger 24-årige Svend Karlsson.
)De negative tanker og usikkerheden om egne evner kan stadig vise sit grimme ansigt nu og da, men Baest-guitaristen har formået at få vendt sin nedtur til en boble af kreativitet.
- For mig var slutningen af min sygemelding en sindssygt kreativ periode.
Det tror jeg sker, fordi man er i sine følelsers vold, og det hele kommer helt tæt på.
Det gav mig mange tanker og idéer, som jeg brugte kreativt.
- Og så var det en kæmpe bekræftelse, at de andre drenge synes, det er fedt.
Så hele situationen blevet vendt til noget positivt, siger Svend Karlsson.
Dødsmetaldrengene fra Baest har i samme periode gået fra succes til succes og spillede sin største koncert til dato, da de fik 15.
000 fans til at gå i ekstase lørdag aften på metalfestivalen Copenhell i København.
Snart skal bandet spille på Roskilde Festival, og derefter skal de på turné.
FacebookTwitterKopier linkEmner:Sygdomme og lidelser|Aarhus|DR3|København|Pop og rock




https://www.dr.dk/sporten/fodbold/superliga/dbu-direktoer-superliga-var-bliver-ikke-en-discount-loesning

SuperligaDBU-direktør: 'Superliga-VAR bliver ikke en discount løsning'Fra sommeren 2020 får dommerne i Superligaen muligheden for at få videohjælp til at dømme kampene.
Dommer Jakob Kehlet og hans kollegaer i Superligaen får måske mindre skæld ud af spillerne i fremtiden, når der indføres VAR i den bedste danske fodboldrække.
Af Rasmus Dalgaard og Mikkel Bartholdy Olsen23.
juni 2019 kl.
16.
15Bemærk: artiklen er mere end 30 dage gammelLæs opVAR var ikke en døgnflue.
VAR er kommet for at blive.
Sådan lyder vurderingen fra Kenneth Reeh, der er konstitueret administrerende direktør i DBU, og det er derfor, at DBU i dag har godkendt indførelse af VAR i Superligaen fra sommeren 2020.
Han mener, at VAR bliver en stor gevinst for den bedste danske fodboldrække.
- Det er med til at udvikle de danske dommere, så vi kan få dem tilbage i verdenseliten, det giver bedre kendelser, det giver en bedre Superliga, og det givet et bedre produkt, siger Kenneth Reeh.
- Vi tror, det er en teknologisk platform, som vi skal investere i.
Når vi kigger på de ligaer, som vi sammenligner os med, Holland, Belgien, Schweiz, så har de været i gang i et stykke tid, og vi kan se, at det løfter deres ligaer og deres dommere, siger han.
I amerikansk fodbold har dommeren mulighed for at gå ud og tjekke situationerne efter, men der er det bare et fedt element, og det bliver det også med VAR i Superligaen, tror jeg.
Allan Gaarde, direktør i AaBMen det bliver ikke den store forkromede løsning, som man ser i de allerstørste ligaer i Europa eller ved EM og VM, der rammer Superligaen.
Det bliver derimod 'en god medium størrelse'.
- Vi arbejder stadig med tallene.
Vi har fået en rammeaftale på plads, så nu skal vi have lavet en teknologisk aftale, og vi skal have landet dommerne, og så tester vi det i efteråret i reserveholdsligaen.
Bliver det en discount version?
- Det bliver ikke en discountudgave; det kan jeg med sikkerhed sige, siger den administrerende direktør.
"Et fedt element"I AaB har man været store fortalere for at få indført VAR, og det forklarer direktør Allan Gaarde med, at man ser det som en naturlig udvikling af spillet.
- Nu har vi fået noget teknologi, så hvorfor ikke også give dommerne den mulighed for at gøre spillet mere retfærdigt?
- Vi tror, at underholdningsværdien kan blive rigtig fed.
Også for folk på stadion, for der er et spændingsmoment med VAR, siger Allan Gaarde.
Læs også:Superligaen får VAR fra sommeren 2020Et af kritikpunkterne i forhold til VAR er, at der er for meget ventetid og spilstop, når dommeren skal kigge video.
Allan Gaarde fortæller, at han mener, man nu er nede på så kort ventetid, at det er acceptabelt, og den ventetid, der kan opstå, den ser han ikke som noget negativt.
- Som alt andet, der handler om forandring, så skal VAR også lige finde sine ben at stå på, og jeg tror, det kun er et spørgsmål om tid, å er det ikke længere et problem, siger Allan Gaarde.
Se VAR-episoden fra VM i kvindefodbold, hvor Skotlands målmand får gult kort, og Argentina får lov at tage et straffespark om i overtiden, fordi Lee Alexander ikke havde begge ben på målstregen.
- I amerikansk fodbold har dommeren mulighed for at gå ud og tjekke situationerne efter, men der er det bare et fedt element, og det bliver det også med VAR i Superligaen, tror jeg.
Der går et år, før VAR er klar til at blive brugt i Superligaen.
Det kommende år skal bruges til at opkvalificere dommerne til at kunne håndtere systemet.
Det gælder både de dommere, der skal dømme kampene på banen, og de dommere, der skal sidde i et videorum og følge kampene.
DBU og Divisionsforeningen har i sinde at uddanne 12-14 dommere i VAR og et tilsvarende antal assisterende VAR-dommere til at sidde i et videorum.
VAR vil blive testet i Reserveligaen i den kommende sæson.
Læs også:Divisionsforeningen om Superliga-VAR: 'Sammenligneligt med de store ligaer'Det er planen, at udgifterne til at indkøbe og etablere VAR-teknologien skal deles mellem DBU og Divisionsforeningen (klubberne).
DBU står for at uddanne dommerne, mens hjemmeholdet afholder dommerudgifterne til hver kamp.
Dommerudgifterne vurderes i dag til at være 25.
000-30.
000 per kamp, og med VAR står udgiften til at blive fordoblet.
På grund af en estimeret ekstraomkostning på cirka 500.
000 per superligaklub per sæson stemte Hobro som den ene superligaklub imod at indføre VAR, har formand Lars Kühnel fortalt Jyllands-Posten.
FacebookTwitterKopier linkEmner:Allan Gaarde (sportschef)|DBU|Fodbold|AaB|Argentina




https://www.dr.dk/nyheder/udland/video-derfor-valfarter-turister-til-hallstatt-faa-den-helt-rigtige-selfie

UdlandVIDEO Derfor valfarter turister til Hallstatt for at få den helt rigtige selfieEn lille østrigsk flække er blevet turistmagnet på ganske kort tid.
DR's korrespondent har besøgt byen Hallstatt.
På kort tid er en østrigsk by blevet et tilløbsstykke for selfie-turister.
Af Signe Mai Kærsgaard Vilsbøll, Kasper Duncan Gram (video) og Reportage: Michael Reiter og Søren Gregersen (foto)23.
juni 2019 kl.
17.
18Bemærk: artiklen er mere end 30 dage gammelLæs opUanset om ferien står på action eller afslapning, sommerhus eller solkyst, så er der én ting, der i stigende grad bliver vigtig, når vi rejser ud i verden.
Det er det, man med et nyt ord kalder instragramability.
Rejsemålene skal tage sig godt ud på de billeder, vi lægger op på de sociale medier, og det er noget, som den lille by Hallstatt i de østrigske Alper lever op til.
Med sin glasklare blå sø, der er blidt omfavnet af majestætiske bjerge, valfarter mere end en million selfiesøgende turister hvert år til stedet for at tage det helt rigtige billede.
DR's korrespondent i Tyskland, Michael Reiter, har besøgt byen.
Klik på videoen ovenfor og se mere i Horisont på DR1 mandag aften klokken 21:55.
FacebookTwitterKopier linkEmner:Turisme|Tyskland




https://www.dr.dk/nyheder/regionale/syd/se-kortet-verdens-hurtigste-dannebrog-flyver-sankthans-mission-i-aften

Syd- og SønderjyllandSe kortet: 'Verdens hurtigste Dannebrog' flyver sankthans-mission i aftenKlokken 18.
00 letter et F16-fly malet som Dannebrog.
Flere steder i landet bliver det muligt at se det.
Det dannebrogsfarvede F16-fly tager igen i aften turen hen over Danmark.
Af Ulrik Bang-Mørch23.
juni 2019 kl.
16.
16Bemærk: artiklen er mere end 30 dage gammelLæs opMens mange skal fejre sankthans i aften, vil det være muligt mange steder at kigge op mod himlen og se det F16-kampfly, der er malet i dannebrogsfarver.
I sidste uge fløj det dannebrogsfarvede F16-fly over de største byer i Danmark, da man markerede Valdemarsdag og 800-års dagen for Dannebrog.
Men nu tager man turen igen i aften.
Det siger oberst og chef for Fighter Wing Skrydstrup Uffe Holstener-Jørgensen.
- Vi fik rigtig gode tilbagemeldinger, da vi fløj i sidste uge.
Men der var også mange, der var skuffet over, at vi ikke fløj over dér, hvor de bor.
Så blev vi enige om at flyve en tur mere og henover de steder, hvor vi ikke var sidst.
Og der syntes vi, at sankthansaften ville være en god anledning, siger Uffe Holstener-Jørgensen.
Her kan du se ruten:F16-flyet når forbi mange landsdele i aften.
Vi kommer bredere udI aften bliver det de lidt mindre byer og områder, der har mulighed for at se flyet.
- Nu prøver vi at komme lidt bredere ud.
Vi flyver over Bornholm, Sydsjælland, Nordjylland, Sønderjylland og ud på Vestkysten.
Så vi viser flyet frem så mange steder som muligt, siger Uffe Holstener-Jørgensen.
Flyet letter fra Skrydstrup kl.
18 og flyver derefter ned over Sønderjylland, Lolland og Falster og videre til Bornholm.
Herfra går turen til Sydsjælland og videre nordpå til Nordjylland, inden det går hjemover langs med Vestkysten.
Små to timer senere er flyet tilbage i Skrydstrup.
Sådan så det ud, da flyet kom på vingerne i sidste uge:Vejret tegner godtUffe Holstener-Jørgensen styrede selv F16-flyet i sidste uge, men der var vejret ikke helt godt, blandt andet fordi det var overskyet.
- Det var jo en stor oplevelse at være med til i sidste uge, men vejret var ikke helt med os, og på grund af noget tordenvejr måtte vi ændre ruten, siger Uffe Holstener-Jørgensen.
Sådan skulle det heldigvis ikke blive i aften.
For ifølge DR's vejrvært Louise Gade tegner det til at blive perfekt sankthansvejr.
Det ser nemlig ud som om, at vi får en lys og klar aften med sol og temperaturer på mellem 18 og 23 grader, og dermed skulle folk få rigtig gode muligheder for at se det flyvende Dannebrog.
- Vi håber, at der bliver en meget bedre chance for at se os, fordi vejret er så klart, som det er i dag, siger han.
F16-flyet kommer susende med 650 km/t i en højde på cirka 600 meter i aften.
F16-flyet vil suse gennem luften med cirka 650 km/t i aften.
FacebookTwitterKopier linkEmner:Flyvestation Skrydstrup|Jylland|Vejret|Luftvåben|Bornholm




https://www.dr.dk/sporten/formel1/omgang-omgang-magnussen-slutter-igen-i-den-kedelige-ende

Formel1OMGANG FOR OMGANG Magnussen slutter igen i den kedelige endeFølg Formel 1-grandprixet på Paul Ricard-banen i Frankrig direkte i tekst her.
Kevin Magnussen starter langt tilbage i det franske grandprix.
23.
juni 2019 kl.
14.
56Bemærk: artiklen er mere end 30 dage gammelLæs opFacebookTwitterKopier linkEmner:Frankrig




https://www.dr.dk/nyheder/indland/13-aarig-saaret-dansk-dreng-reddet-ud-af-syrien

Indland13-årig såret dansk dreng reddet ud af SyrienDrengens forældre støttede Islamisk Stat – nu bliver han reddet hjem til Danmark alene.
DR var til stede, da 13-årig dansk dreng i dag blev hentet ud af Syrien.
Af MIchael S.
Lund og Louise Dalsgaard23.
juni 2019 kl.
15.
36Bemærk: artiklen er mere end 30 dage gammelLæs opEn såret, 13-årig dansk dreng er netop blevet hentet ud af Syrien.
Det bekræfter Udenrigsministeriet over for DR Nyheder.
- Udenrigsministeriets Borgerservice kan bekræfte, at en alvorligt såret dreng med dansk statsborgerskab er blevet evakueret til et tredjeland med henblik på medicinsk stabilisering.
Det er første gang, at Danmark officielt evakuerer en statsborger fra de flygtninglejre i det nordlige Syrien, hvor flere tusinde IS-støtter bliver tilbageholdt.
Drengen har i flere måneder opholdt sig på et hospital og i flygtningelejren Al-Hol med sin mor og søskende, efter han ifølge DR Nyheders oplysninger blev skudt i ryggen under kampene om Islamisk Stats sidste højborg i Syrien i byen Baghouz.
Lederen af den danske delegation mødes her med forkvinden for udenlandske relationer i det kurdiske selvstyre i Nord- og Østsyrien, inden papirerne for overdragelsen blev underskrevet.
Det er første gang, Danmark officielt besøger det kurdiske selvstyre i området og hjælper en dansk statsborger ud.
(Foto: Michael S.
Lund)Udenrigsministeriet oplyser, at drengen er alvorligt såret, men at han efter omstændighederne har det godt.
Dreng blev kørt væk i ambulanceDen 13-årige dreng er lam i benene og kan ikke få den nødvendige hjælp og genoptræning i flygtningelejren i Syrien, fortæller DR's mellemøstkorrespondent Michael S.
Lund, der var til stede, da drengen blev hentet:- En dansk delegation ankom over middag på den syriske side af grænsen sammen med en ambulance.
Han blev så flyttet på en båre fra den ene ambulance til den anden og kørt ud af Syrien.
- Forinden havde lederen af den danske delegration underskrevet overleveringspapirerne, fortæller Michael S.
Lund, der befinder sig i området ved den syriske grænse.
Den 13-årige dreng skal nu opholde sig på et hospital uden for Danmark for at få den fornødne behandling, indtil familiemedlemmer kan hente ham hjem.
Ifølge DR Nyheders oplysninger er begge drengens forældre danske statsborgere.
De rejste til Syrien for omkring fire år siden med deres børn for at leve i Islamisk Stats såkaldte kalifat.
Faren er ifølge DR Nyheders oplysninger senere død i Syrien.
Drengens mor har givet tilladelseDR har mødt den 13-årige drengs mor i flygtningelejren Al-Hol.
Her opholder hun sig sammen med omkring 11.
000 andre udenlandske kvinder og børn, der har levet i Islamisk Stats kalifat.
Hun bor i et telt sammen med sine andre børn.
Moren ønsker ikke at give interview, men bekræfter over for DR, at hun har givet de danske myndigheder lov til at fragte hendes dreng ud af Syrien uden resten af familien.
- Moren ønsker også selv at kunne forlade flygtningelejren og vende tilbage til Danmark med sine andre børn, fortæller Michael S.
Lund, der har tilbragt de seneste dage i Al-Hol.
- Her i lejren er der sygdomme og mangel på ordentlig lægehjælp, og børnene vokser op omgivet af folk, der fortsat støtter Islamisk Stat.
Flygtningelejrene i SyrienAl-Hol og Al-Roj er to store flygtningelejre for IS-støtter i Syrien.
Her bliver kvinder og børn tilbageholdt.
I alt er 73.
000 tilbageholdt i Al-Hol.
Forholdene i lejrene bliver af Det Syriske Observatorium for Menneskerettigheder beskrevet som farlige, og organisationen vurderer, at mindst 271 personer er døde i lejrene.
Ifølge DR’s oplysninger opholder mere end 25 kvinder og børn med forbindelse til Danmark sig i lejre for Islamisk Stat-støtter i det nordlige Syrien.
Normalt udleverer de kurdiske myndigheder i området dog ikke børn til deres hjemlande uden at landene også tager mødrene med.
- Den her sag er helt speciel, fordi drengen er i en meget ulykkelig situation og ikke kan få den rette behandling her.
Derfor har vi gjort en undtagelse i det her unikke tilfælde, siger Kamal Akef, der er talsmand for det kurdiske selvstyre i Nord- og Østsyrien.
Den 27.
marts 2019 fortalte udenrigsminister Anders Samuelsen om overvejelserne for at hjemtage danske syrienkrigere og deres børn.
Flere børn er hentet til EuropaEn række europæiske lande er de seneste måneder begyndt at hente børn af Islamisk Stat-krigere hjem.
For godt to uger siden blev 12 forældreløse franske børn reddet ud af flytninglejre i Syrien.
Heraf to med dansk-fransk baggrund.
De børn er nu ifølge DR Nyheders oplysninger placeret hos plejeforældre i Frankrig, mens deres sag behandles.
Fakta: Disse europæiske lande har hentet børn hjemBelgien: 6 forældreløse børnNorge: 5 forældreløse børnSverige: 7 forældreløse børn (forhandler om 5 yderligere)Frankrig: 12 forældreløse børn (heraf to med dansk baggrund)Holland: 2 forældreløse børnVores nabolande Norge og Sverige har også hentet forældreløse børn hjem.
I de tilfælde har børnenes bedsteforældre arbejdet på at hente dem ud af lejrene i et samarbejde med myndighederne.
Talsmanden for det kurdiske selvstyre i Nord- og Østsyrien opfordrer dog Danmark og de andre lande til at tage imod børn, der ikke er forældreløse:- Vi så gerne, at landene tog imod både mødre og børn.
De har brug for hjælp til at komme af med deres ekstreme ideer, og det burde deres hjemlande hjælpe med, siger Kamal Akef.
Han tilføjer, at selvstyret mangler ressourcer til at drive flygtningelejrene og retsforfølge de mange IS-krigere i kurdernes varetægt.
I Danmark er der etableret en fælles myndighedsgruppe med blandt andet Justitsministeriet, Udenrigsministeriet og Udlændinge- og Integrationsministeriet.
- De konkrete sager belyses enkeltvis, navnlig ud fra sikkerhedsmæssige overvejelser, humanitære hensyn og vores retlige forpligtelser.
På denne baggrund vurderer de ansvarlige myndigheder, hvad der er den bedste løsning i hver enkelt sag, lyder det fra Udenrigsministeriets Borgerservice i et skriftligt svar.
FacebookTwitterKopier linkEmner:Anders Samuelsen (politiker)|Syrien|Udenrigsministeriet|Udlændinge- og Integrationsministeriet|Flygtninge og asylansøgere




https://www.dr.dk/sporten/oevrig/danske-judokvinder-er-faerdige-ved-european-games

Øvrig sportDanske judokvinder er færdige ved European GamesDe danske judokæmpere Lærke Olsen og Emilie Sook tabte begge deres første kamp ved European Games i Minsk.
23.
juni 2019 kl.
12.
10Bemærk: artiklen er mere end 30 dage gammelLæs opDe danske judokvinder er færdige ved European Games i Minsk, inden de for alvor kom i gang med turneringen.
Således tabte først Lærke Olsen og siden Emilie Sook deres indledende kamp i 16.
-delsfinalen.
Lærke Olsen var første dansker i aktion på den midterste måtte, og i 63 kilo-klassen måtte hun se sig slået af italieneren Edwige Gwend.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Olsen var domineret i det meste af kampen, og italieneren sejrede på tre danske straffe (shido).
Kendelser, som Olsen langt fra var enig i.
Hun var tydeligt frustreret, da hun forlod arenaen.
- Det var meget frustrerende, fordi jeg fik den anden straf for passivitet, da jeg lige havde angrebet to gange i træk.
Det kan man jo ikke give en straf for.
Dommerne så den ikke engang igennem på video, siger Lærke Olsen.
- Straffen satte mig under pres, for nu skulle jeg angribe, og så fik jeg en straf mere for et dårligt angreb.
Lærke Olsen var ellers kommet til Minsk med forhåbningen om at nå langt og hente point til OL-kvalifikationen.
- Jeg havde forventet top-7 med et mål om en medalje.
For os er European Games også EM, så det gør lidt mere ondt at tabe, siger hun efter at have sundet sig ovenpå nederlaget.
Slut for SookEn halv time efter Olsens nederlag formåede Emilie Sook ikke at nå længere i turneringen.
I 70 kilo-klassen måtte hun se sig slået af Daria Pogorzelec fra Polen.
Kampen blev afgjort, da danskeren trådte ud af måtten.
- Dommen var i gråzonen, men jeg accepterer den.
Det var en taktisk fejl af mig.
Det blev en meget taktisk kamp, og jeg formåede aldrig at få overtaget.
Jeg er meget skuffet, siger Emilie Sook.
Hun havde håbet at komme på medaljeskamlen senere søndag.
- Jeg har følt, at min form har været opadgående hele året, og jeg er kommet tættere og tættere på medaljerne, så ambitionen var - hvis alt gik op i en højere enhed - at få medalje.
- Jeg er glad at have været med til en forpremiere for OL, hvis jeg skulle være så heldig at komme med til Tokyo.
Det var en god test, men jeg er ked af, at jeg ikke fik vist, hvad jeg kan, siger Emilie Sook.
/ritzau/FacebookTwitterKopier linkEmner:Minsk|Kampsport|De Olympiske Lege|Polen|Tokyo




https://www.dr.dk/sporten/fodbold/superliga/divisionsforeningen-om-superliga-var-sammenligneligt-med-de-store-ligaer

SuperligaDivisionsforeningen om Superliga-VAR: 'Sammenligneligt med de store ligaer'Superligaen holder trit med nogle af de største europæiske ligaer ved at indføre VAR, siger Claus Thomsen.
Sådan så VAR-lokalet ud under VM i fodbold i Rusland i 2018, og nu rammer noget lignende den danske Superliga.
23.
juni 2019 kl.
13.
53Bemærk: artiklen er mere end 30 dage gammelLæs opDet vækker stor glæde i Divisionsforeningen, der repræsenterer de danske eliteklubber, at videodommersystemet VAR er indført i Superligaen fra sommeren 2020.
Det bringer ligaen tættere på flere af de internationale topligaer.
Det siger Divisionsforeningens direktør, Claus Thomsen, der sammen med DBU's bestyrelse har sat rammerne for den aftale, der skal sikre VAR i Superligaen.
- Hvis man kigger på de internationale erfaringer, går man fra noget, der ligner 96 procent korrekte kendelser til 99 procent korrekte kendelser i situationer, der meget let kan være kampafgørende.
Det er i sig selv et væsentligt kvalitetsløft.
Læs også:Superligaen i fodbold får videodommere fra 2020- Når man kan levere VAR til klubberne, fansene og tv-seerne, er det endnu et eksempel på, at vi leverer Superligaen på et højt internationalt niveau, der er sammenligneligt med de store ligaer, siger Claus Thomsen.
Første i SkandinavienSuperligaen bliver dermed den første liga i Skandinavien, der får VAR.
Det er allerede indført i flere af Europas største ligaer, og fra den kommende sæson hopper også Premier League med på VAR-vognen.
Spørgsmål: Vurderer du, at VAR gør Superligaen mere attraktiv at spille i end konkurrerende ligaer?
- Det er svært at sige.
Men Superligaen vil i hvert fald blive spillet på en måde som de andre store ligaer i Europa.
Der tales også om, at VAR har taktisk indflydelse på spillet, fordi der for eksempel bliver mere plads i feltet.
- Så spillerne kommer til at spille Superligaen under nogle forhold, som man også finder i store ligaer i udlandet, siger Claus Thomsen.
Han mener, at det er et sundhedstegn for Superligaen, at den er i stand til at tage nye initiativer til sig for at udvikle og forbedre produktet.
Se VAR-episoden fra VM i kvindefodbold, hvor Skotlands målmand får gult kort, og Argentina får lov at tage et straffespark om i overtiden, fordi Lee Alexander ikke havde begge ben på målstregen.
- Ligaen viser, at den er innovativ, det har man også tidligere set ved for eksempel at ændre turneringsformatet.
- Superligaen er innovativ og udviklingsorienteret på fodboldsiden, talentsiden, turneringsformatsiden og nu også på teknologisiden, siger Claus Thomsen.
Sammen med DBU skal Divisionsforeningen i løbet af de kommende måneder lave en aftale med dommerne og VAR-leverandørerne om betingelserne for at indføre teknologien i Superligaen.
Dernæst følger uddannelse af dommerne, som skal teste VAR i Reserveligaen, så videodommersystemet efter planen er klar til at blive taget i brug, når superligasæsonen 2020/21 sparkes i gang i juli 2020.
/ritzau/FacebookTwitterKopier linkEmner:Divisionsforeningen|Fodbold|DBU|Storbritannien|Argentina




https://www.dr.dk/nyheder/udland/kim-bildsoee-boris-johnson-slap-ikke-saa-godt-fra-joke-om-hoejlydt-skaenderi-med

BrexitSe temaUdlandKim Bildsøe: Boris Johnson slap ikke så godt fra joke om højlydt skænderi med kærestenPolitiet blev fredag tilkaldt til husspektakler hos Boris Johnson af naboer.
Boris Johnson deltog i går i et partimøde om ledervalget hos De Konservative i Birmingham.
Af Jakob Busk Olsen23.
juni 2019 kl.
20.
54Bemærk: artiklen er mere end 30 dage gammelLæs opValgkampen om at blive den næste premierminister i Storbritannien er knapt gået i gang, før storfavoritten skal håndtere den første møgsag.
Tidlig fredag blev politiet tilkaldt til tidligere udenrigsminister Boris Johnsons lejlighed af naboer, som var bekymrede for hans kæreste, efter de havde hørt et højlydt skænderi.
En nabo optog skænderiet og delte efterfølgende optagelsen med avisen The Guardian, som bragte historien fredag aften.
De tilkaldte politifolk fandt "ingen lovovertrædelser eller oplagte bekymringer" og forlod adressen igen, skriver avisen.
Men det har ikke forhindret sagen i at dominere forsiderne på de britiske aviser i løbet af weekenden.
Boris Johnson bor i øjeblikket i sin kærestes lejlighed i London.
Undveg spørgsmålBoris Johnson er under stigende pres for at skulle forklare, hvad der foregik i lejligheden.
Også fra sine konservative partikollegaer, skriver BBC.
For eksempel siger minister for international handel, Liam Fox, at det er bedre at udtale sig end at tillade, at sagen bliver en "distraktion".
Boris Johnson blev i går spurgt direkte til husspektaklerne under et partimøde i Birmingham.
Han undveg spørgsmålet med nogle vittige bemærkninger om, at han ikke troede folk i salen ville høre 'om den slags', men at de var mere interesserede i hans politik.
Hør hele Boris Johnsons svar på spørgsmålet i videoen:- Boris Johnson er rigtig god til med en sjov bemærkning og typisk britisk, underfundig humor at gøre lidt grin med det, der sker.
Det forsøgte han også i Birmingham i går, men det lykkedes ikke helt så godt, siger DR Nyheders Storbritannien-korrespondent Kim Bildsøe Lassen.
Han peger på et andet eksempel, hvor Johnson med større elegance slap ud af besværligt spørgsmål om, hvorvidt han nogensinde havde taget kokain.
Gør og siger mærkelige tingDen kulørte politiker, som mange briter simpelthen bare kalder "Boris", skal kvaje sig mere end almindeligt for ikke at slå udenrigsminister Jeremy Hunt i den afstemning blandt medlemmerne af De Konservative, som afgør, hvem der skal afløse Theresa May som premierminister.
Men man må ikke undervurdere netop det: Boris Johnson evne til at kvaje sig, siger Kim Bildsøe Lassen.
- Det er det, som har været Boris Johnsons udfordring.
Han er på mange måder en elsket politiker, som er veltalende og god til at fange stemninger.
Men han siger og gør nogle gange nogle mærkelige ting.
Korrespondenten påpeger dog, at Johnson på mange måder har samme evne til at slippe ud af problemer som USA's præsident Donald Trump - en politiker, han ofte bliver sammenlignet med, selvom de på andre områder er meget forskellige.
- Boris Johnson er god til at tale sig ud af de her sager – også de mere alvorlige.
Det handler om hans evne til at fremstå som en almindelig mand, der har masser af fejl.
Det virker som om, at mange briter er villige til at tilgive netop ham, simpelthen fordi han er Boris Johnson.
Boris Johnsons modkandidat, udenrigsminister Jeremy Hunt, har endnu ikke direkte kommenteret husspektaklerene.
Brug for bulderbasseDerudover har Boris Johnson den store fordel i kampen mod Jeremy Hunt, at det altdominerende emne i valgkampen om lederposten hos De Konservative er brexit.
Mange konservative frygter for partiets eksistens, hvis ikke det lykkes at levere brexit til vælgerne.
Og her mener mange af de menige partimedlemmer, at Boris Johnson er det bedste bud.
- Med Theresa May har man haft en premierminister, som var fornuftig, midtsøgende og ikke en bulderbasse.
Det vil sige lidt ligesom Jeremy Hunt, siger Kim Bildsøe Lassen- Det, som mange briterne føler, at der er brug for, er en, der går ned og taler EU midt imod – i modsætning til Theresa May - altså en, som virkelig tror på projektet brexit.
Det vil sige Boris Johnson.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|Det Konservative Folkeparti|EU-forhold




https://www.dr.dk/nyheder/udland/husker-du-fodbolddrengene-fra-grotten-i-nordthailand

UdlandHusker du fodbolddrengene fra grotten i Nordthailand?
I dag er det et år siden, at 12 drenge blev fanget i en grotte i 18 dage.
Flere af drengene fra fodboldholdet deltog i maratonløbet nær Tham Luang-grotten i dag.
Af Signe Mai Vilsbøll og Kasper Duncan Gram (video)23.
juni 2019 kl.
15.
00Bemærk: artiklen er mere end 30 dage gammelLæs opTusindvis har cyklet og løbet maraton i Chiang Rai's Mae Sai-distrikt i Thailand.
I dag er det nemlig et år siden, at 12 drenge og deres fodboldtræner blev fanget fire kilometer inde i den mindst 10 kilometer lange Tham Luang-grotte i det nordthailandske distrikt, fordi de havde søgt ly for storm og voldsomt monsunregn.
Den 23.
juni 2018 bevægede drengene i alderen 12-16 år sig ind i grottemundingen, og da vandet streg med regnen, gik de længere ind.
Langsomt blev grotten oversvømmet.
Vandmasserne lukkede for indgangen.
Ingen uden for grotten havde hørt fra drengene, og bekymringen bredte sig blandt deres forældre.
En 13-årig dreng fra fodboldholdet, der var blevet hentet efter træning, kunne berette om, at resten af drengene ville udforske Tham Luang-grotten.
Her fandt man de første spor efter dem.
Ved grotteindgangen stod drengenes cykler parkeret sammen med tasker og fodboldstøvler, og med fundet blev myndighederne straks alarmeret.
Det satte gang i en flere dage lang redningsaktion.
I grottens første metre var det lykkedes dykkere at finde sko og fodaftryk fra drengene, men efter otte dages forsvinden og flere dyk i grotten var sporene fortsat få.
Først på niendedagen blev de fundet af en britisk grottedykker.
Og de var til myndigheder og forældrenes overraskelse alle i live.
Beredskabstjenester fra blandt andet USA, Australien og Kina bistod myndighederne i aktionen, og der blev taget undervandsrobotter i brug for at finde frem i vandmasserne, som blev forsøgt mindsket med pumper, så dykkere og senere læger kunne få adgang.
Efter opdagelsen blev der bragt mad, vand og medicin ind til de indespærrede drenge, mens dykkere fortsatte arbejdet med at tilrettelægge en redning med færrest mulige farer.
15 nervepirrende dage og en storstilet redningsaktion tog det.
Så kunne de første to drenge lade sig føre ud af grottens mudrede vand i fuldt dykkerudstyr og i følgeskab med to professionelle dykkere.
Indenfor 18 dage var alle 12 fodbolddrenge og deres 25-årige træner reddet ud.
Drengene har det i dag godt.
Flere af dem var trukket i løbeskoene til dagens maraton.
- Nogle siger, at drengene ikke fortjener berømmelsen, men jeg synes, det er fantastisk, at de overlevede i grotten i 18 dage.
Der er ikke mange, der havde klaret det, som de gjorde, og det må vi anerkende, siger den britiske dykker, Vernon Unsworth, der også deltog i løbeceremonien i Mae Sai-distriktet i dag for at mindes redningsaktionen, han var en del af for et år siden.
FacebookTwitterKopier linkEmner:Fodbold|Redningsvirksomhed|Ulykker|Australien|Kina




https://www.dr.dk/nyheder/politik/df-parret-fra-mariager-giver-sidste-interview-jeg-er-traet-af-opkald-fra

PolitikDF-parret fra Mariager giver sidste interview: 'Jeg er træt af opkald fra skodjournalister'Tidligere folketingskandidat Kim Christiansen er ikke bare færdig med medierne.
Han er også ude af politik.
Kim Christiansen og kæresten Pia Adelsteen på Hviids Vinstue (arkivfoto).
Af Signe Mai Vilsbøll23.
juni 2019 kl.
12.
04Bemærk: artiklen er mere end 30 dage gammelLæs opPolitikerparret fra Dansk Folkeparti, Kim Christiansen og Pia Adelsteen, har kurs mod Thailand.
Efter hver deres valgnederlag ved Folketing og Europa-Parlament tager de på ferie langt fra Danmark, og samtidig forsøger de sig med en længere pause fra mediernes søgelys.
Kim Christiansen er så træt af journalister, at han har givet sit sidste interview i meget lang tid.
Det fortæller han til Nordjyske.
- Jeg er træt af at få beskeder, hvor der står, at jeg er en stor fed pædofil, og få opkald klokken seks om morgenen fra skodjournalister, der ikke vil mig det godt.
Hvis man tager opvasken, så ryger der en kop ind imellem.
Og jeg har fandeme vasket meget op i de 14 år, lyder det fra den tidligere folketingskandidat, der understreger, at det ikke skal forstås som et bittert farvel ovenpå "et skodvalg".
En lussing fra vælgerneI mere end et årti levede parret af politik, men den politiske karriere blev ikke forlænget af vælgerne, på trods af at de kæmpede hver deres kamp for at få en plads i Europa-Parlamentet og fortsætte som medlem af Folketinget.
Det var første gang, Pia Adelsteen var opstillet til Europa-Parlamentet, men hun blev ikke valgt ind.
Og Dansk Folkeparti måtte på aftenen for Folketingsvalget sande, at antallet af mandater blev mere end halveret.
Ingen af mandaterne gik til partiets nu tidligere transport- og færdselsordfører, Kim Christiansen, der med 1.
156 personlige stemmer lå nummer fire i sin storkreds.
Kim Christiansens svanesangNedturen er til at føle på, men Pia Adelsteen er opsat på at blive i politik, mens parret fortsætter med at drive restauranten Á Porta, som ikke længere er til salg.
Pladsen i byrådet i Mariagerfjord Kommune har hun stadig, og valgplakaterne er lagt på lager, påpeger hun ifølge Nordjyske.
Kim Christiansen gider ikke mere.
Selvom han er "DF'er med hud og hår", er han ikke bare færdig med medier, men også foreløbigt færdig med politik, fortæller han i interviewet.
- Foreløbigt tager jeg en lang pause.
Jeg føler mig sgu slidt nu, men har også haft tid til at tænke over, at 14 år i Folketinget er en lang karriere (.
.
.
) Jeg er 62 år og har to års løn, så jo mindre der bliver valg i de næste fire år, så stiller jeg ikke op igen.
Omfartsvejen i MariagerDen 62-årige, politiske restaurantejer gav allerede kort efter valget tegn til medierne.
Dagen efter folketingsvalget skrev en journalist fra Radio24syv en SMS-besked til Kim Christiansen med en interviewforespørgsel, som blev kvitteret med en grafisk fuckfinger, fordi Kim Christiansen mener, at kanalen har drevet klapjagt på ham og hans kone.
Gennem flere interviews med Kim Christiansen afdækkede en række medier i foråret nemlig, hvordan han var del af en politisk aftale, der sikrede en omfartsvej til 377 millioner, der skulle lede trafikken uden om Mariager, hvor han bor.
Omfartsvejen rundt om den nordjyske by vakte massiv kritik fra både forskere og borgere, der mente, at omfartsvejen løste et problem, der ikke fandtes, og Dansk Folkeparti opgav ønsket til aftalen.
Glæder sig til at koble afI interviewet med Nordjyske bliver det understreget, at Kim Christiansen ikke vil snakke om omfartsvejen ved Mariager, der er endt med at blive en fjerdedel af den oprindelige længde og med en beregnet pris på 60-80 millioner.
- Jeg bliver irriteret, når jeg skal læse i pressen, at jeg nærmest er uærlig, fordi jeg har forhandlet mig til en omfartsvej til Mariager.
Folk læser overskrifterne og tænker, at nu "blev han taget med fingrene i kagedåsen" om et forslag, der var bredt flertal bag, siger Kim Christiansen til avisen.
Til gengæld vil han gerne tale om det, der venter nu og her: Sommerferien til Thailand.
Til Nordjyske siger Kim Christiansen, at han glæder sig til at kunne koble af uden at skulle modtage opkald og beskeder på sociale medier.
FacebookTwitterKopier linkEmner:Europa-Parlamentet|Pia Adelsteen (politiker)|Folketinget|Jylland|Valg og folkeafstemninger




https://www.dr.dk/musik/festival/bar-roev-og-smadrede-biler-team-fuck-vinder-dm-i-oedelaeggelse

COPENHELL 2019Se temaFestivalBar røv og smadrede biler: 'Team Fuck' vinder DM i ødelæggelseDer blev smadret biler, vist røv og svedt og skreget ved finalen i Copenhells Smadreland.
Af Betina Garcia og Morten Bjerregaard23.
juni 2019 kl.
13.
00Bemærk: artiklen er mere end 30 dage gammelLæs opCopenhell er meget mere end vilde heavy metal-koncerter, crowdsurfing og øl i lange baner.
Lørdag blev der nemlig kåret en danmarksmester i destruktion - i ægte Copenhell-ånd - i området 'Smadreland'.
Danmarkmesterskabet skulle afgøres mellem de to hold 'Team Fuck' og 'Blondies Styrke', og reglerne var såre simple:På ti minutter skulle hvert hold smadre en bil så meget som muligt, og så var der ekstra point at hente for teknik og stil, god kampånd, og hvor god man var til at få publikum til at heppe.
Vi var med, da 'Team Fuck' og 'Blondies Styrke' mødtes i finalen.
I et hjørne af Copenhell er en lille firkant blevet indhegnet, hvor dagens finale i destruktion skal foregå.
To Opel-biler bliver bragt ind til de ventende finalister.
 DR)1 / 15Team Fuck kommer ind i arenaen.
Gruppen består af Tor Olsen, Alexander Pedersen, Stampe, Kim Back og deres holdleder Andreas Mouritzen, der er kendt som Pandaen.
De skulle egentlig have heddet Team Fucked Up, men Pandaen havde lidt tømmermænd, da de skulle tilmelde sig, så han kom til at lave en stavefejl.
 DR)2 / 15Team Blondies Styrke opstod under en polterabend, som Copenhell-vennerne holdt for Blondie i fredags.
De klarede sig så godt, at de endte i finalen.
Gruppen består af Rene Kristoffersen, Maria Kristoffersen, Line Hedemann, Fætter Lasse og Dennis, som var 'the mastermind', der fik idéen i første omgang sammen med Line.
 DR)3 / 15Mange fans og tilskuere var kommet for at se finalen lørdag eftermiddag.
 DR)4 / 15Før de to hold kunne få lov til at smadre deres bil, skulle de først slå en tønde ned.
Team Blondies Styrke fik den først ned.
Det var første gang, at holdet stillede op.
 DR)5 / 15Andreas - også kendt som Pandaen - slår løs.
Andreas er kommet i smadreland i otte år og er en legende.
Han er altid blevet rost af Smadrelands arrangører.
- Jeg har kritiseret og svinet de andre hold til de andre år, så de sagde, at jeg da bare skulle have mit eget hold, så det fik jeg, siger han.
 DR)6 / 15Blondie viser røv til folket.
Meget af finalen går ud på at være nøgen og have det sjovt og skabe en god stemning for publikum.
- Det er pisse skægt at gå amok og være ligeglad og bare spille op til publikum.
Man får lov til alt det, man ikke må derhjemme, griner han.
 DR)7 / 15Team Blondies Styrke kæmpede hårdt sammen med konen Line.
De blev gift for to uger siden.
- Det her er min forsinkede polterabend, så jeg anede ikke en skid.
Jeg blev bare hevet med herned og fik at vide, at nu skal vi smadre biler, siger Blondie.
 DR)8 / 15Alexander Pedersen og Stampe kæmper for at få løsnet en fordør.
Fyrene mødte hinanden på Copenhell  i en Voodoo lounge, hvor de faldt i hak med hinanden.
- De er de mest fantastiske gutter, der har givet mig nogle af de bedste oplevelser i mit liv, siger Alexander.
 DR)9 / 15Smadreland er åbent under hele festivalen, hvor alle gæsterne kan komme og smadre løs på en bil, som bliver brugt flittigt.
Som elektrikeren Andreas fra Team Fuck siger det: - Det her gør, at jeg ikke slår chefen ned til dagligt, griner han.
 DR)10 / 15Alexander Pedersen styrter under finalen.
- Jeg hører ikke, at der bliver råbt, at vi skal væk fra bilen, for der har min adrenalin sat ind, så jeg hører ikke en skid og bliver ved med at skubbe, indtil jeg står alene, og så vælter jeg.
Det var en nærdødsoplevelse, eller det er måske så meget sagt, men sygt, det var det.
 DR)11 / 15Holdene kæmper uafbrudt i ti minutter til sidste sveddråbe.
 DR)12 / 15Tor Olsen er glad efter, de har væltet bilen.
Han arbejder til daglig som smed.
- Det er mega hårdt, og man kører fuldstændig træt til sidst.
Det er lidt hårdere end en otte timers arbejdsdag, det vil jeg gerne sige, siger han.
 DR)13 / 15Team Fuck ender med at vinde over Team Blondies Styrke.
Da mesterskabet handler om holdånd og kammeratskab deler begge hold glæden, selvom Blondie gerne ville have givet Pandaen baghjul.
- Pandaen er den evige 2'er, og han har kæmpet så hårdt, så det er okay, at vi tabte.
Men næste år kommer vi og river Pandaen i stykker, siger Blondie.
 DR)14 / 15Team Fuck er helt færdige efter kampen, da dette billede bliver taget, men også ekstatiske og 'fucking glade', som de siger.
- Vi er helt smadrede, det er hårdt.
Vi har jo stået og smadret med jern, mens folk kigger.
Men hvor kan man ellers få lov til at smadre, mens folk hepper på dig, spørger Kim Bach, der ligger på jorden.
 DR)15 / 15FacebookTwitterKopier linkEmner:Copenhell Festival|København|Pop og rock




https://www.dr.dk/mitliv/der-maa-vaere-noget-galt-med-dig-her-er-de-30-vaerste-fordomme-vi-moeder-som-single

Single eller satSe temaMit Liv'Der må være noget galt med dig': Her er de 30 værste fordomme, vi møder som singleSingler skal finde sig i alt fra gode bud på, hvorfor de ikke har en kæreste til en placering ved børnebordet.
Her er jeres værste eksempler og oplevelser.
(© Grafik: Anne Vestergaard Olsen)Af Rikke Bjerge23.
juni 2019 kl.
11.
00Bemærk: artiklen er mere end 30 dage gammelLæs op- Hvad er der galt med dig?
Du er alt for kræsen.
Man kan heldigvis godt få børn på andre måder.
Har du brug for en wingman?
?
Hvis du har hørt en eller flere af de ovenstående kommentarer, er du højst sandsynligt single.
Dem er der 1.
5 millioner af i Danmark, fordelt ligeligt på begge køn, viser de nyeste tal fra Danmarks Statistik fra i år.
10 år senere på DR3 Lige nu på DRTV kan du se DR3's fiktionsserie '10 år senere' med Anders Grau og Martin Høgsted.
Her følger vi parret Micki og Lars, der bliver hovedkulds forelsket, da de møder hinanden.
10 år senere er det blevet dagligdag med alt, hvad der hører til af irriterende kærestevaner, hverdagens trummerum, forskellige interesser og problemer med økonomien.
Og en ting er sikkert.
Du er ikke alene om at lægge øre til andres fordomme, velmenende råd og bud på, hvordan den situation kan løses.
Vi har spurgt DR3's Instagram-følgere, hvilke fordomme og kommentarer de møder som singler.
- At være single er tilsyneladende en af de sidste kollektivt vedtagne legitime krænkelsesbastioner, skriver singlen @viv_cph på DR3's Instagram.
Her har vi samlet 30 fordomme, singlerne møder.
Og så har vi også nogle gode ekseprtråd til dig i bunden, som du kan bruge til at give et godt svar tilbage.
Jeg får ofte at vide som SINGLE:1'Du er alt for kræsen'.
@christinaelkorn2Efter fire år som single hører man ikke 'du finder selvfølgelig en på et tidspunkt' men derimod 'der må være noget galt med dig, siden du fortsat er single'.
@sofiepallesen3Mine venner og veninder beklager, hvis de tager deres kærester med til begivenheder.
Altså, bare fordi jeg er single, betyder det jo ikke, at jeg er bitter over deres kærlighed.
@mariiehav4'Er det fordi, du har commitment-issues?
'@katja_gram5At jeg må savne trygheden i en anden, for man kan jo ikke være lykkelig alene.
@lizetteschmidt6'Du er sådan en rigtig kattedame.
'Bare fordi man er single og har kat, betyder det ikke, at man har afskrevet kærligheden.
@mellmadsen7'Nååå, hvem har du nu været på date med?
!
' Hvis jeg er træt på arbejdet.
@malenececilie8'Det er fordi, du er alt for fremtrædende med dine feministiske holdninger.
'Anonym9'Du leder jo heller ikke!
Hvad med ham din gode ven der?
'Det er faktisk det værste, når alle omkring en, synes det er et godt match med ens gode kammerat, som jeg har kendt i 10 år.
@laurameisner10Du skal sidde ved børnebordet til festen.
Jeg er 25, og folk som er yngre end mig bliver placeret andre steder, fordi de kommer som par.
@kristinefiedel11At jeg skal være på 'jagt' og ikke bare hvile i at være uden partner.
@tjeakjensenn12At det må være, fordi jeg er lesbisk, at jeg aldrig har en fyr med til familiefester.
@rebeccasajensen13'Du bliver sær, jo længere tid du er single.
'@fielund14'Hvordan går det med kærligheden?
'Stop med at træde i det.
Jeg skal nok fortælle, når der er noget at fortælle om.
@sofiebechgaard15'Lav ting for dig selv, du godt kan lide.
Det kan jo være, du skal være alene i mange år endnu eller aldrig finder manden i dit liv.
'Anonym16'Man kan sagtens få børn på andre måder end at have en kæreste.
'- FarAnonym, 25 år17'Bare du sørger for, at der kommer børnebørn på et tidspunkt.
'- Farmor@rasmusjakobsen9918'Det er okay.
Du har masser af tid - du er så ung.
'@louiserrohde19'Hvor må det være fedt, at du bare kan knalde rundt til højre og venstre…'@emilolsenbeauty20'Det sker, når du mindst venter det.
'@marialohmann21'Hvordan er Tinder.
Har du fået nye matches på Tinder?
' 'Du er så reserveret.
Ingen mænd tør nærme sig, fordi du er så intimiderende.
'@josefinekaasn22'Det må være rart at kunne lave præcis, hvad du vil, når du vil.
'@jonathanbvjohansen23'Så skal du da have en bolleven.
Skal jeg være din wingman?
' Nej tak!
Anonym24'Alle kvindelige singler vil egentlig helst have en kæreste.
'@ahlstrandsophiemyhre25At jeg føler mig ensom.
Det gør jeg absolut ikke.
@linini_10226At jeg alligevel ikke er 'kærestetypen', og det er en del af mit personlige image at være en fri fugl.
Anonym27'Hvad med dig, skal du ikke også snart have sådan en lille én?
Det klæder dig.
'Det kommer fra 99 % af selskabet, når jeg er til barnedåb.
Det er sikkert velment, men SÅ grænseoverskridende.
@viv_cph28At jeg altid er klar på fest og ballade, selv om jeg ofte hellere vil blive hjemme og se serier med en god omgang bland selv-slik.
@astridbirkedal_29'Hvorfor har du ikke en kæreste?
Du skal nok finde en.
'Som om det er det eneste egentlige mål i tilværelsen.
@morkeberg30'Du lever ikke din ungdom fuldt ud.
'Fordi jeg ikke har lyst til at gå ud og lede med lys og lygte efter en kæreste.
@sfredensborgEksperten: Det skal du gøre, når du møder single-fordommeListen over fordomme er lang.
Men hvad kan du som single så gøre, når du støder ind i dem?
Skal du ignorere det eller svare kækt tilbage - og i så fald hvad?
Det har vi spurgt psykolog Charlotte Skeel om.
Hun har tyve års erfaring med singler og par i sin praksis og giver her sine bedste råd.
(© privat)Hej Charlotte, hvad skal jeg gøre, hvis jeg er single og træt af at høre på andres fordomme?
For det første skal du være stolt af at være single.
Du skal være stolt at, at du har et liv, hvor du selv er beslutningstageren.
Så når du kommer ud og møder andre, skal du komme med stolthed.
Så skal du huske på, at der er vildt mange ensomme mennesker i et parforhold, og mange forhold der lider af utroskab.
Alt det slipper du for som single.
Du har en tryghed i, at du kan gøre, hvad du vil og regne med dig selv.
Det er en styrke, du kan bruge til at ryste kommentarerne af dig.
Hvorfor kommer folk med de fordomme?
Det handler ofte om projektion.
Hvis du har en veninde, der siger 'nu skal du snart have en kæreste', er det sandsynligvis hende, der har svært ved at være alene.
Lykkelige mennesker har generelt selv færre fordomme, fordi de udlever deres drømme, mens dem der er kritiske ofte selv ikke følger deres hjerte og udlever deres drømme.
Hvad kan singler sige til folk, der kommer med råd og fordomme?
- Jeg er fri og nyder min frihed.
- Hvad skal jeg da bruge ham til?
- Stil et spørgsmål tilbage.
Hvad får dig til at tro, at det at have en kæreste er det eneste, der gør en lykkelig?
Hvad er dit bedste råd?
Bare træk på skuldrene, grin af kommentarerne og tilgiv folks uvidenhed, for de ved ikke bedre.
FacebookTwitterKopier linkEmner:DR3|Instagram|Danmarks Statistik|Sundhed og velvære|Parforhold




https://www.dr.dk/nyheder/regionale/nordjylland/trods-laegemangel-kommende-laeger-bliver-bremset-i-deres-uddannelse

NordjyllandTrods lægemangel: Kommende læger bliver bremset i deres uddannelseTrods lægemangel er der ikke introstillinger nok til yngre læger, der gerne vil etablere sig i yderområderne.
Niels Dam Hansen har hele tiden ønsket at arbejde som læge i Nordjylland, men han har fået afslag på den introstilling, han gerne ville have.
Af Klaus Videbæk og Frederik Holst23.
juni 2019 kl.
15.
32Bemærk: artiklen er mere end 30 dage gammelLæs opHvis man skal gøre noget ved problemet med lægemangel i de yderste dele af landet, så skal der uddannes flere læger med speciale i almen medicin.
Det er nemlig afgørende for, at man som ung læge kan åbne sin egen praksis.
Jeg havde slet ikke fantasi til at forestille mig, at det her skulle blive et problem.
Niels Dam Hansen, 28 år og under uddannelse som lægeMen lige nu må flere yngre læger vente på at komme videre i uddannelsesforløbet, fordi der er for få af de såkaldte introstillinger.
Når man har færdiggjort sin kandidat i medicin, skal man først gennemføre en etårig klinisk basisuddannelse (KBU) og derefter have en halvårlig eller etårig introstilling i en praksis, inden man til sidst kan specialisere sig.
Og er der ikke introstillinger nok, så bliver lægernes uddannelse sat på pause.
I to af de regioner, hvor man slås med lægemangel, Region Nordjylland og Region Midtjylland, havde man godt nok 16 ud af 143 opslåede introstillinger i 2018, der ikke blev besat.
Men det var ikke alle enkeltstillinger, der blev søgt, og i alt var der 218 ansøgere til de 143 pladser.
Overrasket over situationenOgså i 2019 kneb det med at have intropladser nok.
En af dem, der gerne ville have haft en introstilling ved den seneste af i alt fire ansøgningsrunde i løbet af året, er 28-årige Niels Dam Hansen, der snarligt afslutter sin KBU.
Gennem det seneste halve år, har han haft sin daglige gang på lægeklinikken i Tårs, men da der kun var 16 opslåede stillinger i Region Nordjylland og 26 ansøgere ved den seneste runde, fik han et nej til en plads.
En situation der kommer bag på ham.
- Jeg havde slet ikke fantasi til at forestille mig, at det her skulle blive et problem.
Jeg synes, det er ærgerligt, at vi, når vi har så stor politisk vilje til at løse problemet med lægemangel, nu er ti, der ikke kan starte i en introstilling i almen praksis, siger Niels Dam Hansen.
Vil ellers gerne bliveHan må nu vente tre måneder, til den næste ansøgningsrunde, før han igen kan komme i betragtning.
Han er ellers fast besluttet på at få en stilling i Nordjylland og har allerede slået teltpløkkerne i den nordjyske muld.
- Jeg er opvokset i Nordjylland, og i hele min studietid i Aarhus drømte jeg om at komme tilbage.
Så da jeg fik KBU heroppe, flyttede min kæreste og jeg herop og købte et nedlagt landbrug.
Udover det, så synes jeg, at der er en mere rolig mentalitet herude, så jeg søger ikke væk, siger han.
Bekymret for udviklingenNår yngre læger som Niels Dam Hansen får afslag på deres ansøgning til introstillinger, er det blandt andre uddannelseskoordinator Konstantinos Kakulidis, der rådgiver dem i, hvad de skal gøre for at forøge deres chancer for ansættelse.
Han er bekymret for udviklingen.
- Jeg har været uddannelseskoordinator de sidste 16 år, og det plejede at være meget let, men nu kan jeg se, at der er mange, der får afslag, og jeg tror kun, at det her er toppen af isbjerget, siger han.
Ser man på det med nordjyske briller, så kan man frygte, at man skubber de unge læger til en anden regionSøren Lunde, formand for Lægeforeningen i NordjyllandDer er noget galt med systemet, mener Konstantinos Kakulidis.
- Det ser ud til, at der ikke er koordineret ordentligt i videreuddannelsen af yngre læger.
For vi mangler ikke yngre læger.
Vi mangler speciallæger og hovedsageligt læger med speciale i almen medicin, siger han.
Frygter at yngre læger flytterSituationen ærgrer også formanden for lægeforeningen i Nordjylland, Søren Lunde.
- Det er ærgerligt, at vi må sige nej til nogen.
Og ser man på det med nordjyske briller, så kan man frygte, at man skubber de unge læger til en anden region, siger han.
Politikerne i Region Nordjylland vil nu arbejde på at finde en løsning.
Det forsikrer formanden for akut og praksisudvalget i regionen, socialdemokraten Mogens Ove Madsen.
- Vi har en opgave i at få fundet ud af, hvorfor der ikke er flere introduktionsstillinger opslået.
Jeg ved, at vi vil have det på vores næste udvalgsmøde for at drøfte, hvilke muligheder, der kan være.
FacebookTwitterKopier linkEmner:Jylland|Læger|Yngre Læger|Region Nordjylland|Uddannelse




https://www.dr.dk/nyheder/politik/live-nyt-faellesmoede-i-regeringsforhandlingerne






https://www.dr.dk/nyheder/udland/esma-fra-roskilde-kaemper-mod-tyrkiets-praesident-erdogan

UdlandEsma fra Roskilde kæmper mod Tyrkiets præsident Erdogan Esma Sultan Öcal vil hjælpe oppositionen med at vinde omvalg.
Til dagligt bor Esma Sultan Öcal i Roskilde sammen med sin datter.
Hun er tyrkisk statsborger og har boet i Danmark siden 1999.
Derfor kan hun ikke stemme til lokalvalget.
(© dr)Af Camilla Markvardsen23.
juni 2019 kl.
11.
28Bemærk: artiklen er mere end 30 dage gammelLæs op39-årige Esma Sultan Öcal er rejst fra Roskilde til Istanbul for at kæmpe mod Tyrkiets præsident Recep Erdogan og hans parti, AKP.
Hun er medlem af oppositionspartiet, CHP, der vandt borgmestervalget i Tyrkiets største by den 31.
marts.
Men valget blev annulleret, efter at præsident Erdogan havde klaget til valgkommissionen over dårlig stemmeoptælling.
En klage, som valgkommission gav Erdogan medhold i og dermed udskrev omvalg, som skal afholdes i dag.
- Jeg troede ikke mine egne ører, og jeg blev så vred.
Demokratiet er i fare, sagde Esma Sultan Öcal umiddelbart inden, hun forlod Danmark.
Esma Sultan Öcal er medlem af oppositionspartiet, CHP, der vandt borgmestervalget i Tyrkiets største by den 31.
marts.
(© dr)Til dagligt bor hun i Roskilde sammen med sin datter.
Hun er tyrkisk statsborger og har boet i Danmark siden 1999.
Derfor kan hun ikke stemme til lokalvalget.
- Det er første gang, at jeg rejser til Tyrkiet for at hjælpe med valgkampen.
Jeg har taget ti dages ferie for at være med.
For det her er vores sidste chance for at redde demokratiet i Istanbul, siger hun.
Esma er kun enig med Erdogan i én tingOppositionspartiets borgmesterkandidat Ekrem Imamoglu vandt i første omgang over regeringspartiets kandidat, Binal Yildirim, i marts.
Det var første gang i 25 år, at oppositionen kaprede magten i Tyrkiets største by.
14.
000 stemmer adskilte de to kandidater, men ifølge regeringspartiet kunne der være tale om valgsvindel, og derfor klagede det til valgkommissionen, der valgte at annullere lokalvalget i marts.
- Jeg tror på, at vi vinder valget igen.
Vi giver ikke op.
Ekrem Imamoglu er Tyrkiets største håb, mener Esma Sultan Öcal.
Læs også:Tyrkiets præsident tabte Istanbul - nu er der omvalgÅrsagen til omvalg var, at en række valgtilforordnede ikke levede op til kravene til deres job.
Men den forklaring er ikke en, som Esma Sultan Öcal og resten af oppositionen tager for gode varer:- Det er bare en løgn, de kommer med, og det er meget bekymrende.
Vi vandt.
Og vi bliver ved med at kæmpe for det, siger hun.
10 millioner vælgere går i dag til valg i Istanbul, der er Tyrkiets største by og økonomiske drivkraft.
- Der er kun én ting, jeg er enig med præsident Erdogan i.
Han har sagt, at vinder man Istanbul, vinder man Tyrkiet.
Og det er rigtigt, siger Esma Sultan Öcal.
Esma Sultan Öcal foran et portræt af grundlæggeren af det moderne Tyrkiet, Kemal Atatürk.
 © (c) privatfoto) Esma Öcal (th) med sin datter, der begge bor i Roskilde.
(© (c) privatfoto)1 / 2Esma Sultan Öcal foran et portræt af grundlæggeren af det moderne Tyrkiet, Kemal Atatürk.
 © (c) privatfoto)1 / 2Esma Öcal (th) med sin datter, der begge bor i Roskilde.
(© (c) privatfoto)2 / 2FacebookTwitterKopier linkEmner:Recep Tayyip Erdoğan (politiker)|Tyrkiet|Valg og folkeafstemninger|Istanbul|Roskilde




https://www.dr.dk/sporten/fodbold/superliga/superligaen-faar-var-fra-sommeren-2020

SuperligaSuperligaen får VAR fra sommeren 2020DBU's bestyrelse har godkendt, at videodommersystemet VAR indføres i Superligaen fra 2020/21-sæsonen.
Der går et år, før VAR er klar til at blive brugt i Superligaen (arkivfoto).
23.
juni 2019 kl.
12.
28Bemærk: artiklen er mere end 30 dage gammelLæs opDommerne i Danmarks bedste fodboldrække, Superligaen, får fra sæsonen 2020/21 videohjælp til at bekæmpe kampafgørende dommerfejl.
På et bestyrelsesmøde har Dansk Boldspil-Unions (DBU) bestyrelse formelt godkendt at indføre Video Assistant Referee (VAR) i Superligaen.
Det bekræfter DBU på sin hjemmeside.
Dermed bliver Superligaen den første liga i Skandinavien, der kommer til at benytte sig af VAR.
Det kommende år skal dommerne - både dem på banen og dem i videorummet - uddannes til at kunne betjene VAR.
Det anslås, at 12-14 kampdommere skal uddannes i VAR, mens et tilsvarende antal skal uddannes i at være dommere i videorummet.
Videohjælpen kan komme dommerne til undsætning i forbindelse med scoringer, mulige straffespark, røde kort og i forbindelse med identificering af den spiller, som skal modtage et kort.
Læs også:Bliver kvinderne brugt som prøvekaniner ved VM?
Kampdommeren kan vælge at følge anbefalingerne fra VAR-dommeren eller selv gå ud og kigge situationerne igennem på en monitor nær sidelinjen.
VAR er blevet kritiseret for at skabe for lange pauser i spillet, når først videodommerne og siden eventuelt kampens hoveddommer skal se videobillederne igennem, inden en endelig beslutning træffes.
VAR gjorde for alvor sit internationale indtog under VM-slutrunden i Rusland sidste sommer, selv om det i sæsonen op til VM blandt andet var brugt i Bundesligaen og Serie A.
Fra den kommende sæson indføres VAR også i Premier League, og om et år følger Superligaen altså efter de pengestærke og prestigefyldte ligaer.
Se VAR-episoden fra VM i kvindefodbold, hvor Skotlands målmand får gult kort, og Argentina får lov at tage et straffespark om i overtiden, fordi Lee Alexander ikke havde begge ben på målstregen.
Sådan bliver VAR i SuperligaenVAR kan komme i spil inden for fire områder:1.
Ved scoringer tjekkes det, om det angribende hold begik regelbrud frem mod scoringen - det kan for eksempel være en spiller, der var offside.
I så fald annulleres målet.
2.
I tilfælde omkring mulige straffespark.
Var der benspænd eller film?
Var der arm eller skulder på bolden?
Blev et regelbrud begået i eller uden for straffesparksfeltet?
3.
Ved situationer, hvor der muligvis skal uddeles et direkte rødt kort (ikke to gule kort).
4.
Hvis dommeren giver den forkerte spiller et gult eller rødt kort, kan VAR sørge for, at kortet bliver givet til den spiller, der har begået forseelsen.
VAR-dommerne ser alle situationer igennem i videorummet.
De kan orientere kampdommeren om, hvad der er sket, og hvad der bør dømmes.
De kan også bede kampdommeren om selv at se situationen igennem i en monitor på sidelinjen, inden kampdommeren tager sin endelige beslutning om en kendelse.
Tidsplan:Der går et år, før VAR er klar til at blive brugt i Superligaen.
Det kommende år skal bruges til at opkvalificere dommerne til at kunne håndtere systemet.
Det gælder både de dommere, der skal dømme kampene på banen, og de dommere, der skal sidde i et videorum og følge kampene.
DBU og Divisionsforeningen har i sinde at uddanne 12-14 dommere i VAR og et tilsvarende antal assisterende VAR-dommere til at sidde i et videorum.
VAR vil blive testet i Reserveligaen i den kommende sæson.
Økonomi:Det er planen, at udgifterne til at indkøbe og etablere VAR-teknologien skal deles mellem DBU og Divisionsforeningen (klubberne).
DBU står for at uddanne dommerne, mens hjemmeholdet afholder dommerudgifterne til hver kamp.
Dommerudgifterne vurderes i dag til at være 25.
000-30.
000 per kamp, og med VAR står udgiften til at blive fordoblet.
På grund af en estimeret ekstraomkostning på cirka 500.
000 per superligaklub per sæson stemte Hobro som den ene superligaklub imod at indføre VAR, har formand Lars Kühnel fortalt Jyllands-Posten.
Kilder: DBU, Divisionsforeningen, Ritzau og Jyllands-Posten.
FacebookTwitterKopier linkEmner:DBU|Fodbold|Divisionsforeningen|Uddannelse|Rusland




https://www.dr.dk/nyheder/udland/etiopisk-haerchef-og-delstatsleder-draebt-i-mislykket-kupforsog

UdlandEtiopisk hærchef og delstatsleder dræbt i mislykket kupforsøgI et afværget kupforsøg i delstaten Amhara er flere skudt.
Heriblandt Etiopiens hærchef og lederen af Amhara.
Ifølge Etiopiens premierminister, Abiy Ahmeds, kontor står en bodyguard bag drabet på landets hærchef.
23.
juni 2019 kl.
10.
26Bemærk: artiklen er mere end 30 dage gammelLæs opLederen af delstaten Amhara i Etiopien, Ambachew Mekonnen, og hans rådgiver er blevet dræbt i forbindelse med et mislykket kupforsøg i delstaten.
Desuden er Etiopiens hærchef, Seare Mekonnen, blevet skudt og dræbt i forbindelse med forsøget.
Det var angiveligt hans bodyguard, som skød ham, timer efter at delstatslederen og rådgiveren blev dræbt.
Det oplyser Billene Seyoum, der er talskvinde for landets premierminister, Abiy Ahmed.
Hun oplyser, at det var en gruppe ledet af Amharas sikkerhedschef, generalen Asamnew Tsige, som brød ind i et møde i aftes og sårede delstatslederen og en anden topembedsmand.
De døde begge af deres kvæstelser.
Senere samme aften blev hærchef Seare Mekonnen og en pensioneret general, som besøgte hærchefen, dræbt af hærchefens bodyguard.
Læs også:Hærchefen i Etiopien er skudt efter et mislykket kupforsøgInternetforbindelsen i Etiopien er blevet lukket, og derfor er der ikke mange oplysninger tilgængelige.
Meldingen fra premierministeren kom, kort tid efter at den etiopiske regering meddelte, at et kupforsøg i aftes i den nordlige delstat Amhara var blevet afværget.
Etiopiens mange forskellige etniske grupper har ofte været årsag til spændinger og sammenstød i landet, som premierminister Abiy Ahmed styrer med hård hånd.
Siden han indtog premierministerposten i april 2018, har han tvunget adskillige reformer igennem.
Han har blandt andet frigivet mange politiske fanger, men har ikke formået at lette spændingerne mellem grupperne.
/ritzau/FacebookTwitterKopier linkEmner:Hære|Etiopien




https://www.dr.dk/nyheder/regionale/nordjylland/gymnasiegutter-klipper-dit-gamle-toej-i-stykker-og-genbruger-lapperne

NordjyllandGymnasiegutter klipper dit gamle tøj i stykker og genbruger lapperne i deres eget designFire HTX-elever har udviklet et enkelt og miljørigtigt tøjkoncept.
De fire kammerater bag Quala har blandt andet være på studietur med klassen til Silicon Valley i Californien i USA.
(© PRIVATFOTO)Af Klaus Videbæk og Martin Møller Geertsen23.
juni 2019 kl.
10.
46Bemærk: artiklen er mere end 30 dage gammelLæs opAlt for meget tøj ender med at blive smidt ud og brændt, inden det rigtig har været brugt.
Måske fordi det ikke var så pænt alligevel, eller fordi det aldrig blev solgt i butikken.
Men nu har fire gymnasiegutter fået en ide til, hvordan man faktisk kan udnytte og genbruge den enorme mængde tøj og tekstiler, der hvert år går til spilde.
Konceptet går ud på at trevle og klippe brugte bluser og sweatshirts op, så de kan samles på ny med for eksempel ærmer fra én T-shirt og ryg og mave fra en anden.
På den måde kan de gamle klude få nyt liv i et nyt smart design.
En rigtig lappeløsningIdéen fik Elias Mølbæk, da han som elev på HTX i Aalborg i faget innovation blev stillet en opgave om, hvad man skulle stille op med alt det forladte tøj.
Og selvom det var en rigtig ’lappeløsning’, han kom op med, så kunne tre klassekammerater med det samme se fidusen.
- Vi syntes simpelthen, at det var en helt fantastisk ide.
Så vi ville også med på vognen, da Elias tænkte, at han ville arbejde videre med det, fortæller Martin Brath.
Udover de to er også Jenisten Antony og Lathes Linganathan med i projektet, som de har valgt at kalde ’Quala’.
Nørder er blevet tøjdesignereI første omgang har de fået 300 kilo brugt tøj og tekstiler hjem, og de har etableret et samarbejde med produktionsskolen i Frederikshavn, som tager sig af selve håndarbejdet med at sy tøjet sammen.
Og nu ligger der omkring 50 færdiglavede T-shirts og sweatshirts på bordet med Quala-logoet på.
Kollektionen består blandt andet af børnetøj, som er klippet op og sat sammen på ny.
Selvom de fire drenge har hverken design- eller modeerfaring, håber de at kunne drive det langt længere.
- Vi går på HTX, og det er meget teknisk og meget nørdet.
Jeg havde aldrig troet, at jeg skulle være indehaver af et tøjbrand.
Men her står vi jo, siger Elias Mølbæk.
Når de har valgt at kalde deres tøj ’Quala’, er det langt fra tilfældigt.
Det henviser til koalabjørnen, der faktisk slet ikke behøver at drikke vand eller kan nøjes med meget lidt for at leve.
Det er modsat tøjbranchen, hvor man skal bruge mange liter i produktionen, før man får et enkelt stykke tøj ud.
- Derudover spiser den kun eukalyptus, som egentlig er et restprodukt, som ingen andre kan bruge.
Og det er sådan, vi ser os selv.
Vi tager det, der egentlig ville være dårligt for miljøet, og omsætter det til noget godt, så vi ikke behøver at bruge vand, siger Elias Mølbæk.
EU vil forhindre tøjafbrændingSpørger man tidligere professor fra Aalborg Universitet og DTU og nu ekspert og selvstændig rådgiver inden for bioøkonomi Lene Lange, så har de fire gymnasiedrenge fat i den lange ende.
- Jeg vil sige, at de unge har set helt rigtigt, lyder det.
- Tekstilindustrien er den mest forurenende og belastende industri på kloden kun lige efter olieindustrien.
Så cirkulær udnyttelse og det at bruge tingene igen er nødvendigt, siger Lene Lange.
Produktionen af det første tøj er kun lige begyndt, men de fire drenge håber, at konceptet kan vokse.
(© Quala)Faktisk er EU-politikerne på vej med et nyt initiativ, hvor medlemslandene bliver tvunget til at udsortere tekstiler fra andet affald, så det ikke bare ender på forbrændingen.
Det betyder, at der i fremtiden bliver en meget stor mængde tøj, som man på den ene eller anden måde skal finde ud af at genbruge.
Skal nok komme i Løvens HuleDet kan være helt ned på fiberniveau, men også ved direkte genbrug af holdbare dele fra gammelt tøj, som det er konceptet med Quala.
- Vi vil jo gerne have nyt tøj på grund af mode og alt muligt andet.
Men vi skal ikke belaste og bruge ressourcerne igen.
Det er det, der er pointen, siger Lene Lange.
Lige nu skal de fire gymnasiedrenge gøre deres uddannelse færdig, og derfor går tingene ikke helt så hurtigt, som de kunne håbe.
- Men vi skal nok komme i Løvens Hule, siger Elias Mølbæk.
FacebookTwitterKopier linkEmner:Tøj|EU-forhold|EU|Aalborg|Lene Lange (professor)




https://www.dr.dk/nyheder/udland/tyrkiets-praesident-tabte-istanbul-nu-er-der-omvalg

UdlandTyrkiets præsident tabte Istanbul - nu er der omvalgI dag stemmes der igen om Tyrkiets vigtigste borgmesterpost.
Tyrkiets præsident Recep Tayyip Erdogan i Istanbul tidligere på måneden.
Af Camilla Markvardsen23.
juni 2019 kl.
09.
04Bemærk: artiklen er mere end 30 dage gammelLæs op10 millioner vælgere går i dag til valg i Tyrkiets største by, Istanbul.
Men valget handler om langt mere end borgmesterposten - det handler om hele landet.
For der er tale om et omvalg, efter at det første valg for knap tre måneder siden, som oppositionen vandt, blev annulleret.
Derfor risikerer dagens valg at splitte den tyrkiske befolkning endnu mere, end den er i forvejen, siger DR's korrespondent i Istanbul, Michael S.
Lund:- Vinder oppositionen, vil de være overbevist om, at de blev snydt i første omgang.
Vinder regeringspartiet, vil deres støtter blive bekræftet i, at oppositionen snød første gang.
Vrede oppositionstilhængereOg reaktionerne fra Tyrkiets opposition var voldsomme, da den tyrkiske valgkommission annullerede det første valgresultat.
"Et diktatur" og "en forræderisk beslutning", lød det.
- De [valgkommissionen, red.
] vil udløse en borgerkrig.
Dette er ikke en løsning, sagde en kvindelig vælger, Aynur, i Istanbul.
Det var første gang i et kvart århundrede, at oppositionen havde vundet i Tyrkiets største by.
Men det var en snæver sejr over regeringspartiet, AKP.
Kun 14.
000 stemmer adskilte dem.
Valget i IstanbulDen 31.
marts stemte næsten 9 millioner tyrkere i Istanbul til lokalvalg.
Oppositionens kandidat blev udråbt som vinder med få tusinde stemmers margin.
Sejren blev udråbt som historisk, da Erdogans allierede i 25 år har siddet på magten i byen.
Efter en klage fra regeringspartiet AKP, annullerede valgkommissionen efterfølgende valget.
Istanbul er Tyrkiets vigtigste by med 15 millioner indbyggere og står for næsten en tredjedel af landets økonomi.
Erdogan lovede at klageDa resultatet stod klart, lovede Tyrkiets præsident Recep Erdogan, at hans parti, AKP, ville klage til myndighederne over mulig valgsvindel.
- Vi vil fortsætte vores kamp til den bitre ende.
Og først når valgkommissionen har færdigbehandlet vores klager, er sagen lukket, sagde han til sine tilhængere i april.
Da valgkommissionen så i maj offentliggjorde, at der skulle være omvalg, udløste det for alvor vrede i oppositionen.
- Valgkommissionen skal træde tilbage, blev der råbt af oppositionstilhængere, der stod samlet om deres kandidat til borgmesterposten, Ekrem Imamoglu.
Han nåede kun at få 18 dage i borgmesterkontoret, inden han skulle aflevere nøglerne igen.
- I må aldrig miste håbet i jeres hjerter.
Der er håb, der er håb!
svarede Ekrem Imamoglu tilbage til sine støtter i Istanbul.
Læs også:Efter nederlag til Erdogans parti: Valget i Tyrkiets største by skal gå omStrid om årsag til omvalgÅrsagen til omvalget i dag er, at en række valgtilforordnede ikke opfyldte de formelle krav til at udføre deres job tilbage i marts.
Ifølge DR's korrespondent i Istanbul, Michael S.
Lund, er der dog ikke ret mange andre end Erdogans støtter, der ser valgkommissionens beslutning som neutral.
Det kan du læse om her.
Men for præsident Erdogan er det en lettelse, at der nu skal være omvalg.
- Det er en styrkelse af Tyrkiets demokrati, sagde han om valgkommissionens beslutning.
Hans parti, AKP, var indtil marts gået frem ved hvert eneste valg siden 2002.
Spørgsmålet er i dag, om det i anden omgang vil lykkes AKP's kandidat i Istanbul, den tidligere premierminister, Binali Yildirim, at slå oppositionskandidaten Ekrem Imamoglu, hvis popularitet kun er vokset siden valget i marts.
En test af demokratiet for oppositionenDR's korrespondent, Michael S.
Lund, siger, at valget formentlig er det vigtigste borgmestervalg i Tyrkiet nogensinde:- Oppositionen ser det her valg som en fuldstændig afgørende test af, om det overhovedet kan betale sig at stille op til valg, fordi de mener, de blev frarøvet sejren.
Og Erdogans støtter mener på den anden side, at ukendte kræfter har forsøgt at kuppe demokratiet ved det første valg.
FacebookTwitterKopier linkEmner:Binali Yildirim (politiker)|Recep Tayyip Erdoğan (politiker)|Tyrkiet|Valg og folkeafstemninger|Socialdemokraterne




https://www.dr.dk/sporten/atletik/dansk-sprinter-er-noedt-til-stille-op-i-hoejdespring-tager-en-holdet

AtletikDansk sprinter er nødt til at stille op i højdespring: 'Tager en for holdet'Danmarks atletikhold ved European Games har ikke en højdespringsreserve, så sprinteren Simon Hansen må hjælpe.
Det danske hold på Dinamo Stadion i Minsk under åbningsceremonien ved European Games 2019.
23.
juni 2019 kl.
09.
13Bemærk: artiklen er mere end 30 dage gammelLæs opSøndag står blandt andet i atletikkens tegn ved European Games, hvor et helt nyt format ser dagens lys på Dinamo Stadium i Minsk.
Formatet dna (Dynamic New Atletics) bliver således testet for første gang.
Der er tale om en holdkonkurrence med syv individuelle idrætter og to stafetter, hvoraf atleterne på den sidste bliver sendt tidsforskudt afsted, alt efter hvor mange point de har scoret hidtil i konkurrencerne.
Det danske atletikhold har været hårdt ramt af skader og andre afbud i dagene op til European Games, og det har blandt andet bragt holdet i en speciel situation, hvor en sprinter må tage tjansen som højdespringer.
Simon Hansen, der normalt løber 100 og 200 meter, bliver kastet i aktion i en uvant disciplin.
Indsats for holdetReglerne er sådan skruet sammen, at hvert forbund skal udtage en trup samt en række reserver, men der er ikke reserver nok til, at der er garderinger i alle discipliner.
Dansk Atletik Forbund udtog højdespringeren Jonas Kløjgaard, men prioriterede ikke en reserve i disciplinen, og skæbnen ville, at Kløjgaard torsdag måtte melde afbud af private årsager.
Da det er en holdkonkurrence, og Danmark skal stille til start i alle discipliner, tager Simon Hansen en for holdet så at sige.
Læs også:OVERBLIK 54 danske atleter er med til European GamesAlle har kun et spring i hver konkurrence, så Simon Hansens chance for at undgå sidstepladsen ligger i, at han vælger en lav højde og klarer den, mens andre kikser deres forsøg.
- Simon har ingen som helst forventninger til at kunne kæmpe med, men tager det som en indsats for holdet i en meget uvant disciplin.
- På papiret har Simon ingen chancer for at slå nogen med mindre de kikser, vurderer landstræner Mikkel Larsen.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Selv tager Simon Hansen den specielle situation som en oplevelse.
Som reserve er han mest af alt glad for at få chancen ved European Games.
- Jeg slutter formentlig i bunden, men de point holdet får - uanset min placering - er for vigtige til at lade passere.
- Jeg er den type atlet, der sætter holdet i første række, og det er vigtigt for mig at repræsentere mit land, skriver han i et opslag på Instagram.
Ud over herrernes højdespring er kvindernes længdespring (Janne Nielsen) og spydkast (Marie Vestergaard) også med i holdkampen.
Frederik Schou-Nielsen og Mathilde U.
Kramer løber 100 meter, mens Andreas Martinsen og Mette Graversgaard deltager i hækkeløb.
Holdet i 4x400 meter mixed udgøres af Gustav Nielsen, Zarah Buckwald, Emma Bomme og Nicolai Hartling.
Sara Slott kommer senereSara Slott Petersen er udtaget til European Games for at være med i denne disciplin, men på grund af en privat begivenhed rejser hun senere til Minsk og deltager først på anden konkurrencedag.
I den afsluttende jagt (The Hunt) stiller Danmark søndag med Kristian Uldbjerg Hansen (800 m), Helene Holm Gottlieb (600 m), Benjamin Lobo Vedel (400 m) og Astrid Glenner-Frandsen (200 m).
Læs også:Bronze til Danmark: Bueskytter sikrer første medalje ved European GamesDanmark er en del af den fjerde kvalifikationsrunde, der begynder søndag klokken 19 dansk tid.
Modstanderne er Tyrkiet, Spanien, Ukraine, Bulgarien og Portugal.
De to bedste avancerer til semifinalerne, mens de fire øvrige skal ud i opsamlingsheat på tirsdag.
DR2 sender søndag fra European Games klokken 10,25, og du kan løbende følge med på dr.
dk.
/ritzau/FacebookTwitterKopier linkEmner:Sara Slott Petersen (atlet)|Atletik|DR2|Minsk|Simon Hansen (politiker)




https://www.dr.dk/mitliv/edis-faar-nye-venner-i-bussen-og-naar-han-handler-mit-handicap-har-givet-mig-en-gave-uden

Noget på hjerteSe temaMit LivEdis får nye venner i bussen, og når han handler: 'Mit handicap har givet mig en gave uden lige' 28-årige Edis dømmer ingen ved første øjekast eller på kiksede profilfotos.
Af Trine Hørlyck Bech, Signe Heiredal (grafik) og Lærke Kromann (grafik)23.
juni 2019 kl.
08.
32Læs opI begyndelsen forholdt Edis Adilovic sig omhyggeligt til profilteksterne, men ofte stod der ikke mere end: 'Line, 25 år, lærerstuderende.
'De tre oplysninger gjorde ham ikke meget klogere på, om kvinden og han ville være et godt match.
Så han bestemte sig for at swipe til højre på alle kvinder, Tinder præsenterede ham for.
Deres fotos kunne han ikke bruge til noget.
Edis følte nada, når hans blå/grå øjne hvilede på dem.
Han er nemlig blind.
100 procent blind.
Det har han været, siden han som toårig blev ramt af sygdommen sarkoidose, som fik hans immunforsvar til at angribe hans øjne.
I dag er der særligt en ting, Edis værdsætter ved sit handicap; Han dømmer ingen ved første øjekast.
Læs, hvorfor Edis oplever, det er en gave ikke at kunne se, de mennesker han møder, og bliv klogere på, hvor stor en rolle udseende rent faktisk spiller i vores møde med hinanden.
Edis har tænkt meget over det under den netop overståede valgkamp.
Han værdsætter altid sit manglende syn, når han bliver mindet om, at han ikke reagerer på tørklæder, hudfarve eller andre fysiske kendetegn, som han fornemmer, nogle mennesker bider mærke i.
'Hvem søren er det?
' Har hans forældre indimellem spurgt, når de er blevet præsenteret for et af hans nye bekendtskaber.
Uden Edis har anet, hvad de reagerede på.
Han kan have kendt et menneske længe, inden han finder ud af, at vedkommende bærer rundt på tatoverede lemmer og en tøjstil, der står i skærende kontrast til Edis' nydelige polo t-shirts og jeans.
- Jeg har en evne til at tale med folk uafhængigt af, hvordan de ser ud.
Det ser jeg som en gave uden lige.
Når Edis møder et menneske, er det særligt håndtrykket, han hæfter sig ved.
'Stor hånd, hun er formentlig ikke en lav kvinde.
'Og så er det stemmen.
Taler hun i turbotempo?
Taler hun lavt?
Hvilke ord bruger hun, og hvad siger hun rent faktisk.
Han får ofte at vide, at han er en god lytter.
Når han tager toget mellem sin lejlighed i Odense og sin arbejdsplads i Høje Taastrup, ender de mennesker, der har tilbudt ham en arm ind i kupeen, ofte med at dele deres historier om forældres misbrug og angstlidelser med ham.
'Tak, fordi du lyttede,' siger de, når de stiger af.
Edis tror måske, de føler sig hørt, fordi han sjældent bliver distraheret.
Det, der kommer ud af deres mund, er hans primære redskab til at danne sig et indtryk af dem.
Der er ikke i samme grad et kropssprog eller en skæv næse at forholde sig til.
Han er nødt til at være fokuseret på ordene og stemmen.
- Min underviser sagde engang, at han indenfor 10 sekunder vidste, hvilken karakter en elev skulle have.
Jeg er slet, slet ikke så hurtig til at finde ud af, hvilket menneske jeg har med at gøre.
Der skal virkelig være en dialog, før jeg begynder at have det indtryk på plads.
- Jeg føler mig ret langsom på det punkt.
Edis frygter sjældent mennesker, han møder på gaden.
Nogle gange kan han høre på andre, at de bliver en smule utrygge, hvis folk, der ser ud på en bestemt måde, kommer mod dem.
Det gør han ikke, og han tror, det muligvis har smittet af på hans lyst til at tale med fremmede.
Blå bogEdis Adilovic28 år.
Udannet cand.
negot.
i Human Resource Management fra Syddansk Universitet og Columbia University.
Arbejder som telemarketing konsulent ved firmaet All Ears.
Det er ikke usædvanligt, at han bliver venner med en, han møder på en indkøbstur, i bussen eller et tredje sted.
Som for eksempel da han var på udveksling på Columbia University i New York.
Hans kæreste skulle komme på besøg, og Edis tog i lufthavnen for at hente hende.
Paskontrollen drillede, så han måtte vente over to timer.
Efter få minutter faldt han i snak med en mand.
Manden havde egentlig fri, men blev ved Edis og sluderede.
Da kæresten endelig kom, tilbød han dem et lift hjem i sin limousine.
Efterfølgende mødtes Edis og ham til frokost.
- Nogle af mine venner siger: 'Hvordan fanden tør du køre med en fremmed?
' Jeg ved sgu ikke, om det er en sjette – eller i mit tilfælde særlig femte sans – men det sker ofte, at jeg får de her fantastiske oplevelser, fordi jeg, når nogen tilbyder mig en hånd, er glad for at spørge: 'Nå men, hvad laver du så?
' Altså tager skridtet til at starte en konversation.
- Jeg føler mig nok mindre bange på det punkt.
Jeg har en rigtig god ven, som ikke helt forstår det med at skulle tale med folk, han ikke kender.
Han er mere påpasselig, men jeg synes, det er fantastisk, at det faktisk er muligt at starte et venskab på en kedelig bustur.
Da Edis var på Tinder, fik alle også en chance.
Han griner, imens han fortæller det.
Egentlig havde han tænkt sig at lade profilteksterne diktere, om fingeren skulle glide til højre eller venstre.
Det ville for eksempel være et plus, hvis der stod, at hun kunne lide at stå på ski.
Edis elsker også selv at spænde aflange brædder under fødderne.
Men de færreste gik så detaljeret til værks i beskrivelsen af dem selv.
Mange præsenterede sig udelukkende med navn, alder, beskæftigelse og en stribe fotos, så Edis besluttede sig for bare at swipe ja til alle.
Han kan godt undre sig over, at billederne fylder så meget, når vi dater.
- Én ting, du kan være sikker på vil ændre sig ved en partner, er jo udseendet.
Det sker med alderen.
Du kan også ændre dig personligt, men ikke nødvendigvis så meget, som dit udseende vil gøre, forestiller jeg mig.
Derfor synes jeg – især når det drejer sig om kærester – at det vigtige må være, at det er et menneske, man har en ide om, at man også kan sammen med på det personlige plan, så jeg tænker, det er ærgerligt, at det visuelle bliver så afgørende for, om vi vælger hinanden til eller fra.
Men selv om Edis ikke fravælger nogen udelukkende på et foto, betyder det ikke, at han kun dømmer på det indre.
- Det med at hun bare skal være flot indeni, er en omgang vrøvl også for mig, siger han.
Der skal være 'noget' ved hende, som gør, at Edis bliver tiltrukket.
Han har svært ved at forklare præcis, hvad det er, men allerede efter hans nuværende kæreste havde præsenteret sig med: 'Hej.
Jeg hedder Helene,' tænkte han: 'Hun lyder godt nok sød.
'Der er helt klart noget omkring stemmer og dufte, uddyber han.
Men også i forhold til kroppe.
Edis' kæreste behøver ikke at kunne være reklamesøjle for en fitnesskæde, men han kan godt lide selv at være i form.
Derfor betyder det også noget, at en potentiel partner er det.
På Tinder oplevede han, at en del kvinder, som følte, de havde udfordringer, henvendte sig til ham.
Det kunne være kvinder, som havde det svært med deres vægt, eller var ordblinde.
- Det var lidt, som om de tænkte: 'En blind fyr dømmer nok ikke,' men jeg danner mig skam også nogle indtryk.
Jeg er bestemt ikke fordomsfri.
- Men jeg ser det som gave, at jeg ikke er i stand til at fravælge nogen alene på et foto.
Jeg har brug for et menneske af kød og blod for at kunne føle tiltrækning.
- Måske betyder det, at jeg giver flere en chance, og det synes jeg jo egentlig, alle mennesker fortjener at få.
Oplysningerne i grafikkerne stammer fra et interview med Mads Meier Jæger, som er professor i sociologi ved Københavns Universitet og blandt andet har forsket i skønhed.
FacebookTwitterKopier linkEmner:Københavns Universitet|Columbia University|Tøj|Sygdomme og lidelser|New York




https://www.dr.dk/nyheder/udland/etiopiens-haerchef-er-skudt-efter-mislykket-kupforsog

UdlandEtiopiens hærchef er skudt efter mislykket kupforsøgEfter et forpurret kupforsøg i delstaten Amhara er Etiopiens hærchef skudt, og hans tilstand er ukendt.
Ifølge premierminister Abiy Ahmed har Etiopien afværget et kupforsøg i delstaten Amhara.
(Arkivfoto) 23.
juni 2019 kl.
06.
45 | opdateret 05.
juli 2019 kl.
15.
15Bemærk: artiklen er mere end 30 dage gammelLæs opEtiopiens hærchef, Seare Mekonnen, er blevet skudt i forbindelse med et mislykket kupforsøg, oplyser premierminister Abiy Ahmed i en tv-tale, hvor han ifølge nyhedsbureauet AFP er iklædt militæruniform.
Premierministeren har ikke oplyst noget om hærchefens tilstand, så det vides ikke, om han er i live eller ej.
Samtidig er internetforbindelsen i Etiopien blevet lukket, og derfor er flere oplysninger umiddelbart utilgængelige.
Meldingen fra premierministeren kommer kort tid efter, at den etiopiske regering meddelte, at et kupforsøg i aftes i den nordlige delstat Amhara var blevet afværget.
- Dette ulovlige kupforsøg bør fordømmes af alle etiopiere, og den føderale regering har fuld kapacitet til at vinde over denne væbnede gruppe, skriver regeringen i en erklæring.
Etniske grupper årsag til spændingRegeringen oplyser ikke, hvem der står bag det mislykkede forsøg.
Den amerikanske ambassade har udsendt en advarsel om rapporter om skud i hovedstaden Addis Abeba samt voldelige sammenstød i Bahir Dar.
Etiopiens mange forskellige etniske grupper har ofte været årsag til spændinger og sammenstød i landet.
Siden Abiy Ahmed indtog premierministerposten i april 2018, har han tvunget adskillige reformer igennem.
Han har blandt andet frigivet mange politiske fanger, men har ikke formået at lette spændingerne mellem grupperne.
/ritzau/Rettelse: Det fremgik tidligere af artiklen, at Ahmed 'styrer landet med hård hånd', men den sætning er fjernet, da han derimod er kendt for reformer og et helt andet Etiopien.
FacebookTwitterKopier linkEmner:Etiopien|Hære|Addis Abeba




https://www.dr.dk/musik/festival/10-aar-i-helvede-sindssyge-koncerter-et-hovednavn-paa-stoffer-og-det-vaerste-mareridt

COPENHELL 2019Se temaFestival10 år i helvede: Sindssyge koncerter, et hovednavn på stoffer og det værste mareridt en festival kan opleveMetalfestivalen Copenhell er vokset og vokset siden den spæde start i 2010.
Her er nogle af de bedste og værste øjeblikke.
Af Morten Bjerregaard23.
juni 2019 kl.
07.
00Bemærk: artiklen er mere end 30 dage gammelLæs opRefshaleøen er normalt et af de mere rolige kvarterer i København, men det ændrer sig drastisk fire dage i juni.
Siden 2010 er det gamle B&W-værft nemlig blevet omdannet til alle heavy metal-fans' vådeste drøm - Copenhell - hvor øl i lange baner, headbanging og moshpits går op i en højere enhed.
Ifølge P6 Beat-vært Carsten Holm, som hvert år er at finde på de største danske festivaler, er Copenhell helt sin egen og helt unik i forhold til resten af det danske festivallandskab.
P6 Beat-værterne Anders Bøtter og Carsten Holm har været at finde på Copenhell alle år siden starten i 2010.
)- På scenerne bliver man mødt af det mest voldelige og brutale musik.
Blandt publikum får du en øl og en krammer.
Så enkelt kan det siges, siger han og uddyber:- Der er så meget dedikation til musikken, og der er så meget respekt for hinanden blandt publikum.
Der har nærmest ikke været en eneste politianmeldelse i hele Copenhells historie på trods af, at 25.
000 mennesker er samlet i tre dage.
Anders Bøtter, der er vært på heavy metal-podcasten 'Sort Søndag', er enig i, at Copenhell er noget helt specielt.
Og en vigtig affyringsrampe for talentfulde danske metalbands.
- Copenhell er på ingen måde den første metalfestival i Danmark, men det var den første, der var så stor og lavet af verdens største bookingbureau, Live Nation.
Det gjorde, at vi lige pludselig trådte ind på en scene her i Danmark, hvor især danske bands har fået muligheden for at spille side om side med store internationale navne.
Da Copenhell i år fejrer ti års jubilæum, har vi fået Carsten Holm og Anders Bøtter til at komme med deres absolutte højde- og lavpunkter gennem årene på Copenhell, som har udviklet sig til at blive Danmarks største rock- og metalfestival på bare et årti.
2010: Helvedes forport åbner for første gangSmå 4.
000 festivalgæster headbangede sig igennem den første Copenhell-festival i 2010.
Copenhell anno 2010 var af en helt anden størreIse end den festival, vi kender i dag.
Knap 4.
000 festivalgæster var til stede, og en af dem var P6 Beat-værten Carsten Holm.
- Copenhell var lidt af et forsøg, for det danske metalpublikum var vant til at tage til festivaler i Tyskland og Sverige, så festivalen skulle første år vise, at den kunne stå distancen - og det kunne den uden problemer, husker Carsten Holm.
Allerede året efter, i 2011, var antallet af gæster fordoblet.
- Heavy-publikummet er nogle sejlivede sataner.
De kom tilbage og tog deres venner med, så pludselig var der dobbelt så mange året efter.
Carsten Holm husker især den første Copenhell for en fremragende Deftones-koncert.
- De ramte virkelig rigtigt den dag.
Jeg har aldrig set dem federe hverken før eller siden.
2012: Copenhell når nye højder, og Marilyn Manson skufferMarilyn Manson lukkede Copenhell i 2012, men han skuffede fælt ifølge Sort Søndag-værten Anders Bøtter.
8.
000 gæster havde i 2012 fundet ud på Refshaleøen, og for Anders Bøtter var det året, hvor han for alvor så potentialet for festivalen under Lamb of God-koncerten.
- Der var fællesskab og den der følelse, man ellers kun får på Orange Scene på Roskilde, når alle er interesserede i at se det samme.
Lamb of God-koncerten cementerede for mig, at Copenhell havde et vanvittigt stort potentiale.
2012 var også året, hvor Marilyn Manson ifølge Anders Bøtter skuffede fælt.
- Han var så langt ude den dag, at han knap nok kunne stå op.
Han var helt væk på det, han nu var på.
- Han skulle ikke have været på den scene, og det var lidt trist at se, fordi han i den periode var på vej op igen rent kunstnerisk, lyder det fra Sort Søndag-værten.
2013: Alice In Chains får Copenhell til at gå i sortStrømmen røg under det amerikanske rockband Alice In Chains' koncert i 2013.
Her ses gruppens guitarist Jerry Cantrell.
Sort søndag-værten Anders Bøtter er ikke kun radiovært, han er også konferencier på Copenhell, og det var han også under Alice In Chains-koncerten, som skulle vise sig at blive historisk i Copenhell-regi.
Midt under koncerten sker det største mareridt for en festival: Strømmen ryger.
- Jeg tænker bare: 'Fuck mand, nogen skal jo sige noget.
'- Og da det er mig, der er konferencier, er det mig, der har ansvaret for koncerten.
Så jeg spurter ned til scenen, og alle er i total panik.
Strømafbrydelsen varer i 20 stive minutter.
Bag ved scenen er der kaos, men Alice In Chains tager det helt roligt.
De går ned til publikum, snakker med dem og beroliger dem: 'Don't worry, they will fix it now'.
- Da strømmen kommer tilbage genstarter de ikke bare det nummer, hvor strømmen gik - de genstarter på den akkord, hvor strømmen gik.
Det er eddermame imponerende, husker Anders Bøtter.
Efter koncerten fik han samtidig en af sine helt store drengedrømme opfyldt, da han mødte bandets sanger, sangskriver og guitarist.
- Mit helt store barndomsidol Jerry Cantrell kommer hen til mig og siger: Tak, for en fremragende festival.
En af de bedste nogensinde!
- Jeg var helt blown away.
Det var en stor, stor oplevelse at møde sit barndomsidol på den måde.
2014: ObituaryForsangeren i det amerikanske dødsmetal-band Obituary, John Tardy, bliver kaldt løven af åbenlyse grunde.
For P6 Beat-værten Carsten Holm var det kæmpestort, da det amerikanske dødsmetalband Obituary gæstede festivalen i 2014.
- Da de gik op på scenen efter ikke at have spillet i Danmark i 15 år, så blev jeg ramt af den samme lyd og de samme numre som dengang i 80’erne, hvor jeg elskede deres lyd, siger Carsten Holm.
Og de var ikke blevet dårligere med årene - tværtimod.
- Det var fantastisk at se, at bandet stadig kunne levere, uden at falde af på den.
Mange af de store helte ældes ikke med ynde, men det gjorde Obituary, og derfor var det et stort højdepunkt for mig at se dem på en scene igen.
2016: Copenhell kulminerer med legende-besøg- Nok den største booking, der har været i Copenhells ti år lange historie.
Sådan siger Anders Bøtter om Black Sabbath med Ozzy Osbourne i spidsen, der kom, så og sejrede i 2016 og gav sin (måske) sidste koncert på dansk jord.
- Der var en helt speciel stemning under koncerten, hvor det var rørende at se de mange fædre, der havde deres sønner og døtre med til koncerten.
- Black Sabbath er hjørnestenen for alt, hvad Copenhell er.
Så at de nåede at komme og spille, inden de stoppede, var helt fantastisk, husker Anders Bøtter.
2018: Ghost - ABBA møder Iron MaidenDet svenske heavy metal band Ghost begejstrede Copenhell-publikummet sidste år med deres poppede metal.
På sidste års festival var der mange delte meninger om det svenske rockband Ghost.
For hvad lavede sådan et poppet metalband egentligt på Copenhell?
Tvivlen blev dog gjort til skamme, og Anders Bøtter er slet ikke i tvivl om, at koncerten var den bedste på Copenhell sidste år.
- Man skulle have fødder og hjerte af sten, hvis ikke man kunne se, at den koncert var af kæmpe kvalitet.
Det var så sindssygt godt et show og en så vanvittig god koncert.
En triumf for den poppede metal.
FacebookTwitterKopier linkEmner:Copenhell Festival|Ozzy Osbourne (musiker)|København|Alice in Chains|Pop og rock




https://www.dr.dk/nyheder/viden/klima/faktatjek-skal-du-koebe-oekologisk-hvis-du-vil-vaere-klimavenlig

KlimaFAKTATJEK Skal du købe økologisk, hvis du vil være klimavenlig?
Nej, ikke hvis det fx er øko-kyllinger, lyder det fra danske forskere.
Men for andre fødevarer er økologi bedre.
Økologiske varer er ikke mere klimavenlige end de konventionelle.
Overordnet set er klimabelastningen cirka den samme, vurderer danske forskere.
Af Jeppe Kyhne Knudsen23.
juni 2019 kl.
10.
11Bemærk: artiklen er mere end 30 dage gammelLæs opEr du en af de mange danskere, der bekymrer sig om klimaet - og gerne vil gøre dit for, at vores udledning af drivhusgasser falder?
Så er du ikke alene.
Men det kan være svært at finde ud af, hvad der faktisk er det mest grønne valg, fx når vi køber ind.
For der er rigtig mange tal og påstande på både sociale og almindelige medier.
I december sidste år udgav en gruppe forskere fra Sverige og USA en række resultater i det anerkendte tidsskrift Nature, der viste, at økologi er op til 70 procent mere belastende for klimaet.
Hvorfor fokuserer forskerne på økologi og klima?
Frem mod 2050 vokser klodens befolkning med mere end to milliarder - og det betyder, at vi har brug for mere mad.
Faktisk hele 50 procent mere mad, end vi producerer i dag, vurderer FN.
Omlægger vi samtidig til økologi, som leverer mindre mad pr.
hektar end det konventionelle landbrug, skal vi fælde endnu mere skov for at få plads til nye marker - og det er rigtig skidt for klimaet.
Faktisk kommer 11 procent af CO2-udledningen i verden i dag fra rydning af naturarealer.
Det svarer til, hvad halvdelen af verdens kulkraftværker udleder, forklarede Jannick Schmidt, der er lektor på institut for planlægning på Aalborg Universitet, tidligere på ugen i P1-programmet “Så vidt vi ved”.
Det er i det globale perspektiv, at forskerne mener, at økologien på nogle parametre kan være mere skadeligt for klimaet.
Det vakte stor debat herhjemme, og i sidste uge fik debatten nyt liv, da Liberal Alliances nyudnævnte formand, Alex Vanopslagh, kom med samme påstand i Deadline på DR2.
Også Weekendavisen var i sidste uge ude med påstanden.
Samtidig skriver Økologisk Landsforening på deres hjemmeside, at “klimaaftrykket for økologiske og konventionelle fødevarer er på samme niveau” og at “forskning viser, at økologisk landbrug har en mindre udledning af klimagasser målt pr.
hektar landbrugsjord end konventionelt landbrug”.
Og hvad skal man som forbruger så tro på?
Læs også:Trusler, løgne og chikane: Forstå krigen mellem økologiske og konventionelle landmændIfølge Jørgen E.
Olesen, professor på Institut for Agroøkologi på Aarhus Universitet og ekspert i klima og fødevarer, er det faktisk ikke helt enkelt at svare på.
- Det afhænger fuldstændig af, hvad for en type økologi, der er tale om.
Økologiske kyllinger er meget mere belastende for klimaet, for de spiser markant mere foder.
Nogle økologiske afgrøder er derimod ikke værre for klimaet, siger han.
To forskellige regnemetoderDet kan være svært selv for forskerne at svare på, om økologien belaster eller aflaster klimaet, fordi der er forskellige måder at gøre det op på.
Regner forskerne på, hvor store mængder drivhusgasser et økologisk landbrug udleder i forhold til det areal, det dækker, er økologien næsten altid bedst.
Det forklarede Sander Bruun, der er lektor ved Institut for Plante- og Miljøvidenskab på Københavns Universitet i sidste uge til Ugebrevet Mandag Morgen.
Men kigger man derimod på, hvor stort klimaaftrykket er for én produceret enhed - det vil sige, at man fx sammenligner en økologisk kylling med en konventionel, så ser billedet anderledes ud.
- Så er der stort set ikke forskel.
Nogle gange er de konventionelle fødevarer højere i beregninger, andre gange belaster det økologiske mest, siger Jørgen E.
Olesen.
Får mindre ud af det samme markarealGrunden til, at det økologiske landbrug belaster klimaet mere, når forskerne regner per produceret kylling eller gulerod, er, at de så regner med, hvor effektivt økologerne udnytter deres marker.
Og her er økologerne altså ikke lige så effektive som deres konventionelle kolleger.
- Fordi økologiske landbrug er mindre produktive end de konventionelle, kommer der en ekstra klimabelastning, fordi de skal lægge mere jord under ploven, for at lave den samme mængde mad.
Og når vi fx fælder skov for at dyrke jorden, lukker vi meget CO2 ud i luften, siger Jørgen E.
Olesen.
Vores forskning kan ikke bruges til at generalisereDen svenske undersøgelse har udelukkende undersøgt klimaaftrykket for hvede og ærter i Sverige.
En af forskerne bag, Tim Searchinger fra Princeton University, skriver desuden i kommentarfeltet til forskningsartiklen på Nature.
com, at “artiklen ikke kan sige noget generelt om økologisk landbrug, men kun kigger på udbytte af ærter og hvede i Sverige”.
Han understreger desuden, at “der er mange fordele ved økologisk landbrug, og at den vigtigste læring fra vores resultater er, at et højt udbytte har en betydning og at økologiske landmænd bør arbejde på at opnå lignende eller højere udbytte end de konventionelle landmænd”.
Det argument Jørgen E.
Olesen refererer til her, er det samme, der ligger til grund for det regnestykke, som de svenske forskere har lavet.
Men metoden har sine mangler, mener John Thøgersen, som er professor på Institut for Virksomhedsledelse på Aarhus Universitet og forsker i økologi fra et økonomisk perspektiv.
- Økologi er mindre areal-effektivt, det er helt sikkert.
Men de har ikke medregnet, at det konventionelle landbrug over tid udpiner muldlaget.
Det kan føre til øget ørkendannelse, så man til sidst slet ikke kan dyrke jorden.
Og så er vi jo lige vidt, siger han.
Jørgen E.
Olesen understreger da også, at der er en hel del usikkerheder ved de svenske resultater.
De tager eksempelvis ikke højde for, at økologiske forbrugere generelt spiser mindre kød og flere grøntsager end de konventionelle.
Og bliver der mere økologisk produktion, ændrer forbruget sig muligvis derefter, forklarer han.
Kampen står mellem kød og grøntsagerDen betragtning er John Thøgersen helt enig i, og han understreger, at forskellen på økologi og konventionelt landbrug er så lille, når det kommer til klima, at det slet ikke er der, vi bør have vores fokus.
- Der, hvor det virkelig batter, når vi snakker klimaaftryk, det er vores kødforbrug.
Lægger vi vores kost om på globalt plan, skal vi slet ikke bekymre os om, hvorvidt der er landbrugsjord nok, for kødproduktion kræver store mængder land, siger han.
På globalt plan går, ifølge Ourworldindata.
com, omkring 80 procent af landbrugsarealet til animalsk produktion, som kun leverer 20 procent af kalorierne.
Så det er altså rigelig med plads til økologi, der er mindre effektivt, hvis vi holder igen med kødet, forklarer John Thøgersen.
Og faktisk tror han, at en ændring i forbruget kan komme til at ske helt af sig selv.
- Hvis mad bliver dyrere i fremtiden, fordi vi bliver flere mennesker om den samme mængde mad, så kommer kødpriserne til at stige markant mere end grøntsager.
Og det kan få vores forbrugsvaner til at ændre sig helt automatisk, slutter han.
Ekspertkor: Husk at økologi også har andre fordele•Bedre for vores sundhed Ifølge Kirsten Halsnæs, der professor på DTU og forsker i bæredygtighed, er der ikke pesticidrester i økologiske fødevarer.
Og der er ingen tvivl om, forklarer hun, at pesticiderne er skadelige for vores sundhed.
Det konventionelle landbrug holder sig dog under grænseværdierne i forhold til pesticidrester, understreger Jørgen E.
Olsen.
•Bedre for biodiversiteten Når det kommer til at bevare biodiversiteten, er økologiske marker også bedre, forklarer John Thøgersen, og det er Jørgen E.
Olesen for så vidt enig i.
Professoren understreger dog, uopdyrket natur er endnu bedre for biodiversiteten, så hvis det økologiske landbrug kræver mere jord, kan det i sidste ende skade biodiversiteten mere end det konventionelle.
•Bedre for miljøet (for det meste) Når det kommer til grundvandet, er økologien for det meste også mere skånsom.
Økologiske kvægbrug udleder mindre kvælstof, ved planteavl udleder økologi og det konventionelle lige meget og økologiske svinebrug udleder faktisk mere end det konventionelle, forklarer Jørgen E.
Olsen.
FacebookTwitterKopier linkEmner:Alex Vanopslagh (politiker)|Økologi|Fødevarer|Københavns Universitet|Sverige




https://www.dr.dk/nyheder/viden/klima/trusler-loegne-og-chikane-forstaa-krigen-mellem-oekologiske-og-konventionelle

KlimaTrusler, løgne og chikane: Forstå krigen mellem økologiske og konventionelle landmændDanske landmænd er voldsomt uenige om sandheden, når det kommer til, hvem der skader klima og miljø mest.
Af Jeppe Kyhne Knudsen og Mathias Jacobsen (grafik)23.
juni 2019 kl.
08.
05Læs opTorsdag den 16.
maj i år parkerede en glad Stiig Markager bilen i indkørslen ved sit hus i Hundested.
Den 60-årige professor i marin økologi ved Aarhus Universitet glædede sig til at komme ind og nyde et par varme hveder sammen med sin kone og slappe af i den lange bededags-weekend.
Sidste nyt fra frontenI december sidste år udkom en svensk forskningsartikel, der mente at kunne påvise, at økologisk landbrug belaster klimaet 70 procent mere end det konventionelle landbrug.
Resultaterne gav det konventionelle landbrug ny ammunition i krigen mod økologien - og satte gang i en vældig debat.
I sidste uge blussede konflikten endnu engang op, da Weekendavisen igen bragte resultaterne op og foreslog, at vi helt skal opgive det økologisk landbrug for at redde klimaet.
Rent rutinemæssigt tømte han postkassen, inden han gik ind.
Til sin overraskelse fandt han et brev fra interesseorganisationen Bæredygtigt Landsbrugs advokat.
I brevet truede organisationen ham med, at hvis han ikke trak en række udtalelser tilbage, ville de gå rettens vej.
I stedet for at nyde de varme hveder sydede han af vrede i flere timer over brevets budskab.
Truslen kom efter at Bæredygtigt Landbrug en måned tidligere havde bedt professoren om at sende dem dokumentation for en række af hans påstande.
En mail han havde ignoreret, da landbruget ofte er ude efter ham, som han formulerer det.
- Det sker jævnligt, at jeg får mails eller breve fra privatpersoner med en tilknytning til landbruget, som mener, at jeg siger noget forkert.
Hvis det er holdt i en god tone, så svarer jeg.
Men ikke når de forsøger at skræmme mig, siger han.
De krigsførende parter•Landbrug og Fødevarer er den største interesseorganisation inden for landbruget i Danmark.
Ved at påvirke politikere, myndigheder og forbrugere kæmper organisationen for at give deres 30.
000 medlemmer, de bedste vilkår til at drive landbrug.
•Bæredygtigt Landbrug blev stiftet i 2010, da en række medlemmer fra Landbrug og Fødevarer brød ud for at danne en ny organisation.
De mener, at Landbrug og Fødevarer, er for blødsødne og tager gerne hårdere metoder i brug i kampen for deres 4000 medlemmer.
•Økologisk Landsforening kæmper for at udbrede økologien i Danmark.
Interesseorganisationen har i modsætning til Bæredygtigt Landbrug også forbrugere og virksomheder som medlemmer.
De kæmper med deres egne ord for at fremme økologien 'på markerne, i markedet og politisk'.
•Danmarks Naturfredningsforening kæmper for at bevare dansk natur.
De kæmper ofte mod de konventionelle landmænd, som de mener, bruger sprøjtegifte og opdyrker jordområder, der forurener naturen og ødelægger biodiversiteten.
De er den største grønne organisation i Danmark med 130.
000 medlemmer og de eneste, der kan rejse fredningssager.
•Aarhus Universitet leverer den viden, som ligger til grund for Miljøstyrelsen og Fødevareministeriets regulering af landbruget.
I 2007 kom det, der tidligere hed Danmarks Miljøundersøgelser, nemlig til at høre under Aarhus Universitet.
Og her arbejder professor Stiig Markager, som flere i landbruget er utilfredse med.
I krig gælder alle knebBæredygtig Landbrug er ikke de eneste, der bruger barske metoder i krigen om at overbevise os forbrugere om, hvorvidt vi skal købe økologiske eller konventionelle produkter.
Landbrug og Fødevarer har tidligere kørt en kampagne, hvor de kritiserede en række forskere på Aarhus Universitet.
Og ifølge Bæredygtig Landbrugs formand, Flemming Fuglede Jørgensen, kører fx Danmarks Naturfredningsforening en hetz mod det konventionelle landbrug og dets udledning af kemikalier i naturen.
Tonen i debatten er blevet hårdere de senere år, lyder det fra Erik Fog, der arbejder som økologisk konsulent i SEGES, der er Landbrug og Fødevarers forskningsenhed, og har været med siden økologiens spæde start i 80’erne.
- Økologi er blevet meget større de senere år, og det giver stigende anerkendelse som et forretningsområde for landbruget; men når et erhverv bliver stort, så skal det også kunne tåle hårdere kritik.
Danskerne kan godt lide at holde med de små, og økologien er ikke lille længere.
Men det er kun sundt, at vi debatterer økologiens svagheder, så længe det sker i en god debatkultur, siger han.
Økologien, som vi kender den, slog igennem i firserne og har siden stået i modsætning til de konventionelle landmænd, der ikke altid er så glade for økologernes måde at gøre tingene på.
Økologi har været til debat siden 1980’erneLige siden den økologiske bevægelse fik fodfæste i Danmark i 1980’erne, har økologiske landmænd været mødt med skepsis og kritik fra det konventionelle landbrug, forklarer Erik Fog.
- En del af økologiens historie er at præsentere sig som et alternativ til det konventionelle landbrug.
Økologiens måde at gøre tingene på vil jo af nogle kunne opfattes som en indirekte kritik af, at de konventionelle ikke gør tingene godt nok.
Derfor er det naturligt, at de kigger de parametre, som økologien sælger sig på, efter i sømmene, siger han og fortsætter:- Den diskussion har altid eksisteret.
Men hvor striden i de senere år har handlet om, hvorvidt det økologiske landbrug belaster klimaet mere end det konventionelle, har der tidligere været en lang række andre stridspunkter, forklarer Erik Fog.
- På et tidspunkt gik diskussionen på, hvorvidt udvaskningen af kvælstof til grundvandet nu også var mindre, når man brugte husdyrgødning i stedet for kunstgødning.
Og det har også handlet om, hvorvidt økologi var sprøjtefrit, når der er økologiske midler, der gerne må sprøjtes på afgrøderne, siger han.
Erik Fog understreger, at det, der fylder mest i hverdagen, er, at økologien og det konventionelle trives side om side, og at man i branchen lærer af hinanden og udvikler sig sammen.
Ifølge de to professorer Stiig Markager og Jørgen E.
Olesen fra hvert sit institut på Aarhus Universitet, frygter mange af deres kolleger at blive hængt ud af landbruget, hvis de udtaler sig kritisk.
'Mine kolleger ønsker slet ikke at udtale sig'Tilbage på Stiig Markagers kontor ved Roskilde Fjord er vreden i dag blevet erstattet af en bekymring om, hvordan de metoder landbrugets organisationer bruger til at lukke munden på danske forskere, påvirker ham og hans kolleger.
- Der er mange af mine kolleger, der slet ikke ønsker at udtale sig, selvom de ligger inde med en stor viden om miljø og landbrug.
Den hårde tone og de personlige angreb er meget belastende, siger han.
Professoren mener, at det er et alvorligt demokratisk problem, hvis forskerne klapper i som østers.
Men han kan sagtens forstå sine kolleger.
- Det allervigtigste er, at du som forsker ikke frygter for din ansættelse, løn og karriere, når du går de her interesseorganisationer imod.
Det gør jeg ikke, for jeg er fastansat og er i slutningen af min karriere.
Men anderledes usikkert er det for mine unge kolleger, siger han.
Bæredygtigt Landbrug: “Vi prøver blot at få sandheden frem”På en stor gård lidt uden for Løkken i Nordjylland bor formanden for Bæredygtigt Landbrug, Flemming Fuglede Jørgensen.
Rundt om gården ligger hektar på hektar af fredfyldt landbrugsjord pakket med de afgrøder, han lever af.
Og han kan ikke forstå, hvorfor interesseorganisationen bliver beskyldt for at bruge bøllemetoder.
- Der er aldrig nogen, der har kaldt mig en bølle før.
Hvis det er bølleagtigt at få sandheden frem, så kald mig en bølle.
Stiig Markager vil ikke erkende, at han har sagt usande ting, og så er vi nødt til at gå i retten, siger han.
Formanden mener ikke, at samfundet kan være tjent med en professor, der fordrejer sandheden.
- Alle laver fejl.
Det gør jeg også.
Masser af fejl.
Men han vil ikke indrømme sine fejl.
Og så er der kun en vej for os herude i det almindelige pløjeland - det er at trække ham i retten, siger han og fortsætter:- Vi kan da ikke have en nation, der er bygget på usandheder, og videnskabsmænd der gang på gang fordrejer sandheden.
Slet ikke når det er os almindelige mennesker, der betaler deres løn.
Hetz mod landbrugetFormanden for Bæredygtigt Landbrug mener i det hele taget ikke, at det er ham, der skal langes ud efter.
I en årrække har Danmarks Naturfredningsforening nemlig kørt en hetz mod det konventionelle landbrug, forklarer han.
- De har sagt, at vi forgifter grundvandet, og at vi piner dyrene.
Alt, hvad vi gør, er forkert ifølge dem.
Oog det er jo løgn, siger han.
Han understreger dog, at det er blevet lidt bedre på det seneste.
- De er stadig meget kritiske over for det konventionelle landbrug, men deres tone er blevet bedre.
Jeg synes faktisk, at den nye formand måske ser lidt mere nuanceret på det, og så lang tid de bevæger sig inden for, hvad der er fagligt og juridisk korrekt, er der ingen modsætninger mellem os, siger han og fortsætter:- Men de skal stadig være ærlige omkring, hvad økologi er.
Det er fint nok, folk vil købe økologi, de skal bare vide, hvad de støtter.
Økologi udleder mere CO2 og belaster grundvandet med mere nedsivende kvælstof.
Det fortæller de jo ikke, siger han.
I 2011 rundsendte Bæredygtigt Landbrug en mail, der indeholdt personlige informationer om mig - blandt andet min hjemadresse og oplysninger om min privatøkonomi - til deres medlemmer og opfordrede til, at “forfølge dem, der forfølger os”.
Kjeld Hansen, økologisk landmand, journalist og forfatter.
Forsøgte at mobilisere hel organisation mod en mandBæredygtigt Landbrug er ikke de eneste, der føler sig udsat for en hetz.
Økologisk Landmand og journalist Kjeld Hansen, der har skrevet flere bøger om dansk landbrug, heriblandt bestselleren 'Det tabte land', fortæller, hvordan Bæredygtigt Landbrug har været efter ham.
- I 2011 rundsendte Bæredygtigt Landbrug en mail til sine medlemmer, der indeholdt personlige informationer om mig.
Blandt andet min privatadresse og oplysninger om min privatøkonomi.
De opfordrede til, at 'forfølge dem, der forfølger os', siger han.
I mailen, der også dengang blev omtalt i Politiken, kalder interesseorganisationen ham for 'landbrugshader no.
1', og spørger om medlemmerne kender nogen, der bor i nærheden.
Og ikke nok med at organisationen er efter Kjeld Hansen, så lyver de åbenlyst for os alle sammen, mener han.
- De lyver herfra og til evigheden.
Flemming Fuglede påstod i 2016 i Berlingske, at han ikke sprøjter med noget, der er giftigere end kogesalt.
Men det har jeg dokumenteret er løgn.
Jeg har fået aktindsigt i Miljøstyrelsens database, hvor alle landmænd skal registrere, hvad de sprøjter deres marker med.
Og her fandt jeg ikke mindre end 24 forskellige sprøjtemidler, hvoraf flere af dem er kræftfremkaldende, siger han.
Til påstanden om at han lyver om sine sprøjtemidler, siger Flemming Fuglede Jørgensen, at Kjeld Hansen tager fejl.
- Jeg sprøjter ikke med 28 forskellige kemikalier.
Og I skal ikke tro på en mand, der har gjort det til sit levebrød at jagte alle mennesker, der lever af konventionelt landbrug, siger han.
Efter en usædvanlig varm og tør sommer sidste år, kvitterede danskerne med at gøre det netop overståede folketingsvalg til et klimavalg.
Og den tendens til, at klimaet er allerøverst på dagsordenen hos danskerne har givet det konventionelle landbrug et trumfkort på hånden.
“Klimaet er lige nu et trumfkort”Men hvorfor er tonen så hård og metoderne så grimme i krigen mellem det økologiske og konventionelle landbrug i disse år?
Det mener Anders Blok, der er klimasociologi, at der er en god grund til.
- Danskerne er begyndt at mærke klimaforandringerne.
Vi har oplevet flere større skybrud, og sommeren sidste år var jo rekordvarm og tør.
Sammen med de stadig skærpede videnskabelige budskaber betyder det, at klima fylder langt mere i den offentlige debat, siger han og fortsætter:- Men det bliver til tider et noget snævert syn på klimaet, der fylder.
Vi kommer til kun at snakke om CO2-udledning, mens de andre miljøspørgsmål glider i baggrunden.
Tag eksempelvis diskussionen om kød.
Nu snakker vi om at spise så lidt kød som muligt for at sænke vores CO2-belastning, og ikke om hvordan kødet er produceret.
Vi glemmer lidt spørgsmålet om dyrevelfærd, pesticider og vandmiljø, siger han.
Klimaet og CO2-målinger er med andre ord blevet et trumfkort, forklarer sociologen.
Et kort som man kan smide i enhver debat, hvis man ser en fordel i det.
Og det trumfkort har det konventionelle landbrug fået øje på, at de kan udnytte, forklarer han, og det skærper debatten.
For ikke at miste for mange medlemmer er de andre organisationer derfor nødt til at være mere markante i debatten.
Så de skruer bissen på overfor forskere og andre personer, der er kritiske overfor landbruget.
Kjeld Hansen, økologisk landmand, journalist og forfatter.
Konkurrence om at råbe højestMen klima-trumfkortet er ikke den eneste årsag til, at krigen mellem økologer og konventionelle landmænd er intensiveret de seneste år.
Det er også en række politiske grunde, mener landmand og journalist Kjeld Hansen.
- De andre interesseorganisationer bliver hårdt presset af Bæredygtigt Landbrug.
Med deres skruppelløse metoder lokker Bæredygtigt Landbrug de mest arrige landmænd til at skifte til dem.
Og kontingentet for at være medlem i sådan en organisation er mange tusinde kroner om året, så de færreste er medlem begge steder, siger han og fortsætter:- For ikke at miste for mange medlemmer er de andre organisationer derfor nødt til at være mere markante i debatten.
Så de skruer bissen på overfor forskere og andre personer, der er kritiske overfor landbruget.
Siden 2010 er antallet af danske landbrug faldet støt hver eneste år.
Det betydet, at der hvert år bliver knap 1000 færre landmænd.
Det betyder færre medlemmer til interesseorganisationerne, som må kæmpe hårdere om dem, der er tilbage.
Brutal kamp om medlemmerneNår Bæredygtigt Landbrug truer med at retsforfølge professor Stiig Markager, er det altså for at markere handlekraft og dermed overbevise nogle landmænd om, at de er bedst til at varetage deres interesser, mener Kjeld Hansen.
Og kampen om landmændene bliver hårdere og hårdere, for der bliver færre af dem.
Siden 2010 er der, ifølge tal fra Danmarks Statistik, forsvundet knap 8000 bedrifter i Danmark.
- Det kan mærkes i pengekassen, når der på så få år forsvinder flere tusind landmænd.
Derfor er konkurrencen om dem, der er tilbage, blevet langt hårdere, siger han og fortsætter:- Og I sidste ende lever interesseorganisationerne jo af landmændene.
Jeg er helt overbevist om, at mine synspunkter er rigtige.
Og juridisk føler jeg også, at jeg er på sikker grund.
Så jeg er sikker på, at de taber den sag her.
Men så kan vi da en gang for alle få slået fast, hvem der har ret.
Stiig Markager, professor i marin økologi ved Aarhus Universitet.
Ikke bare en trusselPå sit kontor på Aarhus Universitet tøffer Stiig Markager stadig rundt og venter på, om Bæredytigt Landbrug vil gøre alvor af deres trussel og trække ham i retten.
Ja, faktisk håber han på, det sker.
- Jeg er helt overbevist om, at mine synspunkter er rigtige.
Og juridisk føler jeg også, at jeg er på sikker grund.
Så jeg er sikker på, at de taber den sag her.
Men så kan vi da en gang for alle få slået fast, hvem der har ret, siger han.
Og professoren skal nok ikke vente længe.
Ifølge Flemming Fuglede Jørgensen vil Bæredygtigt Landbrug stævne Stiig Markager allerede i næste uge.
- Jeg vil tro, at vi gør det på mandag eller tirsdag.
Så finder vi ud af, hvem der har ret.
Jeg håber, sagen går hurtigt.
Så er det billigere for mig, siger han.
De tre stridspunkter i sagen mellem Bæredygtigt Landbrug og Stiig Markager:1Siden 2010 er udledningen af kvælstof fra dansk landbrug steget med 700 tons pr.
år.
efter korrektion for afstrømning.
2Meget af kvælstoffet bliver optaget i afgrøderne - såsom hvede eller raps - men der er ca.
40 procent i overskud.
Det kvælstof vil kan enten sive ned til vandløb eller grundvandet som nitrat, stige op i luften som uskadelig kvælstof-gas (også kaldet kvælstofs-ånding) eller fordampe som ammoniak, der skader miljøet, når det falder ned igen.
Noget af kvælstoffet vil blive optaget i jordens store pulje af organisk bundet kvælstof, men vil på sigt tabes til omgivelserne ved en af ovenstående processer.
3Landmændene tager ikke deres jord ud af drift (selvom det kan hjælpe på kvælstof-problemet) enten fordi de synes kompensationen er for lille, eller fordi de er bange for på længere sigt at miste deres hektarstøtte.
Forsker bakker Bæredygtigt Landbrug opStiig Markager skal ikke nødvendigvis håbe på, at der kommer en retssag, lyder det fra professor i agroøkologi på Aarhus Universitet Jørgen E.
Olesen.
Han mener nemlig, at Bæredygtigt Landbrug har ret i denne sag.
- Jeg mener, at Stiig Markager tager fejl i flere påstande.
Han påstår, at der er sket en signifikant stigning i kvælstofudledningen til havet fra 2010 og frem til i dag.
Men det understøttes ikke af den seneste NOVANA-rapport [officiel vandmiljø-rapport red.
].
Han har lavet sine egne korrektioner i forhold til afstrømning, som slet ikke underbygges i rapporten, siger han og fortsætter:- Stiigs fagområde er havene i Danmark, ikke vandløb eller landbrug.
Det er problematisk, at han udtaler sig om forhold, der ligger uden for hans fagområde.
Og det er ikke kun Stiig Markager, der er på vildspor i denne sag, mener professoren.
Heller ikke pressen har levet op til sit ansvar.
- Det er en bedre historie, at en professor bliver trynet af en erhvervsorganisation, end vi får sandheden frem.
Det er et problem, at I medier går efter konflikten frem for indholdet, siger han.
Stiig Markager er blevet forelagt Jørgen E.
Olesens kritik er uenig i hans udlægning af sagen.
Vi har et par andre forskere i kikkerten, som vi også overvejer at indlede retssager imod.
Jeg vil ikke sige, hvem de er, men der er et par stykker, der er blevet lige politiske nok.
Og det er vigtigt, at vores forskere ikke politiserer.
Flemming Fuglede Jørgensen, landmand og formand for Bæredygtigt Landbrug.
Krigen fortsætterOm sagen mellem Bæredygtigt Landbrug og Stiig Markager bliver til noget, må tiden vise.
En ting er dog sikker.
Sagen får ikke professoren til at holde inde med sin kritik.
- De har ikke lukket munden på mig.
Jeg står ved mine udtalelser, og jeg vil blive ved med at være kritisk, når jeg mener, det er videnskabelig evidens for det, siger han.
Der er med andre ord ikke udsigt til en våbenhvile i krigen.
Heller ikke hvis du spørger Bæredygtigt Landbrug.
- Vi har et par andre forskere i kikkerten, som vi også overvejer at indlede retssager imod.
Jeg vil ikke sige, hvem de er, men der er et par stykker, der er blevet lige politiske nok.
Og det er vigtigt, at vores forskere ikke politiserer, slutter Flemming Fuglede Jørgensen.
Disclaimer: Der er mange parter i den her sag, og vi har ikke haft mulighed for at høre dem alle.
Vi har taget fat i dem, vi mener, den væsentligste kritik bliver rettet imod.
FacebookTwitterKopier linkEmner:Landbrug|Miljø og natur|Økologi|Jylland|Sjælland




https://www.dr.dk/nyheder/politik/partier-strides-om-oekonomi-enige-om-maal-men-ikke-om-vejen-dertil

PolitikPartier strides om økonomi: Enige om mål - men ikke om vejen dertilDer er enighed om flere hænder til velfærd, men ikke om, hvor hænderne skal komme fra.
Mette Frederiksen fra Socialdemokratiet forlader dagens regeringsforhandlinger i Landstingssalen på Christiansborg.
Af Sandra Meersohn Meinecke og Lars Riis Lindevall23.
juni 2019 kl.
08.
49Bemærk: artiklen er mere end 30 dage gammelLæs opDagens store emne var økonomien, da forhandlingerne om grundlaget for en ny regering fortsatte lørdag.
I syv timer forhandlede de fire partier i rød blok - Socialdemokratiet, Radikale Venstre, SF og Enhedslisten, og det blev klart, at partierne var enige om målet, men ikke om vejen dertil.
De fire partier er enige i, at der skal flere hænder på det danske arbejdsmarked, for at indfri ambitionerne om flere sygeplejersker, hjemmehjælpere og pædagoger i de kommende år.
Men hvor skal hænderne komme fra, og hvor mange hænder skal der til at sikre fremtidens velfærd?
Det var et af de områder, hvor partierne fortsat var uenige.
- Det, som er positivt, er, at der ikke er et ønske om status quo hos nogen af de fire partier, sagde Mette Frederiksen inden forhandlingerne.
- Der et bredt politisk ønske om både at gå forrest på klimaområdet og velfærdsområdet.
Radikale Venstres formand Morten Østergaard talte ved forhandlingerne lørdag for at øge arbejdsudbuddet ved at tiltrække mere udenlandsk arbejdskraft Enighed om flere hænder - men hvor skal de komme fra?
Hos det Radikale Venstre så de gerne, at man øgede beskæftigelsen ved at tiltrække mere udenlandsk arbejdskraft til Danmark.
Derfor ønsker de også at sænke beløbsgrænsen for, hvad en borger uden for EU skal tjene for at kunne arbejde i Danmark fra 427.
000 kroner til 325.
000 kroner om året.
Men det forslag er både Socialdemokratiet, Enhedslisten og SF imod.
- Vi har en fælles ambition om at få flere hænder ud på arbejdsmarkedet, sagde Mette Frederiksen og tilføjede, at hun i modsætning til Radikale Venstre ikke kigger mod udlandet for at finde flere hænder:Det er helt åbenlyst for enhver, at alt, vi gør, skal finansieres.
Men vi har en diskussion om, hvordan vi gør det på en social, retfærdig mådePernille Skipper, Enhedslisten- Allerede i dag har vi meget udenlandsk arbejdskraft på det danske arbejdsmarked.
Men som socialdemokrat vil jeg insistere på, at vi skal få dem med, som endnu ikke er på arbejdsmarkedet.
Den socialdemokratiske formand understregede også, at der blandt partierne i rød blok er en “fælles erkendelse” af, at der skal sikres flere offentligt ansatte på sygehuse og inden for børneområdet.
I forhold til arbejdsudbuddet har Enhedslisten foreslået, at man får flere danskere, der arbejder deltid, til at arbejde fuldtid.
SF ser ikke noget problem i at øge beskæftigelsen, "bare man gør det på den rigtige måde", sagde Pia Olsen Dyhr, da hun i går ankom til forhandlingerne.
Partiet gik desuden til forhandlingsbordet med et centralt krav om minimumsnormeringer i daginstitutioner, som formand Pia Olsen Dyhr kalder “et hjertebarn” for partiet.
SF gik til forhandlingsbordet med et centralt krav om minimumsnormeringer i daginstitutioner, som formand Pia Olsen Dyhr kaldte “et hjertebarn” for partiet.
Mere eller mindre skatEt andet sted, hvor de fire forhandlingspartier fortsat er uenige om økonomien, handler om skat og pension.
Radikale Venstre har talt for at sænke skatten på arbejde og hæve pensionsalderen yderligere - men også disse to ting er de øvrige partier i rød blok imod.
Socialdemokratiet vil gerne have højere skat på store formueindkomster og afskaffe topskatterabatten for kapitalindkomst.
SF ønsker højere skat på aktieindkomst til topskatteydere og stop for rabat til rige virksomhedsarvinger.
- Vi har nok lidt uenighed, hvis vi skal være helt ærlige.
Vi er kommet med forslag om, at de bredeste skuldre skal bære mest, men jeg håber, vi kan komme i mål, sagde SFs formand Pia Olsen Dyhr.
Enhedslisten vil have en millionærskat og en stærkere regulering af finanssektoren.
- Det er helt åbenlyst for enhver, at alt, vi gør, skal finansieres.
Men vi har en diskussion om, hvordan vi gør det på en social retfærdig måde, sagde Enhedslistens politiske ordfører, Pernille Skipper inden forhandlingerne.
- Vi skal ud og finde pengene til at ansætte mange flere i vores daginstitutioner og på sygehusene, sagde Pernille Skipper.
Partiet vil finansiere det øgede antal offentligt ansatte ved blandt andet at øge beskatningen for aktieindehavere.
Foruden økonomien var også Uderejsecenter Sjælsmark og kvoteflygtninge på dagsordenen for Enhedslistens  Pernille Skipper, Rune Lund og Jakob Sølvhøj.
Radikale Venstre har lagt vægt på, at de vil have et ærligt svar på, hvordan velfærdsløfterne skal finansieres - og hvordan man vil sikre, at der er hænder nok til at løfte opgaverne.
- Jeg tænker, det er lidt mærkeligt, at man med lethed kan blive enige om, at nu skal vi have et normeringsløft, eller nu er det på tide at stoppe besparelser og investere i uddannelse, hvis man ikke samtidig er klar til at være ærlig omkring, hvad der skal til, for at det kan blive til virkelighed, sagde Radikale Venstres formand Morten Østergaard.
Men trods uenigheder var det en optimistisk Morten Østergaard, der forlod forhandlingerne med en opfattelse af, at parterne “kan diskutere fælles løsninger på de sværeste områder”.
Partierne mødes til nye forhandlinger igen i dag.
Det sker klokken 11:30.
FacebookTwitterKopier linkEmner:Enhedslisten|Pernille Skipper (politiker)|Pia Olsen Dyhr (politiker)|Radikale Venstre|Økonomi




https://www.dr.dk/nyheder/udland/11-blev-draebt-ved-flystyrt-pa-hawaii

Udland11 blev dræbt ved flystyrt på HawaiiEt King Air fly med ni om bord var fuldstændigt omspændt af flammer, da redningsmandskab nåede frem.
En røgsøjle steg op efter flystyrt på nordkysten af Oahu - den tredjestørste ø i øgruppen.
Ved styrtet omkom 11 personer.
22.
juni 2019 kl.
23.
32Bemærk: artiklen er mere end 30 dage gammelLæs op11 mennesker er omkommet ved flystyrt på Hawaii, hvor et tomotorers King Air fly er forulykket på nordkysten af Oahu - den tredjestørste ø i øgruppen.
- Der var ingen overlevende ved King Air flystyrtet, siger en talsmand for den amerikanske delstats transportdepartement, Tim Sakahara.
- Flyet var fuldstændigt omspændt af flammer, da redningsmandskab nåede frem til det.
Flyet styrtede ned ved ved flyvepladsens indhegning - langt væk fra start- og landingsbaner.
Redningsmandskab fra Honolulus redningstjeneste siger, at der blev slået alarm klokken 18.
26 fredag aften (lokal tid).
Der er ikke offentliggjort oplysninger om de omkomnes navne, alder og køn.
Var på vej opFlyet blev anvendt til faldskærmsudspring, og var på vej ud med en flok faldskærmsudspringere, da ulykken skete.
Flystyrtet skete nær den lille lufthavn Dillingham Airfield på nordkysten af øen.
Talsmænd for myndighederne sagde i den første melding om flystyret, at der var seks personer om bord på flyet.
Det er ikke klart, om flyet var ved at lette, eller om det var ved at lande.
Ifølge ubekræftede udsagn fra øjenvidner var flyet på vej op, da det forulykkede.
- Vi er stadig ved at indhente oplysninger om situationen, siger lederen af Honolulus brandvæsen, Manuel Neves, til avisen Honolulu Star-Advertiser.
/ritzau/APFacebookTwitterKopier linkEmner:Ulykker|Hawaii|Honolulu|Flytrafik|Redningsvirksomhed




https://www.dr.dk/nyheder/udland/flere-hundrede-tyske-klimaaktivister-stormer-kulmine

UdlandFlere hundrede tyske klimaaktivister stormer kulmine8000 demonstranter i hele Tyskland satte i går fokus på det akutte behov for at modarbejde klimaforandringer.
Hundredvis af klimaaktivister stormede lørdag aften Garzweiler-minen i det vestlige Tyskland.
23.
juni 2019 kl.
07.
07 | opdateret 23.
juni 2019 kl.
09.
53Bemærk: artiklen er mere end 30 dage gammelLæs opFlere hundrede klimademonstranter brød i aftes gennem politiblokader og stormede en af Tysklands største kulminer for at sætte fokus på det akutte behov for at håndtere klimaforandringerne.
Det sker, få dage efter at en plan om at gøre EU klimaneutral i 2050 blev opgivet, skriver AP.
Demonstranterne ignorerede advarsler fra tysk politi om, at det ikke ville være sikkert at befinde sig i minen.
Derudover havde ejerne i den tyske energivirksomhed RWE truet med at ville sagsøge alle uvedkommende personer i minen.
Læs også:Ekspert om polsk nej til EU-klimamål: Den grønne bølge er ikke nået til PolenDer har de seneste år været fokus på Garzweiler-minen i det vestlige Tyskland blandt klimaaktivister.
Det skyldes, at RWE havde planlagt at rydde skovområder for at udvide den 48 kvadratkilometer store mine.
Tidligere på dagen blokerede demonstranter midlertidigt jernbanespor, der bruges til at transportere kul.
Op mod 8000 mennesker deltog i gårsdagens demonstrationer i Tyskland, anslår den tyske klimagruppe Bund.
Mange var skoleelever og studerende, som også deltog i en stor klimademonstration med mellem 20.
000 og 40.
000 deltagere fra 17 lande i den tyske by Aachen nær grænsen til Holland og Belgien.
De seneste måneders tiltagende klimademonstrationer har for nylig fået den tyske kansler, Angela Merkel, til at støtte op om målet om at gøre Tyskland klimaneutral i 2050.
/ritzau/Opdateret med video.
FacebookTwitterKopier linkEmner:Angela Merkel (politiker)|Tyskland|EU|RWE|Belgien




https://www.dr.dk/sporten/boksning/dina-thorslund-forsvarer-sin-verdensmestertitel

BoksningDina Thorslund forsvarer sin verdensmestertitel Bokseren Dina Thorslund vandt overbevisende på point over australier og forsvarede sin VM-titel hos WBO.
Dina Thorslund kan fortsat kalde sig verdensmester.
22.
juni 2019 kl.
23.
07Bemærk: artiklen er mere end 30 dage gammelLæs opDina Thorslund er fortsat verdensmester i superbantamvægt hos forbundet World Boxing Organization (WBO).
Lørdag aften forsvarede den 25-årige dansker igen sin titel, da hun ved et boksestævne i Horsens besejrede australske April Adams, der var obligatorisk udfordrer.
Dina Thorslund vandt på point, og alle tre dommere havde scoren 100-90 i danskerens favør.
Sejren er nummer 14 i karrieren for Dina Thorslund i lige så mange kampe, siden den professionelle karriere blev indledt i 2015.
Læs også:VIDEO JA eller NEJ med verdensmesteren Dina: ’Drengene turde ikke slå på mig’31-årige April Adams måtte omvendt notere sig for det andet nederlag i karrieren, som også rummer 11 sejre og en uafgjort kamp.
Gik slagene i mødeKampen var sat til ti omgange à to minutter, og det var to ivrige boksere, der uddelte slag i de første omgange, som var relativt åbne, men hvor danskeren tog det meste initiativ.
I fjerde omgang virkede australieren rystet af nogle hårde slag fra Thorslund, og det gentog sig i femte omgang, hvor den offensive australier blev ramt hårdt flere gange.
Læs også:Danske boksere dropper promotor og manager efter voldtægtsafsløringerDen hårdføre australier tog imod hårde slag, men fortsatte som udfordrer sin offensive stil, hvor hun flere gange gik slagene i møde uden frygt i jagten på selv at ramme danskeren.
April Adams fik også et par gode kombinationer ind i syvende omgang, men efter ti omgange rakte det ikke til at tage titlen med hjem.
Thorslund forsvarede senest sin VM-titel mod tyske Alesia Graf i januar 2019 i Struer.
/ritzau/FacebookTwitterKopier linkEmner:Dina Thorslund (bokser)|Boksning|Arbejdsmarked|Horsens|Struer




https://www.dr.dk/nyheder/indland/quiz-midsommer-baal-og-hekse-har-du-helt-styr-paa-sankthans

IndlandQUIZ Midsommer, bål og hekse: Har du helt styr på sankthans?
I dag fejrer vi sankthansaften, som danskerne har gjort det i mange hundrede år.
Sådan så sankthansbålet ud i skoven ved Åløkkekvarteret i Odense i 2015.
Af Anton Lind23.
juni 2019 kl.
06.
30Bemærk: artiklen er mere end 30 dage gammelLæs opDu er ved at have travlt, hvis du stadig ikke har fået samlet sankthansbålet, for i aften går det løs, når folk i hele landet fejrer sankthansaften.
Traditionen tro bliver den afholdt 23.
juni med bål, sang, hygge og hekse.
Sankthans er en tradition, der går mange år tilbage, og den har udviklet sig igennem flere århundreder.
Mener du alligevel, at du har helt styr på historien, så kan du her forsøge dig med en quiz om aftenens begivenhed.
God fornøjelse.
FacebookTwitterKopier linkEmner:Skikke og traditioner




https://www.dr.dk/nyheder/politik/domstolene-horte-forst-om-teleskandale-efter-102-dage

TeledatasagenSe temaPolitikDomstolene hørte først om teleskandale efter 102 dageDommerforening og juraeksperter kritiserer, at domstole ikke fik viden om politiets systemfejl.
Rigspolitiet konstaterede problemet med usikre teledata i februar 2019 og fik rettet fejlen i sit datasystem 8.
marts.
(arkivfoto) 22.
juni 2019 kl.
22.
38Bemærk: artiklen er mere end 30 dage gammelLæs opI over tre måneder var dommere og forsvarsadvokater uvidende om mulige fejl og mangler i de teleoplysninger, som politi og anklagemyndighed bruger i bevisførelsen mod borgere, skriver Politiken søndag.
Rigspolitiet konstaterede problemet med usikre teledata i februar 2019 og fik rettet fejlen i sit datasystem 8.
marts.
Men forsvarsadvokaterne hørte først om sagen på et orienteringsmøde 6.
juni.
Domstolsstyrelsen, der har det administrative ansvar for landets domstole, fik ingen information før 13.
juni klokken 17.
03.
Dommerforeningen blev orienteret, da journalister henvendte sig sidste mandag aften – 102 dage efter at Rigspolitiet rettede den fejl, som potentielt kan afgøre skyld eller uskyld i en retssag.
Formanden for Dommerforeningen, Mikael Sjöberg, er uforstående over for den manglende orientering:- Det er ikke i orden.
Det er væsentligt for vores bevisbedømmelse og for vores behandling af straffesager, og det havde været naturligt at inddrage domstolene på et tidligere tidspunkt.
Så kunne vi med det ansvar, vi har for sagerne, have truffet vores foranstaltninger, siger han til Politiken.
Læs også:Efter politiets data-fejl: Forsvarsadvokaters telefoner gløderHundredevis af retssagerI løbet af de 102 dage er der ført hundredvis af retssager, afgjort varetægtsfængslinger, godkendt ransagninger og andre indgreb over for borgerne, uden at dommere, forsvarsadvokater og muligvis også anklagere har været bekendt med manglerne i politiets teledata.
En opgørelse fra Rigsadvokaten viser, at der i hvert kvartal i 2017 blev gennemført over 1000 indgreb, hvor borgernes teleoplysninger blev indhentet.
Jørn Vestergaard, professor i strafferet ved Københavns Universitet, finder det problematisk, at retssamfundet i så lang tid ikke har kendt til de ufuldstændige teledata:- Der er behandlet hundredvis af sager, hvor ingen af retssagernes parter har kendt til det her.
Dertil kommer alle dem, der har siddet varetægtsfængslet eller har været sigtet uden at være frihedsberøvet; alle har haft en interesse i at få denne viden, fordi det kunne have medført en anden gang gennem retssystemet, siger han til Politiken.
Lene Wacher Lentz, der forsker i politiets efterforskningsredskaber ved Aalborg Universitet, påpeger ligeledes i Politiken, at Rigspolitiet blev advaret om mulige fejl allerede i november 2018.
- I over et halvt år har man ladet retsmaskineriet køre ufortrødent videre, og på den måde har man ladet problemet vokse, siger hun.
/ritzau/FacebookTwitterKopier linkEmner:Rigspolitiet|Retsvæsen|Domstole|Københavns Universitet|Anklagemyndigheden




https://www.dr.dk/nyheder/udland/dagen-masseudvisning-stopper-trump-aktionen

UdlandDagen før masseudvisning stopper Trump aktionenUSA's præsident siger, massedeportationer, som skulle starte søndag, udsættes for at søge politisk kompromis.
Trump skriver på Twitter, at han udsætter aktionen for at se, om han kan finde et kompromis med demokraterne om indvandringspolitikken.
22.
juni 2019 kl.
22.
46Bemærk: artiklen er mere end 30 dage gammelLæs opPræsident Donald Trump oplyser, at han vil udsætte massedeportationen af illegale indvandrere i USA.
Operationen skulle være indledt søndag.
Trump skriver på Twitter, at han udsætter aktionen for at se, om han kan finde et kompromis med demokraterne om indvandringspolitikken.
- På anmodning fra Demokraterne har jeg udsat (deportationen) i to uger for at se, om Demokraterne og Republikanerne kan samles for at finde en løsning på asyl- og smuthulproblemerne på vores sydlig grænse.
- Hvis ikke.
Så begynder deportationerne, skriver han.
Pelosi vil lægge presDen demokratiske formand for Repræsentanternes Hus, Nancy Pelosi, appellerede lørdag til religiøse om at lægge pres på Trump for at få ham til at aflyse de razziaer, der var lagt op til allerede fra søndag, skriver Reuters.
Hun fortalte, at en sådan fremfærd vil "påføre terror i vores lokalsamfund".
De amerikanske myndigheder siger, at der er omkring en million indvandrere i USA, som har fået retlig ordre til at forlade landet.
Ifølge avisen Washington Post var der planlagt særlige operationer i op til ti storbyer - deriblandt Houston, Chicago, Miami og Los Angeles.
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Befolkning




https://www.dr.dk/nyheder/udland/sudanesisk-karikaturtegner-det-nytter-ikke-i-kun-kaemper-demokrati-i-danmark

Af DR’s Afrika-korrespondentSøren BendixenUdlandSudanesisk karikaturtegner: Det nytter ikke, at I kun kæmper for demokrati i DanmarkEt Sudan forvandlet til kaos, vil give EU store udfordringer, siger Khalid Albaih, der følger krisen fra København.
Khalid Albaih advarer, at Europa kan blive destination for endnu flere flygtninge, hvis situationen i Sudan forværres.
22.
juni 2019 kl.
22.
00Bemærk: artiklen er mere end 30 dage gammelLæs opI en lille lejlighed på Amager sidder den sudanesiske karikaturtegner Khalid Albaih og forsøger at råbe hele verden op.
I et årti har han tegnet folkelige oprør, vestlig dobbeltmoral og udstillet verdens værste diktatorer.
Lige nu foregår den største kamp i hans eget hjemland, Sudan.
Læs også:Voldtægter, tæsk og plyndringer: Hårde anklager mod frygtet gruppe i SudanFor 10 dage siden forvandlede en forholdsvis fredelig revolution sig til et blodigt mareridt, da sikkerhedsstyrker angreb fredelige demonstranter.
- Alle risikerer deres liv for forandring.
De dræber folk i byen.
De har smidt folk i Nilen, druknet dem, og voldtaget mænd og kvinder, siger han.
Inviteret til DanmarkKhalid Albaih var på Amager, da det skete.
Han er ikke flygtning, men frihedskæmper med pen og papir, der er inviteret til Danmark i to år for at sikre tegneren en fredelig rede til sin kamp mod diktatur.
Han bruger al sin tid på at samle og videreformidle information fra Sudan.
Fodre alverdens aviser og tv-stationer med nyt fra det land, han håber en dag at kunne flytte til.
Læs også:PORTRÆT Sudans nye stærke mand har blodig fortid og udemokratiske allieredeHan er optaget af, at vi danskere forstår, hvorfor kampen for demokrati er vigtig.
At vi er klar over, at vi ikke bare kan kæmpe vores egen demokratiske kamp, men er nødt til at gøre det for hele verden.
Han mener, at EU er medansvarlig for, at de sikkerhedsstyrker, der angreb demonstranterne, har styrken til at knuse den demokratiske kamp.
- EU har støttet styret i Sudan i årevis.
De samme styrker, som angreb demonstranter, er de selvsamme som med EU's velsignelse har bevogtet grænserne for at migranter på vej mod Europa blev stoppet, siger Khalid Albaih.
Advarer om ny bølge af flygtningeHan mener, at europæiske politikere er ligeglade med demokratiet - at de alene har været optaget af at stoppe migranter.
- Men sådan hænger verden ikke sammen.
Hvis I troede, Syrien gav jer problemer, så bare vent.
Hvis Sudan ender i krig og kaos, så skal I se flygtninge og migranter.
Sudan er meget større og tættere på, og det er den slags, der sker, når man støtter diktaturer, siger han.
Hvis I troede, Syrien gav jer problemer, så bare vent.
Hvis Sudan ender i krig og kaos, så skal I se flygtninge og migranter.
Sudan er meget større og tættere på, og det er den slags, der sker, når man støtter diktaturerKhalid Albaih, sudanesisk karikaturtegnerAt et Sudan forvandlet til kaos, vil give EU store udfordringer, er de fleste beslutningstagere i EU formentlig enig med Khalid Albaih i.
At man er ligeglade med demokrati, og at man støtter et brutalt styre, vil de fleste diplomater og politikere benægte.
Men EU holder en meget lav profil og vil gerne have naboer og den Afrikanske Union til at gå forrest i forsøget på at mægle mellem militæret og de civile organisationer, der står bag kampen for demokrati i Sudan.
Lige nu har USA en mægler i Sudan, ligesom Etiopiens premierminister Abiy Ahmed forsøger at mægle.
EU har samarbejdet med styretAlle holder vejret lige nu i håb om, at der kan skabes en aftale mellem partnerne.
Frem til forrige mandag forhandlede militæret med de civile organisationer om en overgangsregering, der kunne forberede Sudan på et demokratisk valg, men alle forhandlinger blev aflyst, da sikkerhedsstyrker angreb demonstranter.
Læs også:Militærråd i Sudan aflyser alle aftaler med oppositionenLige siden har stemningen været ekstremt højspændt, og der er al mulig grund til at være skeptisk.
EU har i årevis samarbejdet med styret i Sudan på trods af, at landets tidligere præsident Omar Al-Bashir var eftersøgt for krigsforbrydelser mod sin egen befolkning.
EU har ikke direkte givet penge til de styrker, der nu angriber demonstranter og heller ikke til præsidenten, men millioner af kroner er gået til andre projekter i landet, og for Khalid Albaih er det samme som en blåstempling af styret og dets berygtede sikkerhedsstyrker.
- Danskerne må bede politikerne om at stoppe med den form for adfærd.
I kan ikke bare kæmpe for demokrati for jer selv.
I må gøre det for hele verden.
FacebookTwitterKopier linkEmner:EU|Sudan|Flygtninge og asylansøgere|Omar al-Bashir (politiker)|Amager




