https://www.dr.dk/sporten/cykling/som-10-aarig-blev-han-kaldt-verdensmesteren-nu-er-oegenavnet-blevet-indhentet-af

CyklingSom 10-årig blev han kaldt 'verdensmesteren': Nu er øgenavnet blevet indhentet af virkelighedenDet er både surrealistisk og skræmmende at være verdensmester, siger den danske cykelrytter.
Danske Mads Pedersen med det synlige bevis på det verdensmesterskab, han søndag vandt i Storbritannien.
Af Emil Halkier og interview: Tina Müller29.
sep.
2019 kl.
23.
12Bemærk: artiklen er mere end 30 dage gammelLæs opSådan en VM-guldmedalje med dertilhørende regnbuefarvet trikot er ikke noget, der let og hurtigt glider gennem det følelsesmæssige fordøjelsessystem.
Som det sig hør og bør.
For det er stort.
Følelserne ubeskrivelige.
Det ved Mads Pedersen.
Danskeren prøvede det på egen gennemtæskede, møre cykelkrop, da han søndag stod midt i virvaret, i cykelorkanens øje, og blev verdensmester i landevejscykling.
- Det er stadigvæk ikke gået helt op for mig, hvad der skete for nogle timer siden.
En sindssyg dag, siger den nykårede verdensmester til DR Sporten.
Læg dertil, at danskeren efter guldet modtog et opkald af royal karakter.
Kronprinsen var i røret.
- Kronprinsen ville ønske mig tillykke og synes, at det havde været et super spændende løb.
Han synes bare, at det var fedt, vi har fået en verdensmester med hjem til Danmark, siger Mads Pedersen.
En euforisk Mads Pedersen sætter sig på asfalten efter sin VM-triumf.
Hvis den danske verdensmester på nogen måde bliver i tvivl, får behov for at nive sig i armen, både nu, men også det kommende års tid, vil han hver dag kunne kigge ned og se den regnbuefarvede VM-trikot pryde overkroppen.
- Det er lidt surrealistisk, men på en måde også lidt skræmmende.
Det er kæmpe stjerner, der har haft den trøje og at være med i den klub, det er vanvittigt, siger Mads Pedersen.
Det er egentlig lidt pudsigt.
Mads Pedersen.
Verdensmesteren.
Faktisk et kaldenavn den 23-årige cykelrytter har haft siden, han var 10 år gammel.
- Min familie og jeg er altid kommet på den samme campingplads i Italien sammen med to andre familier, og jeg ved ikke hvorfor, men lynhurtigt fik jeg øgenavnet 'verdensmesteren', siger Mads Pedersen.
De andre familier, Kodrup- og Moberg-klanen, er også cykelgale, og derfor har det hængt fast gennem årene, siger Mads Pedersen.
- Moberg (cykelrytter Christian Moberg, red.
) skriger det stadigvæk, når vi ser hinanden i feltet.
Så det er fedt lige at toppe den og vise, at nu er jeg verdensmester.
Et øgenavn, som pludselig er blevet indhentet af virkeligheden.
Var sikker på, at han ville blive nummer treNæsten 200 ryttere stillede til start på VM-ruten i Yorkshire.
46 gennemførte.
Et klokkeklart billede på, hvor hårdt, opslidende og vanvittigt søndagens verdensmesterskab var, hvilket blot sætter danske Mads Pedersens præstation endnu mere i relief.
I silende regn leverede danskeren sin karrieres helt store svendestykke, og det var først med målstregen i sigte, at han indså, der muligvis lå guld for enden af de mange anstrengelser.
- Det gik op for mig 30 meter før målstregen.
Jeg var sikker på, at jeg ville blive nummer tre.
Med to omgange igen håbede jeg bare på, at jeg kunne kom hjem og køre med om medaljerne, siger Mads Pedersen.
Det er ubeskriveligt at være verdensmester, siger Mads Pedersen.
- I sidste ende er alle så smadrede efter seks og en halv time i ti graders varme og regnvejr, at alt kan ske.
Og det skete jo så.
Verdensmester rimer på forventninger.
Og efter sin cykelopvisning i Yorkshire skal Mads Pedersen også vænne sig til en ny virkelighed.
Forpligter det lidt, at du nu er verdensmester?
- Det ved jeg ikke.
Det vil det jo nok gøre, men man skal huske på, hvor man kommer fra, og hvorfor man er nået hertil.
Hvis man bliver ved med det, så skal resultaterne nok komme – også med trøjen, siger Mads Pedersen.
FacebookTwitterKopier linkEmner:Cykelsport|England|Mads Pedersen (cykelrytter)|Italien




https://www.dr.dk/sporten/cykling/cykeleksperterne-er-enige-om-pedersens-triumf-det-bliver-ikke-stoerre

CyklingCykeleksperterne er enige om Pedersens triumf: Det bliver ikke størreMads Pedersen er en ekstraordinær rytter, mener cykelekspert Dan Frost.
Mads Pedersens reaktion kort efter han krydser målstregen og kan kalde sig selv verdensmester på landevejen Af Rikke Smed Iversen29.
sep.
2019 kl.
21.
27Bemærk: artiklen er mere end 30 dage gammelLæs opSøndag aften skrev en ung rytter på 23 år dansk cykelhistorie.
Navnet er Mads Pedersen, og i silende regn kørte han efter 261 kilometer først over målstregen i engelske Yorkshire – lige foran italienske Metteo Trentin og schweizeren Stefan Küng.
Læs også:Mads Pedersen om VM-guld: 'Det er utroligt'Med armene i vejret kunne han juble over sin guldmedalje ved VM, og Danmark kan juble over sit første VM-guld nogensinde for herrer på landevejen.
- Det her er ekstraordinært, og det er det, fordi Mads er en ekstraordinær rytter.
Han er endda så cool, at han ikke engang bryder ud i tårer.
- Det tror jeg, en hvilken som helst anden 23-årig ville have gjort, hvis han blev verdensmester for eliten i landevejscykling, men Mads han kører som en herre, fortæller cykelekspert, Dan Frost, til DR Sporten kort efter, der blev skrevet dansk cykelhistorie.
Mads Pedersen kører over målstregen og vinder verdensmesterskabet.
 Mads Pedersen har lige vundet verdensmesterskabet i England - som den første danske herre-cykelrytter nogensinde.
 Stort kram med holdkammerat Michael Valgren efter triumfen.
1 / 3Mads Pedersen kører over målstregen og vinder verdensmesterskabet.
1 / 3Mads Pedersen har lige vundet verdensmesterskabet i England - som den første danske herre-cykelrytter nogensinde.
2 / 3Stort kram med holdkammerat Michael Valgren efter triumfen.
3 / 3Ruten og vejret passede perfektRegnen silede ned.
Der var enorme vandpytter på landevejene, som fik selv de bedste cykelryttere til at slingre.
Men underligt nok passede de barske vejrforhold godt til den danske nykårede verdensmester.
- Det er et løb, der passer Mads Pedersen vejrmæssigt og rutemæssigt.
Hans krop kan klare de hårde betingelser.
Når man har kørt så langt under vilde forhold med kulde og regn, så bliver musklerne noget helt andet at arbejde med og specielt i sådan en slutspurt.
Men Mads var jo overlegen – total overlegen, fortæller Dan Frost.
Læs også:Landstræneren vidste, at bæstet Mads Pedersen ikke ville give guldet gratis fra sigDer var blevet sagt, at årets rute var en dansker-rute.
De danske ryttere er vant til at træne i frost, slud og med kolde fingre, og det er en fordel sådan en dag som i dag, mener cykelekspert Brian Holm.
- Det her hundevejr er danskervejr.
Jo værre det er, desto større en fordel har danskerne – også selvom vi ikke synes, det er vildt sjovt.
Men fra det og så have en fordel til at vinde er der langt.
Så Mads Pedersen leverede en pragtpræstation i dag, forklarer Brian Holm.
Han har forberedt sig rigtig.
Han har gjort det, han skulle, så han var klar, hvis sol, måne og stjerner stod rigtig.
Brian HolmDansk cykelhistorieDet er sjette gang i historien, at en dansker henter en VM-medalje i herrernes linjeløb, men første gang, at det lykkedes en dansker at tage VM-titlen.
- Det er det største.
Vi har aldrig haft en verdensmester på det her niveau før.
Vi har haft en kvindelig verdensmester, men det her er så ubeskriveligt stort, og Mads bliver jo historisk i cykelsporten, fortæller Dan Frost.
Læs også:Mads Pedersen vinder VM-guld og skriver dansk cykelhistorieMan kan diskutere, hvad der er størst, at vinde Tour de France eller at blive verdensmester?
Ifølge Brian Holm er der intet større end at blive verdensmester og køre i regnbuetrøjen et helt år.
- Det kan ikke blive større inden for cykling end det her.
Det er en dag, hvor man kører stærkt, og hvor man sætter sig op til, at det bliver helvede på jord.
I Tour de France er etaperne drysset ud over lagkagen.
Selvom det ikke er nemmere at vinde VM, så er det at køre rundt i VM-trøjen det, alle drømmer om.
Læs også:Danmarks største cykelløb rykker en kategori op, og det giver sommerfugle i mavenMads Pedersen kørte hverken Tour de France eller Vuelta a Espana i år, og derfor ankom han også til kampen om den regnbuefarvede verdensmestertrøje med fuldt opladte batterier.
- Han har forberedt sig rigtig.
Han har gjort det, han skulle, så han var klar, hvis sol, måne og stjerner stod rigtig, siger cykelekspert Brian Holm.
Han har en fandes moral.
Der er ikke noget, der kan slå ham ud, og så er han mere fandenivoldsk end for eksempel Jakob Fuglsang og Michael Valgren - det er derfor, han vinder i dagDan FrostOg de stod rigtigt i dag.
Mads Pedersen formåede endda at vinde spurten over den stærke sprinter Matteo Trentin.
Verdensmesteren er en led hundMads Pedersens præstation kan være med til at give dansk cykelsport et boost, og selvom sejren nok også giver verdensmesteren selv et boost, så er eksperterne enige om, at han fortsat holder begge ben på jorden.
- Han er simpelthen bare en sød dreng.
Han er en gammeldags, konservativ cykelrytter, der gør det på den hårde måde.
Han har fødderne solidt plantet på jorden, står ved sine meninger, og så er han en led hund.
Han er bare en af de typer, som alle kan lide, siger Brian Holm, det bakkes op af Dan Frost.
- Han er sgu sej.
Det er fedt, at vi har med en at gøre, der kan tage sejren til sig, nyde det og stadigvæk være Mads.
På det danske landshold er der også profiler som Jakob Fuglsang og Michael Valgren, men alligevel var det Mads Pedersen, der kæmpede sig til førstepladsen i sidste ende.
- Han har en fandes moral.
Der er ikke noget, der kan slå ham ud, og så er han mere fandenivoldsk end for eksempel Jakob Fuglsang og Michael Valgren - det er derfor, han vinder i dag, fortæller Dan Frost.
FacebookTwitterKopier linkEmner:Cykelsport|Jakob Fuglsang (cykelrytter)|Matteo Trentin (cykelrytter)|Vejret|Frankrig




https://www.dr.dk/nyheder/indland/v-og-k-om-regeringens-sygeplejerske-loefte-man-kan-ikke-love-guld-og-groenne-skove

IndlandV og K om regeringens sygeplejerske-løfte: 'Man kan ikke love guld og grønne skove, når arbejdskraften mangler'Umuligt at ansætte 1.
000 sygeplejersker, når ledigheden er helt i bund, lyder kritikken.
Arkivfoto.
Regeringen vil sætte 300 millioner kroner af på næste års finanslov til at ansætte 500 flere sygeplejersker, og allerede året efter skal beløbet stige til 600 millioner kroner svarende til 1.
000 flere sygeplejersker.
Af Lars Lindevall og Kirsten Rosing29.
sep.
2019 kl.
21.
40Bemærk: artiklen er mere end 30 dage gammelLæs op- De sender et uløseligt problem videre til Danske Regioner.
Sådan lyder det fra Venstres sundhedsordfører Martin Geertsen, efter at statsminister Mette Frederiksen (S) har meldt ud, at der skal ansættes 1.
000 flere sygeplejersker i Danmark.
Løftet, som Socialdemokratiet gik til valg på, vil regeringen holde fast i, lover statsministeren, der i dag har sagt til DR Nyheder, at regeringen vil sætte 300 millioner kroner af på næste års finanslov til at ansætte 500 flere sygeplejersker, og allerede året efter skal beløbet stige til 600 millioner kroner svarende til 1.
000 flere sygeplejersker.
Pengene vil regeringen finde ved at hæve cigaretpriserne til 50 kroner for en pakke.
De kaster et valgløfte lige over i armene på Danske Regioner og siger 'ansæt nogle flere sygeplejersker'.
Det kan Danske Regioner ikke løfte, for sygeplejerskerne er der simpelthen ikke.
Martin Geertsen, Venstres sundhedsordførerPlanen møder opbakning blandt regeringens støttepartier, men fra oppositionspartierne Venstre og Det Konservative Folkeparti lyder der kritik af regeringens udspil.
'Sender problemet videre'Venstres sundhedsordfører Martin Geertsen er grundlæggende enig i, at der er brug for flere sygeplejersker i Danmark, men han mener, at regeringen "sender problemet videre til regionerne", fordi der slet ikke er nok ledige sygeplejersker.
- Vi har bestemt ikke noget imod, at der kommer flere sygeplejersker.
Problemet ved regeringens udspil er bare, at de kaster et valgløfte lige over i armene på Danske Regioner og siger: 'Ansæt nogle flere sygeplejersker'.
Det kan Danske Regioner ikke løfte, for sygeplejerskerne er der simpelthen ikke, siger Martin Geertsen til DR Nyheder.
Han tilføjer, at det er "lige frisk nok af statsministeren at kaste denne her uløselige opgave - på den korte bane - lige over i armene på Danske Regioner uden at give anvisninger på, hvordan de skal løse den opgave".
- Man kan ikke love guld og grønne skove, når arbejdskraften mangler, siger Martin Geertsen.
312 fuldtidsledige sygeplejerskerDR Nyheder har tidligere talt med professor i sundhedsøkonomi ved Syddansk Universitet, Kjeld Møller Pedersen, der peger på samme udfordring:- Grundproblemet er ikke pengemangel.
Spørgsmålet er simpelthen, om man kan rekruttere flere sygeplejersker.
Der står ikke 1000 sygeplejersker og banker på døren, og det er derfor ikke nogen nem løsning, og der skal skrues på mange håndtag.
Stephanie Lose (V), formand i Danske RegionerIfølge DSA (Din Sundhedsfaglige A-kasse) var antallet af ledige sygeplejersker i august 2019 på 663, hvilket svarer til 312 fuldtidsledige.
Per Larsen, der er sundhedsordfører hos Det Konservative Folkeparti, mener, at der først og fremmest skal skrues op for antallet af nyuddannede sygeplejersker.
- Det er klart og tydeligt, at der ikke er nok ledige sygeplejersker, så det er en nødvendighed at uddanne flere.
Og så skal man også prøve at sætte nogle initiativer i gang, så man kan tiltrække flere - for eksempel dem, der har forladt faget, siger Per Larsen.
Venstres sundhedsordfører Martin Geertsen langer ud efter regeringen for at "sende et uløseligt problem videre til Danske Regioner".
Vil drøfte rekruttering med regionerStatsminister Mette Frederiksen erkender, at rekrutteringen af sygeplejersker er en udfordring, og derfor er målet i første omgang at få ansat 500 sygeplejersker ekstra i 2020.
Statsministeren håber på, at signalværdien i, at regeringen øremærker pengene, kan stoppe nogle af de sygeplejersker, der overvejer at finde et andet job.
Hun vil invitere de fem regioner, der driver sundhedsvæsenet, til en drøftelse af, hvordan der skal skaffes flere sygeplejersker.
Hos Danske Regioner, der driver sundhedsvæsenet, betegner formand Stephanie Lose (V) forslaget fra Mette Frederiksen som et løft, men siger samtidig, at hun ikke kan garantere, at der kan findes 1.
000 sygeplejersker i 2021.
- Der står ikke 1.
000 sygeplejersker og banker på døren, og det er derfor ikke nogen nem løsning, og der skal skrues på mange håndtag.
- Det kan være flere, der ønsker at gå op i tid eller komme på fuldtid eller få nogle af dem, der har forladt faget, tilbage.
Men samtidig ved vi også, at mange vælger at være på deltid, fordi det passer ind i deres privatliv, og derfor er ikke nogen nem opgave, siger Stephanie Lose.
FacebookTwitterKopier linkEmner:Danske Regioner|Kjeld Møller Pedersen (økonom)|Mette Frederiksen (politiker)|Socialdemokraterne|Sundhedspersonale




https://www.dr.dk/sporten/fodbold/superliga/soenderjyske-slaar-broendby-og-faar-foerste-sejr-siden-juli

SuperligaSønderjyske slår Brøndby og får første sejr siden juliFor første gang siden slutningen af juli vandt Sønderjyske en ligakamp med en 2-1-sejr over Brøndby.
29.
sep.
2019 kl.
20.
48Bemærk: artiklen er mere end 30 dage gammelLæs opSønderjyske hentede første ligasejr siden sejren over Lyngby i slutningen af juli, da mandskabet søndag på hjemmebane slog Brøndby 2-1 i 3F Superligaen.
Samtidig var det andet nederlag på stribe for Brøndby, der igen sejlede i defensiven.
Sønderjyske kom frem til de største chancer kampen igennem og kunne sagtens have lavet flere mål mod det tvivlsomme Brøndby-forsvar.
Christian Jakobsen scorede det første mål mod sin tidligere klub i første halvleg, mens Patrick Banggaard scorede ti minutter før tid efter et dumt drop af Brøndby-målmand Marvin Schwäbe.
Dominik Kaiser reducerede på et frispark.
Skuffede Brøndby-spillere efter slutfløjtet og holdets andet nederlag i træk.
 Hjemmeholdets Mads Albæk i duel med to Brøndby-spillere under søndagens superligakamp.
1 / 2Skuffede Brøndby-spillere efter slutfløjtet og holdets andet nederlag i træk.
1 / 2Hjemmeholdets Mads Albæk i duel med to Brøndby-spillere under søndagens superligakamp.
2 / 2Med hjemmesejren hopper Sønderjyske op på syvendepladsen med 15 point.
Brøndby er lige foran med 16 point på sjettepladsen.
I det 33.
minut sparkede Brøndbys Johan Larsson forbi bolden, så Sønderjyskes Rilwan Hassan blev helt fri i feltet, og han kunne nemt spille holdkammerat Christian Jakobsen fri til scoring.
Fem minutter senere var Sønderjyske meget tæt på at komme yderligere i front, men angriberen Mart Lieder måtte se sit hovedstød prelle af på stolpen.
Sønderjyske kom på 2-0 efter 79 minutter, da målmand Marvin Schwäbe tabte bolden efter et hjørnespark, og herefter fik forsvarsspilleren Patrick Banggaard bugseret bolden ind over stregen.
I det 85.
minut fik Brøndbys Dominik Kaiser bragt spænding tilbage i opgøret, da han for anden kamp i træk scorede direkte på frispark.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|SønderjyskE|Fodbold|3F




https://www.dr.dk/nyheder/udland/puk-damsgaard-i-graenselandet-hvor-dyrene-vender-tilbage-uden-deres-hyrde

UdlandPuk Damsgård i grænselandet: Hvor dyrene vender tilbage uden deres hyrdeMellemøstens hyrder trodser krige og konflikter for at finde mad til deres hjord.
Puk Damsgård fulgte hyrderne langs grænsen mellem Irak og Iran, der vandrer i krigens farlige spor.
© DR NyhederAf Puk Damsgård og Mads Køngerskov (foto og video)29.
sep.
2019 kl.
21.
23Læs opKaldet til bøn når ikke ud i hyrdernes grænseland.
Her lever de efter solen.
Klokken lidt over fire står bedstemor på madrassen i tusmørket og beder sin bøn.
Udenfor bambushytten skryder æslet.
Hundene gøer.
Børn med uglet hår sover stadig på række med armene over hovedet.
En høne lægger æg under bordet i hjørnet, hvorpå der står et fjernsyn, for parabolantennen er også slæbt med i hyrdernes sommerhi i højderne - i de køligere, men også farlige grænselandskaber mellem Irak og Iran, hvor spor af gamle krige stadig kræver ofre.
Jeg løfter tæppet af kroppen og går uden for hytten.
Mens jeg tisser i det fri bag en busk, fornemmer jeg Irans bjergtoppe i morgengryet og vandringen, der er begyndt.
Bjergsiden bevæger sig, flimrer med silhuetter af dyr.
Jeg kan høre fårenes klokker.
Uanset, hvor jeg rejser i Mellemøsten, ser jeg altid hyrder med deres hjord.
I Qayyara i Irak vandrede de langs brændende oliekilder, som Islamisk Stat havde stukket ild til.
Røgen farvede de hvide får sorte.
I den syriske borgerkrig ålede de sig gennem landskaber under konstante luftangreb.
Samme tempo.
Samme mål.
At finde græsser til dyrene, så hyrdefamilien selv kan leve.
Af mælken.
Af kødet.
Altid finder jeg det beroligende i en urolig tid at bevidne hyrdernes evige vej uagtet den aktuelle, foranderlige situation omkring dem.
Kak Azad bor i teltlejren i bjergene med sine tre børn og sin kone.
Fra kurdernes hovedby Erbil i det nordlige Irak bugter vejen sig gennem dalene mod grænsen til Iran.
Langs ruten sælges der grøn Tuborg.
For foden af bjergsiden mod Iran bliver der affolket, men velbetrådte stier snor sig mod toppen.
Smuglerstierne, hvor smuglere bærer cigaretter og alkohol - måske også grøn Tuborg - over grænsen til det officielt tørlagte præstestyre.
Temperaturen falder mærkbart.
Mens det er 45 grader i Erbil, er det i højderne midt på dagen under tredive.
Netop derfor trækker hyrderne op i bjergene om sommeren, hvor de slår lejr indtil vinteren.
Kun de - og smuglerne - bevæger sig i grænselandet.
Det er forbeholdt mennesker, hvis livsopholdelse er afhængig af netop grænsen.
Hyrden Kak Azad med sine får og geder tidligt om morgenen.
Fårene med klokkerne på skråningen er Kak Azads dyr.
På afstand ligner de en slange, der smyger sig gennem landskabet.
Tæt på er det får og geder, hver især med et særligt kendetegn.
I hvert fald ifølge Kak Azad, der mener at kende alle sine flere hundreder af dyr.
Der er fåret med en klokkekæde af farvede perler.
Geden med de ekstra lange brunbrogede ører.
Med sin stemme leder han dem forbi buske og totter og ueksploderede sprængstoffer, der ligger spredt i grænselandet som et vidnesbyrd om krigen mellem Irak og Iran i firserne.
En mortergranat ligger skjult i græsset.
Ligesom skildpadderne, der har lavet huler under lave buske.
De værste efterladenskaber er dog dem, hyrden ikke kan se.
I 2018 blev 21 personer dræbt af årtier gamle miner fra krigen.
Nok siges det, at bjergene i det irakiske Kurdistan er kurdernes eneste ven; hvor de har kæmpet en selvstændighedskamp.
Men i landskabet lurer en fjende, som hverken hyrdehunden, der lyder navnet Sort Mund Gule Øjne, eller hyrdernes gamle AK47 kan hamle op med.
For nyligt mistede Kak Azad en ven.
Mohammed på 22 år trådte på en mine, mens han vandrede med sine dyr.
Kak Azads nabo og ven, Kak Mohammad, med sin AK47.
Over morgenmaden og en kop te i det fri med udsigt til Iran, mindes hyrderne ham.
Teksten, der bliver sunget, lyder:“Og det blev aften og tiden for hyrderne at vende tilbage.
Men dine får kom tilbage uden deres hyrde”.
Solen når op over en bjergtinde.
Skyggen bliver til varme og et lys, der over årene har lagt sig som læderhud i deres ansigter.
Hyrderne lever den slags liv, der mange steder i verden ikke længere findes.
Hyrdeprofessionen er forsvundet til fordel for storavl.
Men der er noget over pausen og stilheden, mens Kak Azad sidder med sine to kammerater, som ikke findes i en stald.
Lyden af græssende dyr.
Udsigten.
Samtalerne om livet… kvinder.
Puk Damsgård til te i bjergene med hyrderne.
- Havde jeg giftet mig med alle de kvinder, jeg havde elsket, ville jeg have tyve koner, siger Kak Azads onkel.
Selv vil Kak Azad gerne finde sig en kone nummer to, ligesom sin onkel.
Flere koner er en hovedpine, forsikrer onklen.
- Min første kone er min kusine.
Den anden elsker jeg.
Men hende har jeg ikke børn med, fortæller han.
Hyrden Kak Azad Ægteskabet kan give anledning til lige så store konflikter som de politiske spændinger, de lever med i grænselandet.
Tyrkiet bomber af og til kurdere, der holder til i området.
Iran affyrer varselsskud mod hyrderne.
Og de kan miste lemmer eller livet ved næste skridt, de træder.
Hjemme i lejren er køleskabet smeltevand fra bjergtinderne, der risler forbi.
Røgen fra hyrdernes hjemmerul dufter sødt.
Dyrene stiller sig i kø for at blive malket af kvinderne.
Og børnene.
Kak Azads øjne ser længselsfuldt ud over landskabet.
- Jeg håber, at mine børn vokser op og får en uddannelse.
Læge.
Lærer.
Så de ikke skal leve dette liv hele livet, siger han.
Du kan se hele Puk Damsgårds reportage fra grænselandet her:FacebookTwitterKopier linkEmner:Iran|Islamisk Stat|Irak|Tuborg|Dyr




https://www.dr.dk/sporten/haandbold/championsleague/i-svaer-slovensk-kulisse-fortsaetter-aalborg-stimen-af-cl-sejre

ChampionsleagueI svær slovensk kulisse fortsætter Aalborg stimen af CL-sejreAalborg var nede i sækken, men kom tilbage og slog Celje i slutfasen på udebane i Champions League.
29.
sep.
2019 kl.
18.
54Bemærk: artiklen er mere end 30 dage gammelLæs opAalborg Håndbold sled og slæbte sig søndag til en smal sejr på 29-28 på udebane i Champions League over slovenske Celje.
Dermed fortsatte det danske mesterhold med at hive sejre i land i gruppespillet, hvor tre kampe har kastet seks point af sig i gruppe A.
Det skete på en dag, hvor Aalborg stort set var bagud i hele kampen, men pludselig topper gruppen efter sejren.
Aalborg kan dog se frem til opgør mod storhold som FC Barcelona, Paris Saint-Germain og Flensburg-Handewitt, men den perfekte start på gruppespillet giver Aalborg en overhånd mod klubber som Elverum, Zagreb og Celje.
I Aalborgs gruppe går vinderen i kvartfinalen, mens nummer to til seks går i ottendedelsfinalen.
Haltede efter i første halvlegAalborg kom bagud 1-4 i løbet af de første otte minutter, og det blev en vanskelig start for de danske mestre, som så ud til at blive tromlet fysisk.
Aalborg-træner Stefan Madsen tog en timeout efter et lille kvarter, og Henrik Møllgaard reducerede umiddelbart efter til 4-7.
Det blev 5-8 ved Mark Strandgaard, der lagde bolden i mål i en blød bue, men ved 6-9 misbrugte Mads Christiansen helt alene igennem.
Aalborg forsøgte at hænge på, og Strandgaard reducerede fra fløjen til 7-9.
Fem minutter før pausen kom Celje foran 12-8, men på et straffekast reducerede Sebastian Barthold til 10-13 lidt efter.
Aalborg fandt dog aldrig niveauet i første halvleg og var bagud 10-14 i pausen.
Det danske hold skulle mindst et gear op i anden halvleg, hvor Magnus Saugstrup reducerede til 11-15 og 13-16.
Aalborg Håndbolds Mark Strandgaard lobber bolden over slovenernes keeper.
 Aalborg-træner Stefan Madsen og playmaker Janus Smarason i dialog under CL-kampen mod Celje.
1 / 2Aalborg Håndbolds Mark Strandgaard lobber bolden over slovenernes keeper.
1 / 2Aalborg-træner Stefan Madsen og playmaker Janus Smarason i dialog under CL-kampen mod Celje.
2 / 2Aalborg sled sig dog bedre med og fik 16-17, 17-18 og 18-19, inden Celje kom foran med tre mål og 22-19 med et kvarter igen.
Gæsterne fandt dog vejen til succes, og Møllgaard reducerede til 23-24, inden Buster Juul udlignede til 24-24.
Med syv minutter igen kom Aalborg så foran for første gang i kampen, da Michels Liaba bragte Aalborg foran 25-24.
Buster Juul sørgede for 28-26-føring på et straffekast, og der var lagt op til en nervepirrende afslutning på opgøret.
Saugstrup fik sin tredje udvisning på to minutter og dermed rødt kort, og slovenerne reducerede, og efter en angrebsfejl af Møllgaard kostede undertallet en udligning til 28-28.
Så var Aalborg i angreb med et minut igen, og Benjamin Jakobsen scorede, og det lykkedes at holde slovenerne fra at udligne i de sidste sekunder.
/ritzau/FacebookTwitterKopier linkEmner:Aalborg|Henrik Møllgaard (håndboldspiller)|Magnus Saugstrup (håndboldspiller)|Paris Saint-Germain|Håndbold




https://www.dr.dk/sporten/cykling/postnord-danmark-rundt/danmarks-stoerste-cykelloeb-rykker-en-kategori-op-og-det

PostNord Danmark RundtDanmarks største cykelløb rykker en kategori op, og det giver sommerfugle i mavenFlere internationale profiler og World Tour-hold vil stille fra start i 2020.
Feltet i cykelløbet PostNord Danmark Rundt ses her ved en kornmark nær Voldby, onsdag 21.
august 2019.
Af Rikke Smed Iversen og interview: Tina Müller29.
sep.
2019 kl.
19.
29Bemærk: artiklen er mere end 30 dage gammelLæs opEndnu en god dansk cykelnyhed rullede ind her til aften.
Først vandt Mads Pedersen nemlig verdensmesterskabet på landevejen, som den første danske herre nogensinde, og nu er det så officielt, at når der køres PostNord Danmark Rundt i august næste år, bliver det med et stærkere felt, end vi har set de seneste år.
Læs også:Mads Pedersen vinder VM-guld og skriver dansk cykelhistorieDanmarks største cykelløb er nemlig rykket en kategori op og bliver en del af Den Internationale Cykelunions (UCI) nye ProSeries.
Opgraderingen betyder, at der stilles nye krav til løbet, men også at flere World Tour-hold og internationale profiler stiller fra start.
- Oprykningen har gjort, at det er mere attraktivt at køre i Danmark, så vi kan tiltrække de store hold, og det gør det også mere spændende for de danske fans, de frivillige og for os alle sammen, fortæller formanden for Danmarks Cykle Union, Henrik Jess Jensen.
- Hele setuppet bliver større.
Præmiepengene skal være større, og det gør også, at holdende vil konkurrere mere med hinanden, fordi der er flere point at køre for.
Det er vigtigt for os at rykke op i ProSeries, så vi fremover får et stærkere feltJesper WorreFlere World Tour-hold fra startEn ny struktur i professionel landevejscykling for mænd gør, at ProSeries bliver en ny kategori, der rangerer lige under World Touren.
Det betyder samtidig, at PostNord Danmark Rundt fremover er en attraktiv del af de største holds løbskalender, og det vækker glæde hos løbsdirektør Jesper Worre.
- Det er vigtigt for os at rykke op i ProSeries, så vi fremover får et stærkere felt.
De sidste par år har felterne været under kritik, men nu kan vi være ret sikre på at få flere World Tour-hold med fra start.
PostNord Danmark RundtPostNord Danmark Rundt køres fra den 12.
til 16.
august 2020.
Det er 30.
gang løbet afholdes, og første gang det er en del af ProSeries-kategorien.
Også de danske Tour-ryttere har været en mangelvare i PostNord Danmark Rundt, men når løbet afvikles for 30.
gang næste år, så ligger datoen allerede fast, og det er en fordel, hvis drømmen om igen at have de bedste danskere fra start skal blive en realitet.
- Vi får ikke bare flere World Tour-hold med, men også flere World Tour-hold med danskere på.
Næste år ligger der et OL mellem Tour de France og os, så jeg er ekstremt optimistisk med, at vi får de bedste danskere fra start, fortæller Jesper Worre.
Michael Valgren tilbage på de danske landevejeBlandt rytterne i feltet bliver nyheden om PostNord Danmarks opgradering også modtaget positivt.
For Michael Valgren (Team Dimension Data), der to gange har vundet løbet, giver det sommerfugle i maven at tænke på næste gang, han skal Danmark rundt på to hjul.
- Det er fedt, og det er gode nyheder, for jeg elsker at køre Danmark rundt, når det er muligt.
Nu, hvor der skal være seks WT hold fra start i PostNord Danmark Rundt, ville det være fedt at komme hjem og køre det - og mon ikke vi har en større chance for det med en dansk sportsdirektør i Lars Michaelsen, fortæller Michael Valgren, der ser frem til hjemmebanefølelsen.
- Det er helt sikkert et løb, jeg vil prioritere.
Når man kører det, er det som ofte efter Tour de France, så alle kender og hepper på en, og det er ret fedt at kunne give noget igen for den støtte, man får.
Det er specielt med de danske løb og hele atmosfæren - det giver mig sommerfugle i maven, siger Michael Valgren.
FacebookTwitterKopier linkEmner:Cykelsport|Michael Valgren (cykelrytter)|PostNord|Den Internationale Cykelunion|Frankrig




https://www.dr.dk/nyheder/indland/eksperter-efter-teledataskandale-it-fejl-burde-vaeret-opdaget-tidligere

TeledatasagenSe temaIndlandEksperter efter teledataskandale: It-fejl burde været opdaget tidligereIfølge eksperter har politiet ikke ført ordentlig kontrol med it-system, der har fejlet i otte år.
Af Louise Dalsgaard og Trine Maria Ilsøe29.
sep.
2019 kl.
20.
15Bemærk: artiklen er mere end 30 dage gammelLæs opDer skulle gå otte år, før flere fejl i Rigspolitiets it-system, der behandler teleoplysninger, blev bremset.
Fejlene har betydet, at politiet lige nu er i gang med at gennemgå flere end 10.
000 straffesager for at se, om de telebeviser, som efterforskere har haft adgang til, er i orden.
Sagen har også ført til, at teleoplysninger lige nu ikke må bruges som bevis i retssager eller som grundlag for at varetægtsfængsle mistænkte.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Det langstrakte forløb får nu flere eksperter til at kritisere politiets kontrol med it-systemet, der altså i otte år har leveret mangelfulde - eller fejlagtige - oplysninger i nogle sager.
- Rigspolitiet har sjusket, for man skal jo lave kontroltjek af sådanne systemer, lyder det fra it-sikkerhedsekspert i firmaet CSIS, Peter Kruse.
- Hvis man havde lavet en ordentlig kvalitetssikring og kontrol af de her data, så havde man fundet de her fejl, siger han.
Peter Kruse mener, at sagen tyder på, at der ikke har været et stort nok fokus på it-sikkerhed og sikring af oplysningers rigtighed hos Rigspolitiet.
Samme vurdering kommer fra flere eksperter, som DR Nyheder har talt med.
Fejl opdaget af efterforskereFejlen i politiets it-system blev faktisk slet ikke fundet af Rigspolitiet selv.
Den blev blandt andet opdaget af en specialgruppe, som gennemgik alt efterforskningsmaterialet i sagen om drabet på 17-årige Emilie Meng.
Her havde politiet indhentet enorme mængder data om telefontrafikken i for eksempel området ved Borup på Sjælland, hvor Emilie Meng blev fundet dræbt.
Men efterforskerne i specialgruppen fandt ud af, at der var forskel på mængden af data, der var kommet direkte fra teleselskaberne, og data, der var kommet ud af politiets it-system, som gør teledata letlæseligt for efterforskerne.
Forstå fejlene i it-systemetNår politiet beder de forskellige teleselskaber om oplysninger - såkaldt rådata - så ser de oplysninger forskellige ud.
For at gøre oplysningerne mere ens og letlæselige for efterforskerne, bruger politiet et it-program, der bearbejder rådata til såkaldte konverterede data.
Men Rigspolitiets it-program har i den proces ikke kun nøjedes med at ensarte oplysningerne.
Det har også fjernet oplysninger.
På den måde nåede data om opkald og beskeder fra for eksempel mistænkte aldrig frem til efterforskerne.
En anden fejl i it-programmet har betydet, at telemasters placering i perioder er blevet rykket op til 220 meter fra deres virkelige placering.
Det er uvist, i hvor lange perioder fejlene har været gældende, og hvorfor de er opstået.
Det er også uvist, hvor mange sager der er ramt af fejl.
En stikprøve af sager fra 2018 viste, at 10 procent af sagerne manglede oplysninger.
Kilde: Rigspolitiet og DRMed andre ord manglede der i efterforskernes data oplysninger om, hvem der for eksempel havde været i området på strækningen mellem Korsør og Borup.
Det undrer it-sikkerhedsekspert Peter Kruse, at det først er i 2018, at fejlen bliver opdaget.
- Det historiske perspektiv i den her sag har overrasket mig mest.
At det kan foregå i så lang tid, uden at man har været inde og reelt fået valideret, at det er rigtig data, man arbejder med, siger Peter Kruse.
Han mener, at man i fremtiden bør have en kontrolmyndighed, der er med til at lave kvalitetstjek af de it-systemer, som Rigspolitiet bruger.
Ingen svar fra politietDR Nyheder har gentagne gange spurgt Rigspolitiet ind til det fejlbehæftede it-system, der ifølge DR's oplysninger er blevet brugt siden 2010.
Men politiet ønsker hverken at svare på, hvem der har udviklet systemet, om det er blevet opdateret gennem årene, eller om der har været kontroller og procedurer for at sikre, at oplysningerne i systemet var korrekte.
- Vi er generelt tilbageholdende med at informere om, hvilket udstyr og systemer vi bruger, lyder det i en mail fra Rigspolitiet.
- Sådanne oplysninger kan medføre en risiko for, at udefrakommende kan få indsigt i og udnytte eventuelle sårbarheder i politiets it-miljø og systemet, skriver politiet.
Da sagen kom frem den 18.
juni spurgte DR Nyheder også ind til Rigspolitiets kontrol med systemet:Burde der ikke have været en kontrolmekanisme, som hvert år holdt øje med, at systemet gjorde, som det skulle, så der ikke havde været en fejl i så lang tid?
- Med så store datasæt, som vi har, hvis vi så mangler 1.
000 linjer ud af mange 100.
000 linjer, så kan man måske godt forklare, at en fejl kan ske, uden man opdager den.
Men det er jo langt fra tilfredsstillende, forklarede chefpolitiinspektør Torben Mølgaard.
Teleselskaberne skal registrere, hvilken sendemast kunderne benytter, når de ringer eller sms’er.
Samtidig sker der også en løbende registrering, når en mobil hopper fra en sendemast til en anden.
(Grafik: DR)Den undskyldning køber it-sikkerhedsekspert Peter Kruse dog ikke.
- Når man har sådan et it-system, bør man jo løbende lave kvalitetstjek af og kontroller med, om systemerne afleverer de oplysninger, som man forventer, lyder det fra Peter Kruse.
- Specielt når vigtigheden af de her data er så høj, at det indgår i retssager, siger han.
For ham er det retssikkerheden, der er på spil, når en sag som denne kommer frem.
- Vi skal kunne have tillid til, at politiet kan forvalte de oplysninger, som de får ind, og at de kan bearbejde dem på en professionel måde.
Ellers går retssikkerheden jo fløjten, siger Peter Kruse.
35 løsladt - 48 retssager udskudtRigsadvokaten suspenderede den 18.
august muligheden for at bruge telefoners placeringer til at bevise, hvor en mistænkt kan have befundet sig, fordi der er sået alvorlig tvivl om rigtigheden af politiets telebeviser.
En beslutning, der allerede har haft konsekvenser for både politi, anklagere, forsvarere og mistænkte i straffesager.
Indtil videre er 35 personer blevet løsladt fra varetægtsfængsel på grund af sagen, fordi de enten har været fængslede på grundlag af telebeviser, eller fordi deres retssag er blevet udskudt.
Det er 48 retssager lige nu.
Sagen bekymrer også Torben Rune.
Han har arbejdet som teleanalytiker de seneste 20 år og bliver også brugt som teknisk specialist ved retssager.
- Kogt ind til en Maggiterning, betyder den her sag, at man har lavet nogle konklusioner i retssager på mangelfulde data, og det kan jo ikke gå godt.
Det betyder jo reelt, at skyldige kan været sluppet fri, og uskyldige kan være straffet, siger han.
Der er 35.
540 mobilantenner registreret i Danmark og omkring 13.
000 mobilmaster.
De tegner her et Danmarkskort.
(Grafik: Torben Rune)Hvad tænker du om, at der er en fejl i systemet, som tilsyneladende har været der i op mod otte år?
- Det er dybt bekymrende, og det indikerer desværre, at der nok ikke har været den nødvendige omhyggelighed med at behandle de her data, så ville man have opdaget det før.
Så man har måske taget for lemfældigt på de her data, siger Torben Rune.
Læs også:Forstå fejlene i teleskandalen: Telefon var i København og Frederikshavn på samme tidHan håber, at hele teledatasagen betyder, at vi i fremtiden vil være mere kritiske over for telebeviser - og sikre deres kvalitet bedre.
Teledatasagen har nemlig også sat fokus på, at der også er fejl i de oplysninger, som politiet modtager direkte fra teleselskaberne.
- Derfor er der ikke noget af det her, der er 100 procent sikkert.
Man skal være varsom med at bruge det som fuldbyrdet bevismaterialet.
Det er kun et støttemateriale.
- Man er nødt til i hver enkel sag, hvor man bruger telebeviser, at lave en vurdering af, hvor præcist data er, siger Torben Rune.
Justitsminister Nick Hækkerup (S) ønsker ikke at kommentere sagen.
Han afventer lige nu en redegørelse fra Rigspolitiet i sagen.
Den forventes i næste uge.
Vil du forstå hele teleskandalen?
Så se med her:FacebookTwitterKopier linkEmner:Rigspolitiet|Socialdemokraterne|Retsvæsen|Borup|Peter Kruse (erhvervsleder)




https://www.dr.dk/sporten/cykling/landstraeneren-vidste-baestet-mads-pedersen-ikke-ville-give-guldet-gratis-fra-sig

CyklingLandstræneren vidste, at bæstet Mads Pedersen ikke ville give guldet gratis fra sigMads Pedersen fik skabt hullet på det helt perfekte tidspunkt, siger landstræner Anders Lund om historisk VM-guld.
Mads Pedersen havde overskud i pedalerne, da VM-medaljerne skulle fordeles.
Af Emil Halkier og Tobias Hansen29.
sep.
2019 kl.
18.
26Bemærk: artiklen er mere end 30 dage gammelLæs opVi kender alle de gode gamle bilkort.
'Hvor mange hestekræfter har du'?
Søndag sad den danske cykellandstræner, Anders Lund, med otte kort på hånden.
Cykelkort, forstås.
Jakob Fuglsang og Michael Valgren stod der på to af dem.
De kort størstedelen nok havde forventet, landstræneren triumferende ville smide på bordet, når feltet af ryttere, asende og masende, i altid regnvåde Storbritannien, tordnede mod målstregen.
Sådan blev det ikke.
Mads er et bæst efter så hårdt et cykelløb.
Lige netop i den type spurt.
Anders Lund, cykellandstrænerDet blev et andet, langt mere ubeskrevet af slagsen, Anders Lund trak fra den historisk stærke bunke, cykeldanmark har på hænderne i disse år.
23-årige Mads Pedersen.
- Mads var et af vores kort, og han spillede egentlig ud, som vi havde planlagt.
Det er selvfølgelig nemmere sagt end gjort, men han fandt det moment, hvor han kom afsted lige inden topfavoritterne kørte, siger landstræner Anders Lund om Mads Pedersens præstation.
Et moment, der nu gør ham til den første danske mandlige verdensmester i linjeløb nogensinde.
Mads Pedersen i minutterne efter VM-triumfen.
Ved VM i landevejscykling er det ikke muligt for følgebilerne at kommunikere med rytterne undervejs, og derfor havde Anders Lund da også galoperende puls, da Mads Pedersen tog del i feltets forreste trio og spurtede med om medaljerne.
- Det var med nerverne uden på tøjet.
Vi sad og tænkte, at han lavede rigeligt meget i forhold til at smadre Matteo Trentin i den spurt, men vi vidste også, at han ikke gav den gratis fra sig, siger Anders Lund.
- Mads er et bæst efter så hårdt et cykelløb.
Lige netop i den type spurt.
FacebookTwitterKopier linkEmner:Jakob Fuglsang (cykelrytter)|Matteo Trentin (cykelrytter)|Michael Valgren (cykelrytter)|Cykelsport|Storbritannien




https://www.dr.dk/nyheder/udland/prins-joachim-deltager-i-praesident-chiracs-begravelse-i-paris

UdlandPrins Joachim deltager i præsident Chiracs begravelse i Paris Når Frankrigs tidligere præsident mandag bliver begravet i Paris, er det med deltagelse af det danske kongehus.
Prins Joachim skal deltage i mindehøjtidligheden for den afdøde tidligere præsident i Frankrig, Jacques Chirac.
ARKIVFOTO Af Stéphanie Surrugue29.
sep.
2019 kl.
18.
25Bemærk: artiklen er mere end 30 dage gammelLæs opPrins Joachim og prinsesse Marie er blandt gæsterne, når Frankrig i morgen tager endeligt afsked med sin præsident gennem 12 år, Jacques Chirac.
Prinsen og prinsessen deltager i mindehøjtidligheden i Saint-Sulpice kirken i Paris mandag klokken 12.
00, hvor nuværende præsident Emmanuel Macron holder båretale.
Det bekræfter den danske ambassade i Paris.
Chirac døde i torsdags, 86 år gammel, efter mange års sygdom.
Mandag er national sørgedag i Frankrig, hvor der blandt andet bliver holdt et minuts stilhed på skoler og i offentlige institutioner.
Læs også:Surrugue: Jacques Chirac var Frankrigs langlemmede gavtyv der sagde Bush midt imodFire dages afsked med ChiracDe seneste tre dage har stået i Chiracs tegn i Frankrig, hvor franskmænd fra hele landet er strømmet til præsidentboligen Elyséepalæet for at skrive i kondolencebøger.
Søndag eftermiddag afholdes en national mindesceremoni for den tidligere præsident i Invalides-kirken, hvor blandt andre Kejser Napoleon ligger begravet, og hvor offentligheden kan møde op og ligeledes skrive i kondolencebøger.
Borgere i Nice er stimlet sammen foran et stort portræt af den tidligere franske præsident Jacques Chirac, som døde i en alder af 86 år torsdag den 26.
september.
Mandag morgen tager Chirac-familien så privat afsked i et kapel ved Invalides, hvorpå båren køres 45 minutter gennem hovedstaden, hvor mange franskmænd forventes at tage opstilling lands ruten.
Kl.
12.
00 begynder så den sidste og meget formelle afsked i Saint-Sulpice kirken - Paris' næststørste kirke efter Notre Dame og i nyere tid et populært turistmål på grund af kirkens rolle i Dan Brown-romanen 'Da Vinci Koden'.
Her deltager officielle repræsentanter fra en lang række lande, heriblandt danske Prins Joachim – der selv har boet i Paris med sin familie siden i sommer - og Danmarks ambassadør i Paris, Michael Starbæk Christensen.
Efter ceremonien modtager præsident Emmanuel Macron de udenlandske gæster i Elyséepalæet.
FacebookTwitterKopier linkEmner:Dan Brown (forfatter)|Emmanuel Macron (politiker)|Frankrig|Paris|Royalt




https://www.dr.dk/nyheder/politik/ekspert-om-regeringsudspil-spoergsmaalet-er-om-man-kan-finde-flere-sygeplejersker

PolitikEkspert om regeringsudspil: Spørgsmålet er, om man kan finde flere sygeplejerskerProblemet er ikke mangel på penge, men mangel på hænder, lyder det.
Af Thomas Klose Jensen og Rasmus Bøttcher Christensen29.
sep.
2019 kl.
18.
56Bemærk: artiklen er mere end 30 dage gammelLæs opRegeringen vil sætte 300 millioner kroner af på næste års finanslov til at ansætte 500 flere sygeplejersker, og allerede året efter skal beløbet stige til 600 millioner kroner svarende til 1.
000 flere sygeplejersker.
Eftersom en sygeplejerske koster i underkanten af en halv million om året - med pensionen medregnet - så rækker pengene langt.
Det siger Kjeld Møller Pedersen, der er professor i sundhedsøkonomi ved Syddansk Universitet.
- Men grundproblemet er ikke pengemangel.
Spørgsmålet er simpelthen, om man kan rekruttere flere sygeplejersker, siger han.
Sådan vil regeringen finde 1.
000 sygeplejerskerDer afsættes 300 millioner kroner til næste år og 600 millioner året efter til at finde først 500 og siden 1.
000 flere sygeplejersker.
Regeringen vil sammen med Danske Regioner drøfter, hvordan pengene konkret skal udmøntes, og hvordan målet skal nås.
Det skal munde ud i en forpligtende aftale.
Aftalen skal give plads til, at der træffes lokale beslutninger for at nå målet.
Der skal løbende følges op på, hvordan det går regionalt med at sikre flere sygeplejersker.
Prioriteringen skal ses i sammenhæng med den task force på sundhedsområdet, der er aftalt med Danske Regioner og KL i økonomiaftalen for 2020.
Kilde: Regeringens udspilEt kig på tallene bekræfter da også Kjeld Møller Pedersens indvendinger.
Ifølge DSA (Din Sundhedsfaglige A-kasse) var antallet af ledige sygeplejersker i august 2019 på 663, hvilket svarer til 312 fuldtidsledige.
Selv hvis de alle kom i arbejde, ville der altså stadig være et stykke op til de 1.
000.
- Der er kun to-tre måder at finde dem på.
At få nogle på deltid op på fuldtid, at lokke danske sygeplejersker i udlandet hjem igen, eller få dem til at udsætte deres pensionsalder.
Der er kun to-tre måder at finde dem på.
At få nogle på deltid op på fuldtid, at lokke danske sygeplejersker i udlandet hjem igen, eller få dem til at udsætte deres pensionsalder.
Kjeld Møller Pedersen, professor i sundhedsøkonomi ved Syddansk UniversitetGlæde hos sygeplejerådHos Dansk Sygeplejeråd er regeringens udspil en kærkommen nyhed.
Formand Grete Christensen ser det som "det mest ambitiøse forslag til, hvordan man kan få gjort noget" i forhold til den store mangel på sygeplejersker.
- Det her vil helt klart være med til at hjælpe på arbejdsbelastningen.
Arbejdspresset vil kunne blive mindre, end det er i dag, siger hun.
- Det løser ikke alle de udfordringer, der er.
Vi ved, at vi i de kommende år vil mangle endnu flere.
Men det er en rigtig god start på noget, som vi har ventet på i rigtig lang tid.
Grete Christensen bekræfter, at ledigheden blandt sygeplejersker ikke taler for, at regeringen kan nå målet om 1.
000 flere sygeplejersker.
Hun vender sig derimod mod de deltidsansatte, som der er store perspektiver i at få op på fuld tid.
- Hvis de kommer op på fuld tid, vil det svare til, at vi får ansat 4.
000 flere sygeplejersker.
Så der er nogle håndtag, man kan dreje på, også selvom vi ikke har ledige sygeplejersker lige aktuelt.
Regeringens udspil til at skaffe flere sygeplejersker, vil "helt klart" hjælpe på arbejdspresset, mener formand for Dansk Sygeplejeråd Grethe Christensen.
Læs også:Støttepartier bakker op om flere sygeplejersker - men er uenige om, hvor de skal findesFlertallet er deltidsansatteKigger man på de deltidsansatte, så er der på papiret en del at hente.
En rundspørge blandt Dansk Sygeplejeråds medlemmer fra september sidste år, viste, at 52 procent af foreningens medlemmer arbejder på deltid, mens kun 48 procent er på fuld tid.
Alligevel er Kjeld Møller Pedersen ikke videre optimistisk.
- Jeg tror, der skal en hel del til at overtale en deltidsansat sygeplejerske til at gå på heltid, for det har de jo valgt det grundet familiesituationen, eller fordi de måske synes, det kan være anstrengende til tider at være sygeplejerske, siger han.
Hvad skal der så til, for at sygeplejersker skal lokkes til at komme hjem eller blive?
- Så skal man kunne sige, at vi har et attraktivt arbejdsmiljø, et rimeligt arbejdstempo og vagtordninger, der tilgodeser familier med børn.
Det er arbejdsbetingelserne, der er afgørende for, om man kan fastholde og tiltrække sygeplejersker.
Hos Dansk Sygeplejeråd deler Grete Christensen vurderingen.
- De skal kunne se, at fuldtid tilfører ressourcer til afdelingen, og at de - sammen med de andre kollegaer, som måske også går fuldtid på samme tidspunkt - kan se, at arbejdsmiljøet bliver anderledes, kompetencerne højere, og at de rent faktisk får en højere kontinuitet i behandlingen af patienterne, siger hun.
- Hvis man kan forbedre arbejdsmiljøet i regionerne, vil det også være nemmere at holde fast på de sygeplejersker, der er der.
FacebookTwitterKopier linkEmner:Kjeld Møller Pedersen (økonom)|Sundhedspersonale|Dansk Sygeplejeråd|Syddansk Universitet|Sundhedsvæsen




https://www.dr.dk/nyheder/udland/boris-johnson-forsvarer-sprogbrug-og-afviser-plan-om-gaa-af

BrexitSe temaUdlandBoris Johnson forsvarer sprogbrug og afviser plan om at gå afI et interview med BBC slår premierministeren fast, at briterne forlader EU til tiden trods ny lovgivning.
Kun den konservative regering kan garantere brexit, siger den britiske premierminister, Boris Johnson.
Af Sean Coogan29.
sep.
2019 kl.
22.
06Bemærk: artiklen er mere end 30 dage gammelLæs opDe Konservative i Storbritannien har i dag sparket gang i deres partikongres i den engelske storby Manchester.
Her er der udsigt til fire dage med politiske taler samt interviews fra regeringspartiets top.
Den konservative premierminister, Boris Johnson, indledte dagen i dag med et liveinterview med BBC.
Læs også:Brexit for begyndere: Forstå brexit på tre minutterHer siger premierministeren, at det stadig er muligt, at Storbritannien forlader EU uden en aftale - er såkaldt no deal-brexit - den 31.
oktober.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit her.
Det er på trods af, at Underhuset tidligere på måneden fik stemt en lov i gennem, som skal undgå netop dette.
Læs også:Britisk overhus godkender lovforslag, der skal forhindre no deal-brexitDet lader dog til, at det ikke er alle konservative, der forventer, at det lykkes regeringen at få briterne ud af EU ved deadline den 31.
oktober.
The Guardian henviser til en meningsmåling fra hjemmesiden ConservativeHome.
com, hvor kun 48 procent af de adspurgte forventer, at briterne kan forlade EU den 31.
oktober.
For en måned siden var tallet 78 procent.
I interviewet med BBC afviser premierministeren, at han overvejer at gå af for at undgå at skulle bede EU om at udskyde brexit.
- Nej, jeg har påtaget mig at lede partiet og landet i en vanskelig periode, og det har jeg tænkt mig at fortsætte med.
Jeg opfatter det som mit ansvar, siger premierministeren, der tidligere har sagt, at han hellere vil dø end bede EU om en udskydelse af brexit.
- Det bedste for landet og folkets overordnede mentale helbred ville være at få gennemført brexit, siger han.
En misforståelsePremierministeren har mødt stor kritik i løbet af ugen efter en ophedet debat i Underhuset i onsdags.
Her insisterede Boris Johnson på at omtale parlamentets seneste brexit-lov som "overgivelsesloven" og blev beskyldt for at bruge et sprog, der opildner til en grim brexit-debat.
Læs også:Boris Johnson møder kritik fra sin søster: 'Forkasteligt sprog'I dagens interview med BBC afviser han kritikken og siger, at krigsmetaforer er ganske normale, når det kommer til den britiske politiske debat.
Det vil være, at "forarme debatten", hvis man stoppede politikerne i at bruge dem, siger premierministeren, der siger, at han opfører sig forbilledligt trods en ganske giftig politisk atmosfære.
Dagen i Manchester bød på et eksempel på den giftige stemning, da en konservativ lokalpolitiker delte et billede fra sin løbetur, hvor hun havde fået øje på et truende banner rettet mod De Konservative.
Premierministeren har særligt fået kritik for, at han i onsdags reagerede med ordene "humbug", efter Labour-parlamentarikeren Paula Sherriff havde kritiseret Johnsons sprogbrug og talt om de mange trusler, som britiske parlamentarikere lever med.
Her kan du se et udklip af den barske debat i Underhuset:Men der er tale om en misforståelse, siger den britiske premierminister.
Hans "humbug"-bemærkning drejede sig udelukkende om kritikken af hans sprogbrug - ikke truslerne mod politikerne, siger han.
Læs også:Britisk politi efterforsker Boris Johnsons forhold til eksmodelPremierministeren afviser også at have handlet forkert, efter det er kommet frem, at en uafhængig enhed i politiet har indledt en efterforskning for at afdække, hvorvidt Johnson misbrugte sit embede og brød loven, da han var borgmester i London.
Alt blev gjort helt efter bogen, og der var ikke tale om nogen interessekonflikter, siger han.
Oppositionen venterDe britiske oppositionspartier har på det seneste afholdt samtaler for at koordinere, hvordan de skal forholde sig, efter de i starten af ugen fik højesterettens ord for, at premierministeren handlede ulovligt, da han tidligere på måneden suspenderede det britiske parlament.
I går gik et medlem af det skotske nationalparti, SNP, så ud og brød tavsheden, da SNP-parlamentarikeren Stewart Hosie fortalte BBC, at man bør stille et mistillidsvotum mod premierministeren.
Det opfordrede Boris Johnson ligefrem oppositionen til at gøre under onsdagens ophedede debat.
Men i dag lyder meldingen fra Labours uddannelsesordfører, Angela Rayner, at man først skal sikre sig, at man undgår at ryge ud af EU uden en aftale den 31.
oktober.
Andetsteds i det politiske landskab har Nigel Farage fra Brexit-partiet i dag meldt ud, at han stiller op ved det næste britiske parlamentsvalg.
Der har været spekulationer om, at Det Konservative Parti og Brexit-partiet ville lave en aftale om at samarbejde ved det næste valg.
Men det afviser premierministeren klart i dag.
- Vi laver ikke aftaler med andre partier, siger Boris Johnson.
Ved EU-valget i slutningen af maj blev Farages parti den helt store vinder med 32 procent af de britiske stemmer.
FacebookTwitterKopier linkEmner:Boris Johnson (politiker)|EU|Storbritannien|BBC|EU-forhold




https://www.dr.dk/sporten/fodbold/superliga/ob-tildeler-fc-midtjylland-andet-nederlag-paa-tre-dage

SuperligaOB tildeler FC Midtjylland andet nederlag på tre dageFC Midtjylland tabte søndag 0-1 til OB - midtjydernes første nederlag i Superligaen i denne sæson.
29.
sep.
2019 kl.
18.
36Bemærk: artiklen er mere end 30 dage gammelLæs opFC Midtjylland tabte søndag 0-1 til OB i Herning i 3F Superligaen, og holdet led dermed sit andet nederlag i denne uge.
Torsdag røg FCM også ud af pokalturneringen, da holdet tabte 0-1 til Fremad Amager.
OB's Bashkim Kadrii sikrede sejren, da han efter en times spil sparkede bolden fladt i mål.
Efter 11 kampe ligger FCM på trods af nederlaget stadig på førstepladsen med 26 point, mens OB har 17 point.
FCM havde fra kampens begyndelse problemer med OB.
Midtjyderne kunne ikke finde huller i OB's velorganiserede forsvar, mens fynboerne skabte de største chancer.
Efter 25 minutter var Bashkim Kadrii tæt på at bringe OB foran, da han fra nært hold skød et stykke over målet.
Lige inden pausefløjtet var Kadrii igen tæt på, da han løftede bolden over målmand Jesper Hansen, men Alexander Scholz nåede bolden først.
OB-træner Jakob Michelsen kunne se sit mandskab sikre tre point mod FC Midtjylland.
I anden halvleg havde fynboerne stadig godt tag på midtjyderne, og efter en times spil tog OB også føringen.
Bashkim Kadrii blev spillet fri midt på banen, drev selv bolden mod FCM-målet og fra kanten af feltet sparkede han bolden fladt ind til 1-0.
Lige efter målet var FCM tæt på at udligne.
Efter et hjørnespark lå bolden løs i feltet, og flere FCM-spillere var tæt på at sparke den ind, inden den endte ved midtbanespilleren Evander, som skød over.
FCM fortsatte med at presse på for en udligning, og i kampens sidste minutter var holdet også tæt på at få det.
Et hovedstød fra Sory Kaba gled mellem handskerne på OB-målmand Oliver Christensen og ramte overliggeren, men bolden kom altså aldrig ind i det fynske mål.
ne/ritzau/FacebookTwitterKopier linkEmner:FC Midtjylland|Odense Boldklub|Fodbold|Fremad Amager|Herning




https://www.dr.dk/sporten/motorsport/danmark-praesterer-tiendeplads-ved-hold-vm-efter-hollandsk-mudderbad

MotorsportDanmark præsterer tiendeplads ved hold-VM efter hollandsk mudderbadDanmark indfriede målet om en top-10-placering ved Motocross of Nations, hvor de hollandske værter løb med sejren.
Hollandske Glenn Coldenhoff tog sammen med resten af holdkammeraterne en overbevisende sejr ved Motocross of Nations.
Af Rasmus Askman29.
sep.
2019 kl.
18.
15Bemærk: artiklen er mere end 30 dage gammelLæs opDanmark lettede ikke på gashåndtaget, da Motocross of Nations - også kendt som VM for hold - løb af stablen søndag eftermiddag i Assen i Holland.
Leaderboardet ved Motocross of Nations1.
Holland, 18 point2.
Belgien, 47 p.
3.
Storbritannien, 58 p.
4.
Estland, 64 p.
5.
Frankrig, 68 p.
6.
USA, 68 p.
7.
Tyskland, 72 p.
8.
Letland, 73 p.
9.
Spanien, 73 p.
10.
Danmark, 77 p.
Danmark sluttede som nummer 10 på en udfordrende sandbane, der forud for løbet var forvandlet til mudder.
Desuden formåede den danske VM-sølvvinder, Thomas Kjer Olsen, at vinde MX2-klassen samlet.
Værterne fra Holland præsterede flere magtdemonstrationer i de tre heats, og de kunne fortjent lade sig hylde som vindere foran hjemmebanepublikummet.
For de mudderbeskidte danskeres vedkommende var målet en top-10-placering, og dermed var den danske landstræner, Emil Larsen, tilfreds med præstationen.
- Vi er rigtig glade for at have nået vores målsætning.
Vi havde en svær dag, og vi kæmpede især med det i sidste heat.
- Midt i heatet lå vi nummer 15 samlet, men det var dejligt, at drengene gjorde, hvad de havde fået besked på trods styrt og udskiftning af flere briller, siger den danske landstræner.
Her kan du se Thomas Kjer Olsen og Holland blive hyldet på podiet.
Det danske hold ved Motocross of NationsThomas Kjer OlsenStefan Kjer OlsenBastian Bøgh DammTræner: Emil LarsenThomas Kjer Olsen og hans storebror, Stefan Kjer Olsen, var i aktion i første heat i MX2- og MXGP-klassen.
Her lykkedes det Thomas Kjer Olsen at forcere mudderhullerne og køre en ottendeplads hjem.
Stefan Kjer Olsen måtte derimod udgå som nummer 32 med få omgange til mål grundet tekniske problemer med motocrosseren.
Her kan du se højdepunkter fra første heat, som slovenske Tim Gajser vandt.
I andet heat var Thomas Kjer Olsen igen i aktion i MX2-klassen, mens holdkammerat Bastian Bøgh Damm kørte i den såkaldte åbne klasse.
Her lykkedes det Danmark at revanchere sig, da Thomas Kjer Olsen igen sluttede som nummer 8, mens Bastian Bøgh Damm præsterede en 18.
-plads.
Danmark avancerede til en samlet syvendeplads og lå dermed lunt i svinget forud for tredje og sidste heat.
Desuden kunne Thomas Kjer Olsen nyde æren af at have vundet MX2-klassen isoleret set.
- Det er jeg rigtig glad for.
Første heat gik nærmest fejlfrit, mens jeg i andet heat bøvlede med blandt andet mine briller, men jeg kæmpede mig igennem, siger den 22-årige motocross-rytter.
Her kan du se højdepunkter fra andet heat, hvor hollandske Glenn Coldenhoff ganske sikkert kom først over målstregen.
Sidste heat skulle køres i MXGP-klassen og i den åbne klasse.
Her sluttede Stefan Kjer Olsen som nummer 19 og Bastian Bøgh Damm som nummer 24, der var nok til en samlet 10.
-plads til Danmark.
Du kan se højdepunkter fra tredje heat her, hvor hollandske Glenn Coldenhoff igen triumferede.
FacebookTwitterKopier linkEmner:Holland|Motorsport




https://www.dr.dk/nyheder/kultur/film/ny-tv-serie-fortaeller-historien-om-et-voldtaegtsmareridt-den-vil-aendre-dit-syn

BingeSe temaFilm og serierNy tv-serie fortæller historien om et voldtægtsmareridt: 'Den vil ændre dit syn på overgreb'"Unbelievable" vil ændre vores udbredte mistro til især unge ofre for voldtægt, siger serieekspert.
Hovedpersonen Marie bliver udspurgt af politimænd, igen og igen og igen, og bliver tvunget til at genopleve sit livs værste traume.
(© Netflix)Af Kasper Lundberg29.
sep.
2019 kl.
18.
30Bemærk: artiklen er mere end 30 dage gammelLæs op"Unbelievable" starter så ubehageligt, at det nu undrer mig, at jeg nogensinde kom videre end første afsnit.
En ung kvinde i chok sidder pakket ind i en dyne og kigger tomt ud i luften i sin lejlighed.
Hendes plejemor rækker hende en kop med vand, og det banker på.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
'Nu er de her.
Hjælpen er på vej,' siger hun med henvisning til politiet ved døren.
Marie er blevet bundet og voldtaget med en kniv til halsen i sin lejlighed - et sandt mareridt, der desværre viser sig kun lige at være begyndt.
Plottet i voldtægtskrimien "Unbelievable" er baseret på et fantastisk velfortalt og grundigt researchet stykke amerikansk graverjournalistik fra 2015 'An Unbelievable story of Rape.
'Artiklen og den nye tv-serie udgør en betydningsfuld duo, fordi serien giver historien et følelsesmæssigt punch, og artiklen umuliggør omvendt, at kritikere kan afskrive serien som et følelsesladet partsindlæg.
Og det er vigtigt, for der er ingen tvivl om, at "Unbelievable" vil os noget andet end bare at underholde.
Den vil ændre vores udbredte mistro til især unge ofre for voldtægt, hvor spørgsmål, som bliver fremsat, er: 'Hvordan kan vi vide, at hun taler sandt?
Har vi hørt hans side af historien?
'Og så giver den os mænd en helt særlig mulighed for at leve os ind i frygten for voldtægt - den mest kønnede forbrydelse i verden.
Her er de tre vigtigste greb, 'Unbelievable' bruger til at ændre vores syn på voldtægt.
1Grotesk ondskabsfuldt pilotafsnitStjerneskuddet Kaitlyn Dever, der har medvirket i filmen 'Booksmart', spiller rollen som Marie Adler.
(© Netflix)De fleste serier har travlt i afsnit et.
De skal helst engagere os i en simpel, fascinerende præmis, men samtidig præsentere alle personerne og antyde en verden, der er stor og troværdig nok til, at vi får lyst til at bruge fem-ti timer sammen med dem.
"Unbelievable" går i den stik modsatte retning.
Den skruer tempoet helt i bund og tager emnet så alvorligt, at den bevidst risikerer at skubbe seeren væk.
Læs også:Ingen troede på, at Marie blev voldtaget.
Nu fortæller ny Netflix-serie hendes virkelige historieFørste afsnit i serien er en stilfærdigt grotesk opvisning i et dybt problematisk fænomen: behandlingen af kvinder, der anmelder en voldtægt.
Marie bliver udspurgt af politimænd igen og igen og igen, og hun bliver tvunget til at genopleve sit livs værste traume.
Og vi oplever det sammen med hende.
Hver gang hun skal fortælle, klippes der brutalt til små, pludselige glimt fra overgrebet.
Snørebåndene han binder hende med, kameraet han fotograferer hende med og truer med at lægge på nettet, hvis hun sladrer, kniven for struben.
Lige efter voldtægten bliver hun sendt på hospitalet, hvor hun skal stå model til utallige undersøgelser, og selv jeg, en ung mand, der er fuldstændigt fri fra voldtægtsfrygt, vrider mig i sofaen og udvikler nærmest tics ved synet af vatpinde og speculum (instrument til undersøgelse af vagina).
Ikke nok med at Marie ikke bliver mødt med den medfølelse, hun har brug for, så hun bliver tvunget til at gentraumatisere sig selv på både sjæl og krop.
2Tager livtag med et kæmpe tabu: Kvinder der ændrer forklaring'Unbelievable' er baseret på virkelige hændelser, der første gang blev fortalt i den Pulitzer-prisvindende artikel 'An Unbelievable Story of Rape', skrevet af T.
Christin Miller og Ken Armstrong.
(© Courtesy of Netflix)Serien vælger på den måde med det samme at ofre et oplagt spændingselement til fordel for den følelsesmæssige gennemslagskraft, hvilket er meget atypisk for en krimi.
Den kunne have valgt at holde os i tvivl om, hvorvidt hun fortæller sandheden eller ej.
I stedet tvinger serien med flashbacks os ind i hovedet på Marie, og en lille time senere forstår man faktisk, hvordan det kan ske, at Marie ændrer sit udsagn og trækker anmeldelsen af voldtægten tilbage.
Efter gentagne afhøringer begynder Marie (og seeren) at opleve angst og ptsd og ender med at fortryde sin anmeldelse.
Som en slags omvendt fremprovokeret tilståelse ender hun med at sige, at der ikke var ikke nogen voldtægt.
'Det var bare noget, jeg fandt på', siger hun.
Og politiet reagerer med troværdig, opgivende lettelse: 'Tænk, at man vil lyve om den slags'.
Men ingen prøver at holde hende fast på historien om voldtægten.
De reagerer snarere, som om de hele tiden havde haft på fornemmelsen, at hun nok løj.
Maries egen plejemor, der selv er blevet voldtaget engang, undrer sig over, at Marie reagerer anderledes, end hun selv gjorde.
På den måde peger serien peger ikke kun fingre ad dem, der ikke tager hende alvorligt.
Snarere får man fornemmelsen af, at problemet er, at tabuet omkring seksuelle overgreb er så stærkt, at vi sjældent hører historierne i detaljer.
Det gør, at mange har en urealistisk forventning til, at ofre skal reagere på en bestemt måde, fordi vi ikke kender til forskellige måder at reagere på.
Vi kan kun tænke på, hvad vi forestiller os, at vi selv ville gøre.
3Underholder som en krimiMerrit Wever og Toni Collette spiller de to efterforskere, der arbejder side om side i kampen om at finde gerningsmanden til en række voldtægter.
(© Courtesy of Netflix)Efter første afsnits meget langsomme overgreb på seeren virker 'Unbelievable' som en serie, der nok er vigtig, men aldeles ulidelig at se.
Og emnet er helt klart vigtigt og interessant nok til, at man kunne retfærdiggøre at gå så hårdhændet til værks på seeren.
Måske kan man slet ikke gøre andet, tænker man.
Måske er emnet simpelthen for alvorligt til, at man kan tillade sig at lave banal underholdning ud af det.
Men 'Unbelievable' har et meget vildere trick oppe i ærmet.
Den er faktisk overhovedet ikke bange for at underholde.
Straks forvandler den sig til en ret klassisk krimi med to meget forskellige betjente, der bliver tvunget til at arbejde sammen.
Den ene er ung med masser af gå-på-mod, den anden er ældre og kynisk.
Men de lærer begge noget undervejs.
Du ved, stort set hver eneste krimi, du nogensinde har hørt om.
Men udover at være totalt overbevisende krimihåndværk, med fede politibetjente på en spændende sag og masser af afsløringer undervejs, er det en hel pointe i sig selv, at serien kopierer mordkrimien i sin genre.
For som serien tematiserer direkte: 'Hvorfor er det, at der er så stor forskel på, hvordan vi behandler mordsager og voldtægter?
'Der er en verden til forskel i opklaringsraterne, og betjentene støder igen og igen på mangelfulde rapporter og syltede sager.
Men "Unbelievable" lykkes med sit genrevalg, faktisk med at gøre præcis dét, som vi af en eller anden grund ikke formår som samfund: At behandle voldtægt som præcis ligeså betydningfuldt, uhyggeligt og værdigt til at blive nærstuderet og opklaret som mord.
'Unbelievable', miniserie på 8 afsnit - NetflixLæs også:Trækker massevis af overskrifter: Skandaløs serie er en eksplosion af stoffer, overgreb og hævnpornoFacebookTwitterKopier linkEmner:Voldtægt|Netflix|Mord|Kriminalitet




https://www.dr.dk/sporten/cykling/mads-pedersen-om-vm-guld-det-er-utroligt

CyklingMads Pedersen om VM-guld: 'Det er utroligt'Det er enhver rytters drøm, siger danske Mads Pedersen om sin triumf ved VM.
23-årige Mads Pedersen var lykkelig over sit VM-guld.
29.
sep.
2019 kl.
17.
36Bemærk: artiklen er mere end 30 dage gammelLæs opMads Pedersen er verdensmester i cykling.
Den 23-årige dansker satte alle konkurrenter til vægs, da han søndag sikrede sig et år i den legendariske regnbuetrikot, der er beviset på VM-guldet.
- Det er utroligt.
Vi forventede det ikke, da vi startede i morges.
Men det var en helt utrolig dag, siger Pedersen i det officielle vinderinterview efter sejren.
- Det (planen, red.
) var at få mig ud tidligt i finalen, og så kunne Valgren og Fuglsang komme nede bagfra.
De fulgte ikke van der Poel og Trentin, da de kom op.
Så handlede det om at overleve og køre spurten.
Da målstregen nærmede sig, bed Pedersen tænderne sammen og håbede på, at smerten forsvandt, siger danskeren.
- Man skal være fokuseret hele dagen og blive foran hele dagen.
Det handler om at være fokuseret i seks timer, og håbe man ikke er uheldig.
- Det er enhver rytters drøm at iklæde sig den dragt, og at jeg nu kan gøre det er helt utroligt.
/ritzau/FacebookTwitterKopier link




https://www.dr.dk/sporten/cykling/kommentator-amok-her-er-oejeblikket-hvor-mads-pedersen-triumferer-ved-vm

CyklingKommentator amok: Her er øjeblikket, hvor Mads Pedersen triumferer ved VMDR Sportens kommentator Tobias Hansen var mildest talt tilfreds med dansk VM-guld i cykling.
Af Kevin Ahrens29.
sep.
2019 kl.
22.
03Bemærk: artiklen er mere end 30 dage gammelLæs opDer kan ikke være meget stemme tilbage, når DR Sportens vært og kommentator Tobias Hansen vågner op i morgen.
I dag sad han nemlig i kommentatorboksen i den engelske by Harrogate, hvor Mads Pedersen kørte først over stregen ved VM i landevejscykling.
Her guidede han LIGA-lytterne på P3 igennem de 261 regnvåde kilometer.
Læs også:Mads Pedersen vinder VM-guld og skriver dansk cykelhistorieOg selvom at Danmark stillede med et stærkt hold med navne som Jakob Fuglsang og Michael Valgren, så må det siges at være noget af en overraskelse, at det nu er en 23-årig dansker, der skal køre i den regnbuefarvede VM-trikot det næste år.
Det er første gang nogensinde, at en dansker henter VM-titlen, og det kunne i den grad mærkes og høres i Tobias Hansens kommentatorboks.
Hør ham gå fuldstændig amok over Mads Pedersens sejr øverst i artiklen.
FacebookTwitterKopier linkEmner:Jakob Fuglsang (cykelrytter)|Michael Valgren (cykelrytter)|Cykelsport|England|Mads Pedersen (cykelrytter)




https://www.dr.dk/nyheder/indland/koebenhavnerne-stroemmer-ned-i-ny-metro-det-er-virkelig-fedt

IndlandKøbenhavnerne strømmer ned i ny metro: 'Det er virkelig fedt'Tusindvis af borgere har taget den første tur med Cityringen efter indvielsen.
Det kører på skinner, lød det begejstret fra en af de mange passager, der prøvede Cityringen for første gang.
Af Lars Lindevall og Ole Carlo Petersen29.
sep.
2019 kl.
17.
43Bemærk: artiklen er mere end 30 dage gammelLæs opBørn og voksne stod i lange køer ved flere af de 17 nye metrostationer, som her til eftermiddag blev åbnet for offentligheden i København.
Ved den officielle indvielse på Rådhuspladsen erklærede dronning Margrethe Cityringen for åben, og fra nu af kører den ny metrolinje dermed i døgndrift.
I dagens anledning er det gratis at tage en tur med metroen, og rigtig mange borgere - både københavnere og turister - har benyttet sig af muligheden for at opleve den nye metrolinje.
Den adskiller sig blandt andet fra den eksisterende linje ved, at alle stationerne er udsmykket på forskellig vis.
Begejstrede passagererDR Nyheder steg med ombord på den ny metrolinje, hvor vi har talt med flere af de passagerer, som søndag eftermiddag tog sig en jomfrutur.
Der var generelt stor begejstring at spore.
- Det går godt, det går fremad, det går på skinner, lød det med et grin fra landinspektør Bendt Schaarup, der var taget på en tur sammen med sin familie.
- Det er flot, at man kan se forskel på stationerne.
Det er lidt mere interessant end den gamle metro, siger Bendt Schaarup.
'En god investering'En af de andre passagerer ombord var ingeniør Ole Quistgaard, der bor i København.
Han er også rigtig glad for, at byen har fået udvidet metronettet.
- Det er en god investering for København og for københavnerne, men også for alle andre, der kan komme rundt i vores by.
En metro hører en storby til, og det var lidt for få linjer, vi havde.
Nu er det mere dækkende.
Jeg kommer til at bruge den en hel del, siger Ole Quistgaard, som også bemærker, at der er "helt rent" i den ny metro.
Tømrermester Peter Tyrrestrup, som bor i Nordsjælland, var også hoppet ombord for at tage et par stop med Cityringen.
- Det er virkelig fedt, at den er kommet, for det gør det væsentligt nemmere at komme rundt omkring i byen.
Og stationerne er vildt flotte indtil videre, siger Peter Tyrrestrup.
- Jeg er sikker på, at jeg vil bruge den hver gang, jeg kommer ind til byen, tilføjer Peter Tyrrestrup.
PrisstigningEfter den nye metrolinje er sat i drift, stiger den gennemsnitlige pris for en rejse med metroen med en krone.
Metrotillægget blev besluttet i forbindelse med den politiske aftale om at etablere den nye cityring i 2007.
Charlotte Axelsen, der er hjemmegående og bor på Frederiksberg, er bestemt ikke tilfreds med prisstigningen.
- Jeg synes, det er noget svineri, at der kommer et ekstra gebyr på alle linjer.
- Men det bliver nemmere at komme ind til Kongens Nytorv eller Hovedbanegården, siger Charlotte Axelsen.
Cityringens 17 nye stationer vil forbinde Vesterbro, Frederiksberg, Nørrebro, Østerbro og Indre By, og der er maksimalt 12 minutter til den fjerneste station, uanset hvor du står på.
Den kommer til at køre førerløst og i døgndrift ligesom den eksisterende metro, og der vil i myldretiden være maksimalt tre minutter mellem afgangene, så du behøver ingen køreplan.
Metroens passagertal ventes at blive fordoblet til 122 millioner allerede i 2020.
I 2020 suppleres M3 af linjen M4, som bliver en linje fra København H til Nordhavn og Orientkaj.
FacebookTwitterKopier linkEmner:København|Metroselskabet|Jernbaneanlæg|Togtrafik|Frederiksberg




https://www.dr.dk/nyheder/regionale/sjaelland/jennifer-var-taet-paa-droppe-uddannelse-min-mentor-fik-mig-til-blive

SjællandJennifer var tæt på at droppe uddannelse: ’Min mentor fik mig til at blive’Mentorordninger sikrer, at færre elever på erhvervsuddannelserne dropper ud.
En mentorordning har hjulpet Jennifer Lauritzen til at blive på sin uddannelse som salgsassistent.
Af Ann Smed Madsen og Julie Würtz29.
sep.
2019 kl.
16.
50Bemærk: artiklen er mere end 30 dage gammelLæs opJennifer Lauritzen var tæt på at lægge spartlen på hylden og give op.
For manglende motivation i det sidste år af hendes uddannelse som salgsassistent i XL-Byg Grønvold og Schou i Slagelse fik hende til at overveje at springe fra.
Men en håndsrækning fra hendes mentor hjalp Jennifer Lauritzen til at blive på uddannelsen.
- Det kan være alt fra at sige hej eller godmorgen, til hvis man har et problem med en kunde eller har nogle spørgsmål til uddannelsen.
Man har en, der observerer, om man trives her, siger Jennifer Lauritzen, der er nyudlært salgsassistent.
Flere end hver fjerde elev i byggevarebranchen springer fra, før han eller hun har fået papir på at være færdiguddannet.
Men hos butikskæden XL-Byg har de lavet en mentorordning, som har fået tallet ned til færre end hver tiende.
Det viser tal fra Handelsfagskolen.
Her bliver elev og mentor sat sammen, så der er en at tale med, når udfordringerne bliver svære.
Mentor hjalp mod manglende motivationEn af udfordringerne for Jennifer Lauritzen var, når hun skiftede afdeling i butikken.
- Her i byggecenteret kommer man rundt i flere afdelinger på sin uddannelse i forholdsvis kort tid ad gangen, og der manglede lidt noget introduktion til de enkelte afdelinger og en opfølgning, i forhold til hvordan det er gået, siger hun.
Men at have en mentor, som har givet nogle råd og støtte, har gjort, at Jennifer Lauritzen valgte at give butikslivet en chance mere.
Og det havde mentoren Camilla Møller Jensen en stor andel i.
Camilla Møller Jensen har været mentor for Jennifer Lauritzen under hendes detailuddannelse.
(© XL Byg)- Vi sørger for at få eleverne til at komme godt omkring i afdelingerne og få dem lært, hvad de skal, og tale med dem, hvis de har problemer.
Så spørger vi, om vi ikke skal mødes over en kop kaffe, siger Camilla Møller Jensen, der er mentor og sælger i XL-Byg Grønvold og Schou.
Det har nemlig gjort en forskel at have en i butikken, man altid kan tale med, understreger Jennifer Lauritzen.
- Nogle dage kunne jeg godt føle, at jeg bare havde et almindeligt arbejde, men det er jo min uddannelse.
Det tror jeg, at der er mange, der nogle gange glemmer.
Der gør det en kæmpe forskel, at man har en mentor, som har fokus på din uddannelse, siger hun.
’Man kan spejle sig i en mentor’Og det kan være svært som elev at sige til sin leder, at man mistrives under sin uddannelse, fortæller chef for HR i XL-byg Liselotte Christensen.
- En mentor er ofte en kollega, der har færdiggjort sin uddannelse for kort tid siden, og som har stået med de samme udfordringer, som eleven står midt i.
Det gør, at eleven kan spejle sig i mentoren.
Det giver forhåbentligt en mere åben dialog, når det gælder elevens trivsel, siger hun.
Underviser Claus Christensen fra Handelsfagskolen i Odder modtager elever fra hele landet i skoleforløb.
Han oplever også, at de elever, der har en mentor, er bedre forberedt, når de kommer til skolen.
- Eleverne, der har en mentor, er dem, der er mest motiveret og som klarer sig bedre på skolen, fordi de ved, hvordan hele uddannelsesforløbet kommer til at hænge sammen, forklarer underviser Claus Christensen.
FacebookTwitterKopier linkEmner:Uddannelse|XL-BYG|Detailhandel|Odder|Slagelse




https://www.dr.dk/sporten/cykling/fest-og-store-foelelser-i-den-danske-lejr-hvor-er-det-bare-smukt-vi-har-en-dansker-i

CyklingFest og store følelser i den danske lejr: 'Hvor er det bare smukt, at vi har en dansker i VM-trøjen'Michael Valgren og Christopher Juul-Jensen havde svært ved at begribe holdkammeratens VM-triumf.
Af Emil Halkier og interview: Tina Müller29.
sep.
2019 kl.
20.
21Bemærk: artiklen er mere end 30 dage gammelLæs op- Jeg kan godt sige det her.
Jeg bliver i aften.
Michael Valgren krammer landstræner Anders Lund.
Alle planer om en tidlig hjemrejse er udskudt.
Der er en dansk VM-fest under opsejling.
23-årige Mads Pedersen har med insisterende tråd afgjort, at en god håndfuld champagneflasker søndag aften og nat må lade livet.
For han er verdensmester - og den præstation har sendt det danske cykellandshold i ekstase.
- Det er sindssygt.
Ubeskriveligt.
Især når det er Mads, der er en pissegod kammerat.
Så betyder det bare så meget mere.
Det var lige før, jeg begyndte at græde på målstregen.
Det var virkelig følelsesladet.
At se ham stå som nummer et, siger Michael Valgren.
Den danske kaptajn blev selv nummer seks ved verdensmesterskabet, men det var Pedersens gyldne præstation, som gav fugtige øjenkroge.
For han var påvirket, Valgren.
Selv flere timer senere.
Påvirket af at skulle rumme det hele.
- Jamen altså.
Verdensmester.
Det er det største.
Det kan ikke blive større, siger Valgren.
Mads Pedersen ligger på ryggen og suger det hele ind efter VM-triumfen.
Også Christopher Juul-Jensen havde svært ved at begribe, hvad han og danskerne, med Mads Pedersen som triumfator, havde bedrevet ved VM.
- Det er jo en historisk dag.
For fanden.
Det er første gang nogensinde, siger Christopher Juul-Jensen.
- Mads har jo altid vist, at han er godt kørende i de her betingelser, dårligt vejr og vilde cykelløb, så det er jo bare helt.
.
.
Det er virkelig svært for at at forstå lige nu.
Det skal fejres.
Det skal virkelig fejres.
- Hvor er det bare smukt, at vi har en dansker, der skal køre rundt i VM-trøjen fra i morgen og et år frem, siger Christopher Juul-Jensen.
FacebookTwitterKopier linkEmner:Christopher Juul-Jensen (cykelrytter)|Michael Valgren (cykelrytter)|Valg og folkeafstemninger|Cykelsport




https://www.dr.dk/nyheder/udland/kurz-staar-til-klar-valgsejr-i-oestrig-men-han-staar-i-en-svaer-situation

UdlandKurz står til klar valgsejr i Østrig - men han står i en svær situationSebastian Kurz har kurs mod et comeback som kansler.
Den 33-årige partileder Sebastian Kurz har kurs mod igen at kunne kalde sig kansler.
Af Sean Coogan29.
sep.
2019 kl.
19.
45Bemærk: artiklen er mere end 30 dage gammelLæs opValgstederne i Østrig er lukket, og de første prognoser er ude.
Her tyder det på en klar sejr til det konservative folkeparti, ÖVP, og den tidligere kansler, Sebastian Kurz.
Han var kansler i den regering, der faldt fra hinanden i maj, efter en omfattende skandale hos koalitionspartneren FPÖ, der blev kendt som Ibizagate.
ÖVP får ifølge den første prognose 37,2 procent af stemmerne, hvilket er en fremgang på 5,7 procentpoint i forhold til valget i 2017.
Målingerne op til valget har da også peget på en sejr til den 33-årige Kurz, og hans konservative parti.
Der var jubel blandt ÖVP-vælgerne i Wien, da de første exitpolls blev offentliggjort.
Her har det interessante spørgsmål i stedet drejet sig om, hvem Kurz vil vælge at danne regering med.
Det er dog langt fra en nem beslutning, påpeger DR's korrespondent i Tyskland og Østrig, Michael Reiter.
- Som det ser ud nu, kan han vælge frit mellem regeringspartnerne, men han har frem for alt brug for en stabil regering, påpeger korrespondenten.
- De Konservatives partikasse er ved at være tom, så Kurz har simpelthen ikke råd til et nyt regeringssammenbrud eller en ny valgkamp, hvis han for eksempel går sammen med FPÖ, og de fortsætter med at producere skandaler som hidtil.
At samarbejde med de andre partier er dog heller ikke uden risiko.
- Han kan vælge at gå sammen med Østrigs socialdemokrater i en storkoalition, men det har man ikke gjort sig særligt gode erfaringer med i de seneste år, påpeger han.
Pest, kolera eller ebolaForuden de højrenationale i FPÖ og socialdemokraterne i SPÖ kan Kurz også vende blikket mod partiet De Grønne, som står til at mere end tredoble deres andel af stemmerne til omkring 14 procent.
- Men der er der nogle store politiske uoverensstemmelser - ikke mindst på udlændingområdet, siger Michael Reiter, der henviser til, at Kurz i samarbejde med FPÖ fik strammet den østrigske udlændingepolitik.
Derfor er det ikke så ligetil for Kurz trods de mange muligheder.
- Som en kommentator her i Wien sagde i dag, så har Kurz nu valget mellem pest, kolera og ebola, hvad angår regeringspartnerne.
Derfor er der udsigt til, at regeringsforhandlingerne kommer til at tage lang tid, siger korrespondenten.
FPÖ ser ud til at gå voldsomt tilbage i forhold til valget i 2017.
De står til mindre end 17 procent af stemmerne efter at have fået knap 26 procent ved det seneste valg.
Socialdemokraterne står til at blive det andetstørste parti med over 22 procent af stemmerne.
Som valgregnestykket ser ud lige nu, vil det også være muligt for Kurz at finde flertal uden de to ovennævnte partier ved at gå sammen med De Grønne samt det liberale parti NEOS.
Skandale efter skandale i alpelandetØstrig har i de seneste år været ramt af en lavine af politiske skandaler, som har givet medierne masser at skrive om, men til gengæld kostede landets koalitionsregeringen livet.
Rystelserne startede med den meget omtalte politiske skandale, der blev døbt Ibizagate.
Her blev Østrigs daværende vicekansler fra FPÖ, Heinz-Christian Strache, fanget på skjult kamera under en kontroversiel og fordrukken samtale i en villa på Ibiza.
Her tilbyder han en russisk lokkedue statskontrakter og indflydelse – hvis hun til gengæld vil støtte hans parti.
Læs også:Valg i Østrig: Når valgkamp ligner en væltet skraldespandEfter Ibiza-gate måtte Strache gå af.
Se uddrag af skandale-videoen:Så trak FPÖ alle partiets ministre ud af regeringen, fordi kansler Kurz ville fyre FPÖ's Herbert Kickl som indenrigsminister.
Dernæst blev hele regeringen væltet ved en mistillidsafstemning.
Men det slutter ikke her.
For som DR's Tyskland-korrespondent beskriver det: Skraldespanden med påskriften ”Ibizagate” er så propfuld af skidt og snavs, at den er begyndt at lække.
Det har ført til flere skandaler om alt fra skjulte pengestrømme til mystiske destruerede harddiske og beskyldninger om falske kvitteringer og casino-korruption.
FacebookTwitterKopier linkEmner:Østrig|Sebastian Kurz (politiker)|Det Konservative Folkeparti|Socialdemokraterne|Valg og folkeafstemninger




https://www.dr.dk/sporten/fodbold/superliga/randers-rager-tre-sikre-point-til-sig-i-aalborg

SuperligaRanders rager tre sikre point til sig i AalborgRanders-keeper Patrik Carlgren blev den helt store helt, da Randers vandt 3-0 ude over AaB søndag.
29.
sep.
2019 kl.
16.
29 | opdateret 29.
sep.
2019 kl.
20.
32Bemærk: artiklen er mere end 30 dage gammelLæs opRanders tog sin fjerde sejr i træk i 3F Superligaen, da kronjyderne søndag vandt 3-0 på udebane mod AaB i 11.
spillerunde.
Randers-keeper Patrik Carlgren blev den helt store helt med en straffesparksredning og flere store redninger undervejs.
AaB har nu tabt de seneste tre kampe i Superligaen, og det hjalp lige lidt, at den savnede anfører Lucas Andersen fik comeback med 25 minutter tilbage af opgøret.
AaB startede opgøret ved at være mest på bolden, mens Randers forsøgte at straffe hjemmeholdet på omstillinger.
I indledningen havde begge mandskaber svært ved at spille sig til store muligheder, så det var primært dødbolde, der blev farlige.
Som halvlegen skred frem, så fik Randers bedst fat, og efter 28 minutter kom gæsterne i front.
Marvin Egho steg ugeneret op i forbindelse med et hjørnespark og pandede Randers foran 1-0.
Dommer Peter Kjærsgaard-Andersen måtte gribe ind, da AaB's Patrick Olsen og Randers FC's Kevin Conboy røg i clinch.
 Randers FC's Saba Lobjanidze scorede til 2-0 for kronjyderne i anden halvleg.
 AaB's Lucas Andersen var tilbage for nordjyderne efter en skade.
1 / 3Dommer Peter Kjærsgaard-Andersen måtte gribe ind, da AaB's Patrick Olsen og Randers FC's Kevin Conboy røg i clinch.
1 / 3Randers FC's Saba Lobjanidze scorede til 2-0 for kronjyderne i anden halvleg.
2 / 3AaB's Lucas Andersen var tilbage for nordjyderne efter en skade.
3 / 3AaB forsøgte herefter at presse Randers.
Men aalborgenserne virkede idéforladte og havde ufattelig svært ved at nedbryde et kompakt Randers-hold inden pausen.
Jagten på en udligning tvang AaB længere frem på banen i anden halvleg, hvor de fik en gylden mulighed, da AaB fik tildelt et straffespark.
Iver Fossum blev den store skurk, da Patrik Carlgren pillede forsøget i Randers-målet.
Det massive AaB-pres forsatte, og det brændte for alvor på for gæsterne.
Flere gange dansede bolden omkring mållinjen, men alle gange lykkedes det Randers at afværge ved keeper Carlgren.
Da det trak allermest op til en udligning, kom dødsstødet i stedet med et kvarter igen.
Saba Lobjanidze blev spillet helt foran mål, hvorfra han let kunne bringe Randers på 2-0.
Mikkel Kallesøe udbyggede til 3-0 to minutter før tid.
Med sejren spiller Randers for alvor sig ind i kampen om top-6 med en fjerdeplads, mens AaB er i problemer på niendepladsen.
/ritzau/FacebookTwitterKopier linkEmner:AaB|Randers|Fodbold|3F|Aalborg




https://www.dr.dk/sporten/formel1/der-var-nogen-der-sad-og-kedede-sig-magnussen-ryster-paa-hovedet-af-tidsstraf

Formel1'Der var nogen, der sad og kedede sig': Magnussen ryster på hovedet af tidsstrafKevin Magnussen og hans teamchef er trætte af den tidsstraf, som kostede danskeren ottendepladsen i Sotji.
Kevin Magnussen kørte point hjem til VM-stillingen i Rusland, men havde det ikke været for en tidsstraf på fem sekunder, kunne danskeren havde hentet endnu flere.
29.
sep.
2019 kl.
16.
07Bemærk: artiklen er mere end 30 dage gammelLæs opHverken Kevin Magnussen eller Haas-teamchef Günther Steiner har meget til overs for den tidsstraf, som søndag fratog danskeren ottendepladsen i Sotji.
Efter Steiner kaldte den ansvarslige løbsleder for "idiotisk" i teamradioen, tilsluttede den danske Formel 1-kører sig kritikken bagefter.
- Det virkede som om, der var nogen, der bare sad og kedede sig, sammenfattede Magnussen til TV3+.
Han fik fem sekunders straf, da han kiksede en nedbremsning på 44.
af de 53 omgange under et angreb bagfra af Sergio Perez.
Danskeren skar igennem afkørselsområdet, men kom ikke den rigtige vej rundt om begge markeringer i det.
- Jeg gad ikke tage risikoen for at køre i væggen.
Der er skideglat ude i den runoff med masser af sand og skidt – så at begynde at bremse hårdt og dreje samtidig føltes bare alt for farligt.
Günther Steiner, Haas-teamchefen, var ikke just tilfreds med den tidsstraf Kevin Magnussen modtog under søndagens russiske grandprix.
- Så jeg satte farten ned og kørte igennem og sagde over radioen, at det var for farligt at tage begge.
Og så fik jeg alligevel en fem sekunders straf, på trods af at Perez kom forbi, og jeg ikke selv vandt noget, men tværtimod tabte en masse, siger Kevin Magnussen til tv-stationen.
Med de fem sekunders straf blev Magnussen skubbet ned på niendepladsen og fik to point ud af anstrengelser.
Han kunne derfor trods alt glæde sig over de første VM-point til samlingen siden 11.
afdeling i Tyskland i slutningen af juli.
Løbet i Sotji var sæsonens 16.
Hans teamkollega, Romain Grosjean, udgik på første omgang, da han blev ramt i en kollision.
Danskerens høst kom i stand via en god start, hvor han nåede op i top-10 fra sin startplacering som nummer 13.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Rusland|Formel 1|TV3




https://www.dr.dk/sporten/cykling/mads-pedersen-vinder-vm-guld-og-skriver-dansk-cykelhistorie

CyklingMads Pedersen vinder VM-guld og skriver dansk cykelhistorieDanske Mads Pedersen vandt søndag VM-guld på landevej i Yorkshire.
Mads Pedersen er verdensmester i linjeløb efter et suveræn præstation under søndagens VM.
29.
sep.
2019 kl.
17.
04 | opdateret 29.
sep.
2019 kl.
21.
31Bemærk: artiklen er mere end 30 dage gammelLæs opDen danske cykelrytter Mads Pedersen sikrede sig den helt store triumf ved søndagens linjeløb ved VM i engelske Yorkshire.
På en barsk, regnfuld og kold dag over 261 kilometer tog danskeren guldet foran italienske Matteo Trentin og schweizeren Stefan Küng.
BLÅ BOG Mads PedersenNavn: Mads Pedersen.
Fødselsdato: 18.
december 1995 (23 år).
Hold: Trek-Segafredo (2017-).
Tidligere hold: Stölting (2016), Cult (2014-2015).
Det er sjette gang i historien, at en dansker henter en VM-medalje i herrernes linjeløb, men første gang at det lykkedes en dansker at tage VM-titlen.
23-årige Mads Pedersen var på de sidste ti kilometer ind mod målstregen i Harrogate en del af en firemandsgruppe.
Ud over Pedersen sad schweizeren Küng og de to italienere, Trentin og Gianni Moscon, med i udbruddet.
Kort forinden var den hollandske favorit Mathieu van der Poel gået helt kold og sat helt ud af spillet.
På den sidste bakke med 5,5 kilometer til målstregen måtte også Moscon slippe, og danskeren begyndte også at slide i det.
Mads Pedersen hang dog på, og det begyndte nu for alvor at dufte af dansk metal.
Det taktiske spil om medaljerneMed en kilometer tilbage begyndte spillet om, hvem der skulle åbne spurten.
Med Pedersen forrest kiggede rytterne hinanden an, og med 400 meter tilbage åbnede Trentin spurten.
Mads Pedersen svarede dog tilbage med det samme og overhalede den stærke italiener, der endte på andenpladsen flere meter bag den suveræne dansker.
Historiens første danske VM-vinder af herrernes linjeløb faldt med det samme om på asfalten efter sin kraftanstrengelse i finalen - og efter et generelt hårdt cykelløb, der tærede på kræfterne hos flere af stjernerne.
Sidste års verdensmester, spanieren Alejandro Valverde, var en af dem, der hurtigt gav op.
Hør, hvordan det lød på P3, da danske Mads Pedersen kørte først over stregen ved VM.
DR Sportens Tobias Hansen skreg af sine lungers fulde kraft.
Jakob Fuglsang, Michael Valgren og Mads Pedersen var stærkt kørende, og da løbet med 70 kilometer tilbage gik ind i sin afgørende fase, sad de alle med fremme i fronten af feltet.
Mads Pedersen havde masser af energi, og med 50 kilometer tilbage kørte han op til de to udbrydere, amerikaneren Lawson Craddock og Stefan Küng fra Schweiz.
Hollandske Mike Teunissen forsøgte at komme med, men kunne ikke følge danskerens acceleration.
Mads Pedersen nåede hurtigt op, og det høje tempo betød, at Craddock med det samme faldt fra.
Mads Pedersen jubler.
Dansk verdensmester i linjeløb.
Den første i historien.
 Mads Pedersen trådte fra Matteo Trentin og Stefan Küng i finalen om guldet.
1 / 2Mads Pedersen jubler.
Dansk verdensmester i linjeløb.
Den første i historien.
1 / 2Mads Pedersen trådte fra Matteo Trentin og Stefan Küng i finalen om guldet.
2 / 2Med 30 kilometer tilbage fik Pedersen og Küng selskab af italienske Gianni Moscon, der havde revet sig fri af feltet.
Også Mathieu van der Poel fra Holland og italienske Matteo Trentin kom op.
De fem ryttere fandt ind i et godt samarbejde, og nede i feltet havde Danmark, Schweiz, Italien og Holland nu ingen interesse i at trække udbryderne ind.
Danske VM-medaljer i linjeløb1970: Leif Mortensen, sølv (Leicester, England).
1978: Jørgen Marcussen, bronze (Nürburg, Vesttyskland).
1997: Bo Hamburger, sølv (San Sebastian, Spanien).
2008: Matti Breschel, bronze (Varese, Italien).
2010: Matti Breschel, sølv (Geelong, Australien).
2019: Mads Pedersen, guld (Harrogate, England).
/ritzau/Det betød, at afstanden til feltet voksede sig større, og der var lagt op til, at den kommende verdensmester skulle findes blandt de fem ryttere.
Udbryderne fik slået et lille minut til feltet, og da de forcerede løbets næstsidste bakke med 20 kilometer tilbage, måtte Moscon en kort overgang slippe.
Han kom dog op igen.
Gruppens måske største favorit, hollandske Mathieu van der Poel, gik helt kold med 12,5 kilometer tilbage og måtte slippe.
På den sidste bakke slap Moscon med 5,5 kilometer igen, og det stod klart, at vinderen skulle findes mellem de tre tilbageværende udbrydere.
/ritzau/FacebookTwitterKopier linkEmner:Alejandro Valverde (cykelrytter)|Gianni Moscon (cykelrytter)|Holland|Cykelsport|England




https://www.dr.dk/sporten/fodbold/superliga/minut-minut-soenderjyske-nedlaegger-broendby-i-haderslev






https://www.dr.dk/nyheder/indland/dronning-margrethe-indviede-cityringen-de-17-nye-stationer-vil-flette-byen-endnu

IndlandDronning Margrethe indviede Cityringen: 'De 17 nye stationer vil flette byen endnu bedre sammen'Københavns nye metrolinje, Cityringen, er nu officielt åbnet.
Dronning Margrethe holder tale forud for indvielsen af den nye metrolinje.
Af Lars Lindevall29.
sep.
2019 kl.
15.
17Bemærk: artiklen er mere end 30 dage gammelLæs op- For snart 17 år siden ændrede København sig på afgørende vis.
Der blev den første etape af metroen åbnet.
Jeg sad selv i det første tog fra Ørestad til Kongens Nytorv, og jeg husker særligt fornemmelsen af at køre rundt under jorden i min egen by.
Sådan indledte dronning Margrethe sin tale, da hun for kort tid siden indviede Københavns nye metro, Cityringen.
Efter otte års byggeri, er den nye metro klar til at køre på skinner, og åbningen blev fejret med folkefest, livemusik og taler på Rådhuspladsen i København.
I dag er metroen en så integreret del af byen, at ingen ville kunne forestille sig byen uden.
Dronning Margrethe- Det var slående at betragte, hvordan metroen nærmest fra første dag blev en del af byens hjerte og liv.
I dag er metroen en så integreret del af byen, at ingen ville kunne forestille sig byen uden, sagde dronning Margrethe.
- I dag kan vi åbne 17 nye stationer, som vil flette byen endnu bedre sammen.
Store dele af hovedstaden vil få glæde af den ny metrolinje.
Det samme vil de mange tilrejsende, som hvert år besøger vores hovedstad, sagde dronning Margrethe.
'Hvor vi dog glæder os til at få Kongens Nytorv igen'Hun fik også forsamlingen til at klappe og grine undervejs.
- Udgravninger har vist, at den gamle Østerport, der var en af tre indgange til datidens København, lå på det nuværende Kongens Nytorv – og hvor vi dog glæder os til at få Kongens Nytorv igen, sagde dronningen.
Som afslutning på talen, erklærede dronning Margrethe officielt den nye metro for åben.
Cityringens 17 nye stationer vil forbinde Vesterbro, Frederiksberg, Nørrebro, Østerbro og Indre By, og der er maksimalt 12 minutter til den fjerneste station, uanset hvor du står på.
Den kommer til at køre førerløst og i døgndrift ligesom den eksisterende metro, og der vil i myldretiden være maksimalt tre minutter mellem afgangene, så du behøver ingen køreplan.
Læs også:Se billederne: Sådan ser Københavns 17 nye metrostationer udFik en prøveturInden åbningen fik dronning Margrethe sammen med et større følge en forsmag på, hvordan det er at køre med den nye metro.
Kort før klokken 13 blev turen indledt på Rådhuspladsen, hvor også Københavns overborgmester, Frank Jensen (S), og statsminister Mette Frederiksen (S) var med.
Statsminister Mette Frederiksen var trods et silende regnvejr begjestret for, at metroen i dag åbner.
- Det er en skøn oplevelse.
Det er fremsynede mennesker lang tid før mig, der har truffet beslutingerne.
Det har taget lang tid.
Nu kører den og binder byen sammen, og dermed synes jeg, at vi kommer endnu et skridt nærmere at være en moderne storby, siger statsministeren og slår fast, at den er alle pengene værd.
- Når jeg kører i metroen i dag, så er det eneste jeg ærgrer mig over, at vi ikke byggede den for 150 år siden.
Københavns overborgmester valgte at lægge vægt på, hvordan den nye udvidede metro kunne bidrage til et sundere København.
- Selv om vi bliver kaldt verdens bedste by, kan vi blive bedre.
Vi skal have bedre luft.
Og det hjælper Cityringen med, sagde Frank Jensen.
Metroens passagertal ventes at blive fordoblet til 122 millioner allerede i 2020.
I 2020 suppleres M3 af linjen M4, som bliver en linje fra København H til Nordhavn og Orientkaj.
M4 vil øge frekvensen yderligere på Cityringen på strækningen gennem Indre By.
Her kan du se hele dronningens tale:FacebookTwitterKopier linkEmner:Frank Jensen (politiker)|København|Mette Frederiksen (politiker)|Socialdemokraterne|Togtrafik




https://www.dr.dk/nyheder/indland/basil-hassans-hustru-og-datter-sidder-i-fangelejr-basil-er-helt-sikkert-doed

IndlandBasil Hassans hustru og datter sidder i IS-fangelejr: 'Basil er helt sikkert død'Basil Hassans hollandske hustru sætter nu dato på den danske terrorists død.
Billedet her er et af de eneste, der er blevet offentliggjort af terroristen Basil Hassan, siden han forlod Danmark i 2013.
Af Puk Damsgård, Mette Mayli Albæk, Troels Kingo, Jens Vithner Hansen og Mahmoud Shikh Ibrahim29.
sep.
2019 kl.
16.
23 | opdateret 29.
sep.
2019 kl.
20.
07Bemærk: artiklen er mere end 30 dage gammelLæs opBasil Hassan, der lige nu er omdrejningspunktet i en stor dansk terrorsag, har både barn og hustru i den syriske fangelejr Al Hol.
Det bekræfter hustruen selv og flere af hinanden uafhængige kilder over for DR.
Hustruen er en hollandsk kvinde, der hos terrororganisationen Islamisk Stat er gået under navnet Umm Baraa.
Danske Basil Hassan er ifølge flere efterretningstjenester en af de syrienskrigere, der har været højtplaceret hos terrororganisationen Islamisk Stat.
I 2017 blev han meldt dræbt, men uden at de danske efterretningstjenester efterfølgende officielt kunne bekræfte det.
Både i 2017 og 2018 arbejdede danske myndigheder endda ud fra, at hans død kunne være opfundet, siger flere kilder til DR.
- Jeg har hørt, at folk ikke tror på, at han er død.
Men jeg er sikker på det og forstår ikke, at nogen tvivler.
Han døde den 9.
eller 10.
juli 2017, siger Umm Baraa til DR og fortsætter:- Jeg hørte om hans død via en besked på min telefon, men én fortalte mig det også personligt.
Det er første gang, at centrale personer tæt på Basil Hassan fortæller om hans død, der har været omgærdet af stor mystik.
- Sidste gang, jeg hørte fra ham, var en uge før hans død, siger Umm Baraa.
Basil HassanBasil Hassan, født Mohammed Basil El-Cheikh.
Født 24.
maj 1987.
Student fra Frederiksberg Gymnasium i 2006.
Uddannet ingeniør.
Optræder i lækkede dokumenter fra Islamisk Stat.
Har ifølge USA's udenrigsministerium haft en ledende rolle hos Islamisk Stat, hvor han planlagde operationer uden for de områder, som terrorbevægelsen kontrollerede.
Internationalt efterlyst siden februar 2013, hvor han forklædte sig som et postbud i forsøget på at slå Lars Hedegaard ihjel.
Ifølge politiet flygtede Basil Hassan efterfølgende til Libanon og senere Syrien, hvor han tilsluttede sig Islamisk Stat.
Ifølge Umm Baraa havde Basil Hassan forladt Raqqa sammen med hende, da krigen mod Islamisk Stat kom nærmere byen.
Parret var sammen rejst til byen Mayadeen i provinsen Deir Azzor i det østlige Syrien, men Basil Hassan rejste senere tilbage til Raqqa, hvorefter Umm Baraa fik at vide, at han var blevet dræbt i Raqqa.
Denne oplysning står i kontrast til det, der tidligere er meldt ud om Basil Hassans død.
I det tidlige efterår 2017 skrev et libanesisk medie, at Basil Hassan var blevet dræbt tæt på grænsen mellem Libanon og Syrien.
Læs også:IS-slaver hos den danske topterrorist Basil Hassan står fremHar to børn med libanesisk kvindeUmm Baraa fødte i foråret 2017 Basil Hassans datter, og de er i dag blandt tusindvis af kvinder og børn, der er tilbageholdt i de såkaldte IS-lejre, efter at de er blevet tvunget ud af Islamisk Stats sidste områder.
Mange vestlige lande, herunder Danmark, ønsker ikke deres statsborgere tilbage.
Basil Hassans hustru og to-årige datter har været i Al Hol-lejren siden marts 2019 og var således blandt de allersidste IS-tilhængere til overgive sig ved gruppens sidste bastion i det østlige Syrien.
Foruden Umm Baraa har Basil Hassan også været gift med en libanesisk kvinde, som han har to børn med.
Børnene blev født, før han tilsluttede sig Islamisk Stat.
Den libanesiske kone har ifølge DR's oplysninger set Basil Hassan jævnligt både i Libanon og i Tyrkiet i 2013 og 2014, mens Basil Hassan var højt placeret i Islamisk Stat.
Umm Baraa er hollænder og rejste til terrororganisationen Islamisk Stat som ganske ung teenager i 2014.
Hun var først gift med en anden IS-kriger fra Bangladesh.
Da Umm Baraas første mand blev dræbt, giftede hun sig med danske Basil Hassan.
- Livet med Basil var godt.
Han var en god mand med meget tålmodighed.
Han forlod hjemmet tidligt om morgenen og kom hjem sent.
Han talte aldrig om, hvad han lavede, siger Umm Baraa til DR.
Umm Baraa er kendes kaldenavn hos Islamisk Stat.
Hendes rigtige navn er redaktionen bekendt.
Flere danske myndighedskilder har tidligere over for DR bekræftet, at man er bekendt med, at Basil Hassan har haft en hollandsk hustru, mens han var tilsluttet Islamisk Stat.
Umm Baraa fortæller til DR, at hun har talt med danske myndigheder i Al Hol-Lejren.
Slaver stod fremTidligere på året fandt DR frem til flere yazidi-kvinder, som Basil Hassan havde holdt som slaver i Raqqa, mens han var giftEn af dem giftede han sig med, og Layla Talou fortalte til DR, at hun kun giftede sig med Basil Hassan for at vinde Islamisk Stats tillid.
Det lykkedes hende efter en måneds ægteskab at flygte ud af Raqqa, mens Basil Hassan opholdt sig ved fronten.
Mens Leyla Talou boede i Raqqa, mødte hun flere gange Basil Hassans hollandske hustru Umm Baraa, der på det tidspunkt var gravid med Basil Hassans datter.
Layla Talou kendte Basil Hassan ved hans krigernavn Abu Hani al-Lubnani, og mens hun var gift med ham, overhørte hun, hvordan den hollandske hustru skældte ham ud i telefonen.
- Umm Baraa var jaloux, fordi Abu Hani havde giftet sig med mig.
Jeg mødte hende nogle gange, men havde ellers ikke noget med hende at gøre.
Han fordelte sin tid mellem os, og nogle gange overnattede han hos hende, husker Layla Talou.
Ifølge Layla Talou var det Basil Hassans plan, hvis krigen kom til Raqqa, at hun skulle flygte til samme by, Mayadeen, som Umm Baraa en overgang boede i, inden hun flygtede videre og endte med at komme ud af den sidste IS-lomme i Syrien tidligere på året.
Nægter sig skyldigBasil Hassan er lige nu central i en stor dansk terrorsag, der handler om droner.
Anklagemyndigheden mener, at Basil Hassan har været hovedfiguren i et dansk netværk, der i fem år købte og sendte dronedele til Islamisk Stat.
Basil Hassan menes at have spillet en ledende rolle i IS’ udvikling af et droneprogram, ligesom han er mistænkt for drabsforsøget mod Lars Hedegaard i 2013.
Fordi Basil Hassan ikke er i Danmark, er han ikke tiltalt i terrorsagen, men det er tre andre mænd fra det formodede netværk.
Selv om Basil Hassan har været meldt dræbt allerede i 2017, har han i dronesagen en forsvarsadvokat, Thorkild Høyer.
Thorkild Høyer har flere gange understreget, at han ikke har talt med sin klient i mange år, men oplyser, at Basil Hassan nægter sig skyldig i anklagerne om, at han skulle have bestilt og købt dronedele til Islamisk Stat.
Hverken Politiets Efterretningstjeneste eller Forsvarets Efterretningstjeneste har ikke ønsket at kommentere oplysningerne.
FacebookTwitterKopier linkEmner:Islamisk Stat|Syrien|Terrorisme|Politiets Efterretningstjeneste|Holland




https://www.dr.dk/nyheder/viden/kroppen/buksevand-og-oegenavne-vi-har-arvet-mobning-fra-aberne

VIL DU VÆRE MED?
Se temaKroppenBuksevand og øgenavne: Vi har arvet mobning fra aberneMobning er ikke menneskets opfindelse, men en uskik hos alle sociale dyr.
Af Jeppe Kyhne Knudsen og Grafik: Solvej Nygaard Gregersen29.
sep.
2019 kl.
16.
08Bemærk: artiklen er mere end 30 dage gammelLæs opNår de store drenge i skolegården slæber en af de små hen i en drive sne og giver ham en ordentlig vasker, er der tale om fysisk mobning.
Især hvis det er den samme dreng, de går efter, hver eneste gang gården er dækket af sne.
Men den situation er ikke unik for os mennesker.
Skifter du drengene ud med aber og sneen ud med mudder, ja, så kunne det sagtens finde sted i en jungle.
Mobning er nemlig noget, der findes hos alle sociale dyr, og det er en mekanisme, der er med til at definere et socialt hierarki i en gruppe, forklarer Henrik Høgh-Olesen, professor i evolutionær psykologi på Aarhus Universitet.
- Vi sociale dyr har altid kæmpet om at få en højere status, for det giver adgang til flere ressourcer.
En af de måder, man kan skaffe sig en plads i hierarkiet, er ved at underminere andres plads.
Ved at stikke til hinanden og påvirke hinandens omdømme.
Det kan du kalde mobning, siger han.
Dæmonaben FrodoChimpansen Frodo blev kendt, da han i 2002 kidnappede et 14 måneder gammelt barn fra en af de ansatte i nationalparken Gombe, hvor han levede.
Han slog barnet ihjel og begyndte at spise det, inden han blev jaget væk af parkens ansatte.
Efter episoden blev han kendt som dæmonaben Frodo.
Frodo, der blev født i 1976, var den største chimpanse, der nogensinde er blevet observeret i Gombe Nationalpark - og han brugte sin størrelse til at terrorisere de andre aber.
Han var også kendt for at angribe mennesker.
I fem år var han alfahan for flokken, indtil han blev syg, og flokken vendte sig mod ham.
Han døde i 2013 af et inficeret bid - sandsynligvis fra en af de andre aber.
Frodo mobbede sig til topsTag eksempelvis aben Frodo, der i årtier terroriserede og mobbede de andre aber i Gombe i Tanzania, hvor den verdensberømte forsker Jane Goodall i en menneskealder har studeret chimpansernes sociale mønstre.
Som treårig kastede han allerede sten på aberne omkring ham, og Jane Goodall, der beskrev ham som en rigtig “mobber”, forudså, at han ville blive alfahan i sin gruppe af aber.
De andre aber frygtede Frodo, og hannerne havde ofte en bar plet på ryggen, hvor Frodo igen og igen bed dem for at holde dem nede.
Da hans bror Freud, der var gruppens alfahan, blev syg, strøg Frodo hurtigt ind og overtog magten.
Ved fysisk at intimidere de andre aber bevægede han sig op i hierarkiet.
© Alexander Montgomery Johnson / Think Out LoudJane Goodalls aberSiden 1960 har englænderen Jane Goodall studeret den samme flok aber i Gombe Nationalpark i Tanzania.
Hendes studier af chimpanserne har været med til at aflive en række myter om både aber og mennesker.
Det var Goodall, der opdagede, at chimpanser bruger værktøj - noget man tidligere troede var en unik egenskab hos mennesker.
Hun har aflivet myten om, at chimpanser er vegetarer, og hun har vist, at chimpanserne kan føre krig mod andre flokke.
Goodalls aber har gjort os mennesker klogere på os selv og vores evolutionære arv - herunder eksempelvis hvor vores tilbøjelighed til mobning stammer fra.
Med nu 59 år på bagen er studierne af chimpanserne det længst kørende forsøg med nogen dyr i deres naturlige habitat.
Kilde: www.
janegoodall.
orgMennesker er mere subtileHvor chimpanser er meget fysiske i deres mobning af hinanden, er vi mennesker noget mere subtile, forklarer Henrik Høgh-Olesen.
- Mennesker kan forsøge at skaffe sig en bedre plads i det sociale hierarki ved at underminere andres plads.
Vi går sjældent og slår på hinanden, men vi kan bagtale og sprede sladder, der påvirker konkurrenternes omdømme.
Det kan du kalde mobning, siger han.
Ifølge Eva Gemzøe Mikkelsen kan mobning komme til udtryk på flere måder og tage forskellige former hos os mennesker.
Det afhænger af, hvilket fællesskab vi indgår i.
På en arbejdsplads kan kultur eller arbejdsmiljø, hvem er involveret og hvad formålet er med mobningen spille ind på, hvilken form den får.
Hun er kommet frem til syv forskellige måder mobning kommer til udtryk på.
- Der er konfliktmobning, rovmobning, magtmobning, kontrolmobning, strafmobning, humormobning og systemmobning, siger hun og fortsætter:- Tag kontrolmobning eksempelvis.
På din arbejdsplads kan der være en bestemt måde at gøre tingene på.
Hvis du som ny medarbejder gør tingene anderledes, kan det provokere dine kolleger.
Ved at nedgøre måden, du løser opgaverne på, kan dine kolleger kontrollere din opførsel og få det, som de vil, siger Eva Gemzøe Mikkelsen.
Mobning handler for mennesker altså også om at placere sig bedst muligt i det sociale hierarki.
Frodos faldHvor Frodo var en tyrannisk leder, brugte hans bror Freud helt andre metoder til at bevare sin magt.
Freud skabte alliancer ved at rense og pille i pelsen på andre hanner og hunner, der var lavere i hierarkiet.
Og ifølge Henrik Høgh-Olesen er Freuds måde at være leder på den mest stabile.
- En alfahan kan sjældent blive på posten længe, hvis han kun bruger fysisk magt.
Han skal også kunne lave alliancer.
Freud sørger for, at der er ro på bagperronen, og når han så bliver udfordret, får han de andre aber til at hjælpe sig, siger han.
Det gik da også Frodo, som Henrik Høgh-Olesen forudså.
Efter fem år som alfahan blev Frodo syg, og ved de første svaghedstegn så andre hanner deres snit til at vælte ham af pinden.
Frodo blev jaget ud af flokken og brugte knap to år på at komme sig, før han fik lov til at træde ind igen - nederst i hierarkiet.
Mobning sker hos alle sociale dyrAberne, vores nærmeste slægtninge, er ikke de eneste i dyreriget, der mobber.
Også fugle bruger metoden til at etablere et hierarki.
Høns har eksempelvis en “hakkeorden”.
En gruppe høns kan holde en høne nede ved konsekvent at gå og hakke i hende med deres næb.
Det er derfra, vi har begrebet “hakkeorden” til at beskrive et socialt hierarki i en gruppe af mennesker, der mobber.
Ifølge Henrik Høgh-Olesen er alle dyr, der lever i større grupper, hele tiden i skarp konkurrence med hinanden.
- Vi er i konstant kamp om de ressourcer, vi alle sammen er interesseret i.
Der foregår hele tiden en grænsedragning eller profilering i forhold til hinanden.
Vi har altid kæmpet om at få en højere status, for det giver adgang til flere ressourcer, siger han.
Makak-abernes hierarkiEn af de strategier, som de fleste af os har deltaget i på et eller andet tidspunkt i vores liv, er den såkaldte “syndebuk-metode”.
At udpege en syndebuk som skyldig i alle gruppens problemer er også en udbredt strategi hos rhesus-makak-aben.
Ifølge Frans de Waal, der forsker i abers adfærd ved Emory University i Georgia, udpeger makakkerne typisk en uheldig abe i bunden af hierarkiet, som de mobber og angriber flere gange om dagen, fortæller han til BBC.
Og det viser sig, at “syndebuk-metoden” fungerer som en ventil for de konflikter, der er i toppen af hierarkiet.
Det skaber simpelthen ro i gruppen, fortsætter han.
Og den samme effekt ses hos mennesker, forklarer Helle Rabøl Hansen, der er postdoc ved Danmarks Pædagogiske Institut og har sit eget firma, hvor hun forsker i mobning.
- De mennesker, der holder nogen ude, får et skud fællesskab.
Jo længere tid, det foregår, desto rigtigere føles det.
Man holder simpelthen nogen ude fra det, man bestemmer er det rigtige - og det bliver noget, der gør fællesskabet stærkere, siger hun.
© WikiMedia CommonsHippie-aben der (næsten) aldrig mobberI modsætning til chimpanser og mennesker er bonoboen, som den også bliver kaldt, meget sødere ved sine flok-kammerater.
Bonoboen bliver også kaldt for “hippie-aben”, fordi den er så fredelig.
I løbet af de 92 år, vi mennesker har studeret bonoboen, har vi kun registreret et mord blandt de fredselskende aber.
Hos chimpanserne har man registreret 152 mord i samme periode.
Når en kvindelig bonobo bliver kønsmoden, drager hun ud for at finde en anden flok, og den fremmede flok tager imod hende med åbne arme.
Chimpanserne derimod jager fremmede væk eller slår dem ihjel.
Bonoboer leger i stedet for at tryne og mobbe.
Og nogle forskere mener, at det netop er legen, der løser de konflikter, som mobning og hierarki normalt afværger i en chimpanse-flok.
Mobning giver ar på sjælenAlle, der har prøvet at blive holdt udenfor, ved, at det føles forfærdeligt.
Og foregår mobningen over længere tid, kan det give ar på sjælen.
Men det er faktisk ikke kun hos mennesker, at det er sådan.
Ifølge Scientific American viser laboratorieforsøg, at mobning også kan have store konsekvenser for rotter og mus.
Rotter drikker mindre vand og spiser mindre mad, hvis de bliver holdt udenfor fællesskabet.
Og mus oplever mere angst, og de kemiske processer i hjernen ændres, når gruppen er efter dem.
Og det samme ser vi hos mennesker, forklarer Åse Marie Hansen, der er professor på Institut for Folkesundhed og i mange år har forsket i mobnings effekt på vores helbred.
- Folk, der bliver mobbet, har et lavere niveau af kortisol i kroppen om morgenen, når de står op.
Det betyder, at de har mindre energi, mindre appetit og generelt sover dårligere, siger hun.
”Bare fordi det er naturligt, er det ikke rigtigt”Mobning er altså almindeligt hos både mennesker og dyr, og det ser ud til, at vore kroppe reagerer nogenlunde på den samme måde på mobningenMan kan derfor sige, at mobning er helt naturligt.
Det er en mekanisme hos mennesker og dyr, som evolutionen har frembragt.
Men den bortforklaring holder ikke, siger Henrik Høgh-Olesen.
- Selvom noget forekommer fra naturens side, er det jo ikke nødvendigvis en god ting.
Det kalder man også “The Naturalist fallacy”.
Enhver leder har pligt til at få stoppet mobning.
Ligesom en alfahan hos chimpanserne skiller de stridende parter, siger han og fortsætter:- Der vil altid være en kamp om magt.
Den kan vi ikke fjerne.
Uanset hvor moderne og civiliserede vi er, så kan vi ikke stoppe de her processer.
Men vi har alle et ansvar for at afvise dem.
De folk, der spiller ufint, må vi sætte på plads, slutter han.
FacebookTwitterKopier linkEmner:Sundhed og velvære|Videnskab|USA|Emory University|Aarhus Universitet




https://www.dr.dk/sporten/formel1/magnussen-kaemper-sig-til-point-i-sotji-trods-tidsstraf

Formel1Magnussen kæmper sig til point i Sotji trods tidsstrafKevin Magnussen sluttede som nummer otte i Sotji og fik VM-point for første gang i to måneder.
Kevin Magnussen måtte kæmpe hårdt for at komme til point søndag eftermiddag i Sotji.
29.
sep.
2019 kl.
15.
00Bemærk: artiklen er mere end 30 dage gammelLæs opDer var oprejsning til Kevin Magnussen, da der søndag blev kørt Formel 1 i russiske Sotji.
Den danske Haas-kører startede som nummer 13, men fik efter en flot start og en godt udnyttet safety car-periode kørt sig frem til en slutplacering som nummer otte.
En tidsstraf på fem sekunder sendte efterfølgende danskeren ned på niendepladsen, men Magnussen kan altså sætte VM-point på kontoen for første gang siden det tyske grandprix i slutningen af juli.
Haas-danskeren får to og har nu 20 i alt.
Løbet blev vundet af Lewis Hamilton (Mercedes), der dermed brød Ferraris stime på tre sejre i træk.
Hamiltons holdkammerat, Valtteri Bottas, blev nummer to, mens Ferraris Charles Leclerc fuldendte podiet.
Den forsvarende verdensmester Lewis Hamilton tog sin niende sejr i sæsonen i Sotji.
Med sejren udbygger Lewis Hamilton sin føring i den samlede VM-stilling.
Magnussen fik efter en flot start hurtigt kørt sig fra sin startposition som nummer 13 op på 10.
-pladsen.
Her lå han bagved holdkammerat Romain Grosjean.
Det varede dog ikke længe.
Franskmanden måtte holde fyraften efter kun cirka en halv omgang, da han blev påkørt bagfra - en kollision, der sendte Haas-bilen i dækmuren.
Helt i front var der lagt op til en kamp mellem de to Ferrari-biler og Lewis Hamilton.
Charles Leclerc startede forrest foran Lewis Hamilton og Sebastian Vettel, men det var sidstnævnte, der lå i front, efter starten var gået.
Her forblev tyskeren, indtil hans Ferrari efter 28 omgange pludselig blev ramt af en motorfejl.
Vettel måtte parkere bilen i et sving, hvilket udløste en periode med virtuel safety car.
Det udnyttede Mercedes til at overtage de forreste pladser med henholdsvis Hamilton og Bottas.
Ferraris Charles Leclerc sluttede på tredjepladsen.
Safety car-perioden var også til gavn for Kevin Magnussen, der hurtigt kørte i pit.
Danskeren kom ud på syvendepladsen, men var lidt efter oppe som nummer seks, efter at Red Bulls Alexander Albon kørte i pit.
Albon vendte dog tilbage og overtog sjettepladsen fra danskeren med ti omgange tilbage af løbet.
Efter en duel med Sergio Perez (Racing Point) mistede Magnussen endnu en placering.
I den forbindelse måtte danskeren køre af banen, hvilket udløste en tidsstraf på fem sekunder, der dermed gjorde, at lå til at ende uden for top-10.
Slutningen af løbet blev derfor til en jagt på sekunder for Magnussen, der altså skulle slutte med en tid, der var fem sekunder bedre end nummer 11, for at få point.
Det lykkedes for danskeren, der også kørte hurtigt nok til at slutte foran Nico Hulkenberg på tiendepladsen, og så endte det med en niendeplads og to danske VM-point.
FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Ferrari|Rusland|Motorsport




https://www.dr.dk/sporten/formel1/live-magnussen-faar-tidsstraf-paa-fem-sekunder

Formel1LIVE Magnussen får tidsstraf på fem sekunderKevin Magnussen og Formel 1-feltet er nået til russiske Sochi i sæsonens 16.
løb.
29.
sep.
2019 kl.
12.
55Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Rusland|Formel 1




https://www.dr.dk/nyheder/udland/eu-rivegildet-ramte-ritt-og-rocco-hvem-bliver-de-naeste

Af DR’s EU-korrespondentOle RyborgUdlandEU-rivegildet ramte Ritt og Rocco: Hvem bliver de næste?
Europa-Parlamentet har erklæret krig mod den kommende EU-kommission, som fra i morgen skal til eksamen.
I midten af september var hele det nye kommissærhold samlet for første gang.
Spørgsmålet er nu, hvor mange der overlever høringerne i Europa-Parlamentet.
29.
sep.
2019 kl.
14.
25Bemærk: artiklen er mere end 30 dage gammelLæs opRitt Bjerregaard fik fem år i Bruxelles som højt profileret dansk EU-miljøkommissær i anden halvdel af halvfemserne.
Men det var faktisk snublende tæt på, at den socialdemokratiske politiker aldrig var kommet afsted.
Hvad er en kommissærhøring?
Europa-Parlamentet skal godkende den nye Europa-Kommission, før den kan træde til.
Det betyder, at alle kommissærkandidaterne skal igennem høringer i Europa-Parlamentet, hvor de skal svare på spørgsmål fra parlamentarikerne.
Det er om alt fra deres politiske visioner til deres fortid og politiske baggrund.
Europa-Parlamentet skal efterfølgende godkende den samlede kommission.
Og det er ikke usædvanligt, at en eller flere kommissærer må skiftes ud undervejs, hvis der er modstand blandt parlamentarikerne.
Når Europa-Parlamentet har stemt for den nye kommission, skal EU’s stats- og regeringschefer så også sige god for det nye hold.
Først der kan de gå i gang med arbejdet.
Det sker efter planen den 1.
november i år.
Ritt Bjerregaard havde nemlig – som den første danske EU-kommissær-kandidat nogensinde – været til høring i Europa-Parlamentet.
Og det var ikke gået så godt.
Eller rettere: Et antal af medlemmerne af Europa-Parlamentets miljøudvalg mente ikke, at høringen var gået godt.
Ritt Bjerregaard selv derimod mente, at høringen var gået glimrende.
Forskellen på de to vidt forskellige opfattelser lå ikke nødvendigvis i, hvad der rent faktisk var foregået ved selve høringen.
Forskellen skulle findes i selvopfattelsen i de to EU-institutioner - Europa-Parlamentet og Europa-Kommissionen.
På den ene side var der et Europa-Parlament, som var utilfreds med, at Ritt Bjerregaard ikke var mere imødekommende over for parlamentarikerne og deres ideer og ønsker.
Og på den anden side en kommende dansk EU-kommissær, som havde været endog meget påpasselig med ikke at love mere, end hun efterfølgende ville kunne holde.
I 1995 blev Ritt Bjerregaard udnævnt til EU's miljøkommissær.
Men det var tæt på, at Europa-Parlamentet ikke havde godkendt hende.
’Ikke et rigtigt parlament’Helt galt gik det, da Ritt Bjerregaard ved et afskedsarrangement på Christiansborg med danske journalister skulle forklare, hvorfor hendes høring i parlamentet ikke var gået så godt.
Det forklarede Ritt Bjerregaard med, at man skulle forstå, at Europa-Parlamentet ”ikke var et rigtigt parlament.
”Da den udtalelse blev oversat og dukkede op i Bruxelles, fik det europaparlamentarikerne helt op i det røde felt, og der opstod en betydelig omgang europæisk politisk drama, hvor der til det sidste var tvivl om, hvorvidt europaparlamentarikerne faktisk var villige til at godkende Europa-Kommissionen, som er deres opgave.
Seancen kulminerede, da en fremtrædende fransk parlamentariker, Jean-Louis Bourlanges, inde i parlamentets mødesal direkte spurgte den dengang kommende formand for Europa-Kommissionen, om han ville garantere, at Kommissionen anså, at Europa-Parlamentet var et rigtigt parlament.
Og franskmanden citerede endda Ritt Bjerregaards udtalelse – på dansk.
Her kan du se et klip fra DR's dækning af Ritt Bjerregaards kommissærhøring.
Rivegilde på vejI sidste ende endte det med, at Europa-Kommissionen blev godkendt, og Ritt Bjerregaard kunne pakke flyttebilen og rykke til den belgiske hovedstad.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Og der kom til at gå yderligere ti år, inden medlemmerne af Europa-Parlamentet i 2004 for første gang valgte at underkende et medlem af en kommende EU-Kommission.
Men oplevelsen, som Ritt Bjerregaard gennemlevede for 25 år siden, er grundlæggende den samme, som Margrethe Vestager (R) og de kommende EU-kommissærer vil blive udsat for i de næste uger, når høringerne af de nye kommissærer begynder mandag.
Ved tre timer lange høringer skal de svare på spørgsmål fra europaparlamentarikerne, som afgør, om de bliver EU-kommissærer eller ej.
Og hvis man skal bedømme udviklingen fra Ritt Bjerregaards høring 1995 og frem til i dag, er den kun gået én vej.
Det Europa-Parlamentet, som tilbage i 1995 ikke var et rigtigt parlament, er i mellemtiden blevet medlovgiver på langt den største del af al europæisk lovgivning.
Parlamentet har siden afvist hele fire kommissærkandidater og yderligere gennemtvunget, at andre skulle skifte portefølje.
Og skal man dømme efter det nye Europa-Parlament, der blev valgt i maj, kan kommissærhøringerne, som indledes mandag, blive det største europæiske rivegilde nogensinde.
Barsk startEU´s kommende kommissionsformand, Ursula von der Leyen, har brugt hele sommeren på at få sammensat det hold af EU-kommissærer, som skal lede og drive EU-samarbejdet frem til efteråret 2024.
Ursula von der Leyen har forhandlet med hver eneste stats- og regeringschef i de 26 forskellige EU-lande om, hvilken person landet skulle udnævne som deres EU-kommissær.
Og efterfølgende har von der Leyen fordelt arbejdsopgaverne mellem kommissærerne.
Et land – Storbritannien – har afstået fra at udpege en kommissær, da det er på vej ud af fællesskabet.
Det er den kommende kommissionsformand, Ursula von der Leyen, der har haft hovedansvaret for at sammensætte det nye kommissærhold.
Det betyder, at der er 26 kommissærer, som hver især fra mandag aften og frem til den 8.
oktober skal igennem en tre timer lang godkendelseshøring i Europa-Parlamentet.
Allerede inden Ursula von der Leyen havde sat hele sit hold af kommissærer, var det en nærmest udtalt sandhed i Bruxelles, at mindst én af de 26 kommissærer ville ende med at få at vide, at vedkommende ikke var egnet til jobbet.
Her er kommissær-holdetFrans Timmermans (Holland) bliver ledende næstformand og ansvarlig for "klima".
Valdis Dombrovskis (Letland) bliver ledende næstformand.
Johannes Hahn (Østrig) bliver ansvarlig for "budget og administration".
Didier Reynders (Belgien) bliver ansvarlig for "retlige anliggender" (herunder retsstatsprincippet).
Mariya Gabriel (Bulgarien) bliver ansvarlig for "innovation og unge".
Stella Kyriakides (Cypern) bliver ansvarlig for "sundhed".
Kadri Simson (Estland) bliver ansvarlig for "energi".
Jutta Urpilainen (Finland) bliver ansvarlig for for "internationale partnerskaber".
Sylvie Goulard (Frankrig) bliver ansvarlig for det indre marked.
László Trócsányi (Ungarn) bliver ansvarlig for "naboskabspolitik og udvidelse".
Phil Hogan (Irland) bliver ansvarlig for "handel".
Paolo Gentiloni (Italien) bliver ansvarlig for "økonomi".
Virginijus Sinkevicius (Litauen) bliver ansvarlig for "miljø og hav".
Nicolas Schmit (Luxembourg) bliver ansvarlig for "beskæftigelse".
Helena Dalli (Malta) bliver ansvarlig for "ligestilling".
Janusz Wojciechowski (Polen) bliver ansvarlig for "landbrug".
Elisa Ferreira (Portugal) bliver ansvarlig for "samhørighed og reformer".
Rovana Plumb (Rumænien) bliver ansvarlig for "transport".
Janez Lenarcic (Slovenien) bliver ansvarlig for "krisestyring".
Ylva Johansson (Sverige) bliver ansvarlig for "indre anliggender".
Josep Borrell (Spanien) bliver EU's udenrigschef og næstformand.
Vera Jourová (Tjekkiet) får ansvaret for "værdier og gennemsigtighed".
Margaritis Schinas (Grækenland) for ansvaret for "beskyttelse af vores europæiske levevis".
Maros Sefcovic (Slovakiet) får ansvaret for "interinstitutionelle forbindelser og fremsyn"Dubravka Suica (Kroatien) får ansvaret for "demokrati og demografi.
"Margrethe Vestager (Danmark) bliver ledende næstformand med ansvar for det digitale EU samt konkurrencekommissær.
For siden 2004, hvor Europa-Parlamentet afviste den første kandidat – italieneren Rocco Buttiglione – har Europa-Parlamentet ved hver eneste høringsrunde afvist mindst én politiker.
Men hvad ingen for alvor havde forudset, var, at Ursula von der Leyen mandag – inden høringerne begynder – vil stå i den situation, at Europa-Parlamentet reelt allerede har underkendt to af kandidaterne.
Men det var ikke desto mindre den besked, Ursula von der Leyen til egen, men også til andres, overraskelse fik i torsdags.
Det vender vi tilbage til.
Ny proces har skabt usikkerhedSiden de første høringer 1995 har kommissærhøringerne i Europa-Parlamentet udviklet sig dramatisk.
Høringerne er inspireret af det system, der findes i den amerikanske kongres.
Men de første høringer i Europa-Parlamentet var mildt sagt en rodebutik.
En kommissærkandidat mødte op i et udvalg i Europa-Parlamentet – for Ritt Bjerregaards vedkommende miljøudvalget.
Og så kunne medlemmerne stille spørgsmål til kommissæren.
Spørgsmålene kunne handle om alt – fra kommissærkandidatens privatøkonomi til de emner, som den kommende kommissær skulle beskæftige sig med, og til institutionelle spørgsmål, der lå langt uden for kommissærens eget kompetenceområde.
Og udspørgningen af kommissærkandidaterne var meget dårligt koordineret, så flere parlamentarikere fra forskellige politiske grupper stillede næsten enslydende spørgsmål.
Men gradvist har Europa-Parlamentet gjort høringerne mere professionelle.
Og nu hvor Europa-Parlamentet for sjette gang skal afhøre et nyt hold EU-kommissærer, er der igen blevet strammet på procedurerne.
Burde have været en formsagEn ændring er, at man denne gang har bedt Europa-Parlamentets retsudvalg om allerede inden høringerne at granske EU-kommissærernes personlige og økonomiske forhold.
Et emne, som burde være en formsag, da man belært af tidligere erfaringer skulle tro, at Ursula von der Leyen og hendes hold af kommissærer havde lavet et baggrundstjek på de personer, der er blevet udnævnt til EU-Kommissionen.
Men ikke desto mindre fik Ursula von der Leyen torsdag den besked, at retsudvalget har underkendt to kommissionskandidater.
Den rumænske Rovana Plumb, som skulle være EU´s transportkommissær.
Og den ungarske Laszlo Trocsanyi, som skulle have haft ansvaret for EU´s udvidelse.
Den rumænske kommissær kritiseres for, at hun har optaget et millionlån fra en privatperson.
Der tales om et lån på seks millioner kroner eller højere, og parlamentet frygter, at en person, der har så mange penge til gode hos en EU-kommissær, kunne ønske sig noget tilbage for pengene.
Når det gælder den ungarske kommissær, frygter Europa-Parlamentet, at han gennem sit advokatfirma i Ungarn har for tætte bånd til Rusland, hvilket kan være problematisk, når hans arbejdsområde er netop EU´s forhold til nabolandene.
Rumænske Rovana Plumb stod til at blive EU's næste transportkommissær.
Det er der nu blevet sået tvivl om.
 Ungarske Laszlo Trocsanyi mener selv, at det er af politiske grunde, at parlamentets retsudvalg ikke har godkendt ham.
1 / 2Rumænske Rovana Plumb stod til at blive EU's næste transportkommissær.
Det er der nu blevet sået tvivl om.
1 / 2Ungarske Laszlo Trocsanyi mener selv, at det er af politiske grunde, at parlamentets retsudvalg ikke har godkendt ham.
2 / 2Advarselslamperne bør tændeHvis man ser nærmere på begivenhederne i Europa-Parlamentet i torsdags, må det tænde et antal advarselslamper hos Ursula von der Leyen.
For det første var det tydeligt, at der ikke er nogen synderlig koordination mellem de nyvalgte medlemmer af Europa-Parlamentet, de politiske grupper, de forskellige udvalg og parlamentets ledelse.
Afvisningen af to kommissærkandidater kom bag på alle.
Også på parlamentets formand, David Sassoli, og ledelsen i parlamentet.
Men endnu mere bekymrende – set med von der Leyens øjne – var måden, det hele skete på.
Det var tydeligt for de fleste medlemmer af Europa-Parlamentet, at der var problemer med den rumænske kommissærkandidat, så et massivt flertal i retsudvalget stemte for at afvise hendes kandidatur som EU-kommissær.
Men da udvalget så efterfølgende skulle stemme om deres indstilling om den ungarske kommissær, gik der politik i sagen.
Læs også:’Russisk forbindelse’ og tvivlsomt lån spænder ben for kommissærkandidaterDels er det tydeligt, at sagen mod den ungarske EU-kommissærkandidat er langt mindre klar, end det er tilfældet med den rumænske kandidat.
Sagen mod den ungarske kandidat handler blandt andet om et advokatfirma, som han ikke længere har nogen andel i – og ikke har haft længe.
Men den rumænske kandidat er socialdemokrat, og derfor gik venstrefløjens medlemmer i retsudvalget så – efter sigende – sammen og sørgede for, at der også var en borgerlig kandidat, der blev underkendt.
Her er kommissærkandidaternes politiske familier:Blodbad eller ej?
Efter valget til Europa-Parlamentet i maj er parlamentet blevet en mere broget forsamling end nogensinde før.
I de 40 år, der har været direkte valg til Europa-Parlamentet, har to store politiske grupper – den kristdemokratiske og konservative samt den socialdemokratiske – tilsammen haft så mange pladser i parlamentet, at de havde et flertal.
Så når der var krise, kunne de to politiske familier gå sammen og finde løsninger.
Men de to tabte deres flertal ved det seneste valg.
Nu skal de samarbejde med flere andre politiske familier for at skabe et flertal.
Det kan typisk ske ved også at få den liberale gruppe med på en aftale.
Det nye politiske landskab gør de kommende høringer endnu mere uforudsigelige.
Og det gør ikke situationen enklere, at flere end 400 af de 751 medlemmer af Europa-Parlamentet er nyvalgte.
De har helt enkelt aldrig tidligere været med til en kommissær-høring.
Med to kommissærkandidater som allerede står med den ene fod på vej ud af Berlaymontbygningen (Europa-Kommissionens hovedsæde) i Bruxelles – inden de overhovedet har fået tildelt et kontor – er det store spørgsmål i Bruxelles nu, om andre kommer til at gøre dem følgeskab.
Proces kan blive forsinketHvis der, som nogle frygter, går mere politik i sagen, kan der sagtens opstå en politisk dynamik, som betyder, at der også skal afvises kommissærkandidater med tilknytning til andre politiske grupper.
Det kan bringe liberale kommissærkandidater som belgieren Didier Reynders og franskmanden Sylvie Goulard i fare.
Og på samme måde kan den konservative polske Janusz Wojciechowski også være en kommissærkandidat, som lever livet farligt.
Belgiske Didier Reynders, der står til at blive EU's næste retskommissær, har været under mistanke for korruption og hvidvask.
Fredag oplyste den belgiske anklagemyndighed, at den har valgt at droppe sagen og understregede, at der ikke har fundet nogen "strafbar handling" sted.
Spørgsmålet er dog, om det fortsat vil påvirke hans høring.
 Franske Sylvie Goulard, der er nær allieret af præsident Emmanuel Macron, er ikke selv under efterforskning, men hendes parti har måttet betalt EU-midler tilbage.
 Janusz Wojciechowski, der står til at blive landbrugskommissær, er blevet efterforsket af EU's antisvindelenhed, OLAF, for mulig svindel med EU-midler.
OLAF har bedt ham om at tilbagebetale 11.
243 euro tilbage, hvilket han har gjort, men meddelte fredag, at den ikke vil gå videre med sagen.
1 / 3Belgiske Didier Reynders, der står til at blive EU's næste retskommissær, har været under mistanke for korruption og hvidvask.
Fredag oplyste den belgiske anklagemyndighed, at den har valgt at droppe sagen og understregede, at der ikke har fundet nogen "strafbar handling" sted.
Spørgsmålet er dog, om det fortsat vil påvirke hans høring.
1 / 3Franske Sylvie Goulard, der er nær allieret af præsident Emmanuel Macron, er ikke selv under efterforskning, men hendes parti har måttet betalt EU-midler tilbage.
2 / 3Janusz Wojciechowski, der står til at blive landbrugskommissær, er blevet efterforsket af EU's antisvindelenhed, OLAF, for mulig svindel med EU-midler.
OLAF har bedt ham om at tilbagebetale 11.
243 euro tilbage, hvilket han har gjort, men meddelte fredag, at den ikke vil gå videre med sagen.
3 / 3Ingen kan i dag med sikkerhed sige, hvordan de kommende uger ender.
Det kan ende med et blodbad så voldsomt, at det reelt er umuligt for Ursula von der Leyens EU-Kommission at indlede arbejdet den 1.
november, sådan som det egentlig er planlagt.
Det er sket før, at Europa-Parlamentets granskning af en ny EU-kommission har forsinket, hvordan den nye Kommission kunne indlede sit arbejde.
Og det kan ske igen.
For hver gang en kommissærkandidat erstattes af en anden person, skal vedkommende have tid til at forberede sig på en høring i Europa-Parlamentet og til at sætte sig ind i det stofområde, som vedkommende skal have ansvaret for som EU-kommissær.
Forskellige tilgange i parlamentetSer man tilbage på historien, er det nemlig ikke kun rod i de økonomiske forhold, som kan bringe en kommissærkandidat til fald.
Både lettiske Ingrida Udre og bulgarske Rumiana Jeleva var kommissærkandidater, som røg på grund af personlige forhold.
Men tager man den politiker, der gik over i historien som den første, der røg, var der i den grad tale om en politisk beslutning.
I 2004 havde Italien udnævnt Rocco Buttiglione som EU-kommissær.
Han skulle være kommissær med ansvar for retlige og indre anliggender.
Udover emner som asyl og migration har den kommissær også ansvaret for borgerrettigheder.
Og her opdagede Europa-Parlamentet, at Buttiglione som stærkt troende katolik ikke ønskede, at homoseksuelle skulle have samme rettigheder som øvrige EU-borgere.
Her kan du se et klip fra Rocco Buttigliones omstridte høring:Den holdning var uacceptabel for et flertal i Europa-Parlamentet.
De underkendte Buttiglione, og dermed blev Italien i 2004 det første EU-land, som måtte trække en kommissærkandidat og udnævne en anden.
Et andet land som har prøvet det samme, er Slovenien.
Her underkendte Europa-Parlamentet landets tidligere premierminister Alenka Bratusek som EU-kommissær.
Det hjalp ikke, at hun var tidligere premierminister.
Parlamentet mente ikke, at hun var tilstrækkelig dygtig til at håndtere det område, hun skulle være kommissær for.
Parlamentet har altså mange forskellige håndtag, de kan trække i, hvis et flertal ønsker at vælte en kommissærkandidat.
Økonomiske og personlige forhold er et håndtag, som fører til en faldlem, der kan afslutte kommissærkarrieren, inden den er begyndt.
Men der er andre politiske håndtag.
Og spørgsmålet er, hvor mange kommissærkandidater, som i løbet af de kommende ti dage vil ende med beskeden om, at deres karriere i Bruxelles sluttede, inden den gik i gang.
Ingen kan forudsige det.
For Europa-Parlamentet er denne gang endnu mere uforudsigeligt, end det nogensinde har været tidligere.
Kommissærhøringerne varer den næsten halvanden uge.
FacebookTwitterKopier linkEmner:EU-forhold|Margrethe Vestager (politiker)|Ritt Bjerregaard (politiker)|Bruxelles|Retspolitik




https://www.dr.dk/nyheder/udland/vicepraesidents-biler-paa-tvangsauktion-handlede-1000-gange-sin-aarsloen

UdlandVicepræsidents biler på tvangsauktion: Handlede for 1.
000 gange sin årslønÆkvatorial-Guineas vicepræsident har fået konfiskeret 25 luksusbiler af myndighederne i Schweiz.
Vicepræsidentens Aston Martin One-77 Coupe er blandt de 25 luksusbiler, som i dag er på auktion.
Af Sean Coogan29.
sep.
2019 kl.
15.
46Bemærk: artiklen er mere end 30 dage gammelLæs opØkonomisk velpolstrede folk i nærheden af den schweiziske by Genève får i dag en unik mulighed for at se en lang række milliondyre biler samlet på samme sted.
Det lyder måske som en bilmesse, men der er faktisk tale om en tvangsauktion, hvor Ækvatorial-Guineas vicepræsident, Teodorin Obiang Nguema, skal vinke farvel til 25 af sine luksusbiler.
Det gælder blandt andet syv Ferrarier og fem biler af mærket Bentley samt en Maserati og en McLaren, beretter The Guardian.
Bilerne forventes at indbringe knap 130 millioner kroner og skal sælges som led i en sag om økonomisk kriminalitet fra 2016.
I februar droppede de schweiziske myndigheder anklagerne mod vicepræsidenten, mod at han betalte økonomisk kompensation for at "genoprette en situation, der er i overensstemmelse med loven".
Ikke første møgsagUd over at være vicepræsident i det afrikanske land er Teodorin Obiang Nguema også søn af Ækvatorial-Guineas præsident, Teodoro Obiang Nguema, som har siddet på magten i det olierige land i 40 år.
Sagen mod vicepræsidenten, der står til at arve magten i landet, er ikke den første af sin slags.
I 2017 fik han en betinget dom på tre års fængsel for at have haft fingrene nede i statskassen for at finansiere sit store personlige forbrug.
Arrangørerne af dagens auktion lokker med sjældne biler, der har kørt få kilometer.
 Her finder man blandt andet flere Ferrarier og en Bugatti Veyron EB 16.
4 Coupe.
 Auktionen i Cheserex nær Genève ventes at indbringe knap 130 millioner kroner.
1 / 3Arrangørerne af dagens auktion lokker med sjældne biler, der har kørt få kilometer.
1 / 3Her finder man blandt andet flere Ferrarier og en Bugatti Veyron EB 16.
4 Coupe.
2 / 3Auktionen i Cheserex nær Genève ventes at indbringe knap 130 millioner kroner.
3 / 3Her var han anklaget for at have købt en seksetagers ejendom i Paris, dyre kunstværker og en række luksusbiler til en pris på over 1.
000 gange sin årsløn, skriver The Guardian.
I den forbindelse fik han også en betinget bødestraf på knap 225 millioner kroner.
Sidste år rapporterede brasilianske medier ligeledes, at vicepræsidentens delegation på 11 personer under et besøg i det sydamerikanske land fik konfiskeret ure og kontanter til en værdi af knap 110 millioner kroner.
Det britiske medie henviser til, at NGO'er jævnligt beskriver Ækvatorial-Guinea som et af de mest korrupte i verden.
Ifølge CIA har landet været i recession siden 2014.
FacebookTwitterKopier linkEmner:Biler|Guinea|The Guardian|Økonomi|Ækvatorialguinea




https://www.dr.dk/nyheder/detektor/detektor-tv-2-goer-danmark-til-klimasvindler-selvom-vi-foelger-reglerne

DetektorDetektor: TV 2 gør Danmark til klimasvindler – selvom vi følger reglerneMen det kan diskuteres, hvor gode reglerne er, siger eksperter.
På TV 2 kritiserer internationale eksperter Danmark for, at vi ikke tæller biomasse med i vores CO2-udledning.
Men Danmark følger bare de internationale regler.
Af Miriam Brems Knudsen og Sofie Frøkjær29.
sep.
2019 kl.
15.
08Bemærk: artiklen er mere end 30 dage gammelLæs op- Klimaforandringer er vores tids største udfordring, og fremtidens generationer afhænger af os.
Sådan lød budskabet fra statsminister Mette Frederiksen (S), da hun sammen med verdens ledere tidligere på ugen var til klimatopmøde i New York.
I Danmark bryster vi os ofte af, at vi går forrest i kampen for klimaet.
Men skal man tro TV 2, er Danmark slet ikke så grønt, som vi danskere selv tror.
Vi svindler nemlig med klimaregnskabet, så vores CO2-udledning ser meget mindre ud, end den egentlig er.
Detektor har undersøgt, om det er rigtigt eller forkert.
Hvad siger TV 2?
Danmarks grønne klimaimage er rent skønmaleri, lyder kritikken fra internationale eksperter på TV 2.
TV 2 bragte tidligere på måneden en række historier om Danmarks klimaregnskab.
Den første historie i dækningen på tv2.
dk havde den her overskrift:"Danmarks klimaregnskab er ’svindel’, lyder det fra internationale eksperter.
"I artiklen står også, at træ udleder ligeså meget CO2 som kul, men at Danmark regner det for CO2-neutralt.
At Danmark regner træ som CO2-neutralt, har fået den amerikanske forsker og hovedforfatter på fem rapporter fra FN’s klimapanel William Moomaw til at fælde dom over det danske klimaregnskab.
I TV 2's artikel er han citeret for at sige følgende om Danmarks klimaregnskab:- Det svarer til bogføringssvindel.
Hvis man havde et selskab og lod være med at bogføre gælden, så ville det være svindel.
Det er det samme, Danmark gør.
Samme dag, som artiklen kom ud, bragte TV 2 Nyhederne et tv-indslag, hvor Danmarks grønne image bliver kaldt for "decideret misvisende” og vores klimaregnskab for "det rene skønmaleri.
"Men snyder Danmark virkelig med bogføringen, og er vores grønne ry misvisende?
Svindler Danmark med sit klimaregnskab?
Afbrænding af træ som biomasse regnes som CO2-neutralt, så længe man sørger for at plante nye træer, der kan optage CO2’en igen.
De danske forskere er uenige, om den logik giver mening.
Detektor har talt med fem eksperter, som alle forsker i biomasse og klimaforandringer fra forskellige vinkler.
Dem har Detektor talt medThomas Nord-Larsen, seniorforsker i Skov, Natur og Biomasse ved Københavns UniversitetNiclas Scott Bentsen, lektor i Skov, Natur og Biomasse ved Københavns UniversitetErik Dahl Kjær, professor i Skov, Natur og Biomasse ved Københavns UniversitetJette Bredahl Jacobsen, professor i miljø- og naturressourceøkonomi ved Københavns Universitet og medlem af KlimarådetHenrik Wenzel, professor i livscyklusstudier ved Syddansk UniversitetDe vurderer alle, at Danmark følger de internationale regler for, hvordan et land skal opgøre sit nationale klimaregnskab.
Reglerne for klimaregnskabet er fastlagt i Kyotoprotokollen fra 1997 og gælder for alle lande, der er medlem af FN og har tiltrådt protokollen.
Forskerne mener derfor ikke, at man kan sige, at Danmark snyder med CO2-regnskabet, som det lyder i TV 2’s dækning.
Thomas Nord-Larsen er seniorforsker i skov, natur og biomasse ved Københavns Universitet og en af de forskere, der er med til at lave beregninger til Danmarks klimaregnskab på vegne af danske ministerier.
Han kalder det ”noget værre vrøvl”, at TV 2 får det til at fremstå,som om at Danmark svindler med sit regnskab.
- Man antyder, at Danmark snyder.
Det gør vi ikke.
Vi følger fuldstændig de internationale retningslinjer, siger han.
Det samme siger Jette Bredahl Jacobsen, som er professor i miljø- og naturressourceøkonomi ved Københavns Universitet og medlem af Klimarådet, der er uafhængigt og rådgiver om grøn omstilling.
- Internationale regler siger, at afbrænding af træer som biomasse betragtes som CO2-neutralt.
Man kan ikke sige, at det er at snyde.
For snyd er, at man bevidst udnytter et hul, og det gør vi ikke – vi følger reglerne, siger hun.
Hvad er biomasse?
Biomasse er organisk materiale, som for eksempel planter og træer.
Træer optager CO2 fra atmosfæren.
Hvis man brænder træ af, frigiver det kulstof, som bliver til CO2 i atmosfæren.
Biomasse, lavet af træer, bliver betragtet som CO2-neutralt i de internationale retningslinjer for klimaregnskaber ud fra tanken om, at nye træer kan optage den CO2, der bliver udledt fra træ, når det brændes af.
Der er især to ting i reglerne fra Kyotoprotokollen, som er afgørende for Danmarks måde at opgøre sit klimaregnskab på.
1For der første siger reglerne, at CO2-udledning for alle produkter skal opgøres i det land, hvor de produceres.
I tilfældet med biomasse, der kommer fra træ, betyder det, at CO2-udledningen for et træ, der er fældet i Estland, skal bogføres i Estland.
Også selvom det bliver brændt af i Danmark.
2For det andet siger reglerne, at afbrænding af træ i udgangspunktet betragtes som CO2-neutralt, så længe det frigivne CO2 genoptages af nye træer.
Tankegangen bag det er, at nye træer kan optage den samme mængde CO2, som man udleder ved at brænde træ af.
TV 2 nævner ikke reglerne i Kyotoprotokollen og fortæller ikke i sin tv-dækning, at de internationale regler er årsagen til den måde, Danmark opgør sit klimaregnskab på.
Og TV 2 erkender overfor Detektor, at det kunne fremstå mere tydeligt, at Danmark følger internationale regler på området i den artikel på tv2.
dk, hvor Danmarks klimaregnskab bliver kaldt for svindel.
Sikrer de internationale regler så et fair klimaregnskab?
Statsminister Mette Frederiksen (S) var på talerstolen under FN's klimatopmøde i denne uge.
Det er nu 22 år siden, at Kyoto-protokollen trådte i kraft, der fastlægger, hvordan lande skal udregne deres klimaregnskab.
De fem forskere, Detektor har talt med, er enige om, at det kan diskuteres, om reglerne i Kyotoprotokollen giver det bedste billede af landenes CO2-udledning.
TV 2 fortæller, at Danmarks CO2-udledning ville være meget højere, hvis vi talte udledning fra biomasse med.
Seniorforsker Thomas Nord-Larsen mener dog ikke, at Danmark uden videre kan begynde at tælle biomasse med i vores klimaregnskab.
Det skyldes, at udledningen i så fald både vil fremgå af det danske regnskab og af eksempelvis Estlands regnskab, når vi importerer biomasse derfra.
Omvendt siger flere af de forskere, Detektor har talt med, at klimaregnskabet med de nuværende regler ikke giver et retvisende billede af, hvor meget CO2 danskernes forbrug udleder.
Danmark er nemlig blandt de lande, der udleder allermest CO2 per indbygger, hvis man medregner den CO2, der går til de varer, vi importerer fra andre lande.
Det kan man bare ikke se i vores klimaregnskab, fordi varerne bliver produceret i andre lande og derfor indgår i de landes CO2-regnskab på grund af de internationale regler.
- Man kan sagtens argumentere for, at en forbrugsbaseret udregning ville give et mere retvisende billede, siger Niclas Scott Bentsen, der er lektor i skov, natur og biomasse ved Københavns Universitet.
Man kan sagtens argumentere for, at en forbrugsbaseret udregning ville give et mere retvisende billede.
Niclas Scott Bentsen, Københavns UniversitetI et sådant regnskab skulle de sko, vi køber i Danmark, men som er produceret i Kina, for eksempel tælles med i det danske regnskab i stedet for det kinesiske.
Og det træ, vi afbrænder i Danmark, men som er fældet i Estland, skulle også tælles med i Danmark.
Fordelen ved det er, at vi som forbrugere får et mere retvisende billede af, hvad vores forbrug betyder for verdens klimabelastning, siger Henrik Wenzel, som er professor ved Institut for Kemi-, Bio- og Miljøteknologi ved Syddansk Universitet.
I forskningsverdenen er der dog ikke enighed om, hvorvidt det kan lade sig gøre i praksis at lave et forbrugsbaseret regnskab, fordi det kræver, at man kan spore alle produkter til det sted, de er produceret.
Bør biomasse regnes som CO2-neutral?
TV 2 medgiver, at det kunne have været tydeligere i deres dækning, at Danmark følger de internationale regler for klimaregnskabet, som er fastlagt i FN.
Det spørgsmål er der heller ikke enighed om blandt forskere.
På den ene side af den debat står livscyklusforskerne, som forsker i den samlede miljøpåvirkning af et produkt.
Logikken bag argumentet om, at biomasse er CO2-neutral, er, at nye træer vokser op, som kan optage den CO2, der udledes, når man brænder træer af.
På den måde går regnskabet i nul.
Men den holder ikke, siger professor Henrik Wenzel.
Det tager nemlig ifølge ham for lang tid, før de nye træer kan optage den samme mængde CO2, som bliver udledt, når man brænder træet af.
Og indtil da påvirker den udledte CO2 klimaet.
Til TV 2 har Dansk Energi fortalt, at vi i Danmark primært bruger biomasse, der er lavet fra resttræ.
Det er træ, som alligevel ville ligge og rådne i skovbunden og frigive CO2 på den måde.
Derfor er det mere klimavenligt.
Men det hjælper ikke nødvendigvis på den samlede CO2-udledning i verden, siger Henrik Wenzel.
Der er nemlig kun en begrænset mængde af den type biomasse, og hvis Danmark køber den, må andre lande, der har brug for biomasse bare købe den, der ikke er klimavenlig.
Og en større efterspørgsel kan betyde, at der vil blive fældet mere skov, som ikke bliver plantet igen, siger Henrik Wenzel.
På den anden side af debatten står skovbrugsforskerne.
En af dem er Erik Dahl Kjær, som er professor i natur, skov og biomasse ved Københavns Universitet.
Han er enig i, at det er allerbedst for klimaet, når man kun brænder resttræ af og bruger det værdifulde tømmer til for eksempel huse eller møbler.
I modsætning til Henrik Wenzel mener han dog godt, at man kan se biomassen som CO2-neutral.
Man skal bare sørge for, at skoven vokser mindst lige så meget som den mængde træ, man fælder.
Det sikrer nemlig ifølge Erik Dahl Kjær en stabil lagring af CO2.
Og sådan er det ifølge seniorforsker Thomas Nord-Larsen både i Danmark og de lande, vi importerer biomasse fra.
- I et dansk perspektiv er svaret på, om det er CO2-neutralt at bruge biomasse et rungende ja, for vi opsparer mere CO2 i skoven, end vi udleder.
På europæisk plan stiger skovarealet – det er et af de steder i verden, hvor den stiger mest.
Det gælder også Baltikum og Polen, som vi importerer mest fra, siger han.
Den vurdering bygger Thomas Nord-Larsen på international skovstatistik fra FN-organisationen FAO og landenes klimaregnskaber, hvor man kan se, at skovenes areal og CO2-lager bliver større og større.
Professor Jette Bredahl Jacobsen påpeger dog, at det ikke er nok i sig selv, at mængden af CO2 lagret i skov vokser.
Det skal nemlig ses i forhold til, hvor meget skovene ellers ville være vokset, hvis man ikke brugte træ til biomasse.
Det siger TV 2 til kritikkenTV 2 erkender, at det skulle have fremgået mere tydeligt af TV 2's klimadækning, at Danmark følger internationale regler.
TV 2 har ikke ønsket at stille op til interview, men TV 2-chefredaktør Hans Peter Blicher har sendt en mail til Detektor, hvori han skriver:- TV 2 konstaterer, at der ikke er påpeget faktuelle fejl i dækningen af biomasse.
Samtidig erkender Hans Peter Blicher, at det kunne og skulle være formuleret mere tydeligt, at Danmark følger internationale regler for, hvordan vi som land skal opgøre vores klimaregnskab.
Han skriver også, at TV 2 ikke har forsøgt at skjule, at Danmark overholder de internationale regler, da det centrale spørgsmål er, om de internationale regler er gode nok og afspejler landenes reelle CO2-aftryk.
Detektor har forsøgt at få fat i den amerikanske forsker William Moonaw, som beskylder Danmark for at svindle med sit klimaregnskab i TV 2's dækning.
Men William Moonaw har ikke svaret på Detektors henvendelser.
Du kan høre historien i ugens Detektor-podcast her:FacebookTwitterKopier linkEmner:Mette Frederiksen (politiker)|Videnskab|Estland|Økonomisk kriminalitet|Klimarådet




https://www.dr.dk/sporten/fodbold/superliga/ustoppelige-agf-buldrer-videre-vinder-sjette-gang-i-streg

SuperligaUstoppelige AGF buldrer videre: Vinder for sjette gang i stregMustapha Bundu lagde op til mål og fremtvang et straffespark, da AGF sænkede FC Nordsjælland med 3-1.
29.
sep.
2019 kl.
13.
37 | opdateret 29.
sep.
2019 kl.
20.
34Bemærk: artiklen er mere end 30 dage gammelLæs opSuccesen fortsætter for superligaklubben AGF, der nu har vundet seks ligakampe på stribe.
Søndag eftermiddag blev det til en 3-1-sejr på hjemmebane over FC Nordsjælland.
Mustapha Bundu har været en af de toneangivende spillere i AGF's optur, og mod FC Nordsjælland var han igen afgørende.
Offensivspilleren fra Sierra Leone lagde op til AGF's to første mål, og han fremtvang det straffespark, som var nøglen til AGF's sidste mål.
Med sejren cementerer AGF sin position som nummer tre i Superligaen, hvorimod FCN risikerer at ryge ud af top-6-placeringerne, når runden er færdigspillet.
AGF åbnede søndagens målkonto allerede efter seks minutter.
Jakob Ankersen gjorde det til 1-0 for AGF efter blot få minutter.
 Kian Hansen fik dog udlignet fem minutter før pausen.
1 / 2Jakob Ankersen gjorde det til 1-0 for AGF efter blot få minutter.
1 / 2Kian Hansen fik dog udlignet fem minutter før pausen.
2 / 2Med et snedigt træk på midten af banen skabte Mustapha Bundu nærmest en friløber til sig selv.
I første omgang fik han sit forsøg blokeret af FCN-målmand Nicolai Larsen.
Returen røg dog tilbage til Bundu, der med en flad aflevering fandt holdkammerat Jakob Ankersen fri foran mål, og Ankersen prikkede sikkert AGF på 1-0.
Efter målet stillede hjemmeholdet sig længere tilbage på banen, og det udnyttede FCN, som kom til flere chancer efter gennemspillede angreb.
Mads Døhr Thychosen misbrugte eksempelvis en kæmpe chance.
Lidt ulogisk var det efter en dødbold, at de ellers klejne gæster skulle bringe sig på tavlen.
I det 41.
spilminut hoppede FCN-forsvarer Kian Hansen højest på et hjørnespark og pandede bolden sikkert ind bag en chanceløs Aleksandar Jovanovic i AGF-målet.
AGF-mandskabet stod højere på banen i anden halvleg, hvilket gav pote.
Efter lidt mere end en time gik Bundu til baglinjen, og med et fladt indlæg fandt han Bror Blume, der med et fladt spark bragte sit hold foran.
Minuttet efter var Bundu på spil igen, da han efter et par fikse træk blev nedlagt ulovligt i feltet.
Patrick Mortensen udnyttede det efterfølgende straffespark og sendte AGF med sikker kurs mod den sjette ligasejr i træk.
/ritzau/FacebookTwitterKopier linkEmner:AGF|FC Nordsjælland|Kian Hansen (fodboldspiller)|Fodbold|Sierra Leone




https://www.dr.dk/sporten/tennis/wozniacki-aabner-titelforsvar-i-kina-mod-amerikaner

TennisWozniacki åbner titelforsvar i Kina mod amerikanerLauren Davis står på den anden side af nettet, når Caroline Wozniacki skal finde tilbage på vindersporet.
Caroline Wozniacki røg hurtigt ud af Wuhan Open.
Nu skal hun revanchere sig i Beijing.
29.
sep.
2019 kl.
13.
07Bemærk: artiklen er mere end 30 dage gammelLæs opDen danske tennisspiller Caroline Wozniacki skal forsøge at vende en nedadgående formkurve, når hun i næste uge deltager ved WTA-turneringen China Open i Beijing.
Ved lodtrækningen til første runde er hun blevet parret med den amerikanske kvalifikationsspiller Lauren Davis, der er nummer 62 på verdensranglisten.
Det er anden gang, at Wozniacki skal møde 25-årige Davis.
Kampen spilles sandsynligvis mandag.
Deres første møde var i Doha i 2017.
Her endte det med en overbevisende sejr til Wozniacki i to sæt.
China Open plejer at være en god turnering for Wozniacki.
Hun er forsvarende mester i den kinesiske storby, efter at hun sidste år vandt finalen over Anastasija Sevastova.
Lauren Davis er placeret som nummer 62 på verdensranglisten.
Det var Wozniackis 30.
og seneste titel på WTA-touren, og det var samtidig anden gang, hun vandt China Open.
Efter en række kedelige resultater i de seneste måneder har Wozniacki også brug for en optur.
Hun indledte året med at være nummer tre i verden, men aktuelt er hun nummer 18.
Med 1000 ranglistepoint at forsvare i Kina kan danskeren se frem til en ordentlig ranglistelussing, hvis hun ryger tidligt ud af turneringen.
Tidligere i denne uge røg Wozniacki ud i første runde af Wuhan Open, der var hendes første turnering i næsten en måned.
Man skal tilbage til turneringen i Charleston i april, før Wozniacki er nået forbi tredje runde i en turnering.
Formår Caroline Wozniacki at slå sig videre til anden runde i Beijing, venter muligvis den tidligere topspiller Svetlana Kuznetsova, mens andenseedede Karolína Plísková er en potentiel modstander i tredje runde.
/ritzau/FacebookTwitterKopier linkEmner:Caroline Wozniacki (tennisspiller)|Karolina Pliskova (tennisspiller)|Kina|Tennis|Beijing




https://www.dr.dk/sporten/fodbold/superliga/minut-minut-ob-slaar-superligaens-tophold






https://www.dr.dk/nyheder/indland/kurt-og-bente-har-boet-i-odsherred-i-47-aar-jeg-ville-doe-hvis-jeg-skulle-bo-i

IndlandKurt og Bente har boet i Odsherred i 47 år: Jeg ville dø, hvis jeg skulle bo i KøbenhavnNy undersøgelse viser, at folk på landet synes, de har den højeste livskvalitet.
Af Marco De Los Reyes, Ditte Bannor-Kristensen og Emil Christian Eller29.
sep.
2019 kl.
12.
15Læs opBente og Kurt Syberg er pensionister og bor på landet i Odsherred.
De er meget tilfredse med deres liv.
© ScanpixLandet "slår" byerneEn undersøgelse foretaget af Gallup for Realdania viser, at 82 procent af alle i landdistrikterne synes, de har høj livskvalitet.
Landsgennemsnittet er 76,8 procent.
For København er tallet 74,7 procent.
Forskere fra Syddansk Universitet, Aalborg Universitet og Københavns Universitet er i gang med undersøge, hvad det er, som gør danskere i landdistrikterne til dem, der er mest tilfredse med deres liv.
Projektet er en del af forskningsprojektet Livskvalitet i yderområder og landdistrikter, som Realdania har bevilliget 4,8 mio.
kr.
Projektet løber frem til januar 2022.
På en skala fra et til ti over, hvor tilfredse de er med deres hverdagsliv, vil Bente Syberg faktisk give ni-ti stykker, mens Kurt Syberg tilmed overgår hende.
- Ti plus, lyder det fra ham.
Ægteparret har nu boet i Odsherred i 47 år, og de er så tilfredse med deres liv, at de slog til, da forskere søgte efter danskere i landdistrikterne, som ville sende billeder af, hvad der giver dem livskvalitet.
En ny undersøgelse, som Realdania står bag, viser nemlig, at folk i landdistrikerne generelt er mere tilfredse med deres liv end folk i byerne.
Hvorfor det hænger sådan sammen, er en gruppe forskere nu gået sammen for at finde ud.
For i de fleste andre lande er det omvendt.
- Vi skal finde ud af, hvad det er, der giver folk livstilfredshed i hverdagen, siger Pia Heike, som er lektor på Center for Landdistriktsforskning på Syddansk Universitet.
Hun interviewer nu personer i seks forskellige landdistrikter over hele Danmark, heriblandt Bente og Kurt Syberg.
Fantastisk at kunne bestemme over sin dagOg ægteparret kan pege på mange ting, der giver dem livstilfredshed.
- Det er det, at man kan bestemme selv, for vi har jo arbejdet i mange år og har måttet indrette os efter det, så jeg synes, det er så fantastisk at kunne bestemme over sin dag, siger Bente Syberg.
Derudover hænger en stor del af forklaringen sammen med, at ægteparret bor ude på landet, hvor naturen er smuk, og hvor de har en stor, dejlig have, de bruger hver dag.
- Det er et lille paradis for os, og det i sig selv er livskvalitet, at man her kan gå lige så stille og roligt og hygge sig med ting og sager, siger Kurt Syberg.
- Når du går hernede og laver de ting, der skal laves, så glemmer du for en tid de problemer, der ligger og venter.
Det er afstressende, siger han.
Kurt Syberg er i høj grad også vild med blot at sidde og nyde udsigten udover havet: Her er et billede fra Kurt og Bente Sybergs have, som de sendte, da forskerne søgte efter danskere i landdistrikterne, som er meget tilfredse med deres liv.
(© (c) privatfoto) Kurt og Bente Syberg sendte også det her billede, da forskerne efterlyste billeder, der viser, hvornår de er tilfredse med deres hverdagsliv.
(© (c) privatfoto)1 / 2Her er et billede fra Kurt og Bente Sybergs have, som de sendte, da forskerne søgte efter danskere i landdistrikterne, som er meget tilfredse med deres liv.
(© (c) privatfoto)1 / 2Kurt og Bente Syberg sendte også det her billede, da forskerne efterlyste billeder, der viser, hvornår de er tilfredse med deres hverdagsliv.
(© (c) privatfoto)2 / 2Se 21 SøndagI 21 Søndag kan du se et længere indslag, hvor Pia Heike både besøger Kurt og Bente Syberg samt en anden familie.
Se 21 Søndag på DR1 kl.
21.
00 og efterfølgende her på DR TV.
- Så falder det hele på plads.
Det giver en ro.
Jeg sidder her hele sommeren om morgen med min morgenkaffe og min vuffe her (hund, red.
).
Det ændrer sig hele tiden, så du bliver aldrig træt af den udsigt.
Selv på en gråvejrsdag kan lyset være helt fantastisk.
Det er det, der er så charmerende.
Det giver livskvalitet, så det basker.
- Du sidder bare og nyder det, så kommer der en flok skarver.
Så kommer der en flok ænder, gæs eller en havørn.
Der sker hele tiden noget, fortæller han.
Kan man aldrig mangle flere butikker og bekvemmeligheder, som byen har?
- Det tror jeg kun er københavnere, der kan mangle det.
Vi har jo en bil, så vi kan køre hvorhen vi vil.
Det med cafébesøg, den alder er vi jo ovre.
Da vi boede i Gladsaxe, var der jo et teater, og jeg tror, vi var der to gange, mens vi boede der.
Vi kom aldrig til København, selv om det var lige ved siden af, fortæller Bente Syberg.
Vinteren også pragtfuldIfølge Kurt Syberg er det tilmed hele året rundt, det er dejligt at bo langt væk fra storbyen.
- I de 47 år, vi har boet her, har vi kun været sneet inde to gange.
Ellers er det ikke noget problem.
Mange gæster i vores galleri fra København kommer og siger: ”Neeeej, hvor bor I dejligt, men hvordan kan I holde det ud om vinteren?
” Men vinteren er lige så pragtfuld, siger Kurt Syberg, som aldrig har haft lyst til at bo i en større by:- Jeg tror også, at det har noget at gøre med, at man for eksempel snakker mere med hinanden, for når der ikke er flere mennesker, end der er herude, så må man snakke med dem, der er, hvis man vil snakke med nogen.
Bente Syberg- Jeg ville dø, hvis jeg skulle bo i København.
Al den larm og stress.
Puha.
Bare et villakvarter ville være nok til at slå mig ihjel.
Man er sin egen herre her.
Der er fred og ro.
Ægteparret savner bestemt heller ikke selskab, selv om man ikke bor så tæt som i byerne.
Faktisk tror Bente Syberg, at man socialt har det bedre sammen ude i landdistrikterne:Pia Heike og de øvrige forskere er i øjeblikket i gang med  feltstudier i fem landdistrikter fordelt over hele landet.
- Jeg tror også, at det har noget at gøre med, at man for eksempel snakker mere med hinanden, for når der ikke er flere mennesker, end der er herude, så må man snakke med dem, der er, hvis man vil snakke med nogen, siger Bente Syberg.
Ingen overraskelseBente Syberg er bestemt heller ikke overrasket over undersøgelsens resultat, der viser, at man i landdistrikterne føler sig mere tilfreds end i byerne.
- Nej, faktisk ikke.
Når jeg taler med folk, der bor her ude, siger de, at det behøver vi da ikke lave en undersøgelse af.
Det ved vi da godt alle sammen.
Nu håber hun blot, at projektet kan medvirke til, at flere får lyst til at flytte ud i landdistrikterne.
- Jeg ville så gerne have, at man kan se nogle flere kvaliteter ved landdistrikterne.
Jeg synes, det er blevet talt ned, og det har irriteret mig, fastslår hun og kommer med et ønske:- Jeg håber, det kommer til at betyde, at danskerne bliver spredt mere ud over landet, så det ikke bliver klumpet sammen i København.
Kurt Syberg er allermest tilfreds med sit liv, når han står og maler.
Især på grund af den ro, det giver ham.
FacebookTwitterKopier linkEmner:København|Sjælland|Befolkning|Sundhed og velvære|Realdania




https://www.dr.dk/nyheder/kultur/sanne-salomonsen-musical-fjerner-omstridt-scene

KulturSanne Salomonsen-musical fjerner omstridt sceneEn scene i musical, der bliver beskrevet som en krænkende handling, tages nu ud.
Musicallen Sanne - The Musical havde premiere 19.
september.
Nu bliver omdiskuteret scene taget ud.
(Arkivfoto) 29.
sep.
2019 kl.
11.
51Bemærk: artiklen er mere end 30 dage gammelLæs opProducenterne bag "Sanne - The Musical" har besluttet at fjerne en scene fra musicalen.
Det oplyser producenterne Live Nation og Langkjær Entertainment i en pressemeddelelse.
Ifølge pressemeddelelsen er scenen "af flere medier beskrevet som indeholdende en krænkende handling.
"I BT's anmeldelse af forestillingen står der følgende om scenen:'Sangene bliver ofte afbrudt alt for hurtigt, man vil nå for meget og skynder sig igennem flere passager og ignorerer fx at følge op på en vild scene, der ligner, at Anne Linnet voldtager Sanne Salomonsen?
'Scenen er ifølge producenterne en fri fortolkning fra en episode beskrevet i Anne Linnets selvbiografi, "Testamentet".
Producenterne beklager, at scenen er blevet fortolket på den måde, at der skulle være sket en krænkende handling.
- For at undgå yderlige misforståelser er scenen nu blevet taget helt ud af forestillingen.
Det har dog aldrig været hensigten at antyde en krænkende handling, skriver producenterne i pressemeddelelsen.
Læs også:Sanne Salomonsens liv bliver til ny musicalHar beklaget over for LinnetProducenterne skriver, at de er kede af forløbet og har beklaget over for Anne Linnet.
Sanne Salomonsen afviser desuden i pressemeddelelsen, at der har været en episode med tvang imellem de to sangere.
- Jeg bakker 100 procent op om Anne, da det aldrig har været andet end ægte venskab, musik, fest og farver mellem os og aldrig med nogen form for tvang involveret, siger hun.
Sanne Salomonsen bliver spillet af tre forskellige i musicalen.
Det er skuespiller Andrea Heick Gadeberg, musicalskuespiller Nina Maria Schjødt Lybæk-Hansen og sanger Gry Trampedach.
Anne Linnet spilles af skuespiller Fie Alberte Damgaard-Lauritsen.
Musicalen havde premiere 19.
september.
Den spilles frem til december i en række byer rundt i landet.
/ritzau/FacebookTwitterKopier linkEmner:Anne Linnet (musiker)|Teater|Live Nation|Sanne Salomonsen (musiker)|Pop og rock




https://www.dr.dk/mitliv/tvaers/jennifer-tager-kampen-op-efter-et-liv-med-mobning-jeg-vil-se-min-mobber-i-oejnene-og

VIL DU VÆRE MED?
Se temaTværsJennifer tager kampen op efter et liv med mobning: 'Jeg vil se min mobber i øjnene og sige goddag'Jennifer Chu tager sammen med sine 122.
000 følgere kampen op mod mobning.
Fortalt til Sebastian Stokkebo Sørensen29.
sep.
2019 kl.
13.
00Læs opDet var i femte klasse, og vi havde sløjd i sidste time.
Da det ringede ud, gik jeg mod parkeringspladsen, hvor min mor holdt og ventede på mig.
Der var kun nogle meter hen til bilen, da jeg pludselig hørte løbende skridt bag mig.
Jeg nåede kun lige at opfatte det, før der regnede savsmuld ud over mit krøllede hår.
se programmet:Jennifer er for klam - Tværs på DR3 | DRTVDrengegruppen havde åbenbart samlet en pose fuld af savsmuld.
Så havde de gemt sig i en hæk og ventet på, at jeg skulle komme forbi.
Sådan nogle eksempler er der masser af.
De har også skubbet mig, så jeg faldt og brækkede armen.
I idrætstimerne sagde de, at de hellere ville vælge bolden end vælge mig.
Når jeg dyrkede sport, filmede de mig i smug.
Og når jeg kom tæt på dem, sagde de ’ad, få det væk!
’.
De har sagt, at jeg var grim og fortjente at dø.
Og min cykel var flad næsten hver dag efter skole.
- Da jeg gik i 3.
g.
var der en pige, der pegede fingre ad mig, da jeg var ude at træne.
Derfor tør jeg ikke træne i mit flotteste træningssæt, fordi det kun består af top og bukser.
Jeg skal have en bluse ud over.
Men jeg arbejder på at kunne træne uden blusen.
Det begyndte allerede i 2.
klasse.
Jeg havde et stort krøllet hår, men jeg fik tit lus.
Så mine forældre tænkte, det var en god ide at klippe det kortere.
Men da mit hår blev kortere, krøllede det op, så det lignede en afro.
Det fik en pige til at kalde mig ’fuglerede’.
Det øgenavn spredte sig lynhurtigt til alle de andre klasser.
Selv folk fra 3.
, 6.
og 8.
klasse begyndte at kalde mig fuglerede.
Og navnet hang ved resten af min skoletid.
Da jeg gik i 9.
, var der børn fra 2.
klasse, som kaldte mig fuglerede, når jeg gik forbi.
Det udviklede sig til, at jeg ikke kunne gå på gangen, uden at folk fra andre klasser stod og råbte af mig eller svinede mig til.
Nu er det tre år siden, jeg gik ud af folkeskolen.
Siden da har jeg gået på gymnasiet.
Flere af mine mobbere startede på samme skole.
Jeg kom endda i klasse med en af dem.
Det fik mig til at overveje at droppe ud.
Det gjorde jeg heldigvis ikke, og med undtagelse af to episoder blev jeg ikke mobbet på gymnasiet.
Alligevel forfølger mobningen mig stadigvæk.
Jeg bor stadig i den samme by, og jeg er meget bange for at møde dem, der mobbede mig.
Jeg er så bange for at møde mine mobbere, at jeg ikke tør gå ud alene.
Jeg skal helst have min kæreste eller min mor med.
Jeg vil allerhelst have, at mine mobbere ikke kan kende mig.
Men hvis de genkender mig, er det vigtigt for mig at se pæn ud.
Derfor skal jeg have makeup på, inden jeg går ud ad døren.
Hvis mine mobbere ser, at jeg ser godt ud, fortryder de måske, at de har mobbet mig.
- Der mange, der har sagt, at jeg er blevet kendt.
Men jeg synes ikke, jeg kan mærke en forskel.
Følgerne er bare et tal.
Jeg vil gerne blive bedre til at gå ud alene.
Derfor har jeg en liste med ting, jeg skal gøre for at udfordre min frygt.
Mange af punkterne på listen handler om at handle i Fakta.
Jeg ved, at der er en af mine mobbere, der arbejder dernede, så jeg er bange for at gå derned.
Og hvis jeg endelig går derned, er det altid min kæreste, der betaler.
Derfor er næste punkt på listen, at jeg selv skal betale for varerne, når vi er nede at handle.
Et andet punkt er at se min mobber i øjnene og sige ’goddag’.
Det er en god følelse, når jeg klarer et punkt på listen.
Det føles, som om jeg tramper på en af mobberne med træsko på.
Når et punkt er klaret, er det, som om der er én mobber mindre at bekymre sig om.
Jeg genopbygger det, de har nedbrudt.
Jeg glæder mig til at flytte langt væk herfra.
Men selv når jeg er flyttet, tror jeg, jeg vil føle mig utryg.
Selvom jeg for eksempel bor i Aarhus, vil jeg stadig være bange for at møde dem på gaden, i hvert fald i starten.
Jeg tror aldrig, jeg slipper helt af med utrygheden.
For to år siden startede jeg min Tiktok.
Tiktok er et socialt medie, hvor folk lægger videoer op.
Det er særligt populært at lave lipsync-videoer.
Det er nogle korte videoer med musik, hvor man filmer sig selv mime til musikken.
Jeg lavede både videoer med lipsync, og videoer hvor jeg snakkede om mobning.
Jeg ved ikke helt hvorfor.
Måske kunne folk godt lide mine budskaber.
I hvert fald fik jeg 40.
000 følgere på tre måneder.
Der var mange, som skrev støttende beskeder til mig.
Men der var også mange, som skrev, at de selv blev mobbet, og som havde brug for nogen at tale med.
Derfor begyndte jeg at gøre endnu mere ud af at fortælle om mine oplevelser med mobning og give tips til dem, som står i det.
I dag har jeg 122.
000 følgere på Tiktok.
Der er så mange, der ser mine videoer, at jeg bliver genkendt på gaden.
Folk kommer hen og vil tage en selfie eller lave en tiktok.
Nogle gange er det lidt akavet, fordi ingen ved, hvad de skal sige.
Det skal jeg lige øve mig lidt på.
Men det er altid dejligt at møde mine fans.
Det føles godt at være noget for andre på sociale medier.
Mange af dem i min folkeskole har jo altid bare set mig som noget dårligt, men nu er der faktisk mange, der støtter mig.
Mange, der tænker på mig.
Det føles godt.
Men det, der virkelig tæller, er, hvis jeg kan gøre en forskel for de følgere, der bliver mobbet.
Jeg ved, at mine mobbere ser mine ting på sociale medier.
De har skrevet ubehagelige ting anonymt.
Men hvis de ikke er kommet videre, sidder jeg egentlig og godter mig over det.
Hele mit liv har jeg været den lille.
Men inde på de sociale medier er det mig, der er den store.
- Mit mål er at komme ud med forskellige budskaber.
For eksempel taler jeg meget om mobning, og jeg har også lavet en Youtube-video, hvor jeg deler mad ud til hjemløse.
Men jeg laver selvfølgelig også videoer om mindre seriøse ting, for eksempel makeup og dyr.
Jennifers råd, hvis du bliver mobbet•Det er vigtigt at gå til en voksen.
Helst en forælder eller lærer, du stoler meget på.
•Hvis du bliver ked af det over de ting, folk siger, så skjul det.
Hvis du viser ’svaghed’ ved at blive ked af det, bliver mobningen kun værre.
•Hvis du bliver talt grimt til, så ret ryggen og giv igen af samme skuffe.
Jeg synes ikke, man skal opsøge konflikten.
Men hvis man får en dum kommentar, skal man give en lige så dum kommentar igen.
Det er en upopulær holdning, men jeg synes, det er okay at forsvare sig på den måde.
FacebookTwitterKopier linkEmner:Folkeskolen (Danmark)|Sundhed og velvære|Aarhus|Fakta




https://www.dr.dk/nyheder/udland/hongkongs-politi-slaar-ned-paa-demonstranter-med-blaa-vaeske-og-taaregas

Protester i HongkongSe temaUdlandHongkongs politi slår ned på demonstranter med blå væske og tåregasDemonstranter svarer igen med brandbomber, der bliver kastet mod politiet.
Politiet affyrer tåregas, peberspray og blå farve mod demonstranter.
Demonstranterne svarer igen med brandbomber og bål i gaderne.
Af Anna Sol Jørgensen29.
sep.
2019 kl.
15.
15Bemærk: artiklen er mere end 30 dage gammelLæs opDemonstrationer mod det kinesiske styre i millionbyen Hongkong har for anden dag i træk betydet sammenstød mellem politi og demonstranter.
Dagen startede ellers med fredelige demonstrationer, men har udviklet sig til tumultariske scener i løbet af dagen.
Når vi står overfor verdens største totalitære regime, så kan alle metoder tages i brug.
Justin Leing, demonstrantPolitiet affyrer blandt andet blå væske mod de mange demonstranter i byen.
Væsken bliver affyret fra en vandkanon og er beregnet til at ramme demonstranter, så politiet senere kan identificere dem.
Derudover forsøger politiet også at opløse demonstrationerne ved at affyre tåregas mod demonstranterne, der har svaret igen ved at kaste såkaldte molotov cocktails - altså brandbomber - mod politiet.
- Når vi står overfor verdens største totalitære regime, så kan alle metoder tages i brug.
Opfattelsen lige nu er, at alle metoder er i orden, og vi gør alle vores del, siger Justin Leing, en 21-årig demonstrant, til nyhedsbureauet AP.
Begivenhederne i byen ligner til forveksling de scener, der udspillede sig i går.
Her havde store grupper forsamlet sig for at markere, at det er fem år siden, at den Kina-kritiske og pro-demokratiske 'Paraply-bevægelse' opstod.
Demonstranterne forsøger at beskytte sig selv mod tåregas og peberspray ved hjælp af paraplyer.
Paraplyerne blev set som en passiv modstand mod politiet under store demonstrationer i Hongkong for fem år siden.
 Politiet tilbageholder en demonstrant, mens tåregassen hænger i luften.
 En demonstrant løber væk fra politiet.
 Tåregas hænger tungt i luften i millionbyen.
 Mange i Hongkong er utilfredse med det kinesiske styres voksende indflydelse.
 Demonstranter har sat ild til afspærringer på vejene i Hongkong.
1 / 6Demonstranterne forsøger at beskytte sig selv mod tåregas og peberspray ved hjælp af paraplyer.
Paraplyerne blev set som en passiv modstand mod politiet under store demonstrationer i Hongkong for fem år siden.
1 / 6Politiet tilbageholder en demonstrant, mens tåregassen hænger i luften.
2 / 6En demonstrant løber væk fra politiet.
3 / 6Tåregas hænger tungt i luften i millionbyen.
4 / 6Mange i Hongkong er utilfredse med det kinesiske styres voksende indflydelse.
5 / 6Demonstranter har sat ild til afspærringer på vejene i Hongkong.
6 / 6Og de kamplignende scener i Hongkong er efterhånden ikke usædvanligt syn.
Faktisk er det den 17.
weekend i streg med uroligheder i byen.
Siden starten af juni er demonstrantionerne mod det kinesiske styre blevet mere intensive.
Hongkongs halv-selvstændige statusHongkong var en britisk koloni i mere end 150 år.
Kina fik Hongkong tilbage i 1997.
Det skete med en aftale om, at Hongkong skulle blive ved med at have en vis selvstændighed fra resten af Kina.
Det kalder man "et land, to systemer".
Det betød, at Hongkong stadig kunne have en vis selvstændighed blandt andet ved at beholde sit eget retssystem og egne grænser.
Hongkong beholdt også ytringsfrihed og forsamlingsfrihed.
I 2047 siger aftalen dog, at Hongkong skal tilbage under kinesisk styre.
Det er mange beboere i Hongkong bekymrede over.
De mener, at deres system er mere frit.
Og de ser sig selv som hongkongere, ikke kinesere.
- Der er så mange unge, der ikke føler, at de har en fremtid på grund af Kinas magt.
Det er håbløst for Hongkong.
Hvis vi ikke kan stå imod, vil der ikke være noget håb, siger 40-årige Andy Yeung, som AP har mødt på gaden i byen.
Læs også:OVERBLIK Forstå hvad demonstrationerne i Hongkong handler omUtilfredshed med Kinas magtDemonstrationerne tog fart, efter at der den 1.
juni blev foreslået en ny lov om fangeudlevering til Kina.
Kritikere af den foreslåede udleveringsaftale kalder den en trojansk hest, der skal bane vejen for, at Kina kan retsforfølge kritikere i Hongkong.
Hongkong overgik fra britisk til kinesisk styre i 1997, og siden da er utilfredsheden med manglende demokratiske rettigheder steget.
Mange mener, at det er et brud på den aftale, der blev indgået mellem Kina og Storbritannien i 1997, som sikrer, at Hongkong er delvis selvstændigt.
Blandt andet skulle aftalen sikre, at Hongkong kan blive ved med at beholde sit eget retssystem og egne grænser.
Lovforslaget om fangeudleveringen er blevet droppet af Hongkongs leder, Carrie Lam.
Men det betyder ikke, at demonstranterne er tilfredse.
For i aftalen fra 1997 står det også, at Hongkong skal tilbage under det kinesiske styre i 2047, og det vækker bekymring blandt mange borgere.
Demonstrationerne ser heller ikke ud til at stoppe med det første.
I hvert fald er der blevet planlagt demonstrationer igen på tirsdag på trods af et politiforbud.
Netop tirsdag markerer Kinas nationaldag og 70-årsdagen for, at præsident Xi Jinpings kommunistparti overtog magten i landet.
Urolighederne i Hongkong har fået myndighederne i byen til at skrue ned for markeringen af nationaldagen.
Blandt andet er fyrværkeri-show blevet aflyst, og receptioner er blevet flyttet indenfor, skriver AP.
Urolighederne forklaret•Siden marts har demonstranter stimlet sammen i Hongkongs gader.
•Demonstrationerne kom som reaktion på et forslag om en ny kontroversiel udleveringsaftale med Kina.
Her foreslog regeringen i Hong Kong tilføjelser til landets udleveringslovgivning, der vil gøre det muligt for regeringen i Kina samt Taiwan og Macau at få mistænkte kriminelle udleveret til retsforfølgelse.
•Siden har demonstrationerne udviklet sig til en mere generel protest mod det kinesiske styres stigende indflydelse i Hongkong.
•Regeringen koblede forslaget sammen med en et-år gammel mordsag, hvor en 19-årig Hongkong-beboer dræbte sin gravide kæreste under en ferie i Taiwan.
Han vendte efterfølgende tilbage til Hongkong og slap for straf, fordi Hongkong ikke har en udleveringsaftale med Taiwan.
•Kritikere af den foreslåede udleveringsaftale kalder den en trojansk hest, der skal bane vejen for, at Kina kan retsforfølge kritikere i Hongkong.
•Regeringen i Hongkong har udskudt det upopulære lovforslag.
Det har dog ikke stoppet protesterne.
•Demonstranterne kræver blandt andet, at udleveringsaftalen helt droppes, at regeringslederen, Carrie Lam, træder tilbage, at der skal laves en uafhængig undersøgelse af påstået politivold, og at der skal være mere direkte demokrati i Hongkong.
•Hongkong har semiselvstændig status under parolen: ”Et land, to systemer”.
Det betyder, at man har et relativt vestligt retssystem med blandt ytrings- og forsamlingsfrihed, mens Kinas retssystem jævnligt kritiseres for at være brutalt og omfatte tortur og unfair rettergang.
Ordningen er sat til at udløbe i 2047, hvorefter Hongkong står til at komme under kinesisk styre.
FacebookTwitterKopier linkEmner:Hong Kong|Kina|Demonstrationer|Kriminalitet|Xi Jinping (politiker)




https://www.dr.dk/sporten/motorsport/opvaekst-i-det-jyske-sand-kan-skaffe-dansk-motocross-succes-ved-vm

MotorsportOpvækst i det jyske sand kan skaffe dansk motocross-succes ved VMDet er en bane, der ligger godt til det danske hold, når hold-VM i motocross bliver kørt i dag.
Thomas Kjer Olsen leverede i år det bedste danske resultat nogensinde med en VM-sølvmedalje.
Af Kasper Aleksander Thrane29.
sep.
2019 kl.
10.
55Bemærk: artiklen er mere end 30 dage gammelLæs opMotocross-sæsonen går på hæld, men før kørerne kan sætte crosseren i garagen for sidste gang i år, venter lige en sidste, men yderst vigtig opgave, nemlig Motocross of Nations - også kaldet VM for hold, hvor Danmark er repræsenteret.
Motorsportsbyen Assen er vært for årets sidste store begivenhed, og i den anledning har man kørt over 100 ton sand ind for at bygge en motocrossbane på den legendariske TT Circuit-bane, som normalt bruges til motorsport på asfalt.
I motocross opererer man som udgangspunkt med to typer baner: hårdbaner og sandbaner.
Den, som er blevet bygget til Motocross of Nations, er af sand, og endda en type som passer det danske hold glimrende, fortæller landstræner, Emil Larsen.
- Det er en bane, som passer os rigtig godt, og jeg tror, vi kan gøre en god figur.
Jeg har gode og høje forventninger til det her løb.
- De kørere, vi har med, er vokset op i Jylland, og de er derfor vokset op med at køre på sandbaner.
Modsat nogle af de andre lande har vores kørere trænet rigtig meget på sandbaner og gjort det i en stor del af deres karrierer.
- Det er en sandbane, der minder meget om strandsand, og det betyder, at den bliver meget udfordrende med store huller og mange spor.
Man skal kæmpe mere for at få motorcyklen til at køre stærkt og komme hen over hullerne.
Man bliver bremset af det tunge sand.
Et hold i fin formDanmark er repræsenteret af brødrene Thomas og Stefan Kjer Olsen samt Bastian Bøgh Damm.
Holdets store stjerne, Thomas Kjer Olsen, sluttede sin individuelle sæson med en VM-sølvmedalje i MX2-klassen, og selvom han sluttede sæsonen en smule skuffende af, så er det en mand, man kan tillade sig at have forventninger til.
- Thomas Kjer Olsen er en rigtig dygtig kører og har formået at udvikle sig hvert år, efter han er rykket op i VM-serien.
Han har opnået det største danske resultat nogensinde med en VM-sølvmedalje i denne sæson.
- Han har haft lidt småskavanker, som har præget ham de sidste par løb, så sæsonafslutningen har ikke været så tilfredsstillende.
Men nu har han haft 14 dage uden rejser, og det har været godt mentalt og fysisk for ham.
Jeg tror på, han møder stærk op, og han ved godt, at han er en af de bærende figurer på vores hold.
Han er opsat på at gøre det godt for Danmark, siger Emil Larsen.
Med på holdet har Thomas også sin storebror, Stefan, og efter en lille pause fra sporten vendte han tilbage i år med en DM-guldmedalje i MX1.
Stefan Kjer Olsen har rutinen og har tidligere vist god fart.
- Stefan gør det rigtig godt på den store motorcykel både hjemme og i udlandet.
Han er nykåret danmarksmester, og så har han meget erfaring med de store løb og det at køre på et hold.
- Han er vores kaptajn, og det har han det fint med.
Han har god fart og er rolig ved at køre et stort løb, selvom der kommer mange mennesker, og han ved, han skal præstere.
Det har han vist før, når han har været med til VM; at han løfter sit niveau, når det virkelig gælder.
Sidste levende billede er Bastian Bøgh Damm, der i år har fokuseret på EM, hvor han, når han har stillet til start, har klaret sig fint.
- Bastian er en ung gut, der har haft en rigtig god udvikling i år.
Han har haft gode resultater i sine yngre år på den internationale scene, og vi ved, at Bastian kan præstere på den store scene.
Han er en god sandkører, der har vist gode resultater.
- Og så er det bare et hold, der kender hinanden godt.
De har trænet og kørt meget sammen, og det betyder meget for mig, i forhold til at holdet skal præstere.
Motocross of Nations bliver vist direkte søndag på DR3 fra kl.
12.
50.
FacebookTwitterKopier linkEmner:Motorsport|DR3|Holland|Jylland




https://www.dr.dk/nyheder/udland/den-store-kommissaer-quiz-hvad-ved-du-om-vestager-von-der-leyen-og-de-andre-eu

UdlandDen store kommissær-quiz: Hvad ved du om Vestager, von der Leyen og de andre EU-kommissærer?
Varm op til de kommende kommissærhøringer i Europa-Parlamentet her.
I de kommende uger skal det nye kommissærhold stå skoleret i Europa-Parlamentet.
Af Per Bang Thomsen - Bruxelles29.
sep.
2019 kl.
14.
25Bemærk: artiklen er mere end 30 dage gammelLæs opI de kommende uger skal de nye EU-kommissærkandidater udspørges af Europa-Parlamentet.
Det sker i tre timer lange høringer, hvor de vil blive spurgt ind til alt fra politiske tanker og visioner til personlige forhold og gamle politiske sager i bagagen.
Men hvad ved du om Europa-Kommissionen og det nye kommissærhold?
Test din viden her:Derfor er Europa-Kommissionen så magtfuld•Det er ene og alene Europa-Kommissionen, der har lov til at fremsætte nye lovforslag i EU.
•Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
•Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
•Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
FacebookTwitterKopier linkEmner:EU|Europa-Kommissionen|Europa-Parlamentet|EU-forhold




https://www.dr.dk/nyheder/politik/stoettepartier-bakker-op-om-flere-sygeplejersker-men-er-uenige-om-hvor-de-skal

PolitikStøttepartier bakker op om flere sygeplejersker - men er uenige om, hvor de skal findesEnhedslisten afviser blandt andet at overlade ansvaret til regionerne.
Mette Frederiksen fra Socialdemokratiet, Pia Olsen Dyhr fra SF, Pernille Skipper fra Enhedslisten og Morten Østergaard fra Radikale efter de afsluttede regeringsforhandlinger i Landstingssalen på Christiansborg, tirsdag 25.
juni 2019.
.
 Af Thomas Klose Jensen og Rasmus Bøttcher Christensen29.
sep.
2019 kl.
10.
36Bemærk: artiklen er mere end 30 dage gammelLæs opStatsminister Mette Frederiksen (S) behøver ikke kigge sig langt omkring for at finde opbakning til sit forslag om at skaffe 1.
000 flere sygeplejersker de næste år.
Raden rundt hos støttepartierne får hun nemlig fuld opbakning.
- Jeg tror, at alle er enige om, at sundhedssektoren skal løftes, og at vi har brug for flere sygeplejersker.
Det har der været bred enighed om længe, og det bakker vi også op om, siger politisk ordfører for de Radikale Sofie Carsten Nielsen.
Samme melding kommer fra både Enhedslisten og SF.
- Man løber rigtig stærkt ude på vores sygehuse, så jeg synes, det er rigtig positivt, at vores nuværende sygeplejersker får flere kolleger, siger SF's formand, Pia Olsen Dyhr.
Læs også:Dyrere cigaretter skal betale for valgløfte om 1.
000 flere sygeplejerskerSådan vil regeringen finde 1.
000 sygeplejerskerDer afsættes 300 millioner kroner til næste år og 600 millioner året efter til at finde først 500 og siden 1.
000 flere sygeplejersker.
Regeringen vil sammen med Danske Regioner drøfter, hvordan pengene konkret skal udmøntes, og hvordan målet skal nås.
Det skal munde ud i en forpligtende aftale.
Aftalen skal give plads til, at der træffes lokale beslutninger for at nå målet.
Der skal løbende følges op på, hvordan det går regionalt med at sikre flere sygeplejersker.
Prioriteringen skal ses i sammenhæng med den task force på sundhedsområdet, der er aftalt med Danske Regioner og KL i økonomiaftalen for 2020.
Kilde: Regeringens udspilSkipper: 'Christiansborg må tage et ansvar'Mens der er enighed om at gøre noget, er der mere uenighed om hvordan.
Der står nemlig ikke 1.
000 ledige sygeplejersker og bare venter på at få et job.
Ifølge DSA (Din Sundhedsfaglige A-kasse) var antallet af ledige sygeplejersker i august 2019 på 663, hvilket svarer til 312 fuldtidsledige.
- Derfor skal vi sikre, at der er mennesker nok og åbne op for at tiltrække noget mere udenlandsk arbejdskraft – især til de private virksomheder – så vi ikke skal konkurrere alt for meget med hinanden om de samme mennesker.
For så kommer vi i hvert fald ikke til at kunne levere på det her løfte, siger Sofie Carsten Nielsen.
Hos SF er udenlandsk arbejdskraft ikke løsningen.
Her peger Pia Olsen Dyhr i stedet på, at det er en kombination af flere ting, der skal gøre det.
- Jeg forestiller mig, at nogle af dem, der er blevet privatansatte, kan blive offentligt ansatte igen.
Og så skal vi sørge for, at der bliver flere uddannede, og derfor skal vi også lave et løft på sygeplejeuddannelsen, siger Pia Olsen Dyhr.
Samme vurdering har Enhedslisten, der også vil gøre en indsats for, at de mange deltidsansatte kan gå op i fuldtid.
Ifølge regeringens udspil bliver det regionerne, der får ansvaret for konkret at finde de flere sygeplejersker, mens Christiansborg skal skaffe pengene.
Den løsning køber Enhedslisten dog ikke.
- Christiansborg har jo som helhed et ansvar for de årevis af nedskæringer, som er foregået på sygehusene, og derfor må Christiansborg også tage et ansvar for at rette op på det og finde de hænder, som skal ansættes, siger politisk ordfører Pernille Skipper.
Jeg er bekymret, hvis regionerne bare skal efterlades med det her helt selv.
Så det er en del af planen, som jeg meget gerne vil have, at vi også dykker ned i under forhandlingerne.
Pernille Skipper, politisk ordfører for Enhedslisten- Jeg er bekymret, hvis regionerne bare skal efterlades med det her helt selv.
Så det er en del af planen, som jeg meget gerne vil have, at vi også dykker ned i under forhandlingerne.
Rygerne skal betaleRegeringen vil afsætte 300 millioner kroner til flere sygeplejersker på næste års finanslov.
Og året efter skal beløbet stige til 600 millioner kroner.
Ifølge regeringens egne tal betyder det, at der i 2020 kan ansættes 500 ekstra sygeplejersker, mens tallet vil stige til 1.
000 i 2021.
Og pengene skal findes ved at sætte prisen på cigaretter op.
Her vil Socialdemokratiet umiddelbart kun være med til at hæve prisen for en pakke cigaretter til 50 kroner, mens de øvrige støttepartier vil have den op på 60 kroner.
FacebookTwitterKopier linkEmner:Mette Frederiksen (politiker)|Pernille Skipper (politiker)|Socialdemokraterne|Enhedslisten|Sundhedspersonale




https://www.dr.dk/nyheder/regionale/syd/hjemloese-bliver-nu-sendt-gratis-i-biffen-andre-saa-anders-matthesen-film-i

Syd- og SønderjyllandHjemløse bliver nu sendt gratis i biffen: André så Anders Matthesen-film i bare tæerTo gratis biografture skal fremover forsøde livet for udsatte borgere i Esbjerg.
André (tv.
) og Sune fra Esbjerg har glædet sig til en gratis tur i biografen, hvor de skal se filmen 'De frivillige'.
Af Marie De Fine Skibsted og Lars Düwel 29.
sep.
2019 kl.
09.
10Bemærk: artiklen er mere end 30 dage gammelLæs opPå bagsædet af en rød Transporter sidder en gruppe socialt udsatte og hjemløse fra Esbjerg.
To af dem er 25-årige Sune og 31-årige André.
Den ene med langt hår stukket op under en grøn hue, den anden i bare fødder.
De er gode venner, og i aften er de sammen med byens øvrige socialt udsatte inviteret i biografen, hvor de skal se den danske film 'De Frivillige'.
- Det betyder rigtig meget for mig, at man laver en aften som den her.
Så kommer man nær sine venner og møder nogle nye mennesker, siger Sune uden for biografen.
Han endte i en tidlig alder i et omfattende misbrug.
- Jeg startede meget ung med at sniffe benzin og gas og sådan noget.
Og så har jeg været på alle mulige opholdssteder gennem tiden, fortæller han.
Ved siden af ham står André, der på det seneste har boet i en lejlighed, men nu flytter tilbage på gaden.
- Jeg kan ikke bo i en lejlighed, hvor man ikke kan få noget ordentlig søvn.
Og det kan jeg ikke i den lejlighed.
Det er hyggeligt nok at bo på gaden, folk passer på hinanden, når man bor på gaden, siger han og er rigtig glad for, at de er blevet inviteret ind at se en film.
Med bare tæer ankommer André i en rød transporter til biografen i Esbjerg.
Måtte afvise folk ved første arrangementDet er De Hjemløses Venner, der sammen med Forsorgshjemmet i Esbjerg, Nordisk Film og fællesskabet Recovery Bulls med stifteren Evan Ramsland i spidsen, der har taget initiativ til aftenen, hvor alle byens socialt udsatte er inviteret i biografen.
Et initiativ, der blev løftet af De Hjemløses Venner tidligere i år.
- Vi blev kontaktet af Forsorgshjemmet, der spurgte, om vi ikke skulle lave sådan et arrangement her.
Og det var vi da helt med på, siger Ingelise Wenzel, der er formand for De Hjemløses Venner og til daglig gadepræst.
Den første biograftur foregik i maj, hvor der kom så mange, at de måtte afvise nogle af de fremmødte, siger Dan Jul Mortensen, der er afdelingsleder på Forsorgshjemmet- Derfor har vi i aften taget den største sal, vi kunne få.
Vi vil hellere have et par tomme rækker end risikere, at vi skal afvise nogen igen, siger han.
’Det er ikke noget, vi oplever så tit’Tilbage i biografen har Sune og André fået udleveret popcorn og cola.
De har fundet sig en god plads sammen med nogle af deres øvrige venner, og nu er de ellers klar til en god film.
- Det er jo ikke noget, vi oplever så tit, så det er bare en helt kanon aften, siger Sune, inden Dan Jul Mortensen fra Forsorgshjemmet byder velkommen.
Det er jo ikke noget, vi oplever så tit, så det er bare en helt kanon aften.
Sune, socialt udsat, Esbjerg- Det er godt at se så mange.
Vi er 94, talte jeg det lige til, så der er plads nok denne gang.
Det er jeg rigtig glad for, siger han, inden filmen går i gang.
Evan Ramsland fra fællesskabet Recovery Bulls, Dan Jul Mortensen fra Forsorgshjemmet i Esbjerg og Ingelise Wenzel fra De Hjemløses Venner glæder sig over, at 94 socialt udsatte har taget imod en gratis tur i biografen.
Der bliver hujet og grinet, når Anders Matthesens frivillige mandekor i fængslet synger og danser.
Og der bliver stille i de perioder, hvor den mere mørke side af filmen toner frem.
Efter filmen er det to tilfredse gæster, der står udenfor og venter på den røde Transporter.
- Jeg synes, den var god.
Der skete både nogle sjove ting og nogle lidt mere alvorlige, så jeg synes bare, den var god, siger Sune.
Bliver en fast traditionOgså formanden for De Hjemløses Venner, Ingelise Wenzel, er meget tilfreds med aftenen.
- Der kom mange, og der var meget stille derinde.
Så jeg tror, at budskabet gik rent ind, siger hun.
Gratis biografture til socialt udsatte Et samarbejde mellem De Hjemløses Venner, Forsorgshjemmet i Esbjerg, fællesskabet Recovery Bulls og Nordisk Film betyder, at Esbjergs udsatte kan komme gratis i biografen to gange årligt.
Den første biograftur foregik i maj, hvor tilstrømningen var så stor, at flere blev afvist i døren.
Ved arrangementet i denne uge mødte 94 hjemløse og udsatte op for at se filmen 'De frivillige'.
Og de socialt udsatte kan roligt begynde at glæde sig til den næste biograftur.
Det er nemlig meningen at gøre de to biografture til en årlig tradition.
- Det er vigtigt at have nogle ting, der kommer år efter år, som man kan se frem til.
Det er vigtigt for alle mennesker og da ikke mindst, når man har en tung tilværelse, siger Ingelise Wenzel.
Læs også:Kommune rykker ud på herberg og gader og følger socialt udsatte i tandlægestolenFacebookTwitterKopier linkEmner:Anders Matthesen (komiker)|Esbjerg|Socialforhold|Oplevelsesbranchen|Nordisk Film




https://www.dr.dk/nyheder/regionale/fyn/45-fremmede-moedte-op-til-ulfs-bisaettelse-ingen-skal-ligge-her-helt-alene-i

Fyn45 fremmede mødte op til Ulfs bisættelse: 'Ingen skal ligge her helt alene i en kiste'Præster og bedemænd søger oftere deltagere til begravelser, hvor der ikke er pårørende.
Af Michael Strandfelt og Allan Christiansen29.
sep.
2019 kl.
12.
14Læs opDer er mødt 50 mennesker op i kapellet, da orgelet spiller og sætter bisættelsen af Ulf i gang.
Af dem havde 45 aldrig mødt Ulf, mens han levede.
Ulf var pilot og har blandt andet boet på de Dansk-Vestindiske øer og i USA.
Han endte tilbage i Danmark og var blandt andet redningspilot for Falck.
Lyden af orgelet fra bisættelsenMen den historie er der næsten ingen i kapellet, der kender.
Ulf døde uden familie tæt på sig og som et privat menneske.
Der var ingen pårørende, og der var ingen til at sørge for det sidste farvel til livet.
Men sådan var der en præst, der mente, at det ikke behøvede at være.
Sanne Johansen, der holder prædiken denne formiddag, har nemlig et par dage forinden efterlyst folk til at komme til bisættelse.
I et opslag på kirkens facebook-side, har hun fortalt om det afdøde sognebarn og opfordret folk til at møde op i kapellet, hvis de har mulighed.
- Alle har fortjent en værdig afsked, afslutter hun opslaget.
Og derfor var der alligevel besat en håndfuld kirkebænke i kapellet på Assistenskirkegården i Odense torsdag formiddag, ligesom et kor var mødt op for at sørge for, at ikke kun tavshed ville supplere orgelet i kapellet.
Evy Christensen var et af de mennesker, der var kommet for at sige farvel til en mand, hun aldrig havde sagt goddag til.
For hende betyder det kristne begreb "næstekærlighed" meget, og det var med det i tankerne, at hun var taget af sted.
- Jeg ved ikke noget om ham, men han er min næste.
Han har en historie, og han har levet et liv, og han har gjort en forskel.
Så jeg vil bare være sammen med en masse andre om at vise kærligheden i forhold til ham.
Jeg tror på, at han også har givet en masse rundt omkring, siger hun.
Evy Christensen var blevet rørt af tanken om et tomt kapel.
Hun har tidligere været i samme kapel for at sige farvel til familiemedlemmer.
Hun blev ramt og rørt ved tanken om, at selvsamme lokale kunne have været helt tomt, hvis ikke hun havde været der for dem.
- Der er ikke nogen, der skal ligge her helt alene i en kiste, uden at der er nogen.
Så kommer jeg bare.
Sådan er det, for han er min næste, siger hun.
Oftere ingen pårørendeDet tomme kapel eller kirkerum er faktisk ikke noget særsyn I Danmark.
Ifølge Danske Bedemænd har samfundet i de senere år rykket sig i en retning, der oftere end tidligere overlader det til præst og bedemand at sige det sidste farvel.
- Vi har ikke nogen statistik over det, men der er ikke nogen tvivl om, at vi kommer til at se flere og flere af den slags handlinger, hvor der ikke er nogen pårørende, siger Ole Roed Jakobsen, som er direktør for Danske Bedemænd.
- Vi tror, at årsagen er ændrede familiemønstre, for folk bor oftere alene i dag.
Og folk bor ikke i samme grad i det lokalområde, hvor man er født og opvokset, så man har ikke nødvendigvis den samme tilknytning til dem, man bor tæt på, siger han.
Han mener dog også, at det er blevet mere udbredt, at præster og bedemænd i de senere år er begyndt at gøre noget aktivt for, at ingen skal sige farvel til livet uden mennesker omkring kisten.
- I dag kan vi lave et opslag, og der kan vi se efter ganske få timer, at der er respons.
Her kan vi sige "har du lyst til at sige farvel til en, der måske havde masser af omgangskreds i løbet af livet, men ikke havde nogen til at sige farvel?
", siger Ole Roed Jakobsen.
Og det er vigtigt, at nogen tager ansvar for, at afskeden med denne verden bliver mindre trist, end den kunne være.
- Vi synes, det er vigtigt med en værdig afsked, og en værdig afsked skal ikke kun inkludere en præst og en bedemand.
Der skal også være nogle, der kan sige farvel, og derfor synes vi, at der skal være nogle med til den handling, der foregår, siger Ole Roed Jakobsen.
At der mødte så mange fremmede op til Ulfs bisættelse i Odense stemmer meget godt med danskernes generelle lyst til at støtte en måske ensom i den allersidste stund.
- Folk er gode og flinke til at melde på og sige "vi vil gerne være med til at vise afdøde den sidste respekt", siger Ole Roed Jakobsen.
Privat men ikke ensomFor nogle lyder den mennesketomme bisættelsesceremoni som en trist afslutning på en trist tilværelse.
Men det var ikke nødvendigvis tilfældet.
Selvom der ingen pårørende var omkring Ulf, var de ganske få, der kendte ham godt, alligevel mødt op.
Og en af dem kunne berette, at fremmødet måske ikke var så vigtigt for at give lige præcis Ulf den værdige afsked.
Hanne Birkedal var en af de få, der kendte Ulf, mens han levede.
- Han har ikke været ensom.
Han har været privat.
Han har haft det, som han selv ville.
Vi vidste allesammen, at han var meget privat, fortæller Hanne Birkedal, der er formand i den andelsboligforening, hvor de begge boede, og som de begge var engagerede i.
Hun fortæller om en mand, der nok hverken havde tæt familie eller fortalte åbent om sig selv til ret mange, men som hun ikke vil betegne som ensom.
- Når man kom ind bag hans facade, så var han meget varm og omsorgsfuld og meget dygtig, fortæller Hanne Birkedal, der selv begræder tabet af hans evner i deres fælles andelsboligforeningsbestyrelse, ligesom hun er ked af, at Ulf ikke nåede at udleve de planer, han stadig havde.
For efter et langt liv, hvor han har rykket rundt i hele verden efter arbejde som pilot, uanset om det var i Caribien eller i Beldringe Lufthavn, var han stadig ikke mæt på verden.
Hør indslag fra P4 Fyn om bisættelsen - Han havde booket en rejse rundt om jorden.
Han glædede sig til den rejse, fortæller hun om Ulf, der døde i en alder af 74 år.
Han havde ikke behovHanne Birkdal er ikke modstander af, at folk mødte op til gudstjenesten, og hun glæder sig over intentionerne.
Men hun mener, at en begravelse uden tætte pårørende ikke i alle tilfælde er noget, der for enhver pris skal undgås.
Og at et af de tilfælde muligvis var Ulf.
- Det var en meget smuk gudstjeneste.
Det gør mig glad som kristen, at folk gerne vil hjælpe.
Men jeg tror faktisk ikke, at han havde behov for det her, siger hun.
Det flotte fremmøde var i hvert fald en realitet, og omend det for evigt vil være svært at afgøre, om det var den bisættelse, som Ulf ønskede, så var det en usædvanlig bisættelse, som mange af deltagerne kommer til at huske.
De fremmødte til begravelsen forlader kapellet.
Foto: Allan Christiansen, DR FynFacebookTwitterKopier linkEmner:Danske Bedemænd|Kirkeforhold|Odense|Sundhed og velvære|Hans Christian Andersen Airport




https://www.dr.dk/sporten/fodbold/superliga/minut-minut-randers-udklasserer-aab-og-vinder-fjerde-kamp-i-traek






https://www.dr.dk/nyheder/indland/dronning-margrethe-abdicerer-kun-ved-aldeles-hablos-sygdom

IndlandDronning Margrethe: Abdicerer kun ved  'aldeles håbløs' sygdomDronningen fortæller til svensk avis, at hun kun abdicerer, hvis hun skulle blive alvorlig syg.
Dronning Margrethe fylder 80 år i april 2020, men har ingen planer om at overlade tronen til kronprins Frederik, mens hun lever.
(Arkivfoto) 29.
sep.
2019 kl.
10.
40Bemærk: artiklen er mere end 30 dage gammelLæs opDronning Margrethe har plan om at blive siddende på tronen resten af sit liv og har kun tænkt sig at overlade den til kronprins Frederik, hvis hun skulle blive ramt af en meget alvorlig sygdom.
Det fortæller hun i et interview med den svenske avis Expressen.
I bogen "Dronning i Danmark" fra 1990 skrev dronningen, at hendes holdning er at sidde på tronen hele livet, og hun bliver af Expressen spurgt til, om noget kan ændre på det synspunkt.
- Ikke som jeg kan forestille mig, nej, men måske hvis jeg blev aldeles håbløst syg.
Min holdning er at sidde hele livet.
Missionen er for livet.
- Jeg føler ikke noget pres for at ændre min holdning.
Det er en pligt, som følger opgaven med at følge efter sin far.
Det gør man, så længe man lever, siger dronning Margrethe til Expressen.
Hun har været dronning af Danmark siden 1972, hvor hun overtog tronen efter sin fars, Frederik lX's, død.
Tolkede på statsbesøgVed et statsbesøg i Argentina tidligere i år deltog kronprins Frederik sammen med dronningen.
Det blev ifølge Expressen af flere tolket i retning af, at han var på nippet til at overtage tronen.
Ifølge dronning Margrethe var det dog udelukkende et spørgsmål om, at "to personer kan håndtere mere end en".
Kronprinsen havde blandt andet flere opgaver med den store handelsdelegation, der var med på statsbesøget, som dronningen ikke var involveret i.
Dronning Margrethe er 79 år og fylder 80 år 16.
april 2020.
Hun fortæller til Expressen, at hun godt kan mærke alderen.
Fysisk kan hun ikke det samme som tidligere, og det tager længere tid at komme op ad trapperne, og i sit spejlbillede kan hun se, at årene har efterladt sig spor.
Men grundlæggende føler dronningen sig ikke langt fra, hvordan hun havde det for ti år siden, selv om "jeg er en gammel dame".
/ritzau/FacebookTwitterKopier linkEmner:Royalt|Expressen|Sygdomme og lidelser|Argentina




https://www.dr.dk/nyheder/indland/dronning-margrethe-koerer-ud-paa-metroens-jomfrutur

IndlandDronning Margrethe kører ud på metroens jomfruturDronningen indviede den nye metroring i København.
Også statsminister Mette Frederiksen (S) var med.
Af Emil Søndergård Ingvorsen29.
sep.
2019 kl.
13.
19Bemærk: artiklen er mere end 30 dage gammelLæs opDer er få timer til, at Cityringen officielt åbner, og man kan køre rundt på de 17 nye metrostationer i København.
Dronning Margrethe har sammen med et større følge dog allerede fået en forsmag på, hvordan det er at køre med den nye metro.
Kort før klokken 13 blev turen indledt på Rådhuspladsen, hvor også Københavns overborgmester, Frank Jensen (S), og statsminister Mette Frederiksen (S) var med.
Læs også:Se billederne: Sådan ser Københavns 17 nye metrostationer udDronningen ankom til stationen få minutter før, at toget kørte, og sagde derfor ikke noget til det ventende pressekorps før afgang.
Hele delegationen kommer tilbage til Rådhuspladsen omkring 13.
20, hvor der vil blive afholdt en åbningsceremoni.
Her kører toget af sted:Statsministeren: En skøn oplevelseStatsminister Mette Frederiksen var trods et silende regnvejr begjestret for, at metroen i dag åbner.
- Det er en skøn oplevelse.
Det er fremsynede mennesker lang tid før mig, der har truffet beslutingerne.
Det har taget lang tid.
Nu kører den og binder byen sammen, og dermed synes jeg, at vi kommer endnu et skridt nærmere at være en moderne storby, siger statsministeren og slår fast, at den er alle pengene værd.
- Når jeg kører i metroen i dag, så er det eneste jeg ærgrer mig over, at vi ikke byggede den for 150 år siden.
Skal der endnu mere metro til København?
- Jeg står ikke og lover ny trafik.
I dag glæder jeg mig over, at en metro kører for allerførste gang.
Transportminister Benny Engelbrecht (S) var også med på turen, og han kaldte efter turen åbningen for 'en stor dag'.
- Jeg er vildt begjestret for tog og i særdeleshed metro.
Den kommer til at binde København sammen både for de, som bor her, og for de, som besøger København i løbet af et år, siger ministeren, der kalder den nye cityring for alle pengene værd.
Stationerne på Frederiksberg Allé og på Rådhuspladsen åbner officielt klokken 15, og en time efter følger de resterende 15 stationer med.
Indtil midnat kan man køre gratis med både metro, busser og s-tog i hele København.
Cityringen har været undervejs siden 2009, og metroselskabet regner med knap at fordoble antallet af passagerer fra 65 millionertil 120 millioner om året.
FacebookTwitterKopier linkEmner:Benny Engelbrecht (politiker)|Frank Jensen (politiker)|København|Socialdemokraterne|Jernbaneanlæg




https://www.dr.dk/nyheder/indland/metro-aabning-er-en-befrielse-naboen-nils-det-har-vaeret-et-mareridt-af-dimensioner

IndlandMetro-åbning er en 'befrielse' for naboen Nils: 'Det har været et mareridt af dimensioner'Nils Engelbrecht Sørensen har bogstavelig talt boet op ad Cityringens byggeplads de seneste otte år.
Af Emil Søndergård Ingvorsen og Joshua Ursin Hollingdale29.
sep.
2019 kl.
08.
42Bemærk: artiklen er mere end 30 dage gammelLæs op- Det er dejligt, og især at der ikke er voldsomt meget larm hernede mandag, tirsdag, onsdag, torsdag, fredag, lørdag og nogle gange også søndag.
Det er pragtfuldt.
Nils Engelbrecht Sørensen har bogstavelig talt boet op ad metroens byggeplads de seneste otte år.
Fra lejligheden i Stampesgade på Vesterbro har hans eneste udsigt været byggekraner og andre entreprenørmaskiner, som har været så tæt på, at han kunne nå dem fra sit vindue.
Jeg kommer til at bruge metroen i et meget minimalt omfang.
Jeg er cyklist, og jeg tror ikke, at jeg kommer til at veksle cyklen.
Nils Engelbrecht Sørensen, nabo til metroen.
Nu er manges års ventetid slut.
Efter at han har måttet lade sig genhuse de seneste halvandet år, har han fået lov at flytte tilbage, og i dag bliver det næste kapitel så skrevet, når den nye Cityring åbner i København.
Læs også:Efter ti års byggerod: I dag åbner CityringenOg hermed kan Nils Engelbrecht Sørensen, der er produktionsleder, også ånde lettet op.
- Det har været et mareridt af dimensioner.
Det har været meget udfordrende på grund af larm, støv, rystelser og de lange arbejdsdage, hvor de også har været i gang i weekender, siger han.
Hvor generende har det været?
- Jeg kan ikke beskrive det med ord.
Det har været så generende, at min kæreste blev syg.
Alvorligt syg.
Der har været flere, som er flyttet, men problemet har været, at man så ville tabe penge, hvis man flyttede for tidligt, siger Nils Engelbrecht Sørensen.
Dette skilt har stået på Nils Engelbrecht Sørensens dør de seneste år.
(© (c) DR)Bange anelserNils Engelbrecht Sørensen mener dog trods alt, at metroselskabet har været ok i sin ageren i de seneste år.
Og alt i alt er han også tilfreds med synet, når han ser ud af sit vindue.
Særligt når der på et tidspunkt bliver plantet et par træer og opstillet et par 'københavner-bænke'.
- Det er en fin plads, vi har fået.
Det er noget andet end den brolagte brede gade, vi havde før metrobyggeriet, og noget helt andet end den giga byggeplads, der har været.
Det er meget dejligt, siger han.
Han kan dog alligevel ikke lade være med at være en smule nervøs ved udsigten til, at metroen åbner.
- Det er en stor befrielse, at byggeriet er færdigt, men alligevel er det med bange anelser, fordi vi ikke ved, hvordan pladsen vil udvikle sig trafikalt, siger Nils Engelbrecht SørensenHvor meget kommer du selv til at bruge metroen?
- Jeg kommer til at bruge metroen i et meget minimalt omfang.
Jeg er cyklist, og jeg tror ikke, at jeg kommer til at veksle cyklen, siger han.
Kgs.
Nytorv  Marmorkirken  Østerport  Trianglen  Poul Henningsens Plads  Vibenshus Runddel  Skjolds Plads  Nørrebro station.
 Nørrebros Runddel  Nuuks Plads  Aksel Møllers have  Frederiksberg Alle  Frederiksberg  Enghave Plads  København H  Rådhuspladsen  Gammel Strand 1 / 17Kgs.
Nytorv 1 / 17Marmorkirken 2 / 17Østerport 3 / 17Trianglen 4 / 17Poul Henningsens Plads 5 / 17Vibenshus Runddel 6 / 17Skjolds Plads 7 / 17Nørrebro station.
8 / 17Nørrebros Runddel 9 / 17Nuuks Plads 10 / 17Aksel Møllers have 11 / 17Frederiksberg Alle 12 / 17Frederiksberg 13 / 17Enghave Plads 14 / 17København H 15 / 17Rådhuspladsen 16 / 17Gammel Strand 17 / 17Festlighederne i dag begynder klokken 13 på Rådhuspladsen, hvor blandt andre dronning Margrethe vil overvære åbningsceremonien.
Klokken 15 vil metroen så blive åbnet på Rådhuspladsen og Frederiksberg Station, og klokken 16 åbner alle stationer.
Der vil være fri transport for alle indtil midnat.
Og selv om Nils Engelbrecht Sørensen er gået grueligt meget igennem før åbningsdagen, er han helt enig i, at det er en festdag.
- Jeg er fan af metro, så man kan ikke andet end at sige tillykke til København, siger han.
FacebookTwitterKopier linkEmner:København|Metroselskabet|Togtrafik|Jernbaneanlæg|Frederiksberg




https://www.dr.dk/sporten/fodbold/landsholdet/i-norge-var-jeg-blevet-adlet-hareides-eftermaele-skal-sikres-med-em

Landsholdet'I Norge var jeg blevet adlet': Hareides eftermæle skal sikres med EM-billetÅge Hareide har rejst sig fra sygesengen og er klar til at føre Danmark til EM-eufori næste sommer.
Af Michael Sten Jensen og Andreas Kraul29.
sep.
2019 kl.
08.
40Bemærk: artiklen er mere end 30 dage gammelLæs opMan skal ikke tage fejl af Åge Hareide.
Den danske landstræner, 66 år gammel, norsk pas, halter måske en smule, men han er så småt ved at finde fodfæstet efter en sommer, der har budt på lidt af hvert.
Først fik han beskeden om, at Kasper Hjulmand kommer til at overtage hans stilling som landstræner, når EM i 2020 er skrevet i historiebøgerne.
Derefter måtte han under kniven med et dårligt knæ, hvor efterfølgende komplikationer endte med at holde ham væk fra landsholdets to EM-kvalifikationskampe mod Gibraltar og Georgien.
Hvad fanden er fint i fodbold?
For mig er det fint at vinde.
Det er kun dét, der tæller.
Åge HareideTimingen på den slags ting er altid uheldig, når konteksten er, som den er.
Men det er altså på grund af knive i knæet, ikke i ryggen, at nordmanden stadig støtter sig til krykker, når han skal frem.
Fire gange har kirurger været inde i knæet siden den første operation i august.
Den slags kan mærkes.
Åge Hareide har dog affundet sig med, at han ikke selv var en del af den proces, som endte med, at han fra næste sommer ikke længere skal stå i spidsen for det danske landshold.
Men hvis man tror, at udsigten til at være vikar i eget skema har betydning for Hareides tilgang til den sidste etape som dansk landstræner, så er man galt på den.
Også selv om han ikke var helt tilfreds med måden, som tingene blev gjort på.
- Dem, der sidder med ansvaret i DBU, er kommet til, efter jeg blev ansat, og de vil gerne have nogle af deres egne folk ind, og det har jeg naturligvis respekt for.
Jeg var ikke enig i timingen, og jeg synes godt, at DBU kunne have holdt på udmeldingen.
Men det er sådan i fodbold, at du må være forberedt på alt, det har jeg været træner længe nok til at vide.
- Jeg vil altid gøre det bedst mulige, uanset om jeg får besked om at stoppe, eller vælger det selv.
Jeg forholder mig til min kontrakt, sådan arbejder jeg, og det gør jeg også her, siger Åge Hareide.
Hør Åge Hareide fortælle, hvordan forventningerne til det nationens fodboldlandshold er anderledes i Norge kontra Danmark.
Var sikkert blevet adletHan er med andre ord svær at slå ud, Åge Hareide.
Et karaktertræk, som han har indprentet i sine spillere på landsholdet.
Det er således snart tre år siden, at et dansk landshold under Åge Hareides ledelse har tabt en fodboldkamp i ordinær spilletid.
30 kampe, for at være præcis.
Den del er spillerne og trænerstaben da også gode til at minde den brede befolkning om, men alligevel klæber der ofte en kritik til måden, som resultaterne kommer i hus på.
For kedeligt, for mange lange bolde, for lidt af det, der får hårene til at rejse sig.
Og den selvforståelse, som rumsterer i et lille land uden fjelde, nordens brasilianere, har været svær at kæmpe med for Åge Hareide, der sætter resultater over alt andet.
- Havde jeg haft de samme resultater med Norge, var jeg sikkert blevet adlet, lyder det med et grin fra Åge Hareide.
Tonen og tempoet skifter hos landstræneren.
Det er, som om der bliver sat strøm til armene.
- Danskerne har på mange måder bygget en anden type selvtillid op omkring fodbold end i Norge.
Her er der er en forventning om, at man skal være blandt de bedste i verden – uanset om man møder Brasilien eller Spanien.
- Et fyldt Parken er som er en oplevelse i sig selv, siger Åge Hareide.
- Og så skal det se fint ud ved siden af - tilmed meget fint.
Og hvad fanden er fint i fodbold?
For mig er det fint at vinde.
Det er kun dét, der tæller.
Om det ser ud på den ene eller anden måde, det er jeg ligeglad med.
Vi skal bruge de midler, vi kan, for at vinde kampene, og det er også indprentet i det hold, som vi har nu.
For mig er det fineste i hele verden at vinde fodboldkampe – intet andet, siger Åge Hareide.
Kritikken har især gået på de mange uafgjorte resultater, som Danmark har opnået under Åge Hareide.
I 37 kampe er det sket 17 gange - senest mod Georgien på udebane, som Danmark tidligere på sommeren baskede 5-1 i Parken.
Men kan man ikke vinde, så skal man undgå at tabe, lyder mantraet fra landstræneren.
- Der kan have været for mange uafgjorte kampe, det er jeg enig i, men i alle kampene har vi forsøgt at vinde.
Nogle gange har vi ikke dagen og holdet til at gennemføre det, men intentionen er der dog altid.
Danskerne hilser i BrugsenAt danskerne altså i høj grad også skæver til måden, man vinder på, tager dog ikke noget fra det danske folks generelle lune og imødekommenhed, som den danske landstræner har mødt siden han tog jobbet i 2016.
Danskerne er et hyggeligt folkefærd, der hilser i Brugsen og på gaden, og som står bag holdet, når kampene spilles.
Som det skal være.
- Mit generelle indtryk er, at danskerne er glade for landsholdet.
Når landsholdet gør det godt, så er de meget tilfredse, og når det går knap så godt, så er det nemt at brokke sig.
Danskerne spiller mere på følelserne i forhold til landsholdet, men det er et utroligt hyggeligt folkefærd, siger Åge Hareide.
Åge Hareide bliver præsenteret som dansk landstræner i 2016.
Derfor kan Hareide heller ikke vente med at komme tilbage til Parken, hvor Schweiz venter den 12.
oktober i en kamp, der kommer til at få vital betydning for Danmarks muligheder for at komme til EM.
- En kvalifikation er ikke en simpel rejse, men vi elsker den slags kampe, som er knald eller fald.
Man får pumpet energi ind i holdet, du får hjælp af et fyldt Parken, som er en oplevelse i sig selv.
Den kulisse viser danskerne fra deres bedste side; de er med os, de pisker spillerne frem, så vi er stopfyldte med energi.
Det er de kampe, vi elsker, siger Åge Hareide.
Fremtiden lurerMed knæet i bedring og visheden om, at tiden som landstræner for Danmark har en ende, er Åge Hareide så småt begyndt at gøre sig nogle tanker om fremtiden.
Et langt liv i fodbold har naturligvis lært ham, at alt kan ske, men når man nærmer sig de 67 år, og alligevel har prøvet det meste - på nær et EM - så er det ikke længere bare mejslet i granit, at trænerkarrieren fortsætter.
Det altoverskyggende mål er stadig at spille EM på hjemmebane med Danmark, og derefter at aflevere holdet i så god en forfatning som overhovedet muligt.
At være professionel til det sidste er dét, som Åge Hareide prædiker for sine spillere, og det gælder også ham selv.
- Jeg må føle efter, hvad der skal ske.
Jeg går aldrig ind i et job, fordi jeg bare skal være der.
Jeg må have noget at give.
Jeg skal give dem energi, trives med folkene og vide, hvad jeg skal.
- Jeg tror, at fodbold er så indgroet i mig, at det bliver svært at stoppe, men på et tidspunkt må jeg tage et valg og gøre det.
Lige nu har jeg kun blikket rettet mod de store kampe, der venter, og så, som minimum, at få Danmark til EM, siger Åge Hareide.
Du kan se interviewet med Åge Hareide i Fodboldmagasinet på DR1 klokken 21.
40.
FacebookTwitterKopier linkEmner:Åge Hareide (fodboldtræner)|Kasper Hjulmand (fodboldtræner)|Fodbold|Norge|DBU




https://www.dr.dk/sporten/fodbold/maerkvaerdige-nederlag-bekraeftede-loenstrups-mavefornemmelse-om-matchfixing

FodboldMærkværdige nederlag bekræftede Lønstrups mavefornemmelse om matchfixingChristian Lønstrup blev opsøgt på en parkeringsplads, hvor han blev bekendt med mulig matchfixing i Roskilde.
Christian Lønstrup stod i spidsen for FC Roskilde frem til maj, hvor han blev suspenderet.
Han har tidligere været cheftræner for FC Helsingør i Superligaen.
29.
sep.
2019 kl.
10.
03Bemærk: artiklen er mere end 30 dage gammelLæs opFodboldtræneren Christian Lønstrups mavefornemmelse fortalte ham, at der var et eller andet galt, da han under sin tid som cheftræner for FC Roskilde oplevede mærkværdige nederlag eller uvant dårlige præstationer fra enkelte spillere.
Men han havde svært ved at forklare, hvad der var årsagen til de i hans øjne underlige udsving i 1.
divisionsklubben.
11.
maj i år faldt brikkerne på plads i Lønstrups hoved.
Den dag blev han opsøgt af en mand på en parkeringsplads, og manden fortalte i detaljer om, hvordan spillere i FC Roskilde angiveligt havde medvirket til matchfixing.
Det siger Christian Lønstrup til B.
T.
- Jeg havde haft en mavefornemmelse i rigtig lang tid, men jeg havde bare svært ved at sætte finger på, hvad der var galt, siger fodboldtræneren.
8.
maj havde FC Roskilde tabt 1-4 ude til Næstved.
Her var det tydeligt for Lønstrup, at noget ikke var, som det burde være.
- Jeg har genset video af kampen.
Det er den næstbedste række i Danmark.
Der skal ikke laves de fejl, der bliver lavet, hvor spillere helt undgår at gå i tacklinger.
Slet ikke, når vi spiller for overlevelse, siger Lønstrup til B.
T.
- Jeg havde haft en mavefornemmelse i rigtig lang tid, men jeg havde bare svært ved at sætte finger på, hvad der var galt, siger fodboldtræneren.
Både B.
T.
og Politiken har tidligere fortalt, at to spilleselskaber i det sydlige Tyskland oplevede mistænkelige spil på netop den kamp.
Dagen efter Lønstrups møde med manden på parkeringspladsen, 12.
maj, tabte FC Roskilde 1-2 til Lyngby efter at have lukket to mål ind i kampens sidste ni minutter.
Den kamp styrkede yderligere Lønstrups fornemmelse af, at "nogle i mit system modarbejder mig.
"I bagklogskabens lys fortæller Lønstrup også til B.
T.
, at flere spillere var irriterede over, at de til nogle kampe først fik startopstillingen to timer før kampstart.
Den utilfredshed havde han ikke tidligere tillagt nogen værdi.
På et spillermøde 13.
maj, dagen efter kampen mod Lyngby, fortalte Lønstrup spillertruppen, at han havde beviser for, at tre-fire spillere havde medvirket til matchfixing, men han ville ikke nævne navne.
En samlet spillertrup tog efterfølgende afstand fra trænerens beskyldninger.
Lønstrup blev suspenderet af FC Roskilde.
Ifølge Lønstrup blev han gjort til syndebuk.
Politiet efterforsker stadig sagen.
/ritzau/FacebookTwitterKopier linkEmner:Christian Lønstrup (fodboldtræner)|Lønstrup|FC Roskilde|Fodbold|Spillevirksomhed




https://www.dr.dk/nyheder/kultur/se-billederne-saadan-ser-koebenhavns-17-nye-metrostationer-ud

KulturSe billederne: Sådan ser Københavns 17 nye metrostationer udDe nye metrostationer roses for at have fået hver sit individuelle udtryk.
Af Kasper Madsbøll Christensen29.
sep.
2019 kl.
10.
01Bemærk: artiklen er mere end 30 dage gammelLæs opI dag bliver København 17 metrostationer rigere.
Det sker, når Cityringens 15,5 kilometer underjordiske tunneller fra i dag forbinder hovedstadens Indre By med brokvartererne Østerbro, Nørrebro og Vesterbro samt Frederiksberg.
Metroen i KøbenhavnBlev indviet i 2002.
Tæller fra i dag, den 29.
september, i alt 37 stationer.
Cityringen kaldes for 'det største samlede anlægsprojekt i København i 400 år'.
Det forventes, at metroens passagertal vil blive fordoblet til 122 millioner allerede i 2020.
Kilde: MetroselskabetOg Cityringens 17 nye stationer modtager ros fra arkitekt og byplanlægger Jan Gehl.
Han har siden 2009 har modtaget Statens Kunstfonds livsvarige ydelse for at være en 'bannerfører for vigtigheden af arkitektonisk velfungerende udemiljøer og offentlige rum i bygningskulturen'.
- Jeg synes, det er nogle enormt flotte stationer.
Der optræder forskellige materialer og farver på de forskellige stationer, siger Jan Gehl og uddyber:- Det er nogle store, klare og genkendelige rum med dagslys hele vejen fra gaden til perronen, og det synes jeg, er en stor kvalitet.
Også de flotte greb med store, enkle rulletrapper, der tydeligt viser, hvordan man kommer til og fra byen, er en stor kvalitet ved de københavnske metrostationer - også de nye.
Nedenfor giver vi dig et første indtryk af Cityringens nye stationer.
Rådhuspladsen.
- Jeg synes, det er positivt, at stationerne er lavet sådan, at der kommer dagslys ned på alle perroner.
Det er et flot greb.
Man har også varieret designet af loftet på de forskellige stationer, og pyramiderne oppe på gadeplan er også blevet individualiseret, fortæller Jan Gehl.
1 / 17København H.
- Når du skifter på en station, der også fungerer som s-togsstation, så er der for eksempel rødt, siger Jan Gehl.
Det gør sig gældende for København H, Østerport og Nørrebro stationer.
2 / 17Enghave Plads.
- Da metroen blev åbnet i København i 2002, blev den hurtigt meget berømt som en af de smukkeste i verden, forklarer Jan Gehl.
Han mener dog, at de 17 nye stationer tilfører en tiltrængt opdatering til metroens samlede udtryk.
- Det er en fin udvikling, at man prøver at give stationerne noget mere karakter.
3 / 17Frederiksberg Allé.
- Med den nye metro har man haft en intention om at lave pladserne, hvor du går ned til metroen, så de i højere grad tager farve af de kvarterer, de befinder sig i, forklarer Jan Gehl.
Det gælder dog også selve stationerne, som man især kan se på Frederiksberg Allé, der er klædt i grønt.
4 / 17Frederiksberg.
- De københavnske stationer er dog stadig underlagt et meget stramt design.
Det er helt tydeligt den samme arkitekt og det samme designteam, der så har valgt forskellige fliser ud.
Men det er stadig et stort fremskridt, mener Jan Gehl.
5 / 17Aksel Møllers Have.
- Nu bliver metroen mere varieret i farverne, og det er glimrende, lyder det fra arkitekten, der ifølge Statens Kunstfond har haft stor indflydelse på forståelsen og udviklingen af det offentlige rum i vores byer.
6 / 17Nuuks Plads.
- Den nye metro bliver lidt mere morsom end den gamle.
Jeg kunne dog godt tænke mig, at man slår sig endnu mere løs, når man for eksempel skal færdiggøre den nye linje ud mod Nordhavn, pointerer Jan Gehl.
7 / 17Nørrebros Runddel.
- Københavns metro har det særkende, at den ligger dybt.
På grund af de geologiske forhold i byen, skal man ned i kridtlaget, der ligger 30 eller flere meter under gadeniveau, forklarer Jan Gehl.
- Jeg synes, man har løst det flot med den måde, man har fået det til at hænge sammen.
8 / 17Nørrebro station.
Her ser man igen de røde fliser, der er signal til, at man her kan skifte til s-tog.
- Det er positivt, at man får forskellige oplevelser og sanseindtryk i forskellige rum.
Rådhuspladsen, Gammel Strand og Enghave plads ser jo heller ikke ens ud, roser Jan Gehl.
9 / 17Skjolds Plads.
Ved de første metrostationer brugte man de samme pyramidetrekanter ved alle stationerne, og forpladserne ved de forskellige stationer er med Jan Gehls ord 'ensformige og nærmest kemisk rensede for personlighed'.
Det ændrer man på med de nye stationer.
10 / 17Vibenshus Runddel.
Jan Gehl understreger, at der 'ligger et meget dygtigt, arkitektonisk arbejde bag de første metrostationer'.
Han er dog gladere for de nye, mere sprælske stationer - her eksemplificeret ved loftsfarverne på Vibenshus Runddel.
11 / 17Poul Henningsens Plads.
- Når vi kører med bus, skal vi ofte blot have øje på én bestemt butik for at vide, hvor vi skal af.
Det er samme tanke med de nye metrostationer, forklarer arkitekten.
12 / 17Trianglen.
- I mange andre lande og byer har man typisk været så glade for, at man overhovedet har fået lavet sin metro, at man så laver standardiserede, kedelige stationer, der alle sammen er ens.
Her skal man nærmest holde øje med skiltene for at vide, hvor man er, siger Jan Gehl.
13 / 17Østerport.
- Når man så skal i gang med anden generation af stationer, ligesom vi nu er med Cityringen i København, så siger man, at der skal være mere forskel - for eksempel med forskellige slags fliser eller udsmykninger, uddyber arkitekten.
Det ser man for eksempel her på Østerport station.
14 / 17Marmorkirken.
- Meget berømte eksempler er metrolinjen i Stockholm, hvor man har arbejdet på at gøre hver enkelt station til et kunstværk.
Et andet sted, der er berømt for sine metrostationer, er Montreal i Canada, forklarer Jan Gehl.
15 / 17Kongens Nytorv.
- I Paris og Mexico City har man arbejdet med at genspejle noget af det, man kører under - for eksempel kunstværker i Paris eller billeder og modeller af gamle aztekermonumenter i Mexico City, siger Jan Gehl.
De 17 nye metrostationer i København har også hver deres udtryk.
16 / 17Gammel Strand.
- Det er en meget fint detaljeret metro, vi har i København, slutter den 83-årige arkitekt.
17 / 17FacebookTwitterKopier linkEmner:København|Jernbaneanlæg|Togselskaber|Statens Kunstfond|Jan Gehl (arkitekt)




https://www.dr.dk/sporten/fodbold/superliga/live-hurtige-kasser-agf-stormer-mod-sjette-sejr-i-traek






https://www.dr.dk/nyheder/udland/trump-om-ukraine-sagen-historiens-storste-fupnummer

UdlandTrump om Ukraine-sagen: Historiens største fupnummerIfølge Donald Trump vil Demokraterne fjerne amerikanernes adgang til våben, sundhedsforsikring og frihed.
Præsident Donald Trump mener, at hele Ukraine-sagen er et stort svindelnummer, som Demokraterne står bag.
(Arkivfoto).
29.
sep.
2019 kl.
06.
16Bemærk: artiklen er mere end 30 dage gammelLæs opUSA's præsident, Donald Trump, kalder den såkaldte Ukraine-skandale for det største svindelnummer i historien.
Det siger han i en video på Twitter.
- Det, der sker lige nu, er det største svindelnummer i amerikansk politiks historie, siger præsidenten.
Han hævder, at Demokraterne "ønsker at fjerne alt", og nævner folks våben, sundhedsforsikring og frihed.
- Det er alt sammen meget enkelt.
De (demokraterne, red.
) forsøger at stoppe mig, fordi jeg kæmper for jer - og jeg vil aldrig lade det ske, forsikrer Trump i videoen ifølge nyhedsbureauet dpa.
Kan ende i rigsretsagTirsdag meddelte den demokratiske formand for Repræsentanternes Hus, Nancy Pelosi, at Kongressen nu tager hul på den proces, der kan sende Trump for en rigsret.
Præsidenten har "forrådt sit embedsløfte, forrådt vores nationale sikkerhed og forrådt integriteten ved vores valg", sagde Pelosi.
Trump beskyldes for at forsøge at afpresse Ukraine for at finde snavs om demokraten Joe Biden, der håber på at blive sit partis kandidat til præsidentvalget næste år, og hans søn, Hunter Biden.
Det Hvide Hus har offentliggjort en udskrift af en telefonsamtale, som Trump havde den 25.
juli med Ukraines præsident, Volodymyr Zelenskyj.
Her efterlyser USA's præsident, at man undersøger Biden-familiens handlinger i Ukraine.
Hunter Biden blev i 2014 bestyrelsesmedlem i et ukrainsk energiselskab.
Selskabet er involveret i en skattesag i Ukraine, men der er ingen oplysninger om, at Hunter Biden er en del af sagen.
Demokrat: Holdningen er skiftetLørdag siger Nancy Pelosi, at den amerikanske offentligheds holdning er skiftet, så flere nu støtter en rigsretsproces mod præsident Trump.
- I offentligheden er holdningen skiftet fuldstændigt.
Det kan selvfølgelig ændre sig, hvem ved.
Men lige nu - efter at have set anklagen og rapporten fra generalinspektøren samt administrationens arrogante attitude - så er det amerikanske folk kommet frem til en anden beslutning, siger hun.
Det skriver nyhedsbureauet Reuters.
Sagen begyndte at rulle, da USA's justitsministerium torsdag i sidste uge blev anklaget for ikke at have videregivet vigtige oplysninger fra en whistleblower om en mulig kommunikation mellem Trump og en udenlandsk leder.
Trump skulle ifølge anklagen fra whistlebloweren have givet et løfte til en udenlandsk leder over en telefonsamtale.
Ifølge generalinspektøren for de amerikanske efterretningstjenester, Michael Atkinson, var anklagen fra whistlebloweren både troværdig og presserende.
Men ifølge Atkinson underkendte USA's efterretningschef, Joseph Maguire, Atkinsons beslutning om at offentliggøre anklagen for Kongressen.
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|Ukraine|Repræsentanternes Hus|Virksomhedsdrift




https://www.dr.dk/nyheder/indland/vaskebjorne-i-vaekst-i-tyskland-kan-snart-komme-til-danmark

IndlandVaskebjørne i vækst i Tyskland: Kan snart komme til DanmarkVaskebjørnen bærer på en for mennesker farlig parasit.
Den er på vej mod Danmark efter tysk vækst.
Vaskebjørnen ligner et tøjdyr fra børneværelset.
Men den er en terrorist i naturen og en fare for menneskers helbred.
29.
sep.
2019 kl.
06.
29Bemærk: artiklen er mere end 30 dage gammelLæs opFørst raserede mink og mårhund den danske natur.
Nu står vaskebjørnen, som oprindeligt stammer fra Nordamerika, på spring som næste uønskede og invasive rovdyr i naturen.
Den kan samtidig blive endnu værre og farligere - også for mennesker.
Bestanden af vaskebjørn er de seneste år eksploderet i Tyskland.
Derfor er det ifølge fagfolk kun et spørgsmål om tid, før den for alvor bliver en trussel også i Danmark.
- Vaskebjørnen er en fantastisk klatrer og dermed til fare for fugle og æg både på jorden og i træerne.
Men når den udgør en helt særlig trussel, så er det, fordi den bærer på en farlig parasit, som kan smitte til mennesker, siger specialkonsulent Mariann Criel fra Miljøstyrelsen.
Parasit kan give dødelige skaderParasittens æg kan via dyrets afføring vandre rundt i menneskers krop og op i hjernen og give hjerneskader, som kan være dødelige.
Det er en af grundene til, at en ny forvaltningsplan, som netop er i høring, for de vidt udbredte mink og mårhund også omfatter vaskebjørnen - også selv om dens tilstedeværelse i dansk natur i øjeblikket er sporadisk.
- Vi ser lige nu årligt et sted på op mod 20 skudte eller tilfangetagne vaskebjørne herhjemme spredt ud over landet.
Det er et tegn på, at de fleste kommer fra ulovlig hold af vaskebjørne, der så siden er sat ud i naturen, siger hun.
- Men vi finder også hvert år nogle trafikdræbte i Sønderjylland, som er krydset over grænsen, og som er fortroppen for de næste.
I Tyskland har vaskebjørnens vækst været eksplosiv, så der årligt skydes 100.
000 af dem, siger hun.
Jægerforbund vil slå hårdt ned på vaskebjørnI Danmarks Jægerforbund forudser formand Claus Lind Christensen, at vaskebjørnen kan blive et endnu større problem end den allerede udbredte mårhund, hvis den ikke stoppes i tide.
- Vi forventer, at vaskebjørnen kommer her for alvor snart, og vi skal forberede os på at slå hårdt ned på den fra starten med alle midler.
Det omfatter fælder, nedskydning og brug af kikkertnatsigte, som ikke er lovligt nu, men som betyder, at vi kan skyde dem om natten, siger han.
/ritzau/FacebookTwitterKopier linkEmner:Dyr|Tyskland|Danmarks Jægerforbund|Miljøstyrelsen|Claus Lind Christensen (fagforeningsleder)




https://www.dr.dk/nyheder/indland/politiet-anholder-flygtet-levakovic-bror-pa-vesterbro

IndlandPolitiet anholder flygtet Levakovic-bror på VesterbroPolitiet har anholdt en 45-årig mand, der tidligere på måneden stak af, da han besøgte sin mor på hospitalet.
29.
sep.
2019 kl.
02.
35Bemærk: artiklen er mere end 30 dage gammelLæs opEfter to uger på fri fod er Django Levakovic igen på vej i fængsel.
Københavns Politi har lørdag aften anholdt den 45-årige fængselsfange, der har været efterlyst, siden han flygtede fra Bispebjerg Hospital tidligere i september.
Det oplyser Michael Andersen, der er vagtchef ved Københavns Politi.
Django Levakovic er blevet anholdt på Vesterbro i København, efter at han var blevet genkendt.
- Han bliver genkendt og bliver efterfølgende anholdt klokken 23.
12 på et offentligt sted på Vesterbro, siger Michael Andersen.
- Patruljen genkender ham og anholder ham.
Det hele foregår stille og roligt.
Han vil nu blive nu genindsat i fængsel og sigtet for flugt, oplyser vagtchefen.
Django Levakovic er bror til Gimi Levakovic, der flere gange er blevet benævnt som Levakovic-klanens overhoved.
Den 45-årige flygtede 16.
september fra Bispebjerg Hospital, hvor han besøgte sin alvorligt syge mor.
Under hospitalsbesøget blev han bevogtet af Kriminalforsorgen, men i løbet af eftermiddagen lykkedes det alligevel for den 45-årige at flygte.
Django Levakovic afsoner en røveridom i Ringe Fængsel på Fyn.
Det er ifølge Kriminalforsorgens hjemmeside et lukket fængsel for udvisningsdømte kriminelle.
Den 45-årige er ifølge Ekstra Bladet udvist af Danmark med et indrejseforbud for bestandig, så snart han har afsonet sin dom på fem års fængsel.
Det besluttede Højesteret 21.
april 2015.
Django Levakovic er født og opvokset i Danmark.
/ritzau/FacebookTwitterKopier link




https://www.dr.dk/nyheder/politik/dyrere-cigaretter-skal-betale-valgloefte-om-1000-flere-sygeplejersker

PolitikDyrere cigaretter skal betale for valgløfte om 1.
000 flere sygeplejerskerDer er ikke nogen garanti for, at det kan lykkes at finde de 1.
000 sygeplejersker, siger Danske Regioner.
Af Thomas Klose Jensen og Rasmus Bøttcher Christensen29.
sep.
2019 kl.
06.
50Bemærk: artiklen er mere end 30 dage gammelLæs opDa Socialdemokratiet gik til valg, skete det blandt andet med løftet om at ansætte 1.
000 flere sygeplejersker.
Og det løfte vil statsminister Mette Frederiksen nu levere på.
- Det gør vi af to årsager.
For det første for at give danskere et bedre ophold, når de er på sygehuset, men faktisk også for at sikre et bedre arbejdsmiljø omkring vores sygeplejersker – de løber ganske enkelt for stærkt i dag, siger hun.
På finansloven for næste år vil der blive afsat 300 millioner kroner til flere sygeplejersker, og året efter stiger beløbet så til 600 millioner kroner.
Ifølge regeringens egne tal betyder det, at der i 2020 kan ansættes, hvad der svarer til 500 ekstra sygeplejersker, mens tallet vil stige til 1.
000 i 2021.
Vi har nogle udfordringer med at få rekrutteret så mange sygeplejersker, det har vi jo vidst hele tiden, så forslaget er, at vi starter med 500 næste år og allerede året efter er vi oppe på de 1.
000, som vi lovede i valgkampen.
Statsminister Mette Frederiksen (S)- Vi har nogle udfordringer med at få rekrutteret så mange sygeplejersker, det har vi jo vidst hele tiden, så forslaget er, at vi starter med 500 næste år, og allerede året efter er vi oppe på de 1.
000, som vi lovede i valgkampen, siger statsministeren.
Rygerne betalerPengene, som skal finansiere de nye sygeplejersker, planlægger regeringen at finde gennem højere cigaretpriser.
Her foreslår den socialdemokratiske regering at lade priserne stige til 50 kroner for en pakke.
Og prisstigningen ryger altså ind i sundhedsvæsenet i form af sygeplejersker.
- Vi laver faktisk et direkte kryds fra det, at det bliver dyrere at købe cigaretter, til at vi kan ansætte 1.
000 flere sygeplejersker.
Det synes jeg jo på alle mulige måder er et klogt kryds og en klog måde at finansiere flere sygeplejersker på.
Men meningen med højere cigaretpriser er vel også, at folk skal holde op med at ryge – hvis de så gør det, hvor er pengene så henne?
- Når vi sætter prisen op på cigaretter, skal vi gerne holde unge fra at begynde at ryge, og vi skal også meget gerne sikre os, at der er færre, der ryger, men der er nok nogle, der bliver ved.
Første skridt var ny regeringSom Mette Frederiksen også påpeger, så er det ikke fordi, der står en hel hob af sygeplejersker og bare venter på at kunne få et job.
© drSpørg Mette FrederiksenI dag begynder et nyt folketingsår, og statsminister Mette Frederiksen skal holde sin første åbningstale i Folketinget.
I aften sætter hun sig i den varme stol over for Kåre Quist i Mød Statsministeren på DR1 kl.
21.
55.
Har du et spørgsmål, du gerne vil stille Mette Frederiksen, så skriv det i en mail sammen med dit navn og mobilnummer og send til statsministeren@dr.
dk.
Ledigheden blandt sygeplejersker er nemlig meget lav.
Ifølge en ledighedsanalyse fra DSA (Din Sundhedsfaglige A-kasse) var antallet af ledige i august 2019 på 663 svarende til 312 fuldtidsledige.
Alligevel er statsministeren fortrøstningsfuld.
- Første skridt er, at danskerne har valgt en ny regering, som vil prioritere velfærden.
Og alene dét stopper forhåbentligt nogle af dem, som er på vej ud af den offentlige sektor.
Det er første skridt.
Men bare fordi, du er blevet statsminister, kommer der jo ikke 1.
000 ledige sygeplejersker?
- Jeg tror ikke, at man må undervurdere vigtigheden af, at regeringen siger ’velfærden først’.
Mange af dem, der arbejder i vores velfærdssamfund, har jo oplevet, at der er blevet sparet rigtig meget, og at man er blevet bedt om at løbe stadig hurtigere.
Så det at ville velfærden er første skridt, siger hun.
- Det næste er så at fastholde de sygeplejersker, der allerede er i faget - det vil vi gå i dialog med både Sygeplejerådet, sygeplejerskerne og regionerne om.
Og så handler det for det tredje om at sørge for, at der bliver optaget flere unge på sygeplejestudiet.
En rundspørge blandt Dansk Sygeplejeråds medlemmer fra september sidste år viste, at 52 procent af foreningens medlemmer arbejder på deltid, mens kun 48 procent er på fuld tid.
Derfor håber Mette Frederiksen også, at netop sygeplejerskerne på deltid hører regeringens budskab.
- Når vi siger 'velfærden først' og ansætter flere sygeplejersker, så skal vi jo også sikre, at arbejdstempoet bliver sat ned.
Når det bliver rarere og bedre at gå på arbejde som sygeplejerske, kan det jo også godt være, at nogle af dem kan give et par timer ekstra.
Så tingene hænger jo sammen.
Regionerne får ansvaret"Vi tager gerne imod, når nogen sender flere penge til os," siger formand for Danske Regioner Stephanie Lose (V) om regeringens udspil til at finde flere sygeplejersker.
Regeringen vil invitere regionerne til en drøftelse af, hvordan de mange nye sygeplejersker konkret skal skaffes.
Det bliver nemlig regionerne, der får ansvaret for at sørge for, at ambitionerne bliver til virkelighed.
Og fra Danske Regioner er der glæde over, at regeringen vil sende flere penge i deres retning, men også at blive inviteret til drøftelser om, hvordan udfordringen bedst løses.
Der vil være mange forskellige instrumenter, der skal tages i brug, og der er ikke nogen garanti for, at det kan lykkes – og i hvert fald ikke fra den ene dag til den anden.
Stephanie Lose (V), formand for Danske Regioner- Det er klart, at det ikke løser alle problemer alle steder, men det vil være et kæmpe løft af de hænder, der er til rådighed derude, siger formand Stephanie Lose (V).
Eftersom der ikke lige står 1.
000 sygeplejerske og venter på et job, skal der kigges bredt for at finde dem.
Det kan være ved at få deltidsansatte op på fuldtid, sikre at flere kommer igennem sygeplejeuddannelsen og endelig ved at lokke sygeplejersker, der har forladt faget, tilbage i folden.
- Der vil være mange forskellige instrumenter, der skal tages i brug, og der er ikke nogen garanti for, at det kan lykkes – og i hvert fald ikke fra den ene dag til den anden, siger Stephanie Lose.
- Jeg kan ikke love, at det kan lade sig gøre, men jeg kan love, at vi vil bidrage, alt hvad vi kan til, at vi også lykkes med at få flere hænder ud på afdelingerne for de her penge.
FacebookTwitterKopier linkEmner:Stephanie Lose (politiker)|Sundhedspersonale|Venstre|Danske Regioner|Rygning




https://www.dr.dk/nyheder/regionale/hovedstadsomraadet/efter-ti-aars-byggerod-i-dag-aabner-cityringen

KøbenhavnEfter ti års byggerod: I dag åbner CityringenDen nye metrolinje er langt fra den sidste metrostrækning.
Flere er på tegnebrættet.
De nye tog på Cityringen kommer til at køre med og mod uret i de to 15,5 kilometer lange tunneller, der er blevet boret i den københavnske og frederiksbergske undergrund.
Af Marcus Mathiasen Bank og Kasper Hartmann29.
sep.
2019 kl.
07.
36Bemærk: artiklen er mere end 30 dage gammelLæs opFra i dag går den offentlige transport i København i stor stil under jorden flere steder.
Det er nemlig nu - fra i dag - endeligt muligt at køre med Cityringens metrolinje, og dermed udvides metroen med 17 nye stationer.
Det bliver fejret med musik og taler, når de nye togspor under Københavns gader og bygninger i dag indvies.
- Efter 10 års byggerod er den her endelig, Cityringen!
Vi kan suse under jorden til arbejde, familie og venner med fantastisk grøn, kollektiv transport, som binder byen sammen på en helt ny måde.
Cityringen gør byen større og mindre på samme tid – og den vil forandre vores hverdag for altid, siger Københavns overborgmester, Frank Jensen (S).
De nye tog på Cityringen kommer til at køre med og mod uret i de to 15,5 kilometer lange tunneller, der er blevet boret i den københavnske og frederiksbergske undergrund.
17 forskellighederDe nye stationer kommer til at få hvert sit udtryk.
Metroens hovedarkitekt har forklaret, at hvor den første metro skulle være sikker at køre med og tryg at færdes i, så har man nu opgraderet til, at man også skal kunne identificere sig med sin metrostation.
- Man bor ikke længere kun på en vej; man bor ved en metrostation.
Og derfor giver det mening at give stationerne en personlighed, der matcher deres nabolag, siger Nille Juul-Sørensen, arkitekt hos Arup, som er hovedarkitekt på stationernes design.
Kgs.
Nytorv  Marmorkirken  Østerport  Trianglen  Poul Henningsens Plads  Vibenshus Runddel  Skjolds Plads  Nørrebro station.
 Nørrebros Runddel  Nuuks Plads  Aksel Møllers have  Frederiksberg Alle  Frederiksberg  Enghave Plads  København H  Rådhuspladsen  Gammel Strand 1 / 17Kgs.
Nytorv 1 / 17Marmorkirken 2 / 17Østerport 3 / 17Trianglen 4 / 17Poul Henningsens Plads 5 / 17Vibenshus Runddel 6 / 17Skjolds Plads 7 / 17Nørrebro station.
8 / 17Nørrebros Runddel 9 / 17Nuuks Plads 10 / 17Aksel Møllers have 11 / 17Frederiksberg Alle 12 / 17Frederiksberg 13 / 17Enghave Plads 14 / 17København H 15 / 17Rådhuspladsen 16 / 17Gammel Strand 17 / 17Drømme om mere metroSelvom metroringen afslutter et af de største byggerier i København, så er det langt fra slut.
Metroen til Sydhavnen er så småt i gang, og Københavns overborgmester, Frank Jensen, har talt varmt for en metrolinje til Malmø.
- Vi skal have en metro, der kan forbinde de to store byer.
Det gør, at vi får et fælles arbejdsmarked med 2,3 millioner borgere, der inden for en time kan bevæge sig rundt.
Det giver et kæmpe løft i vækst og i skabelsen af job i vores region, sagde han tilbage i maj 2018.
Samtidig har Frederiksbergs borgmester, Simon Aggesen (K), for nylig luftet muligheden for mere metro i den vestlige del af byen fra Bispebjerg i nord til Zoologisk Have i syd.
Også flere vestegnsborgmestre håber at kunne få opbakning til en forlængelse af sydhavnslinjen, der åbner i 2024, så den i fremtiden kan køre videre til Hvidovre.
Cityringen åbner for passagerer klokken 15 på Rådhuspladsen og Frederiksberg Station.
Fra klokken 16 åbner alle stationer.
FacebookTwitterKopier linkEmner:Frank Jensen (politiker)|København|Simon Aggesen (politiker)|Socialdemokraterne|Jernbaneanlæg




https://www.dr.dk/sporten/cykling/vm-bodyguarden-med-de-mange-opgaver-vi-har-alle-gode-grunde-til-koere-som-et

CyklingVM-bodyguarden med de mange opgaver: 'Vi har alle gode grunde til køre som et favorithold'Christopher Juul-Jensen skal passe på Jakob Fuglsang og Michael Valgren i jagten på VM-medaljer.
Christopher Juul Jensen har flere vigtige opgaver under søndagens VM.
Hjælperytteren skal hele tiden sørge for, at kaptajnerne Jakob Fuglsang og Michael Valgren sparer så meget på kræfterne som muligt.
Af Emil Halkier29.
sep.
2019 kl.
09.
45Bemærk: artiklen er mere end 30 dage gammelLæs opMan behøver ikke at være en af Sherlock Holmes' nærmeste slægtninge for at regne ud, hvilken rolle Christopher Juul-Jensen træder ind i, når cykelrytteren sammen med sine syv landsmænd skal forsøge at sikre et godt dansk resultat ved VM i Yorkshire.
- Det giver sig selv, siger Juul-Jensen.
Det danske VM-holdJakob FuglsangMagnus CortMichael ValgrenMichael MørkøvKasper AsgreenChristopher Juul JensenMads PedersenCasper PedersenHan er manden med arbejdshandskerne.
Ham, der henter en flaske vand, hvis Jakob Fuglsang er tørstig.
Skærmer for vinden, hvis Michael Valgren har brug for det.
En slags bodyguard for kaptajnerne.
'Hertil og ikke længere, kammerat.
'- Jeg skal sørge for, at de (Fuglsang og Valgren, red.
) er med fremme på de små veje og er i en position, hvor de skal bruge så lidt energi som muligt på at være stressede over at mose sig frem i feltet, siger Christopher Juul-Jensen.
De er otte danskere.
Otte danskere på et hold, som godt kan tillade sig at stjæle plads i feltet, mener Juul-Jensen.
- Der er hold udefra, der måske ikke betragter os som favoritter, men det har vi alle gode grunde til at gøre - og samtidig køre som et favorithold, siger han.
Spis nu, eller betal regningen senereDen danske hjælperytter deler søndagens verdensmesterskab ind i to dele.
Først 175 kilometer og derfra den afgørende finale, hvor fårene skilles fra bukkene.
Til sidstnævnte skal de to kaptajner, Jakob Fuglsang og Michael Valgren, afleveres i bedst mulig forfatning.
Og det kræver, at Juul-Jensen har styr på selv de mindste detaljer.
- Hvis de har for meget tøj på til at komme ind i lommerne og få noget mad, skal jeg sørge for, at de får noget at spise og drikke.
Det kan blive afgørende i et cykelløb, der er næsten 300 kilometer langt.
- Hvis man undervurderer, hvor vigtigt det er at få spist og drukket godt på den første del, så kan man virkelig betale en stor regning senere i løbet, siger Christopher Juul-Jensen.
- Vi skal sørge for, at kaptajnerne bliver afleveret rigtigt til finalen.
VI skal jo ikke blive taget med bukserne nede igen af italienerne, siger landstræner Anders Lund før søndagens VM.
Det bliver nødvendigt, at Juul-Jensen og resten af den danske cykeldelegation udfører deres opgaver til perfektion.
Alt skal spille, hvis der skal metal om halsen.
For søndagens rute er lang og udmagrende, siger den ene af to kaptajner, Michael Valgren.
Og så handler det om at være oppe på dupperne hele tiden, understreger han.
- Vi vil gerne ud og tage noget initiativ, men vi vil også gerne sidde og vente lidt, som man normalt gør ved et VM, hvor det er et 'waiting game'.
- Normalt vil man holde øje med Italien, som plejer at være skarpe i de momenter, hvor udskilningen sker, men vi håber, at vi kan være på forkant i år og måske være dem, der kan animere løbet, siger Michael Valgren.
To skarpe kaptajnerEt VM adskiller sig en smule fra de løb, rytterne er vant til at køre, på den måde at det ikke er muligt at kommunikere med bilerne bag feltet.
Her sidder landstræner Anders Lund, og han vil i kampens hede ikke have mulighed for at komme med taktiske dessiner.
Men hvem er så lederen, når der skal træffes beslutninger undervejs?
- Det er Michael Mørkøv, siger Anders Lund uden tøven.
- Mørkøv kommer til at sidde sammen med kaptajnerne og sikre, at de kommer rigtigt gennem løbet og til finalen.
Vejkaptajn, kalder de Mørkøvs rolle.
De 'rigtige' kaptajner er dog Jakob Fuglsang og Michael Valgren.
To ryttere, der begge har fine muligheder for at levere rød-hvide VM-spjæt, vurderer landstræneren.
- Vi har to skarpe kaptajner i Jakob og Michael.
Vores opgave bliver at skabe et cykelløb, hvor de kan køre med i en finale og forhåbentlig køre med om medaljerne, siger Anders Lund.
- Jakob har gang i sin bedste sæson nogensinde, og Valgren er bare god i den her type løb.
Det er lige ham, hvis det begynder at regne søndag.
Og det kunne det godt tyde på, siger Christopher Juul-Jensen.
- Sidst vi kiggede på vejrudsigten, og det gør vi meget her på hotelværelset, så det vådt ud, griner Juul-Jensen.
FacebookTwitterKopier linkEmner:Christopher Juul-Jensen (cykelrytter)|Jakob Fuglsang (cykelrytter)|Valg og folkeafstemninger|Cykelsport|England




https://www.dr.dk/mitliv/nanna-er-syg-og-single-jeg-kan-godt-savne-en-mand-men-det-er-ofte-nemmere-vaere-alene-i-det

Fyraften for evigt Se temaMit LivNanna er syg og single: ’Jeg kan godt savne en mand, men det er ofte nemmere at være alene i det her liv’En ærlig fortælling om et liv, hvor pizza- og postbuddet er de eneste mænd, der kommer forbi regelmæssigt.
Af Palle Herløv, Carsten Bundgaard (foto) og Lærke Kromann (grafik)29.
sep.
2019 kl.
08.
14Læs opNanna Marinussen sidder på Den Smagløse Café i Odense og mærker nervøsiteten sitre, her nogle minutter før hendes date træder ind ad døren.
De har skrevet sammen i noget tid, og hun har fortalt ham, at hun er førtidspensionist, hvilket han virker til at tage ret cool.
Så slipper hun heldigvis for at breake det i løbet af aftenen.
Hun ved, at sådan en udmelding risikerer at lægge en dæmper på stemningen, men det er svært at drible uden om at fortælle den del om sig selv, når sygdommen fylder så meget i ens liv.
Han træder ind, de hilser og aftenen forløber på mange måder fint, selv om meget af tiden går med at snakke om børn på grund af hans job som skolelærer.
Nanna gør sig umage med at snakke med, selv om hun ikke er ret interesseret i emnet.
Da de siger farvel, prøver han at kysse hende, mens de krammer.
Hun har ikke lyst til at kysse, og det hele ender lidt akavet, da hun afviser ham.
- Vi siger ikke så meget.
Så skilles vi.
Vi skrev lidt sammen bagefter, men det skulle ikke føre til mere mellem os, siger 29-årige Nanna Marinussen.
Bagefter har hun tænkt på, om det var hendes stempel som førtidspensionist, der gjorde, at hans interesse forsvandt.
Eller om hun bare skulle have accepteret det kys og set, hvad det førte med sig.
- Jeg finder aldrig ud af det, og det går mig faktisk lidt på, selv om det er en relation, jeg ikke har længere.
Det er et godt billede på, hvordan jeg har det med kærligheden.
Jeg har svært ved at finde ud af, hvad jeg selv vil.
Nanna har været syg, siden hun var barn, så hun har haft god tid til at forberede sig mentalt på det liv, hun lever nu som voksen.
Det er den sjældne gigtsygdom systemisk sklerodermi, der gør, at hun ikke kan arbejde, og hun har måttet sige farvel til drømmen om at drive et lille kunstgalleri, hvor hun selv kunne sætte tempoet.
Hun har været på førtidspension siden september 2018 efter nogle år på kontanthjælp med et praktikforløb, hun ikke kunne gennemføre, og et ressourceforløb på lidt under et år.
Sygdommen giver hende stivhed i kroppen, hun har et ekstremt lavt energi- og aktivitetsniveau, og som 23-årig fik hun indopereret en pacemaker, der regulerede hjerterytmen.
Den er siden skiftet ud med en enhed, der støder hjertet i gang, når det pumper uregelmæssigt.
Nannas ansigtstræk forandrer sig, fordi sygdommen får huden til at stramme op.
Læberne bliver smallere, tænderne i overmunden blottes og øjnene virker større, når huden omkring dem trækker sig tilbage.
De seneste tre år er det blevet værre på den front.
Omstændighederne tvinger hende til at leve et stille liv, og blandt andet derfor har hun over de seneste år taget 12-15 kilo på.
- Jeg er ikke længere det lille nips, jeg var i slutningen af teenageårene.
Da var jeg ikke begrænset af noget som helst, når jeg gik i byen, siger hun og tænker tilbage på de aftener, da hun regerede dansegulvet på Boogie Dance Café i Odense, hvor selveste Kim Larsen indimellem også dukkede op til en smøg og en øl.
Det var tit torsdag, fredag og lørdag, for hun boede i en lejlighed skråt over for cafeen, og ellers hang hun tit ud i Munke Mose, hvor hun drak øl og spiste krydderboller med veninderne.
Den ubekymrede ungdom virker uendelig fjern nu.
De vilde dage kommer aldrig tilbage.
Nanna bor i et rækkehus i udkanten af Odense med sin kat Bob, der har noget mere energi til at udforske verden end sin ejer.
Det gør Nanna til en del af en stigende tendens herhjemme, for tal fra Danmarks Statistik viser, at stadigt flere førtidspensionister mellem 18 og 29 år bor alene.
Det kan der selvfølgelig være mange forskellige årsager til.
For Nanna er det et mere eller mindre bevidst valg, for hun tror godt, hun kan finde en mand, hvis hun virkelig vil og gør en hæderlig indsats.
Hun har bare svært ved at sige, om hun overhovedet har lyst til at have en kæreste, eller om hun har det bedre ved at være alene, så hun kan bruge sin begrænsede energi på veninderne, Instagram-fællesskabet 'Kroniske Influencers' og podcasten 'Kroniker Klubben', der begge handler om hendes sygdom og livet generelt.
Alting skal prioriteres.
Indimellem ønsker hun sig én at dele livet med - andre gange nyder hun ensomheden, fordi det på mange måder fungerer bedst for hende på den måde, når hun bestemmer alting selv.
Nannas hjem bærer præg af, at her bor en kvinde, der opholder sig i huset det meste af døgnet.
Det er meget personligt indrettet med masser af ting med små historier fra hendes liv, og hun elsker det meste ved stedet, fordi det er ’tivoli’seret’ og farverigt.
De brune trædøre med grå plastikhåndtag håber hun imidlertid på at få råd til at skifte, for de irriterer hendes blik, og på væggene kan man se, at Nanna ikke altid har energi til at færdiggøre sine projekter.
Den lyserøde farve i stuen mangler i hjørnerne og langs lofterne, og i køkkenet er det kun halvdelen af en væg, der er skiftet fra neutral hvid til lyseblå.
Malerbøtte og pensler står klar på en skammel til den dag, hun kan overskue at gøre det færdigt.
- Jeg smadrer min dag, hvis jeg bruger for meget energi ad gangen, så det er udskudt på ubestemt tid lige nu, siger hun.
Lige dér savner hun indimellem en mand, som kan klare nogle af de praktiske opgaver.
- Min sygdom påvirker stort set alt i mit liv, og det med energien er det værste, siger Nanna, mens hun smører peanutbutter og drysser salt på en skive rugbrød og hælder kogende vand i en rød kop med egyptisk hibiscus-te.
Klokken er 9.
50, da vi besøger hende, og det her er usædvanligt tidligt for hende at være oppe og i gang på en mandag.
Hun har brug for minimum ti timers søvn hver nat, og når hun vågner, er kroppen som regel ’stiv og gammel’, som hun siger.
Alene det at hive den tunge dobbeltdyne til side er en udfordring, hvor hun virkelig skal lægge kræfter i.
Hvis hun skal ud at køre bil, må hun for en sikkerheds skyld vente på, at nakken er varmet op, så hun kan dreje hovedet ordentligt, og skraldeposen lader hun stå ved døren, så hun ikke skal hen forbi affaldscontaineren på vejen op til p-pladsen.
Ilten skal bruges optimalt.
Nogle dage er hendes vildeste aktivitet at gå ind i sofaen, tænde fjernsynet og 'binge' serier.
Andre dage kan hun klare en del, og det er sådan noget, en mand skal kunne acceptere, hvis han vil være sammen med hende.
- Jeg ved slet ikke, hvordan jeg er i et forhold.
Måske er jeg helt umulig, når det kommer til stykket, fordi jeg er forsvundet i mit eget selskab gennem årene.
Nanna har nogle forliste forhold bag sig.
Af forskellige årsager er det altid gået galt, men det har ikke haft noget at gøre med hendes sygdom, og titlen som førtidspensionist kom som nævnt først i september.
Det er en del af hende nu, og det har hun skullet vænne sig til, ligesom en mand skal vide, hvad han går ind til.
Hun vil ikke have en kæreste for enhver pris.
- Skal jeg have en kæreste, skal det være én, der virkelig er der for mig rent følelsesmæssigt.
Jeg ved, at der kommer flere ture i karussellen i forhold til min sygdom, og jeg vil ikke risikere at ligge på sygehuset og have en mand, der skrider fra det hele.
Den slags skal han kunne rumme.
Nanna mødte den kyssende skolelærer gennem Tinder, hvor hun også senere lærte en anden mand at kende, som hun aldrig nåede at møde.
Det virkede ellers både lovende og spændende, for han var fra Færøerne, hørte rockmusik og havde lidt ekstra kilo på sidebenene.
- Han kunne også lide at ligge på sofaen og spise pomfritter.
Det er en god type i mit hoved, for så er vi ligesom samme sted.
Men han forsvandt ud af det blå.
Holdt bare op med at svare.
Det er oplevelser som den, der gør, at Nannas tvivl tager til i styrke.
- Måske er jeg blevet gammel, men jeg forstår ikke, hvorfor man misbruger et andet menneskes tid på den måde.
Jeg synes, mange stiller urimelige krav til en potentiel kæreste.
Man 'ghoster' hinanden for selv helt små ting, og det er super overfladisk.
Et svipe - så er man væk.
- Hvad gør du selv?
- Jeg tager mig altid tid til at forklare, hvorfor jeg ikke synes, der skal være noget imellem os.
Alt andet er respektløs.
Desværre har jeg den dobbeltmoralske holdning, at jeg ikke selv kan forestille mig at have en kæreste med et handicap eller som sidder i kørestol.
Nanna var blevet anbefalet handicap-dating, men det afviste hun.
- Jeg er flov over at sige det højt, men det var af totalt egoistiske og tarvelige årsager.
På den måde kan jeg sagtens forstå nogle mænds reaktion, når de får at vide, at jeg er førtidspensionist.
Nanna har ikke sjældent tænkt, om en mulighed for hende er at finde en mand, der rent følelsesmæssigt er der for hende, men som gerne må 'tage på eventyr', som hun kalder det.
Altså - være sammen med andre kvinder.
Så han kan bestige et bjerg og komme udmattet hjem og ligge ved siden af hende på sofaen.
Hun ved godt, det er en kontroversiel tanke, men den bliver bare ved at poppe op i hendes hoved.
- Jeg ville sikkert have svært ved ikke at være både jaloux og ked af det, hvis den mand, jeg elsker, ligger og knalder en anden.
- Det er ikke et drømmescenarie, men når det fungerer for andre med åbne forhold, kan det vel også fungere for mig.
At han ikke skal committe sig fuldstændigt - bare han altid vender hjem til basen, siger Nanna på en måde, så man ikke er i tvivl om, at hun mener det, selv om det er sagt med det dér velkendte 'blink i øjet'.
- Jeg har mødt mange kronisk syge, der har ondt af dem selv.
Det forstår jeg godt - jeg har det bare ikke sådan.
Jeg har haft mange år til at vænne mig til det her, og jeg siger aldrig 'fuck mit liv', for jeg vil ikke have det sådan, siger Nanna Marinussen.
Hun plejer at sige, at hun har et rummeligt fundament, og derfor tager hun det meste med oprejst pande, selv om hun grundlæggende er ked af den situation, hun befinder sig i.
Hun kan sagtens blive skidesur i pressede situationer, hvor ingenting fungerer, men hun er også taknemmelig over en masse ting.
Tiden må vise, om der pludselig dumper en mand ned i hendes liv, og så tager hun den derfra.
- Jeg joker tit med, at pizzabuddet og postbuddet er de eneste mænd, jeg ser regelmæssigt.
Ja, og indimellem er buddet en kvinde.
FacebookTwitterKopier linkEmner:Odense|Sygdomme og lidelser|Sundhed og velvære|Danmarks Statistik|Instagram




