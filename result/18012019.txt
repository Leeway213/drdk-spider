https://www.dr.dk/nyheder/politik/kobte-kvote-ansogninger-bekymrer-minister

PolitikKøbte kvote to-ansøgninger bekymrer ministerFor 1200 kroner kan studerende få en virksomhed til at skrive deres kvote to-ansøgning.
Uddannelses- og forskningsminister Tommy Ahlers er ikke tilhænger af, at personer køber sig til kvote to-ansøgninger (ARKIV).
18.
jan.
2019 kl.
21.
56Bemærk: artiklen er mere end 30 dage gammelLæs opFor de aspirerende studenter, der vil optages gennem kvote to på en videregående uddannelse, er der kommet et nyt tilbud, der kan gøre vejen kortere.
Virksomheden Go Kvote 2 tilbyder at skrive en skræddersyet motiveret ansøgning, der angiveligt skal hjælpe med at komme gennem nåleøjet.
Men den nye forretning har hævet øjenbrynene hos uddannelsesministeren.
Minister: Man skal selv lave sin ansøgningHvis man ønsker en ansøgning fra Go Kvote 2, betaler man 1200 kroner, forklarer Mads Koch Petersen, der er medstifter af Go Kvote 2.
- Vi får nogle informationer om, hvad du har lavet, og hvorfor du gerne vil læse den her studielinje.
Så sætter vi dig i kontakt med en skribent, som vi har hyret.
Skribenterne er ofte uddannet inden for kommunikation eller journalistik eller inden for det specifikke felt, som den pågældende uddannelse uddanner til, fortæller Mads Koch Petersen.
Uddannelses- og forskningsminister Tommy Ahlers (V) har ikke haft mulighed for at gennemgå hele Go Kvote 2's forretningsmodel.
Men umiddelbart synes han, at det ser ud til, at virksomheden går længere, end han synes om.
- Det ser ud til, at det kammer lidt over, og at de (Go Kvote 2, red.
) skriver ansøgningen.
Så kommer det til at handle om, hvem der kender det firma og har råd til at betale for det.
Det skal det ikke, siger Tommy Ahlers.
Tommy Ahlers understreger, at han ikke umiddelbart kan se, at Go Kvote 2 gør noget forbudt.
- De gør ikke noget ulovligt.
Men jeg kan godt blive forarget.
Studerende, der vil bruge kvote to, de skal altså lave ansøgningen selv, siger Tommy Ahlers.
Læs også:Sådan køber elever opgaver på nettet/ritzau/FacebookTwitterKopier linkEmner:Tommy Ahlers (politiker)|Venstre|Uddannelse|Videregående uddannelser|Erhverv




https://www.dr.dk/sporten/tennis/100-personer-efterforskes-i-stor-belgisk-matchfixing-sag-i-tennis

Tennis100 personer efterforskes i stor belgisk matchfixing-sag i tennisBelgisk politik forsøger stadig at optrevle et bandenetværk, der formodes at stå bag matchfixing i tennis.
Efterforskningen i sagen trækker tråde til seks øvrige lande, som er Bulgarien, Slovakiet, Tyskland, Holland, Frankrig og USA.
18.
jan.
2019 kl.
20.
21Bemærk: artiklen er mere end 30 dage gammelLæs op100 personer med mulig forbindelse til matchfixing i tennis bliver i øjeblikket efterforsket i Belgien.
Det oplyser anklagemyndigheden i Belgien fredag ifølge nyhedsbureauet AFP.
- Sagen involverer en meget struktureret bande fra det østlige Europa, som opererer fra Belgien med tenniskampe som speciale.
Læs også:28 tennisspillere anholdt for matchfixing i Spanien- De fokuserer på lavere rangerede kampe, hvor det er nemmere at svindle, siger Eric Van Duyse, der er talsmand for anklagemyndigheden.
Det drejer sig typisk om Challenger Touren eller i Futures-turneringer, som er et stykke fra øverste niveau.
Trækker tråde til flere landeIfølge talsmanden har efterforskningen tråde til seks øvrige lande, som er Bulgarien, Slovakiet, Tyskland, Holland, Frankrig og USA.
Læs også:Forslag mod matchfixing: Forbyd live-resultater i de lavere tennisrækkerTo franske spillere blev anholdt i sidste uge, før de skulle spille en kamp i double i en mindre turnering i Bressuire i Frankrig.
De fire spillere blev dog løsladt onsdag, men bliver stadig efterforsket, da de mistænkes for at have taget imod bestikkelse i forbindelse med kampe i en anden mindre turnering.
Ifølge fransk politi er der tale om spillere, der jagter en professionel ATP-karriere, men som i øjeblikket er uden for det fornemme selskab.
Læs også:Belgisk politi anholder 13 i sag om matchfixingIfølge AFP kan beløbene for bestikkelse i forbindelse med kampe i disse turneringer nå op på 3000 euro (cirka 22.
000 kroner), mens præmiepengene for at vinde de mindre turneringer ofte er på omkring 2000 euro (cirka 15.
000 kroner).
Flere sigtede i sagenSeks medlemmer af banden, som mistænkes for at stå bag matchfixing-netværket, er allerede sigtet i sagen, mens den formodede leder er varetægtsfængslet.
Læs også:Danmarks Idrætsforbund opfordrer til hårdere straffe for matchfixingI juni i 2018 rejste de belgiske myndigheder anklage mod fem armeniere i en sag om matchfixing i tennis.
Det skete, efter at 13 personer blev anholdt i Belgien, da politiet slog til på 21 adresser i landet, mens der var lignende politiaktioner i Tyskland, Frankrig, Bulgarien, Slovakiet, Holland og USA.
Læs også:Der er problemer med matchfixing i tennisI oktober i fjor sigtede anklagemyndigheden i Belgien 19 personer i en sag om mulig matchfixing i belgisk fodbold efter razziaer blandt belgiske klubber, herunder store klubber som Anderlecht, Standard Liege og Club Brugge.
I alt blev der foretaget 44 ransagninger i Belgien samt yderligere 13 i alt i Frankrig, Luxembourg, Cypern, Montenegro, Serbien og Makedonien.
/ritzau/FacebookTwitterKopier linkEmner:Belgien|Frankrig|Tennis|Økonomisk kriminalitet|Kriminalitet




https://www.dr.dk/sporten/haandbold/vm-herrer/tung-reklamebande-vaelter-under-spansk-traening-flere-vm-spillere-er

VM herrerTung reklamebande vælter under spansk træning: Flere VM-spillere er kommet til skadeFlere spanske håndboldspillere måtte på hospitalet, da en reklamebane væltede ned over dem.
Uheldet er gået værst ud over målmanden Rodrigo Corrales Rodal ARKIV.
Af Kasper Heide Lund og /ritzau/18.
jan.
2019 kl.
19.
36 | opdateret 18.
jan.
2019 kl.
20.
09Bemærk: artiklen er mere end 30 dage gammelLæs opDe spanske landsholdsspillere ved VM i håndbold var yderst uheldige fredag, da en reklamebande væltede og skadede flere af spillerne.
Det skriver TV 2 Sport.
Ulykken skete fredag aften, da en tung LED-reklamebande på den ene langside i Lanxess Arena i Köln væltede og ramte tre-fire spillere, oplyser holdleder Iker Romero.
Værst gik det ud over andenmålmanden Rodrigo Corrales Rodal, der efterfølgende fik is på knæet.
- Der skete noget.
Jeg ved ikke hvorfor, men banden væltede over mig.
Jeg har en smule smerter, men jeg tror, Rodrigo har mere ondt, siger Aitor Arino Bengoechea til TV 2 Sport.
Læs også:VIDEO Spansk stjernekeeper har spændt flitsbuen: To pletskud fra mål til mål- Jeg ved ikke, hvad der skete.
Lortet væltede ned over mig.
Jeg håber, jeg er klar til i morgen, siger han med henvisning til kampen mod Frankrig, udtaler den spanske keeper.
Til det spansk håndboldforbunds hjemmeside siger landsholdslæge Juan José Muñoz Benito, at Rodrigo Corrales Rodal har fået et hårdt slag.
- Det, som bekymrer mig mest, er, at han får et vrid i knæet, da han forsøger at undgå den faldende bande.
Knoglen har det umiddelbart godt.
Han vil have ondt i morgen, men vi håber, at han allerede kan være klar til kampen imorgen.
- Aitor Arino har også fået et lille slag.
Men det har ikke kostet meget mere end en hudafskrabning på foden, siger lægen.
I de kommende timer vil man undersøge Rodrigo Corrales for at få en endelig diagnose, oplyser det spanske forbund.
Episoden medførte også, at spanierne med det samme stoppede træningen.
De friske spillere lavede nogle udstrækningsøvelser, inden resten af træningen blev aflyst.
Iker Romero oplyser til TV2 Sport, at de tilskadekomne er blevet kørt på hospitalet, hvor deres skader nu skal undersøges.
FacebookTwitterKopier linkEmner:TV 2 Sport|TV 2 (tv-kanal)|Ulykker|Håndbold|Frankrig




https://www.dr.dk/nyheder/udland/trump-planlaegger-nyt-moede-med-kim-jong-un

UdlandTrump planlægger nyt møde med Kim Jong-unMødet mellem USA's præsident og den nordkoreanske leder skal finde sted i februar, meddeler Det Hvide Hus.
Den amerikanske præsident mødes med den nordkoreanske delegation, der i øjeblikket er på besøg i Washington.
Af Louise Brodthagen Jensen18.
jan.
2019 kl.
20.
06Bemærk: artiklen er mere end 30 dage gammelLæs opDonald Trump har planer om at mødes med Nordkoreas leder, Kim Jong-un, inden udgangen af februar.
Det meddeler Det Hvide Hus her til aften, efter et halvanden time langt møde mellem USA's præsident og en nordkoreansk delegation, der er ankommet til Washington for at diskutere atomnedrustningen på den koreanske halvø.
Det Hvide Hus’ pressetalsmand, Sarah Huckabee Sanders, har bekræftet, at Trump og den nordkoreanske general Kim Young-chol diskuterede forholdet mellem de to lande samt processen med at opnå en komplet og endegyldig atomnedrustning.
Hvor det andet topmøde mellem Trump og Kim Jong-un finder sted, vil blive offentliggjort på et senere tidspunkt.
Vil afslutte atomprogrammetTidligere på dagen mødtes også USA’s udenrigsminister, Mike Pompeo, og USA's særlige udsending i Nordkorea, Stephen Biegun, med Kim Young-chol - et møde, der ifølge Det Hvide Hus førte til en "god diskussion”, rapporterer tv-stationen CBS.
USA's udenrigsminister, Mike Pompeo, ses her med Kim Yong Chol, der er Nordkoreas ledende forhandler, når det gælder atompolitik.
Det er syv måneder siden, Donald Trump mødtes med Nordkoreas leder Kim Jong-un til et historisk møde i Singapore, hvor de to parter blev enige om at "arbejde mod en komplet atomnedrustning af den koreanske halvø".
Det har dog stået noget uklart, hvor meget skred i processen der egentlig har været, så det er på høje tid, at der bliver afholdt et nyt møde, lyder det fra fra FN's generalsekretær António Guterres.
- Vi mener, det er på høje tid, at forhandlingerne mellem USA og Nordkorea for alvor bliver genoptaget, og at der bliver tegnet en klar plan for atomnedrustningen på den koreanske halvø, siger Guterres her til aften.
Nordkorea stadig en trusselIfølge Donald Trump er forberedelserne til et nyt møde mellem ham og Nordkoreas leder i gang, og umiddelbart efter topmødet i Singaore i sommer erklærede han, at Nordkorea ikke længere er en trussel.
Så sent som i dag har USA dog præsenteret den nye strategi for landets missilforsvar, og her står det klart, at Nordkorea stadig betragtes som en "ekstraordinær trussel".
Nordkorea har krævet, at USA fjerner de hårde sanktioner, landet er pålagt, og kræver en stikkerhedsgaranti fra amerikanerne, før man for alvor vil indstille sine atom - og missiltest.
I sin årlige nytårstale slog Kim Jong-un fast, at landet er tvunget til at “finde nye veje”, hvis USA fastholder sanktionerne og forlanger handling fra Pyongyang uden selv at komme til forhandlingsbordet igen.
Den nordkoreanske leder mødtes for nylig med den kinesiske præsident Xi Jingping, ligesom også et møde den sydkoreanske præsident, Moon Jae-in, forventes at finde sted inden for nær fremtid.
FacebookTwitterKopier linkEmner:António Guterres (politiker)|Donald Trump (politiker)|Nordkorea|CBS Corporation|Militærudstyr




https://www.dr.dk/nyheder/udland/df-afviser-nyt-eu-forslag-det-er-et-korstog-mod-eu-skeptikerne

Valg til Europa-ParlamentetSe temaUdlandDF afviser nyt EU-forslag: Det er et 'korstog' mod EU-skeptikerneMan kan sagtens være EU-skeptisk og leve op til EU's værdier, understreger De Radikale.
Anders Vistisen fra det EU-skeptiske Dansk Folkeparti mener ikke, at økonomiske sanktioner er vejen frem for at fremme den demokratiske udvikling i alle EU-lande.
Af Per Bang Thomsen18.
jan.
2019 kl.
20.
40Bemærk: artiklen er mere end 30 dage gammelLæs opDer er tale om ”et usagligt korstog” mod EU-kritiske regeringer, når et flertal i Europa-Parlamentet nu vil straffe medlemslande, der ser stort på unionens grundlæggende retsstatsprincip.
Det mener Anders Vistisen, som er Dansk Folkepartis gruppeformand i Europa-Parlamentet.
Hvad går EU’s retsstatsprincip ud på?
EU bygger på retsstatsprincippet.
Det vil sige, at alle EU's tiltag bygger på traktater, der er blevet vedtaget frivilligt og på demokratisk vis af alle medlemslandene.
Det betyder, at lov og ret skal overholdes af et uafhængigt retsvæsen, og at EU-domstolens afgørelser skal respekteres af alle.
Retsstatsprincippet er sammen med et funktionelt demokrati og respekt for menneskerettigheder nogle af de kriterier, som alle lande i EU skal overholdeHvis EU-retten bliver krænket, kan man indlede en såkaldt artikel 7-procedure mod medlemslandet.
Hvis landets krænkelse af EU-værdierne er ”væsentlig og vedholdende”, kan det føre til, at landets stemmerettigheder i EU bliver suspenderet.
Kilde: EUSammen med sine to partifæller stemte han i går imod et nyt lovforslag fra Europa-Kommissionen, der blandt andet skal gøre det muligt at bremse eller skære i EU-støtten, hvis et medlemsland eksempelvis indskrænker domstolens uafhængighed eller ser gennem fingre med korruption.
Det har man blandt andet oplevet i lande som Ungarn og Polen, som begge bliver ledet af højrenationale regeringer, der ligesom Dansk Folkeparti er skeptiske over for den europæiske union.
- Som jeg ser det, handler det mest af alt om at ramme de lande, der tillader sig at have en anden holdning til EU end den, Europa-Kommissionen har.
Hvis ikke man kan lide projektet, skal man heller ikke have nogle penge, siger han.
Ifølge lovudspillet er det et uafhængigt panel af finans- og forfatningseksperter, der sammen med Europa-Kommissionen skal holde øje med medlemslandene.
Det er dog Europa-Parlamentet og medlemslandene, der skal udpege eksperterne, og derfor giver Anders Vistisen ikke meget for det.
- Alle lande gør ting, der er forkerte.
Men jeg forudser, at de lande, der er imod Kommissionen, vil blive vurderet hårdere end dem, der er følgagtige, siger han.
Læs også:Europa-Parlamentet vil straffe de EU-lande, der ser stort på retsstatenVil få modsatte effektEuropa-Kommissionen fremsatte forslaget sidste år, og det skete ifølge budgetkommissær Günther Oettingers for at "sikre EU's budget mod misbrug og bedrag".
Ifølge den finske europaparlamentariker Petri Sarvamaa, der har været en af Europa-Parlamentets ordførere på sagen, skal de nye regler være med til at styrke demokratiet i Europa.
- Demokrati er aldrig selvindlysende, men retsstatsprincipperne er den bedste måde at sikre demokratiet på, sagde Petri Sarvamaa onsdag under en debat i Strasbourg.
Men Anders Vistisen tror ikke, at det vil få hverken Polen og Ungarn, der er blevet kritiseret for at begrænse domstolenes magt og indskrænke ytringsfriheden, til at gå i en mere demokratisk retning, hvis EU smækker kassen for støttekroner i.
Snarere tværtimod.
- Ungarn vil noget andet, og sådan er det i et demokrati.
Det her vil blive brugt af de regeringer, der i forvejen føler, at EU er imod dem, til at underbygge deres påstand.
Det vil betyde, at både Victor Orban og Lech Kaczyński (EU-skeptiske ledere i henholdsvis Ungarn og Polen, red.
) vil blive genvalgt, og på den måde udstiller EU sin egen magtesløshed, når den vil lege overdommer, siger DF’eren, der sidder i samme gruppe i Europa-Parlamentet som det polske regeringsparti, Lov og Retfærdighed.
- En bedre demokratiske proces kan kun skabes nede- og indefra.
Det skal være rodfæstet, og det kan ikke løses på fem minutter med et hurtigt tiltag som dette.
Derfor vil det få den modsatte effekt.
Ungarns premierminister, Viktor Orban, er blevet kritiseret for at se stort på retsstaten.
R: 'Noget værre vrøvl'Både Polen og Ungarn blev medlem af EU i 2004.
Det var blot 15 år efter Berlin-murens fald, hvor begge lande havde stået på den kommunistiske side af muren.
Derfor kan det ifølge Anders Vistisen heller ikke komme bag på nogen, at de lande ikke har den samme demokratiske tradition, som man har i de gamle, vestlige EU-medlemslande.
- Vi skulle slet ikke have lukket de lande, der ikke var klar, ind.
De lande har ikke den samme rodfæstede, demokratiske proces som os, og det er jo ikke overraskende, at der er korruption i de lande.
Men det skulle vi have reflekteret over før, og derfor er forslaget hyklerisk, siger han.
Men at forslaget skulle være hyklerisk, afviser De Radikale, der stemte for Europa-Kommissionens forslag i går.
Og ifølge Morten Helveg Petersen, der sidder i Europa-Parlamentet for det EU-positive parti, er det ”noget værre vrøvl”, når Anders Vistisen påstår, at forslaget reelt handler om at ramme EU-skeptiske regeringer i Europa.
- Man er mere end velkommen til at være kritisk over for EU.
Men som medlemsland kan man ikke knægte EU’s grundlæggende værdier med åben pande og samtidig modtage midler fra unionen.
Det hænger simpelthen ikke sammen, siger han og fortsætter:- Derfor er der god fornuft i, at man nu vil ramme de lande på pengepungen.
Det skal have en konsekvens, når man ikke lever op til det sæt af værdier, man har skrevet under på for at blive en del af EU.
Den radikale europaparlamentariker Morten Helveg Petersen tror, at økonomiske sanktioner kan få en positiv effekt på EU-landene.
Tror på effektMorten Helveg Petersen tror i modsætning til Anders Vistisen, at det vil få en positiv effekt på den demokratiske udvikling, hvis man fra EU’s side lukker kassen i for de lande, der ikke overholder retsstatsprincippet.
- Det er ikke sådan, at Orban pludselig bliver fuldblodsdemokrat, og at alt i Europa vil komme til at fungere som i en dansk kommune.
Den demokratiske udvikling tager tid, men jeg tror, at loven vil have en effekt, siger den radikale politiker og fortsætter:- Ungarn modtager mange penge fra EU’s strukturfonde, og man skal ikke bare kunne modtage i pose og sæk, mens man samtidig bryder EU’s spilleregler.
Før Europa-Kommissionens lovforslag kan blive ført ud i livet, skal de først forhandles på plads mellem europaparlamentarikerne og medlemsstaternes regeringer i Ministerrådet.
Det er uvist, hvor EU-landenes regeringer står i forhold til spørgsmålet.
Både Ungarn og Polen har udtrykt kritik af det.
FacebookTwitterKopier linkEmner:Anders Primdahl Vistisen (politiker)|EU|Europa-Kommissionen|Ungarn|EU-forhold




https://www.dr.dk/sporten/haandbold/vm-herrer/dengang-de-olympiske-mestre-floppede-mod-ungarn-det-var-ekstremt

VM herrerDengang de olympiske mestre floppede mod Ungarn: ’Det var ekstremt dårligt’Danmark møder Ungarn i mellemrunden, og man skal kun to år tilbage for at finde det seneste opgør, hvor danskerne tabte til ungarerne ved VM.
Af Frederik Palle18.
jan.
2019 kl.
19.
26Bemærk: artiklen er mere end 30 dage gammelLæs opOL-guldet var blevet sikret på fornemste vis fem måneder forinden, og derfor var Danmark også blandt favoritterne til at vinde verdensmesterskabet i Frankrig i 2017.
Men sådan gik det ikke.
Det endte faktisk med en kæmpe fiasko for det danske landshold, der som storfavoritter mod Ungarn i ottendedelsfinalen aldrig fik gang i spillet og endte med at tabe 27-25 i en kamp, hvor ikke meget fungerede.
Læs også:Henrik Toft nærmer sig VM-truppen: 'Føler ikke der er lang vej igen'- Det er en kamp, som jeg egentlig bare gerne vil glemme, fordi det var en irriterende følelse.
Vi havde store ambitioner, fordi vi kom som forsvarende olympiske mestre, og så tabte vi til Ungarn.
Det var ekstremt dårligt.
Efterfølgende var vi virkelig frustreret over, at vi ikke engang kunne slå Ungarn, siger Casper U.
Mortensen.
Danmark kom dårligt fra start, hvor der blev brændt for meget i angrebet, og Ungarn fik nogle nemme mål i den anden ende, og selvom danskerne kom tilbage, så blev det aldrig en kamp, hvor noget fungerede over i en længere periode.
Og ifølge Mikkel Hansen var det ikke kun det spillemæssige, som havde problemer.
1.
Danmark – 4 point (+18 målscore)2.
Sverige – 4 point (+6)3.
Norge – 2 point (+6)4.
Ungarn – 1 point (-3)5.
Egypten – 1 point (-3)6.
Tunesien – 0 point (-24)Læs også:Du kan se Danmarks kampe ved VM i håndbold på DR og TV2- Det var med en anden træner, og jeg synes ikke, at vores udstråling til den slutrunde var særlig god.
Jeg kan fornemme og se en helt anden spilleglæde ved denne slutrunde.
Men det burde der også være foran 15.
000 danske tilhængere, forklarer Mikkel Hansen.
Lørdag mødes de to nationer så igen, og endnu engang er det danskerne, som går ind til kampen som klare favoritter.
Men Ungarn slog danskerne i en testkamp lige op til slutrunden, og resultatet fra sidste VM-slutrunden har givet dem selvtillid.
Læs også:VIDEO Tog en svingom med en nordmand: Lauge dansede sin modstander rundtosset- Det gør, at der er en tro hos ungarerne på, at de sagtens kan vinde kampen, og det betyder også, at vi ved, at hvis vi pisser ved siden af, så sidder de i struben på os.
Så vi skal ind og levere en toppræstation igen, forklarer Henrik Møllgaard.
Kampen mellem Danmark og Ungarn spilles klokken 20.
15 på lørdag, og den kamp kan ses på DR1 eller lyttes til i LIGA på P3.
FacebookTwitterKopier linkEmner:Casper U.
Mortensen (håndboldspiller)|Henrik Møllgaard (håndboldspiller)|Ungarn|DR1|De Olympiske Lege




https://www.dr.dk/nyheder/udland/paa-med-staalhjelmen-tysk-hoejreparti-i-efterretningstjenestens-soegelys

Udland'På med stålhjelmen' - Tysk højreparti i efterretningstjenestens søgelysPersoner og grupper med tilknytning til AfD skal undersøges for højreekstremisme.
En tysk karnevalsvogn gør nar ad AfD-leder Alexander Gauland.
Af Michael Reiter18.
jan.
2019 kl.
18.
46Bemærk: artiklen er mere end 30 dage gammelLæs opMultikulturelle samfund kaldes „multikriminelle“.
Hitlers forbrydelser beskrives som blot en ”fugleklat” på tysk historie.
Og hvis de politiske mål ikke kan indfries på anden vis, så er det ”på med stålhjelmen” – underforstået: Så er voldelig revolution en mulighed.
© Type 1DR’s korrespondent i Tyskland Michael ReiterMichael Reiter er DR Nyheders korrespondent i Tyskland.
Han dækker de tysksprogede lande på dr.
dk og DR's kanaler på tv og radio.
Læs mereFor den tyske indenrigsefterretningstjeneste, Bundesverfassungsschutz (BfV), er den slags udtalelser tegn på fremmedhad, relativering af nazitiden og foragt for demokratiets principper.
Det fremgår af en 436 sider stor, intern rapport, som er sluppet ud til den tyske presse.
BfV har gennemset, transkriberet og analyseret 182 taler – svarende til 80 timers videomateriale - fremført af politikere fra Tysklands indvandrings- og islamkritiske parti, Alternative für Deutschland (AfD).
Efterretningstjenestens eksperter har været inde at se på 80 partifunktionærers Facebook-profiler – og på siderne for politiske undergrupper som den højrenationalistiske ”Der Flügel” (”Fløjen”), ”Patriotischer Plattform” og AfD-ungdomsbevægelsen ”Junge Alternative”.
Læs også:Merkels afløser skal stoppe vælgerflugt efter flygtningekrisenTilsviner regeringenOg der findes synspunkter i talerne og på nettet, som ifølge rapporten rummer ”første tydelige tegn på strømninger i partiet, der strider mod de liberale, demokratiske principper” i Tyskland.
Ydermere gør frontfigurer i AfD løbende brug af begreber med ”genkendelige paralleller til en højreekstremistisk diskurs.
”Et eksempel stammer fra det såkaldte Kyffhäusertreffen – et politisk stormøde, der hvert år arrangeres af den indflydelsesrige gruppering ”Der Flügel”.
I sin hovedtale på mødet sidste år fastslog AfD-partiformand Alexander Gauland:- Regeringen vil have, at vi alle skal arbejde for indvandrerne.
Så de kan sætte børn i verden i fred og ro – og fuldende udskiftningen af vores befolkning.
AfD's ledelse, Alice Weidel og Alexander Gauland.
Forestillingen om, at regeringen har en skjult plan om at udskifte den tyske befolkning med mennesker af anden etnicitet, er en kendt højreekstremistisk konspirationsteori, som Alexander Gauland overtager.
Og den flirt med ekstremistiske synspunkter ser man gang på gang, fastslår BfV.
Blandt andet derfor fastlog efterretningstjenesten i denne uge, at man fremover vil se AfD nærmere efter i sømmene – med henblik på muligvis at overvåge dele af partiet.
I første omgang vil man især rette fokus mod ”Der Flügel” og dens kontroversielle frontfigur Björn Höcke, men også mod ungdomsbevægelsen "Junge Alternative", som ifølge rapporten ”vender sig mod demokratiske principper” og løbende ”tilsviner regeringen og hele det politiske system.
”Informater i miljøetNår BfV remover vil behandle AfD som ”Prüffall” – anledning til en nærmere undersøgelse – så betyder det, at man vil fortsætte dokumentationen af politikeres offentlige udtalelser og aktioner.
I forhold til ”Der Flügel” og ”Junge Alternative” går efterretningstjenesten et skridt videre.
Begge grupper ses som ”Verdachtsfall”, og er dermed under decideret mistanke for at være højreekstremister.
Dermed er de to grupperinger tættere på at blive overvåget, for eksempel idet efterretningstjenesten aflytter dem eller sluser informanter ind i miljøet.
BfV understreger, at man ikke ønsker at mistænkeliggøre hele partiet, som er Tysklands tredjestørste.
For eksempel rummer AfDs partiprogram ifølge rapporten ”ingen faktiske tegn på bestræbelser i strid med liberale, demokratiske principper.
”Ikke desto mindre kan efterretningstjenestens undersøgelse – og lækket af rapporten – skade AfD i et vigtigt politisk år.
En aktivist i AfD-heldragt udleverer valgmateriale i 2017.
Panikken breder sigTyskland står i 2019 overfor et valg til Europa- Parlamentet og fire tyske delstatsvalg.
Ved flere af dem står AfD til massiv fremgang.
I delstaten Sachsen kan partiet muligvis tage regeringsmagten fra Angela Merkels kristendemokratiske parti CDU.
Men hvis opfattelsen breder sig i den tyske offentlighed, at AfD er – i hvert fald delvist – højreekstremistisk, så kan det i den grad spænde ben for partiets politiske ambitioner.
Og det får panikken til at brede sig i partiet.
Flere af AfDs frontfigurer, blandt andre partiformand Alexander Gauland, ser sig selv som ofre for et politisk rænkespil.
De mener, at Tysklands regering har pudset efterretningstjenesten på AfD for at ødelægge partiets chancer ved de kommende valg.
Faktum er dog, at undersøgelsen af dele af AfD har været på vej gennem længere tid, og at enkelte politikeres kontroversielle synspunkter og udtalelser løbende bliver vendt og drejet i de tyske medier.
Efterretningstjenestens konklusioner rummer altså ingen overraskelser.
Men de kan ses som et officielt stempel på, at dele af AfD er på kant med den tyske forfatning.
Og timingen er selvfølgelig uheldig.
Udbryderen André Poggenburg har lanceret et parti, der ligger til højre for AfD.
Det hedder Aufbruch deutscher Patrioten (AdP).
I den mere midtsøgende del af AfD mærker man dog en voksende erkendelse af, at de stærkt højreorienterede strømninger udgør et reelt problem.
Og derfor ser nogle partimedlemmer efterretningstjenestens undersøgelse som en chance for at få ryddet op i partiet.
Idet man skiller sig af med kontroversielle politikere og grupperinger, kan man måske normalisere partiet og gøre det mere attraktivt for større befolkningsgrupper.
Omvendt risikerer man måske, at partiet falder fra hinanden og dermed trækker færre stemmer.
Senest er den nationalistiske politiker André Poggenburg brudt ud af AfD.
Han forsøger nu at danne et nyt parti til højre for AfD.
FacebookTwitterKopier linkEmner:Alexander Gauland (politiker)|Alternative für Deutschland|Angela Merkel (politiker)|Tyskland|Efterretningstjenester




https://www.dr.dk/nyheder/indland/overblik-hvad-maa-man-dele-paa-nettet-og-hvad-er-straffen

Dansker og nordmand dræbt i MarokkoSe temaIndlandOVERBLIK Hvad må man dele på nettet, og hvad er straffen?
På det seneste har flere sager vist, at det kan koste dyrt at dele for eksempel krænkende videoer.
-Slet beskeden og lad være med at se videoen, lyder opfordringen fra lektor i strafferet, Henning Fuglsang Sørensen.
Af Kevin Ahrens18.
jan.
2019 kl.
19.
03Bemærk: artiklen er mere end 30 dage gammelLæs opDer er grænser for, hvad man må dele på nettet.
Det har myndighederne slået fast flere gange på det seneste.
Sidste år blev 1000 unge sigtet for at have delt to videoer med seksuelt krænkende optagelser af en 15-årig pige og en 15-årig dreng, hvilket en 20-årig mand blev fundet skyldig i af Højesteret.
Nu har Anklagemyndigheden så også gjort det klart, at det kan have været strafbart at dele den meget omtalte drabsvideo, der angiveligt viser drabet på enten danske Louisa Vesterager Jespersen eller norske Maren Ueland i Marokko.
Straffelovens § 264dMed bøde eller fængsel indtil 6 måneder straffes den, der uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget offentligheden.
Bestemmelsen finder også anvendelse, hvor meddelelsen eller billedet vedrører en afdød person.
Stk.
2.
Foreligger der under hensyn til oplysningernes eller videregivelsens karakter og omfang eller antallet af berørte personer særligt skærpende omstændigheder, kan straffen stige til fængsel indtil 3 år.
Der er dog meget delte meninger om, hvor grænsen går.
Forfatter og blogger Jaleh Tavakoli fortryder for eksempel ikke, at hun delte drabsvideo, selv om hun nu altså risikerer at blive straffet.
Læs også:Blogger delte link til drabsvideo fra Marokko: 'Langt ude, det kan være strafbart'Men hvad siger loven, og hvor går grænsen?
Det svarede Henning Fuglsang Sørensen, lektor i strafferet på Syddansk Universitet, på, da brugerne på DR.
dk kunne stille ham spørgsmål her til formiddag.
Her er hans svar på nogle af de mest stillede spørgsmål om den pågældende drabsvideo:Er det ulovligt at have set den?
- Jeg kan ikke umiddelbart komme i tanke om en bestemmelse, som skulle kunne bruges til at straffe den, der "kun" har set videoen.
Hvad skal man gøre, hvis man får videoen sendt?
Du kan risikere at blive straffet for at dele videoen.
Ikke for at modtage den eller se den.
Så du skal slette beskeden og lade være med at se videoen.
Hvad er straffen for at dele drabsvideoen?
Hvad straffen bliver, tør jeg ikke gætte på.
Vi har mig bekendt jo aldrig haft en lignende sag, så det er svært at have ret meget at sammenligne med.
Men der kan straffes med bøde eller fængsel indtil 6 måneder, med mindre domstolene når frem til, at der er tale om skærpende omstændigheder.
Så vil straffen kunne stige til fængsel i 3 år.
Henning Fuglsang Søren giver svar på, hvad der kan være ulovligt, når det handler om deling af indhold på nettet.
(© dr)Kan man straffes, hvis man omtaler indholdet af videoen?
Det er faktisk et rigtigt svært spørgsmål.
Bestemmelsen siger, at det er strafbart at videregive "meddelelser eller billeder", så hvis omtalen bliver meget detaljeret, så kunne det måske godt komme ind under bestemmelsen.
Helt generelle omtaler, vil jeg mene, ligger udenfor bestemmelsen, men det er virkelig en gråzone.
Er det også strafbart at have sendt billeder fra videoen?
Det er uden betydning, om videoen eller billeder fra videoen deles.
Hvornår må myndighederne kigge i mine beskeder?
Hvis man ønsker at se, hvilke beskeder der ligger på en telefon eller en computer, så er der tale om ransagning.
Det er muligt at foretage ransagninger i sager om overtrædelse af straffelovens § 264 d.
Det drejer sig om at beskytte den afdøde og især den afdødes familie mod at have en sådan voldsom og dybt krænkende video liggende på nettet.
Henning Fuglsang Sørensen, lektor i strafferet, SDUKan det være udbredelse eller støtte til terrorisme at dele denne type videoer?
Det er nok at trække den lovlig langt - i hvert fald hvis videoen alene deles for sensationens skyld.
Hvis den deles som en hyldest til Islamisk Stat for for eksempel at få flere til at bakke op om organisationen, så kunne det nok godt være omfattet.
Hvilken rolle spiller tid?
Kan det for eksempel være ulovligt at dele film med henrettelser af udenlandske kz-fanger fra Anden Verdenskrig?
Tiden kan have betydning i forhold til forældelse.
En deling, der er sket for mere end to år siden, kan ikke straffes, fordi den er forældet.
Tidspunktet for optagelsen betyder ikke noget.
Det afgørende for, om man må dele en film med kz-fangerne, vil derfor være spørgsmålet om, hvorfor den deles - altså om delingen er berettiget.
Og så selvfølgelig om de pågældende kz-fanger overhovedet kan identificeres eller genkendes.
En blogger begrunder sin deling af drabsvideoen med oplysning.
Er journalister også dækket af §264 d, og kan man påberåbe sig uvidenhed med hensyn til de efterladtes ønsker?
Der er faldet rigtig mange domme, hvor redaktører og journalister er dømt for at have overtrådt § 264 d, så de er i høj grad også omfattet af bestemmelsen - også selv om de selvfølgelig kan henvise til pressens ytringsfrihed.
Uvidenhed om de afdødes ønsker er uden betydning.
Bestemmelsen trækker grænsen ved billeder og dermed video, som viser den forurettede "under omstændigheder, der åbenbart kan forlanges unddraget en bredere offentlighed".
Kan politiet selv tage en sag op af den her slags?
De pårørende skal indgive anmeldelse.
Normalt har politiet jo mulighed for at tage sager op af egen drift, men her skal der ligge en anmeldelse fra de pårørende, før sagen sendes i retten.
Hvem kan straffes efter §264 d?
Er det kun danskere, hvor delingen er foregået i Danmark, eller også udlændinge i Danmark og udlandet?
Generelt gælder, at alle handlinger, som foretages i Danmark, kan dømmes efter dansk lovgivning ved danske domstole.
Hvis en dansker deler videoen, mens danskeren opholder sig i udlandet, kan det også pådømmes ved en dansk domstol efter dansk lovgivning.
Er der sikkerhedsmæssige grunde til, at myndighederne slår så hårdt ned på delingen af videoen?
Ikke så vidt jeg ved.
Det drejer sig om at beskytte den afdøde og især den afdødes familie mod at have en sådan voldsom og dybt krænkende video liggende på nettet.
FacebookTwitterKopier linkEmner:Islamisk Stat|Retsvæsen|Syddansk Universitet|Domstole|Marokko




https://www.dr.dk/sporten/badminton/axelsen-semifinaleklar-i-malaysia-trods-knaeproblemer

BadmintonAxelsen semifinaleklar i Malaysia trods knæproblemerViktor Axelsen måtte modtage behandling undervejs i sejren over Lii Jia Lee fra Malaysia.
Den danske badmintonspiller Viktor Axelsen skal i semifinalen ved Malaysia Masters møde Chen Long fra Kina.
18.
jan.
2019 kl.
18.
04Bemærk: artiklen er mere end 30 dage gammelLæs opDen danske badmintonspiller Viktor Axelsen er videre til semifinalen i Malaysia Masters, efter at han fredag vandt i to sæt over Lii Jia Lee fra Malaysia.
Badmintonstjernen vandt 21-12, 22-20 i kvartfinalen i turneringen, der er rangeret som en Super 500-turnering.
I semifinalen venter Chen Long fra Kina, der tidligere fredag slog Anthony Sinisuka Ginting fra Indonesien med næsten de samme cifre 21-11, 22-20.
Læs også:Viktor Axelsen sejrer i dansk badmintonopgørAxelsen, der er forsvarende mester i turneringen, fik med fint spil holdt malaysieren på 12 point i første sæt.
Andet sæt startede også godt for danskeren, men midtvejs i sættet stødte Axelsen uheldigt ind i den ene netstolpe med sit knæ og modtog behandling på banen.
Spilstoppet så ud til at præge danskeren, og han lavede efterfølgende flere fejl, og Lii Jia Lee kom igen helt tæt på ved 17-17.
Der blev spænding til det sidste, da Zii Jia Lee bragte sig på 20-20, men danskeren formåede at holde fokus til sidst og vandt kampen i to sæt.
Læs også:Axelsen raser mod forbund: 'De er dobbeltmoralske med deres trusler'Med sejren holder Axelsen liv i muligheden for et dansk topresultat i Malaysia.
Han er eneste danske islæt i lørdagens semifinaler.
Tidligere fredag måtte herredoublen med Kim Astrup og Anders Skaarup Rasmussen se sig besejret af et par fra Malaysia.
Danskerne tabte i to tætte sæt med cifrene 17-21, 19-21.
/ritzau/FacebookTwitterKopier linkEmner:Viktor Axelsen (badmintonspiller)|Malaysia|Badminton|Indonesien|Kina




https://www.dr.dk/nyheder/indland/pet-anker-dom-om-fogedforbud-til-landsretten

PET-bogSe temaIndlandPET anker dom om fogedforbud til landsrettenPET vil have hårdere straffe til JP/Politikens Hus og chefredaktør Christian Jensen.
Sagen om brud på fogedforbud mod udgivelse af bogen 'Syv år for PET' er anket til landsretten.
Af Emil Søndergård Ingvorsen og Sean Coogan18.
jan.
2019 kl.
17.
20 | opdateret 18.
jan.
2019 kl.
17.
44Bemærk: artiklen er mere end 30 dage gammelLæs opPET ønsker hårdere straffe til JP/Politikens Hus og chefredaktør Christian Jensen.
Derfor har efterretningstjenesten valgt at anke dagens dom til landsretten med krav om en strengere straf.
Det oplyser PET i en mail til DR Nyheder.
Chefredaktøren for dagbladet Politiken, Christian Jensen, blev tidligere i dag idømt en bøde på 50.
000 kroner i Københavns Byret.
Mediekoncernen JP/Politikens Hus fik i samme ombæring en bøde på 100.
000 kroner for at udgive bogen.
Bøderne fik de, fordi Politiken tilbage i oktober 2016 trodsede et fogedforbud mod at udgive bogen "Syv år for PET", der er skrevet af Politikens journalist Morten Skjoldager og blandt andet byggede på den tidligere PET-chef Jakob Scharfs oplysninger.
Læs også:Chefredaktør og mediehus straffes med bøder for udgivelse af PET-bogI et skriftligt svar oplyser PET, at de er tilfredse med, at både Christian Jensen og koncernen blev fundet skyldige i at have brudt fogedforbuddet.
PET har dog gennemgået dommen med Kammeradvokaten og har besluttet, at de ikke er tilfredse med strafniveauet.
I byretten havde de nemlig plæderet for en bødestraf på 15 millioner kroner til JP/Politikens Hus.
Desuden mente de, at chefredaktør Christian Jensen skulle straffes med fire måneders fængsel.
- Særligt i lyset af de hensyn, der blev søgt beskyttet ved forbuddet, er det for PET afgørende, at straffen fastsættes til et niveau, der virker præventivt, og som sikrer, at der ikke kan spekuleres i, om det kan betale sig at overtræde et forbud.
- PET har på den baggrund anmodet Kammeradvokaten om at anke dommen, for så vidt angår strafudmålingen, skriver de i en skriftlig kommentar.
PET oplyser, at de ikke har yderligere kommentarer til, at de har valgt at anke dommen.
Chefredaktør vil ikke ankeAnken kommer, efter at Christian Jensen her til eftermiddag meddelte, at han er klar til at betale 50.
000 kroner i bøde for at have brudt forbuddet.
- Som chefredaktør er det min opgave at bringe oplysninger af væsentlig samfundsmæssig interesse frem i lyset.
Jeg har hele tiden sagt, at jeg ikke er hævet over landets love.
Nu har byretten talt, og jeg accepterer dens afgørelse, udtalte han i et skriftligt citat, hvor det også fremgik, at mediekoncernen accepterede sin bøde på 100.
000 kroner.
Hermed skal sagen køre for landsretten på et senere tidspunkt.
Det endelige punktum er langt fra sat i den spegede sag, som tog sin begyndelse for mere end to år siden.
Sagen i dag er nemlig en af flere sager i kølvandet på den meget omtalte bog.
I næste uge falder der dom i en straffesag mod den tidligere PET-chef Jakob Scharf, der er tiltalt for at bryde sin tavshedspligt og afsløre fortrolige oplysninger i bogen.
Bogen bygger på research og interviews med Jakob Scharf, der var chef for PET fra 2007 til 2013, og den er skrevet af Politiken-journalisten Morten Skjoldager.
Han er desuden sigtet i samme sagskompleks, ligesom flere andre er det.
FacebookTwitterKopier linkEmner:Christian Jensen (journalist)|Jakob Scharf (jurist)|Politiets Efterretningstjeneste|JP/Politikens Hus|Efterretningstjenester




https://www.dr.dk/nyheder/viden/kroppen/fra-daarlige-taender-til-diabetes-din-mund-er-forbundet-med-dit-helbred

KroppenFra dårlige tænder til diabetes: Din mund er forbundet med dit helbredDiabetes giver dårlige tænder, viser forskning.
Og også hjertesygdomme og psoriasis kan hænge sammen med tandsundhed.
For personer med dårlige kontrolleret diabetes type 2, er oddsene for parodontitis 1,8 gange større end for mennesker uden diabetes, viser forskning.
Af Maja Hald18.
jan.
2019 kl.
18.
16Bemærk: artiklen er mere end 30 dage gammelLæs opPasser du på dine tænder?
De kan få betydning for dit helbred.
Risiko for parodontitis er næsten to gange højere for dårligt kontrolleret type 2 diabetiker, end for personer uden diabetes.
Rodrigo Lopez, Aarhus UniversitetDin mund er nemlig tæt forbundet med resten af kroppen.
For munden er ikke noget isoleret organ.
- I mundhulen er der celler og væv, der har en blodforsyning, og blodet cirkulerer rundt i kroppen.
Derfor kan betændelse i munden blive ført rundt i kroppen og bidrage til andre sygdomme, siger hjertelæge fra Københavns Universitet og tidligere professor på Tandlægeskolen Peter Riis Hansen i Recept på P1.
Læs også:Her er de sygdomme, som rammer dine tænderHan peger på, at nyere forskning har vist, at mange af folkesygdommene kan blive forværret af mundsygdommen parodontitis.
Og en ny, dansk forsknings-analyse viser, at er du en af de mere end 250.
000 danskere med diabetes, så burde du tage en tur til tandlægen og få tjekket bisserne.
- Risiko for parodontitis (paradentose) er næsten to gange højere for dårligt kontrolleret type 2 diabetiker, end for personer uden diabetes, siger professor i parodontologi ved Aarhus Universitet Rodrigo Lopez, der står bag forskningen.
40 procent får løse tænderI munden har du mere end 700 forskellige bakterier.
Det er i sig selv ikke et problem, når du er sund og rask.
Parodontitis eller paradentoseDe fleste kender sygdommen som parodontose, men fagfolk kalder den i dag parodontitis.
“Ose” betyder nemlig, at man ikke kender årsag til sygdom.
Det gør man i dag - derfor endelsen “itis”, som betyder betændelse.
Men har du type 2 diabetes, virker dit immunforsvar ikke optimalt på grund af et kronisk forhøjet blodsukker.
Du har derfor svært ved at bekæmpe bakterierne i munden.
Det kan udvikle sig til en tandkødsbetændelse.
Og tandkødsbetændelse kan udvikle sig til parodontitis, som fire ud af 10 danskere får ifølge Tandlægeforeningen -og det er diabetes eller ej.
- Parodontitis er en betændelsestilstand.
Den betændelse kan bevæge sig ned langs tandroden, og så bliver tanden løs, hvis den ikke bliver behandlet.
I sidste ende kan man ende med at miste tanden, siger tandlæge og leder på Institut for Odontologi og Oral Sundhed på Aarhus Universitet, Siri Beier Larsen.
Læs også:Derfor får du dårlig åndeDer er sammenfald i parodontitis og folkesygdommeMen parodontitis er også sat i forbindelse med andre sygdomme.
Recept på P1Hør mere om emnet i P1's sundhedsvidenskabelige program Recept: Fredag, klokken 10.
00-11.
00 eller her.
Vi selvdiagnosticerer mere end nogensinde før, og sociale medier udbreder skrækhistorier om sygdomme med epidemisk effektivitet.
Recept er programmet, der løfter blikket fra internettets søgemaskiner.
Med hjælp fra læger og input fra lyttere obducerer programmet de vigtigste sundhedsnyheder og de seneste medicinske gennembrud.
Vært: Maja Hald.
I befolkningsundersøgelser kan man se sammenfald i parodontitis og folkesygdomme som fx hjerte-kar-sygdom og diabetes og neurodegenerative sygdomme som Alzheimers, fortæller Peter Riis Hansen.
Mange af sygdommene har det til fælles, at det er kroniske, inflammatoriske sygdomme.
Det tyder altså på, at hvis man har en betændelsestilstand et sted, så kan den påvirke risiko for betændelse andre steder:- Hvis man har en af sygdommene, så kan den være med til at hælde en lille smule benzin på bålet i forhold til andre sygdomme.
Og så kommer den her sammenhæng mellem parodontitis og leddegigt, siger Peter Riis Hansen.
Forsker: Livsstil er årsagen ikke betændelseMen selvom der er et sammenfald mellem parodontitis og fx hjerte-kar sygdom, så er der ikke videnskabelig dokumentation for, at der er en årsagssammenhæng.
Det vurderer Rodrigo Lopez.
Det kan også skyldes, at begge sygdomme er forbundet med livsstil.
- Vi mener ikke, at vi kan påstå, at parodontitis forårsager hjerte-karsygdom eller kræft eller andre systemiske lidelser.
Sygdommene har fælles baggrund i, at det er folk, der ryger mere og er socialt dårligt stillet.
Det giver en højere risiko for parodontitis og systemiske lidelser, siger Rodrigo Lopez.
FacebookTwitterKopier linkEmner:Sygdomme og lidelser|Aarhus Universitet|Diabetes|Tandpleje|Københavns Universitet




https://www.dr.dk/nyheder/penge/sygepleje-studerende-frygter-regeringen-glemmer-penge-til-flere-undervisere

SundhedsreformSe temaPengeSygepleje-studerende: Frygter regeringen glemmer penge til flere undervisereRegeringens ambition om flere sygeplejersker kræver, at der følger penge med.
Studerende Luca Pristed øver sig i at efterse intensiv-patienter på Københavns Professionshøjskoles 'dukkehospital'.
Af Alexander Hecklen18.
jan.
2019 kl.
18.
36Bemærk: artiklen er mere end 30 dage gammelLæs op- Det er meget vigtigt, når man kommer ind til en patient, man ikke kender, at man lige tjekker kroppen.
Luca Pristed bøjer sig ind over sengekanten og mærker efter.
- Nu har jeg lige været i klinik.
Dér er patienterne ikke så vågne.
Så dér er det meget vigtigt at være grundig med at tjekke patienten fra top til tå, siger han.
I dagens anledning er der dog ikke tale om en patient af kød og blod.
Luca Pristed er for tiden tilbage på skolebænken på Københavns Professionshøjskole, hvor skolens 'dukkehospital' er stedet, hvor sundhedssektorens kommende medarbejdere øver sig på patienter af plastik.
2.
000 flere skal uddannesDet er blandt andet her fra professionshøjskolen, at nogle af de mange flere sygeplejersker i fremtiden skal komme fra.
Det mener regeringen, som i dag er kommet med et nyt udspil, der skal øge optaget på sygeplejerskeuddannelserne med i alt 2.
000 studerende frem til 2022.
Om sygeplejerskeuddannelsenSygeplejersker uddannes på landets professionshøjskoler.
Man kan uddanne sig til sygeplejerske 23 steder i Danmark fra Rønne til Esbjerg og fra Nykøbing Falster til Thisted.
Sygeplejerskeuddannelse er en professionsbachelorudannelse, der tager 3,5 år.
Knap 40 procent af uddannelsen foregår i praktik på sygehuse eller i den borgernære sygepleje i kommunerne.
Siden 2010/11 er der oprettet 15 pct.
flere studiepladser på sygeplejerskeuddannelsen.
I indeværende studieår 2018/19 er der 3.
844 studiepladser.
Sygeplejerskeuddannelsen er den næstmest søgte videregående uddannelse målt på kvote 1-ansøgere.
Kun overgået af pædagoguddannelsen.
Kilde: Danske ProfessionshøjskolerLuca Pristed er skeptisk over for udmeldningen.
- På den ene side er vi glade for, at der skal være flere studerende, fordi vi mangler sygeplejersker.
Men på den anden side så er der allerede meget klemt her på studiet, siger han.
Hvis ikke der følger flere penge med, så frygter den kommende sygeplejerske, at uddannelsens kvalitet på sigt vil blive forringet.
- Vi er mange studerende til få undervisere, og hvis der kommer flere og flere herind, så har vi mindre tid til at reflektere, og vi bliver dårligere sygeplejersker på den anden side.
- Så vi er rigtig bange for, at regeringen vil forsøge det - uden at tilføje flere ressourcer til vores uddannelse, fortsætter han.
Kræver også flere praktikplaserOgså på skolens administrationskontor er der skepsis over for, hvad udspillet vil betyde for landets sygeplejerskeuddannelser i fremtiden.
Vil der følge flere ressourcer med, når skolerne skal forsøge at rumme de mange nye studerende?
Dekan Randi Brinckmann er ikke tvivl om, at en ordentlig økonomisk indsprøjtning er eneste farbare vej, hvis regeringen ønsker mere kvalitet rundt om på hospitaler og i landets lægepraksisser.
- Det kræver, at vi får nogle flere undervisere.
Men det kræver også, at vi får nogle flere faciliteter, så vi kan forberede de studerende, inden de kommer ud i praksis, siger hun.
Hun håber, at regeringen nu vil indbyde uddannelserne til en drøftelse om planerne.
Også regioner og kommuner bør inddrages, da over 40 procent af sygeplejeskeuddannelsen foregår ude i praksis, fortæller Randi Brinckmann.
Et større optag vil dermed også kræve, at der er pratikpladser og vejledere nok ude på de enkelte sundshedsfaglige arbejdspladser.
- Det betyder, at man i praksis skal stille flere praktikpladser til rådighed.
Det vil sige, man skal have flere ressourcer til mennesker, der arbejder med de studerende, siger Randi Brinckmann.
FacebookTwitterKopier linkEmner:Uddannelse|Sundhedspersonale|Videregående uddannelser|Sundhedsvæsen|København




https://www.dr.dk/nyheder/indland/tech-giganter-sporer-drabsvideo-dansk-politi

Dansker og nordmand dræbt i MarokkoSe temaIndlandTech-giganter sporer drabsvideo for dansk politiGoogle og Facebook assisterer dansk politi med at afdække spredningen af drabsvideo fra Marokko.
24-årige Louisa Vesterager Jespersen og 28-årige Maren Ueland var på rejse i Marokko, da de på brutal vis blev slået ihjel i et turistområde i nærheden af landsbyen Imlil i Atlasbjergene.
Af Jens Andersen og Thomas Prakash18.
jan.
2019 kl.
17.
18Bemærk: artiklen er mere end 30 dage gammelLæs opI dag besluttede statsadvokaten i Viborg, at Østjyllands Politi skal stå i spidsen for efterforskningen af videodelingerne af drabene på Maren Ueland og Louisa Vesterager Jespersen.
De to skandinaviske kvinder blev dræbt i Marokko 17.
december.
Deling af den voldsomme drabsvideo kan være ulovlig.
Østjyllands Politi har endnu ikke et endeligt overblik over antallet af sager fra landets politikredse, men samarbejder ikke blot med kollegerne rundt omkring i landet, men får også hjælp af tech-giganterne Facebook og Google til at samle sager ind.
- Vi har en god og tæt dialog med både dansk og norsk politi i arbejdet med at sikre, at denne video ikke bliver delt på Facebook, skriver kommunikationschef for Facebook i Danmark, Peter Mønster, i en besked til DR Nyheder.
Læs også:Deling af Marokko-drabsvideo kan være strafbart: Kend paragraf 264 d- Vi har en helt fast proces for den slags henvendelser fra politiet, der tager højde for hensyn til efterforskningen, samtidigt med at det beskytter vores brugeres privatliv, lyder det videre.
Sagen kortDen 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde 17.
december i et øde bjergområde cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder efterforsker dobbeltdrabet som en terrorhandling.
En drabsvideo, der har floreret på sociale medier, viser sandsynligvis gerningen, bekræfter PET.
Samme melding kommer fra Google, der ejer den suverænt mest benyttede videotjeneste på nettet, Youtube.
- Vi samarbejder med de danske myndigheder for at forhindre videoen i at blive delt på Google og Youtube, skriver politisk chef hos Google i Danmark, Christine Sørensen, i en mail.
Deling kan være ulovligI går kunne den danske anklagemyndighed oplyse, at den meget voldsomme drabsvideo er blevet delt og set af en stor gruppe mennesker i Danmark, samt at deling af videoen efter deres opfattelse er ulovlig.
- Derfor opfordrer jeg folk til at afholde sig fra at beskæftige sig med den, sagde statsadvokat Kirsten Dyrmann til Ritzau.
Østjyllands Politi beder også offentligheden om at holde sig langt væk fra drabsvideoen fra Marokko.
Undgå ulovlig delingNår man ikke klart og tydeligt har givet et andet menneske lov til at dele et billede eller en video af sig selv, har ingen andre ret til at videredele det.
Del derfor aldrig et billede eller en video, som du ikke har fået lov til at dele - heller ikke med dine bedste venner.
Modtager du et krænkende eller seksuelt billede eller video, som du ikke har fået lov til at få af den/dem på billedet eller i videoen, skal du slette det med det samme.
Det gælder på alle digitale platforme og sociale medier (telefon, computer, Ipad, Icloud, Messenger, Dropbox etc.
).
Det samme gælder, hvis du tidligere har gemt et seksuelt eller krænkende billede eller video af andre, som du ikke har fået lov til at få og gemme af den/dem, der er på billedet eller videoen.
Hvis du har fået lov til at få og gemme et billede eller video af pornografisk karakter af dem/den, der er på billedet eller videoen, og personen/personerne er under 18 år, skal du slette det alligevel.
Kilde: Det Kriminalpræventive Råd- Hvis du modtager videoen, så slet den med det samme.
Det kan være en voldsom og ubehagelig oplevelse for både børn og voksne at se den.
Vi er bekendt med, at videoen florerer blandt skolebørn, og vi opfordrer derfor også forældrene til at tage en snak med deres børn om, at man skal lade være med at dele videoen med andre, siger chefpolitiinspektør Klaus Arboe Rasmussen i en pressemeddelelse.
Du kan læse om Facebook og Googles procedurer for at udlevere data til myndighederne her og her.
FacebookTwitterKopier linkEmner:Google|Facebook|Marokko|IT-branchen|Jylland




https://www.dr.dk/nyheder/udland/rusland-frygter-nyt-vabenkaplob-med-usa

UdlandRusland frygter nyt våbenkapløb med USAUSA's nye missilstrategi er en relancering af Ronald Reagans stjernekrigsprojekt, mener russisk ministerium.
USA's præsident, Donald Trump, var torsdag på besøg i Pentagon for at præsentere den nye missilforsvarsstrategi.
18.
jan.
2019 kl.
18.
23Bemærk: artiklen er mere end 30 dage gammelLæs opRusland frygter, at USA's nye missilstrategi vil føre til et farligt våbenkapløb i rummet.
Det kan blive en genstart af det såkaldte stjernekrigsprojekt fra den kolde krig, lyder det i en udtalelse fra det russiske udenrigsministerium fredag.
I går lancerede USA's præsident, Donald Trump, en fornyelse af landets missilforsvar.
Læs også:Trump puster liv i Star Wars-projektDet indebærer blandt andet, at USA vil udvikle rumbaserede sensorer og våben, som kan spore fjendtlige missiler og skyde dem ned, hvis de bevæger sig ind på amerikansk territorium.
Det er i russernes øjne en konfronterende strategi, der kan rokke ved den i forvejen skrøbelige internationale stabilitet.
Rusland: 'Det vil få negative konsekvenser'Den russiske regering er især urolig over de dele af strategien, der handler om at udvikle et forsvar i rummet.
- Hvis disse idéer bliver ført ud i livet, vil det uundgåeligt føre til begyndelsen på et våbenkapløb i rummet.
Det vil få negative konsekvenser for den internationale sikkerhed og stabilitet, lyder det i en udtalelse fra Ruslands udenrigsministerium.
- Vi vil gerne opfordre den amerikanske regering til at genoverveje og gå bort fra dette uansvarlige forsøg på at relancere - på et nyt og mere højteknologisk grundlag - Reagan-æraens stjernekrigsprogram.
Ministeriet opfordrer desuden amerikanerne til at tale med Rusland om atombalancen, "inden det er for sent".
USA begrunder den nye strategi for landets missilforsvar med truslen fra Nordkorea, Iran, Rusland og Kina.
/ritzau/ReutersFacebookTwitterKopier linkEmner:Donald Trump (politiker)|Rusland|USA|Militærudstyr|Militær




https://www.dr.dk/sporten/golf/kjeldsen-bedste-dansker-i-abu-dhabi-trods-sin-daarligste-runde

GolfKjeldsen bedste dansker i Abu Dhabi trods sin dårligste rundeGolfspilleren Søren Kjeldsen kan øjne en topplacering i Abu Dhabi på trods af en halvsløj tredje runde.
Søren Kjeldsen var et slag under par i fredagens runde i Abu Dhabi.
Der er langt op til førstepladsen.
18.
jan.
2019 kl.
17.
09Bemærk: artiklen er mere end 30 dage gammelLæs opDanske Søren Kjeldsen rækker fortsat ud efter en placering i toppen i European Tour-turneringen i Abu Dhabi.
Før fjerde runde er golfspilleren på en delt femteplads i turneringen, men tredje runde var langtfra optimal for danskeren.
Læs også:Irer afløser Thomas Bjørn som Ryder Cup-kaptajnKjeldsen brugte 71 slag på at nå rundt på de 18 huller fredag.
Det rækker til et slag under banens par, hvilket er hans hidtil dårligste runde i Abu Dhabi i år.
Samlet er Kjeldsen ti slag under par efter fredagens runde.
På trods af den gode placering er førstepladsen langt væk.
Irske Shane Lowry fører turneringen med samlet 17 slag under par.
Det startede ellers fornuftigt for Kjeldsen, der lavede to birdies på de første syv huller.
Resten af runden blev en halvflad omgang med to bogeys og blot en enkelt birdie.
Thomas Bjørn er næstbedste dansker ved Europa Tour-turneringen.
Bedre gik det for landsmanden Thomas Bjørn, der sluttede fredagens runde tre slag under par.
Han er samlet seks slag under par på en delt 25.
-plads.
På en delt 50.
-plads følger Lucas Bjerregaard, der samlet er tre slag under par før sidste runde lørdag.
Og endelig er Joachim B.
Hansen to slag over par.
/ritzau/FacebookTwitterKopier linkEmner:Golf|Abu Dhabi|Lucas Bjerregaard (golfspiller)|Søren Kjeldsen (golfspiller)|Thomas Bjørn (golfspiller)




https://www.dr.dk/nyheder/kultur/gaming/spilfirma-advarer-svindlere-haerger-populaert-computerspil

GamingSpilfirma advarer: Svindlere hærger populært computerspilSvindel relateret til spillet vil 'sandsynligvis blive mere udbredt', lyder det fra it-firma.
Hvidvaskningen foregår typisk ved, at en kriminel opretter en ny gratis Fortnite-konto, fylder den med udstyr og sælger den videre.
(© Epic Games)Af Kasper Madsbøll Christensen18.
jan.
2019 kl.
18.
00Bemærk: artiklen er mere end 30 dage gammelLæs opMere end 200 millioner mennesker kloden rundt spiller Fortnite, hvilket gør spillet til det mest populære computerspil i verden.
Og spillet er ikke kun populært blandt de millionvis af mennesker, der spiller det for deres fornøjelses skyld.
Kriminelle er nemlig begyndt at bruge det populære spil til at hvidvaske penge fra stjålne kreditkort.
Det oplyser it-firmaet SixGill til det amerikanske medie Variety.
Fornite har tiltrukket sig opmærksomhed fra it-kriminelle på grund af sit format og sin popularitet.
Rapport fra it-firmaet SixGill- Fornite har tiltrukket sig opmærksomhed fra it-kriminelle på grund af sit format og sin popularitet, hvilket har resulteret i et blomstrende kriminelt økosystem omkring spillet, lyder det i en rapport fra selskabet.
Alt i mens Fortnites popularitet stiger, vil svindel relateret til spillet 'sandsynligvis blive mere udbredt', lyder det videre i rapporten.
Epic Games, der står bag Fornite, udtaler til Variety, at man bliver ved med at bekæmpe spilkriminalitet og advarer samtidig brugerne:- Epic Games tager emnet meget alvorligt, da det både bringer vores spillere og forretning i fare.
Som altid opfordrer vi vores spillere til at beskytte deres konti med to-trins-beskyttelse, samt ikke at genbruge kodeord eller dele deres konto-informationer med andre.
Læs også:Rapper sagsøger Fortnite: I har stjålet min dans© ScanpixFortniteFortnite er et samarbejds- og overlevelsescomputerspil, der udkom i juli 2017.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Fortnite gik i løbet af 2018 fra at have 40 millioner brugere til over 200 millioner på verdensplan.
Spillere kan købe kostumer, våben eller dansetrin til deres figurer.
Dansetrinene er også blevet en dille i den virkelige verden.
Kilde: Wikipedia og Bloomberg m.
fl.
Bruger stjålne kreditkortHvidvaskningen foregår typisk ved, at en kriminel opretter en ny gratis Fortnite-konto.
Derefter tages et eller flere stjålne kreditkort i brug til at købe spillets valuta, kaldet V-Bucks.
For denne spilvaluta kan man for eksempel købe skins, våben eller dansetrin til sin Fornite-figur.
Skins bruges som betegnelse for de kostumer eller dragter, man kan købe i spillet.
Når kontoen er oprettet og udstyret med masser af skins, sættes den så til salg på for eksempel eBay til en brøkdel af den pris, den egentlig er værd.
Det lokker spillerne i fælden, og de kriminelle taber selvsagt ingen penge ved at sætte kontoen til salg for et meget mindre beløb, end den egentlig er værd.
Efter kontoen har skiftet hænder, er pengene samtidig blevet vasket hvide.
'Fortnite' er blevet yderst populært på kort tid.
Spillet er kendt for sin 'Battle Royale'-spilform, hvor det gælder om at være den sidste overlevende blandt 100 spillere.
(© Epic Games)Rammer ikke kun FortniteKriminalitetsformen med at bruge stjålne kreditkort til at købe ting i et computerspil for at sælge dem videre kaldes for carding, og den ses ikke kun ses i forbindelse med Fornite.
- Det er svært at sige præcist, hvor udbredt det er, men tendensen er stærkt stigende.
De her platforme åbner op for et marked, der bliver brugt af kriminelle til at tjene penge på, siger it-ekspert Jan Kaastrup fra it-sikkerhedsfirmaet CSIS.
Og Fornites store popularitet gør spillet til et yderst populært mål for kriminelle.
- Med Fornites stigende popularitet er it-kriminelle begyndt at flokkes omkring spillet for at udnytte det til at begå finansiel svindel, lyder det i rapporten fra SixGill.
Det bekræfter Jan Kaastrup:- Det store hul er, at man kan lave en ny profil og så overføre købene fra en gammel profil.
Det gør det svært at finde ud af, om tingene er købt på lovlig vis eller stjålet.
Der er ingen tvivl om, at det er noget, der har Epic Games' fokus.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Spillet gik i løbet af 2018 fra at have 40 millioner brugere til over 200 millioner på verdensplan.
Det er imod Fortnites relger at købe eller videresælge konti, og Epic Games lukker derfor konti, der enten er blevet købt eller videresolgt - såfremt de kan finde dem.
FacebookTwitterKopier linkEmner:Kriminalitet|Ebay|Økonomisk kriminalitet|CSIS|Jan Kaastrup (erhvervsleder)




https://www.dr.dk/nyheder/indland/deling-af-marokko-drabsvideo-kan-vaere-strafbart-kend-paragraf-264-d

Dansker og nordmand dræbt i MarokkoSe temaIndlandDeling af Marokko-drabsvideo kan være strafbart: Kend paragraf 264 dDeling af Marokko-drabsvideo kan være brud på lov om beskyttelse af andres private forhold.
Af Lars Lindevall18.
jan.
2019 kl.
17.
01Bemærk: artiklen er mere end 30 dage gammelLæs opEn video, der angiveligt viser drabet på enten danske Louisa Vesterager Jespersen eller norske Maren Ueland i Marokko, er blevet delt igen og igen på sociale medier - på trods af, at både dansk og norsk politi har forsøgt at stoppe spredningen.
Det har ført til, at Anklagemyndigheden, som vurderer, at den slags delinger kan være ulovlige, nu indleder en undersøgelse af sagen og dens omfang.
Flere eksperter i strafferet peger på, at der med stor sandsynlighed kan være tale om strafbare forhold efter straffelovens paragraf 264 d.
Paragraf 264 dMed bøde eller fængsel indtil 6 måneder straffes den, der uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget offentligheden.
Bestemmelsen finder også anvendelse, hvor meddelelsen eller billedet vedrører en afdød person.
Stk.
2.
Foreligger der under hensyn til oplysningernes eller videregivelsens karakter og omfang eller antallet af berørte personer særligt skærpende omstændigheder, kan straffen stige til fængsel indtil 3 år.
Videoen er ifølge den danske anklagemyndighed blevet delt og set af en stor gruppe af mennesker rundt om i landet, og de fleste politikredse har modtaget anmeldelser.
Derfor er statsadvokat Kirsten Dyrmann på Rigsadvokatens opfordring gået i gang med at undersøge, hvordan sagerne om deling og spredning af videoen skal efterforskes, og hvilke bestemmelser i straffeloven der muligvis kan være overtrådt.
Den specifikke paragraf handler om 'uberettiget videregivelse af meddelelser eller billeder vedrørende en andens private forhold.
'Læs også:Strafferets-eksperter om deling af drabsvideo: Anklagemyndigheden har en god sagUndgå ulovlig delingNår man ikke klart og tydeligt har givet et andet menneske lov til at dele et billede eller en video af sig selv, har ingen andre ret til at videredele det.
Del derfor aldrig et billede eller en video, som du ikke har fået lov til at dele - heller ikke med dine bedste venner.
Modtager du et krænkende eller seksuelt billede eller video, som du ikke har fået lov til at få af den/dem på billedet eller i videoen, skal du slette det med det samme.
Det gælder på alle digitale platforme og sociale medier (telefon, computer, Ipad, Icloud, Messenger, Dropbox etc.
).
Det samme gælder, hvis du tidligere har gemt et seksuelt eller krænkende billede eller video af andre, som du ikke har fået lov til at få og gemme af den/dem, der er på billedet eller videoen.
Hvis du har fået lov til at få og gemme et billede eller video af pornografisk karakter af dem/den, der er på billedet eller videoen, og personen/personerne er under 18 år, skal du slette det alligevel.
Kilde: Det Kriminalpræventive RådI straffeloven fastslås det, at bestemmelsen også finder 'anvendelse, hvor meddelelsen eller billedet vedrører en afdød person'.
Hidtil har paragraffen dog ikke været anvendt i sager omkring deling af videoer eller billeder af drab, oplyser Henning Fuglsang, der er lektor i strafferet på Syddansk Universitet.
- Paragraffen bliver normalt brugt til sager, der handler om deling af billeder eller videoer af seksuel karakter eller nøgenhed, forklarer lektor Henning Fuglsang.
Bestemmelsen har dog været anvendt i sager om offentliggørelse af optagelser af et omkommet brandoffer og af en druknedød person.
Statsadvokat Kirsten Dyrmann, der skal stå for undersøgelsen, forklarer, at Anklagemyndighedens undersøgelse skal belyse, om det er ulovligt at 'dele, modtage og beskæftige sig' med materialet.
- Der er anmeldelser rundt omkring i de fleste af landets politikredse, og derfor er det vigtigt, at vi får det koordineret, så det løber i den rigtige retning, siger Kirsten Dyrmann.
Eksempler på sager hvor paragraf 264 d har været anvendt:Delte film på porno-hjemmesiderDer var tirsdag eftermiddag grundlovsforhør ved Retten i Aarhus i terrorsagen mod 2 somaliske mænd fra Aarhus.
I april 2016 blev en 33-årig mand fra Jylland idømt 40 dages betinget fængsel for overtrædelse af paragraf 264 d efter at have delt sexfotos og videoer af ekskæresten.
Manden havde delt to videoer med seksuelt indhold på de pornografiske hjemmesider xvideos.
com og youporn.
com.
Nøgenbadere på EnøEn mand valgte i 2013 at filme fem nøgenbadere på Enø, da han mente, at de med deres tilstedeværelse krænkede hans dengang 11-årige datter, der også opholdt sig på stranden.
Han lagde videoklippet på Youtube, og det resulterede i, at de fem badende mænd politianmeldte manden.
Han blev i første omgang idømt 20 dagbøder på 250 kroner i byretten, men efterfølgende omstødte Landsretten dommen og frifandt faren.
Dom for 'facerape'78årig i sag om drab på begæring / assisteret selvmord.
I Retten i Helsingør.
Den dømte Mogens har giver samtykke.
I 2013 skaffede to drenge sig adgang til en piges computer og hendes Facebook-profil.
Privat materiale af seksuel karakter blev delt på den åbne del af det sociale medie, så alle kunne se det.
De to drenge fik bøder på henholdsvis 2.
000 kroner og 4.
000 kroner samt en plet på straffeattesten i et år.
Delte nøgenfotoSociale medier snapchat, messenger og facebook, tirsdag den 6.
februar 2018.
En ung mand delte i 2015 et nøgenbillede af sin ekskæreste på sin egen Facebook-profil.
Der var tale om et foto fra en film, som tiltalte havde optaget af sig selv og forurettede.
Forurettedes ansigt kunne ses og genkendes.
Billedet blev fjernet cirka 10-20 minutter efter, at forurettede og hendes venner blev opmærksomme på det.
Det var både et brud på kærestens privatliv og blufærdighed, fastslog retten.
Fotomanipulerede sexbillederPolitibil.
I 2013 blev en 24-årig mand idømt seks måneders ubetinget fængsel for at have lagt billeder af 11 forskellige piger og kvinder ud på en udenlandsk hjemmeside.
Her blev billederne fotomanipuleret, så de kom til at fremstå som pornografiske.
Billedmappen 'The Bitch Bible'Fredag d.
24.
juni 2016 bliver der afsagt dom i Retten i Nykøbing F.
mod en 31-årig sygeplejerske der er tiltalt for at have dræbt tre patienter og forsøgt at dræbe en fjerde.
.
 To 17-årige drenge blev i 2015 idømt henholdsvis 14 og 30 dages betinget fængsel og skulle derudover betale en erstatning på 10.
000 kroner for at dele intime billeder af otte teenagepiger fra Nykøbing Falster.
Pigerne havde sendt de private billeder til drengene på det sociale medie Snapchat.
Drengene havde gemt billederne og oprettede en billedmappe, som de kaldte 'The Bitch Bible', og denne delte de med deres kammerater og andre interesserede.
Kilde: Domstol.
dk, Henning FuglsangFacebookTwitterKopier linkEmner:Anklagemyndigheden|Kriminalitet|Facebook|Marokko|Pornografi




https://www.dr.dk/nyheder/regionale/fyn/efter-carl-holst-sag-klare-regler-skal-sikre-retfaerdigt-folketingsvalg

Carl Holst-sagenSe temaFynEfter Carl Holst-sag: Klare regler skal sikre retfærdigt folketingsvalgRegion Syddanmark vil sørge for, at historien om Carl Holst ikke gentager sig.
Carl Holst blev kritiseret af Statsforvaltningen, efter han havde brugt en regionsansat i sin egen valgkamp.
Af Mads Thyrsted Laursen og Allan Christiansen18.
jan.
2019 kl.
17.
00Bemærk: artiklen er mere end 30 dage gammelLæs opTydelige retningslinjer for, hvad regionens medarbejdere må hjælpe folketingskandidater med under den kommende folketingsvalgkamp.
Det er bare ét af de tiltag, et flertal i Region Syddanmarks forretningsudvalg vil indføre inden det kommende folketingsvalg.
Det er Carl Holst-sagen, der stadig spørger i Region Syddanmark, og derfor skal reglerne nu klarlægges.
© ScanpixCarl Holst-sagenVenstres Carl Holst har været centrum for en række sager, der i sin tid førte til hans afgang som forsvarsminister.
Blandt andet havde Holst brugt en kommunikationsansat i regionen til at føre sin personlige valgkamp ved folketingsvalget i 2015.
Regionsrådsformand i Region Syddanmark Stephanie Lose (V) er helt med på, at sagen mod Carl Holst er en medvirkende årsag til beslutningen.
- Jeg tror sandfærdigt, man kan sige, at det er én af årsagerne til, vi har behov for at have nogle klare retningslinjer i forbindelse med folketingsvalget, forklarer hun.
Slatne balloner og brede debatterUdover at sikre, at alle kandidater bliver behandlet lige under valgkampen, skal aftalen sikre, at en bred vifte af partier er repræsenteret ved alle debatter, og at der ikke må deles valgmateriale ud ved regionens sygehuse.
Regionrådsmedlem Villy Søvndal (SF) hilser særlig forslaget om opgøret med historien og de tværpolitiske debatter velkommen.
Til gengæld ser han ikke noget lys i at beskytte sygehusene fra valgbrochurer, balloner og gratis rundstykker.
- Valgkampen er en del af en demokratisk proces, og der mener jeg ikke, at man skal lægge forhindringer ind.
Det er naturligt, at man er rundt og dele materiale ud, og folk kan jo sige 'nej tak', og så respekterer man i sagens natur det.
Det behøver man ikke at lave regler for.
Allerede i 2017 indførte Region Syddanmark de samme regler forud for det seneste regionrådsvalg.
Det vil et flertal i Region Syddanmarks forretningsudvalg nu indføre til det kommende folketingsvalg.
Dengang fungerede det fint, og derfor viderefører man bare noget, der giver mening, mener Stephanie Lose.
FacebookTwitterKopier linkEmner:Carl Holst (politiker)|Region Syddanmark|Socialistisk Folkeparti|Stephanie Lose (politiker)|Valg og folkeafstemninger




https://www.dr.dk/nyheder/regionale/midtvest/har-du-ogsaa-dyrket-motion-paa-arbejdspladsen-og-er-stoppet-igen-saa-er

Midt- og VestjyllandHar du også dyrket motion på arbejdspladsen og er stoppet igen?
Så er du ikke aleneDansk Firmaidræt vil finde ud af, hvordan arbejdspladser knækker koden til at holde fast i motion.
Medarbejderne i boligselskabet har dyrket kollegamotion i tre år.
Af Mona Aaberg og Asta Pil Heltborg18.
jan.
2019 kl.
16.
30Bemærk: artiklen er mere end 30 dage gammelLæs op20 kolleger fra boligselskabet Sct.
Jørgen i Viborg har for en stund skiftet fokus fra pedel- eller kontorjobbet til leg og motion.
- Det er sjovt.
Det skal jeg indrømme.
Og så er jeg blevet gladere for mit arbejde og har et godt forhold til mine kolleger, siger Tommy Nielsen, som har tabt sig 17 kilo, siden arbejdspladsen for tre år siden indførte kollegamotion.
Der er bred enighed om, at motion i arbejdstiden er sundt og godt for trivslen.
Alligevel løber det hos mange arbejdspladser ud i sandet, fordi det er svært at holde motivationen i en travl hverdag.
Hvis de ikke vil indføre motion i arbejdstiden af omsorg for deres medarbejdere, bør de gøre det af hensyn til bundlinjen.
Karen Søgaard, professorDansk Firmaidrætsforbund har netop fået 3,6 millioner kroner af Trygfonden til at finde ud af, hvordan motion på arbejdspladsen ikke bare er en døgnflue, men forbliver en fast del af hverdagen.
Ifølge Dansk Firmaidrætsforbund er det kun hver fjerde virksomhed, som et år efter opstart formår at holde fast i kollegamotionen i fuld skala.
- Vi håber, vi bliver klogere, så vi kan knække koden, så arbejdspladserne holder fast i motionen.
Der er stadig et stort potentiale, så vi vil gerne udrulle det på landsplan og få skabt en bevægelse, siger Rikke Døssing, der er konsulent hos Dansk Firmaidrætsforbund.
Formået at holde fastDet er tre år siden, boligselskabet Sct.
Jørgen i Viborg indførte kollegamotionen.
En af de ting, som har været afgørende, er, at cheferne får sved på panden sammen med de øvrige medarbejdere.
- Ledelsen står bag indsatsen og ikke kun i ord, men allervigtigst i handling.
Men der er også medarbejdere blandt personalet, som går forrest og hiver op i kollegerne og minder dem om, at det er i morgen, det sker, så de skal huske træningstøjet, siger Rikke Døssing.
Motionen står i selskabets personalepolitik.
Hver uge dyrker medarbejderne en times motion i arbejdstiden.
Den ene halve time betaler arbejdsgiveren, mens medarbejderne selv betaler den anden halve time.
- Vi giver lidt, og de giver lidt, og så er vi fælles om det, det tror jeg betyder meget, siger Anne Mette Primdahl Nielsen, der er udviklingschef i firmaet.
Ifølge udviklingschefen kan motionen aflæses i de hårde facts.
For tre år siden lå det gennemsnitlige sygefravær på ti dage om året, mens det nu er faldet til seks.
Og så bliver medarbejdernes bodyage målt – altså om deres krops alder svarer til alderen på dåbsattesten.
- Medarbejdernes bodyage er næsten tre år yngre end den reelle alder.
Så det er ting, der er sjovt at måle hinanden op på, siger Anne Mette Primdahl Nielsen.
Professor: Alle burde dyrke motion i arbejdstidenAlle arbejdspladser bør bruge en time om ugen på at motionere sammen.
Det mener Karen Søgaard, der er professor og forskningsgruppeleder af fysisk aktivitet og sundhed i arbejdslivet hos Syddansk Universitet.
- Når jeg kigger på resultater og litteratur, så forstår jeg ikke, at ikke alle arbejdsgivere gør det.
Hvis de ikke vil gøre det af omsorg for deres medarbejdere, bør de gøre det af hensyn til bundlinjen, siger Karen Søgaard og uddyber:- Din produktivitet bliver faktisk bedre, selv om du afsætter en time om ugen til fysisk træning, som egentlig går fra det at være produktiv.
Vi er alle sammen lige.
Vi kan alle sammen svede, grine og græde.
Tommy NielsenHun fortæller, at der kan aflæses sundhedsgavnlige effekter, hvis man dyrker en times motion om ugen, mens man er på arbejde.
Men hvis man dyrker motion i arbejdstiden, advarer hun dog mod med god samvittighed at lægge sig på sofaen, når man kommer hjem.
FAKTAI løbet af de næste to år skal Dansk Firmaidræt finde ud af, hvordan man får flere virksomheder til at dyrke motion - så den bliver en vedvarende del af hverdagen.
Dansk Firmaidræt uddanner og motiverer 'firstmovers', som bliver eksperter i kollegamotion.
De skal gøres klogere på planlægning, igangsætning og tilpasning til den enkelte arbejdsplads.
Omkring 1.
400 medarbejdere vil indgå i projektet, og arbejdspladserne vil være fordelt over hele landet.
Kilde: Dansk Firmaidræt- Vi ved også, at hvis det virkelig skal rykke, skal man supplere med motion i fritiden, så man hver uge når op på 150 minutter, siger Karen Søgaard.
Samtidig peger hun på, at motionen skal være sjov og social, så der opbygges en kultur om det, så det bliver en naturlig del af arbejdspladsen.
- Arbejdspladsen skal opbygge et brand om, at 'vi er sådan nogle, som dyrker motion', og gør det til en del af ens varemærke.
Det skal give en sammenholdsfølelse og må ikke føre til eksklusion af dem, der ikke vil være med.
Det er helt afgørende, siger Karen Søgaard.
Godt for fællesskabetNetop fællesskabet er ifølge Tommy Nielsen blevet blandt kollegerne i boligselskabet.
Han arbejdede tidligere i en lille afdeling, så det var svært at være kollegial på afstand.
- Jeg er kommet til snakke med mine kolleger, og det gjorde jeg ikke før.
Så mine kolleger har gjort den helt store forskel for mig, så jeg ikke er en fremmed, når jeg kommer til Viborg, siger han og forklarer, at han også har fået et andet forhold til cheferne.
Dagens motion blev sluttet af med kampråb og knyttet næve.
- Jeg er på gulvet, men mange af dem, jeg er sammen med her, er i ledelsen og er inspektører.
Vi er alle sammen lige.
Vi kan alle sammen svede, og grine og græde, siger Tommy Nielsen.
Selv om Dansk Firmaidrætsforbund oplever, at virksomheder de seneste år er blevet mere positive over motion i arbejdstiden, så håber foreningen, at den fremover kan hjælpe virksomheder med at holde fast i motionen.
- Med støtten fra Trygfonden har vi fået en unik mulighed for at komme længere med at knække koden til, hvordan vi får flere aktive arbejdspladser på fast basis, siger Rikke Døssing.
FacebookTwitterKopier linkEmner:Motion|TrygFonden|Arbejdspladser|Viborg|Syddansk Universitet




https://www.dr.dk/sporten/fodbold/sort-efteraar-fik-troelsgaard-til-overveje-karrieren-det-var-tre-uger-i-helvede

FodboldSort efterår fik Troelsgaard til at overveje karrieren: 'Det var tre uger i helvede'Tre store nedture i efteråret sendte fodboldspiller Sanne Troelsgaard ned i et dybt hul.
© ScanpixAf Andreas Kraul og Anne Hedegaard Petersen18.
jan.
2019 kl.
16.
02 | opdateret 21.
feb.
2019 kl.
14.
03Læs op- Jeg rystede, når jeg stod op om morgenen, og så gik jeg bare rundt i min egen boble.
Så langt kan en ellers velfungerende og hårdtarbejdende fodboldspiller komme ud, når resultaterne ikke lever op til drømme og mål.
Det skete ikke bare én, men hele tre gange inden for en måned for landsholdsprofil Sanne Troelsgaard sidste efterår.
Sanne TroelsgaardBlev født d.
15.
august 1988 og er 30 årHar siden 2017 spillet i svenske FC RosengårdFik debut på landsholdet i 2008Har spillet 131 a-landsholdskampe og scoret 46 målFørst var det deltagelse i VM 2019 med Danmark, der fejlede.
Kort efter røg hun sammen med sin svenske klub FC Rosengård ud af Champions League, og lige for at toppe det så glippede det svenske mesterskab også.
Tre missere i oktober sidste år satte sine spor hos Troelsgaard, der på kort tid mødte flere nye sider af sig selv.
- Jeg kan huske, at jeg gik nogle lange ture, hvor jeg tænkte; ”Hvad skal jeg nu?
Skal jeg stoppe med at spille fodbold?
” siger den 30-årige fodboldspiller.
Efter nederlaget til Holland 9.
oktober 2018.
VM-drømmen er brast, og Sanne Troelsgaard bliver trøstet af Theresa Nielsen.
(Foto: Anders Kjærbye - dbufoto.
dk © Anders Kjærbye)Læs også:Kvindelandstræner om store danske klubskifter: 'Vild udvikling'Det var både dansk og svensk uturEfterårssæsonen startede ellers med oprejst pande og forhåbninger om flere store oplevelser på fodboldbanen.
Men 9.
oktober startede nedtursmåneden for Sanne Troelsgaard.
Drømmen om VM i Frankrig i 2019 blev slukket, da kvindelandsholdet tabte to kampe til Holland.
Grædefærdig forlod hun og flere andre spillere landsholdslejren med viden om, at næste mål først ligger med EM i 2021.
- Jeg følte mig fysisk dårlig.
Jeg kunne ikke falde i søvn, og jeg sov ikke om natten.
Jeg kunne ikke trække vejret og havde ikke lyst til at træne.
Sanne TroelsgaardHerefter gik turen tilbage til Sverige og klubben FC Rosengård, hvor Sanne Troelsgaard både jagtede videre avancement i Champions League og et svensk mesterskab.
Begge dele glippede på værste vis.
- Vi taber alt.
Da der er to minutter tilbage af den sidste ligakamp, og jeg indser, at guldet er tabt, går det for alvor op for mig, at der er en bagside af sportens verden, siger hun.
I de efterfølgende uger gennemlevede den ellers så bomstærke fodboldspiller en tid, hvor hun nærmest ikke kunne kende sig selv, og der skulle graves dybt efter mening.
- Det var tre uger i helvede.
Jeg følte mig fysisk dårlig.
Jeg kunne ikke falde i søvn, og jeg sov ikke om natten.
Jeg kunne ikke trække vejret og havde ikke lyst til at træne, forklarer Sanne Troelsgaard.
Følte tomhed, skuffelse og var psykisk ustabilDen jyske fodboldmaskine lever et liv med mange rutiner og vaner.
Hård træning både på fodboldbanen og i styrketræningslokalet.
Sanne Troelsgaard går op i sin kost og er i gang med at lære svensk.
Derudover sætter hun kurs mod familien i Vejen, så ofte hun kan.
Alt sammen noget der giver hende indhold i livet.
- Jeg er en spiller, som gerne vil arbejde hårdt og lære af de skuffelser og svære perioder, man har gennem en hel karriere.
Jeg er ikke en spiller, der lærer af at være den bedste og vinde altid.
Sanne TroelsgaardMen da det svenske mesterskab glippede, og den tredje nedtur på kort tid blev en realitet, faldt alt fra hinanden.
- Jeg vidste ikke, hvor jeg skulle gøre af mig selv.
Der var ingen, der kunne sige til mig, hvad der var rigtigt eller forkert, og jeg kunne heller ikke selv mærke det.
Der gik jeg rundt med en kæmpe tomhed, skuffelse og var helt psykisk ustabil i to uger, siger Sanne Troelsgaard.
Læs også:Danskerklub smider mesterskab i sidste runde: 'Helt vildt utilgiveligt'Al den sparring hun ellers plejede at have med sin familie, veninder, medspillere og trænere blev ligegyldig, og hun lukkede sig inde i sig selv.
- Det er lang tid siden, jeg har haft så stor skuffelse på fodboldbanen.
Jeg var helt nede og vende psykisk, siger hun.
Taknemmeligheden slår altLangt nede i et sort hul kæmpede Sanne Troelsgaard det meste af november for at finde en vej op.
Træneren i FC Rosengård indkaldte spillerne til det, som Troelsgaard kalder, to ugers straf-træning.
Men som den spiller, hun nu er, passede det hende fint.
- Jeg er en spiller, som gerne vil arbejde hårdt og lære af de skuffelser og svære perioder, man har gennem en hel karriere.
Jeg er ikke en spiller, der lærer af at være den bedste og vinde altid.
Sanne Troelsgaard om sammenholdet i FC Rosengård- Når det i perioder ikke går så godt, så bliver sammenholdet væsentlig styrket.
Nu kigger vi hinanden i øjnene, inden vi går ud på træningsbanen, og det gjorde vi ikke før.
Vi vil gøre alt for at presse hinanden, men også hjælpe hinanden.
Vi ved, vi har en fælles historie for, hvad der skete for to måneden siden.
Nu er det om at bygge på.
Derfor tog hun arbejdshandskerne på og forsøgte at lægge oktober måneds skuffelser bag sig.
Langsomt begyndte fodboldgnisten at vise sig i små glimt, og hun kom ud med sine frustrationer.
Al det negative blev skubbet væk af positive stunder på fodboldbanen, og under flere træninger blev Sanne Troelsgaard ramt af små åbenbaringer.
- Jeg tror, det er meget sundt en gang imellem at tænke ”Hvad skal jeg nu?
”.
Jeg føler, at jeg står meget stærkere nu, end jeg gjorde i efteråret,Sanne Troelsgaard- Jeg har muligheden for at stå ude på træningsbanen hver evig eneste dag.
Jeg laver ikke andet end at spille fodbold.
Det gav mig motivation og taknemmelighed at have fået den her mulighed, forklarer hun.
Et populært ordsprog siger, at der ikke er noget, der er så skidt, at det ikke er godt for noget.
Det kan Sanne Troelsgaard den dag i dag sætte sig ind i.
Hun er på sin vis videre og mest af alt glad for, at hun i efteråret lod sig grave så dybt, for det har hun lært af.
Sanne Troelsgaard jubler efter scoring for sin klub FC Rosengård.
En jubel der udeblev senere på efteråret.
 © (Privatfoto))- Tankerne om at stoppe med at spille fodbold er langt væk nu.
Men jeg tror, det er meget sundt en gang imellem at tænke ”Hvad skal jeg nu?
”.
Jeg føler, at jeg står meget stærkere nu, end jeg gjorde i efteråret,” siger Sanne Troelsgaard.
Læs også:To profiler mangler i landsholdstrup forud for testkamp mod FinlandHvor stærk Sanne Troelsgaard er kommet tilbage, finder vi måske ud af på mandag.
Her møder hun og resten af det danske kvindelandshold Finland i en træningskamp.
Holdet er lige nu samlet med landstræner, Lars Søndergaard, i en uge på Cypern.
FacebookTwitterKopier linkEmner:Fodbold|Idrætsfaciliteter|Arbejdsmarked|Cypern|Finland




https://www.dr.dk/nyheder/indland/sag-om-pet-bog-chefredaktoer-og-mediehus-betaler-boeder

PET-bogSe temaIndlandSag om PET-bog: Chefredaktør og mediehus betaler bøderDet har intet formål at lade sagen fortsætte, lyder det fra mediehuset.
Chefredaktør Christian Jensen og JP/Politikens Hus skal også betale sagens omkostninger på 60.
000 kroner.
Af Emma Toft18.
jan.
2019 kl.
15.
10Bemærk: artiklen er mere end 30 dage gammelLæs opChefredaktøren for dagbladet Politiken, Christian Jensen, er klar til at betale en bøde på 50.
000 kroner, som han i dag er blevet idømt i Københavns Byret.
Bøden fik han, fordi han tilbage i oktober 2016 trodsede et forbud mod at udgive bogen "Syv år for PET".
- Som chefredaktør er det min opgave at bringe oplysninger af væsentlig samfundsmæssig interesse frem i lyset.
Jeg har hele tiden sagt, at jeg ikke er hævet over landets love.
Nu har byretten talt, og jeg accepterer dens afgørelse, udtaler han i et skriftligt citat.
Samtidig er mediekoncernen JP/Politikens Hus også klar til at betale en bøde på 100.
000 kroner, som koncernen i samme ombæring er idømt for at udgive bogen.
Det skriver JP/Politikens Hus i en pressemeddelelse.
- Nu har denne sag verseret i over to år.
Vi mener ikke, at det har noget formål at lade den fortsætte i retssystemet, udtaler direktøren i JP/Politikens Hus, Stig Kirk Ørskov, og ansvarshavende chefredaktør Christian Jensen.
- Selvom vi fortsat mener, at frifindelse havde været rigtig i lyset af Højesterets tidligere dom, vælger vi at trække en streg i sandet og acceptere byrettens dom, tilføjer de.
De vil altså ikke anke sagen, selvom de undervejs havde krævet frifindelse.
PET havde krævet kæmpebøde og fængselDet var Politiets Efterretningstjeneste (PET), der hev mediehuset og chefredaktøren i retten.
PET mente, at Christian Jensen burde straffes med fængsel i fire måneder, og at JP/Politikens Hus skulle idømmes en bøde på 15 millioner kroner, fordi de offentliggjorde "Syv år for PET" på et tidspunkt, hvor det var forbudt.
Forbuddet blev besluttet af en dommer i Københavns Byret 8.
oktober 2016, efter at PET havde argumenteret for, at bogen kunne indeholde fortrolige oplysninger, der kunne skade efterretningstjenesten og statens sikkerhed.
Forlaget bag bogen, andre medier og flere boghandlere blev også forbudt at udgive bogen.
Men 9.
oktober var hele bogen at finde i et særtillæg til Politiken, der mente, at offentligheden skulle kende indholdet af bogen.
Derfor blev forbuddet ophævet igen, og PET valgte at gå rettens vej.
Chefredaktør Christian Jensen og mediekoncernen havde krævet frifindelse, fordi de blandt andet mente, at forbuddet var rettet mod den forkerte part - nemlig koncernen JP/Politikens Hus og ikke den ansvarshavende chefredaktør.
Læs også:Politiet forkyndte forbud mod PET-bog til morgenfrisk journalistDom i sideløbende sag mod Jakob ScharfSagen i dag er en af flere sager i kølvandet på den meget omtalte bog.
I næste uge falder der dom i en straffesag mod den tidligere PET-chef Jakob Scharf, der er tiltalt for at bryde sin tavshedspligt og afsløre fortrolige oplysninger i bogen.
Bogen bygger på research og interviews med Jakob Scharf, der var chef for PET fra 2007 til 2013, og den er skrevet af Politiken-journalisten Morten Skjoldager.
Han er desuden sigtet i samme sagskompleks, ligesom flere andre er det.
Det har endnu ikke været muligt at få en kommentar fra PET.
FacebookTwitterKopier linkEmner:Christian Jensen (journalist)|Jakob Scharf (jurist)|Politiets Efterretningstjeneste|JP/Politikens Hus|Efterretningstjenester




https://www.dr.dk/nyheder/regionale/sjaelland/efter-kritik-af-tvangsadoptioner-i-lolland-kommune-vi-er-stadig-meget

SjællandEfter kritik af tvangsadoptioner i Lolland Kommune: 'Vi er stadig meget bekymrede'Lolland Kommunes høje antal sager om tvangsadoptioner fik Karin Nødgaard til at stille spørgsmål til ministeren.
Socialminister Mai Mercado (K) har svaret DF's Karin Nødgaard på spørgsmål om tvangsadoptioner i Lolland Kommune.
Af Louise Wimmer Elmhoff og Ann Smed Madsen18.
jan.
2019 kl.
16.
07Bemærk: artiklen er mere end 30 dage gammelLæs opFlere politikere kritiserede sidste år Lolland Kommune, efter den havde sat fart på antallet af sager om tvangsadoption.
Kommunen stod alene for over halvdelen af de 13 sager, der i 2018 blev sendt til afgørelse i Ankestyrelsen.
Det høje antal sager og millionbesparelser i kommunen ved tvangsadoptioner fik Dansk Folkepartis Karin Nødgaard til at stille spørgsmål til Børne- og socialminister Mai Mercado (K).
Ministeren har nu svaret Karin Nødgaard.
Næstformanden i Folketingets social-, indenrigs- og børneudvalg har blandt andet spurgt ministeren om økonomien ved tvangsadoptioner.
Ved en tvangsadoption sparer kommunen nemlig udgiften til en anbringelse i familiepleje eller på institution.
Læs også:Kommune sætter turbo på tvangsadoptionerMai Mercado svarer blandt andet, at adoptioner uden samtykke ikke gennemføres for at spare penge, men derimod for at give et barn en mere stabil og tryg barndom i en familie, som hun skriver:”En kommunes eventuelle besparelser må ikke indgå som et led i vurderingen af, om betingelserne for adoption uden samtykke er opfyldt.
”Karin Nødgaard stillede i december en række spørgsmål, efter DR Sjælland fik aktindsigt i et sparekatalog, der var blevet fremlagt for byrådet i Lolland Kommune, men aldrig vedtaget politisk.
Det fremgik af sparekataloget, at Lolland forventede en besparelse på fire millioner kroner ved tvangsadoptioner frem mod 2022.
Selvom sparekataloget ikke blev vedtaget, har kommunen dog de samme forventninger til antal adoptioner og de økonomiske konsekvenser heraf, som det fremgår af sparekataloget.
DF vil følge opMinisterens svar lever ikke helt op til det, Karin Nødgaard havde forventet:- Så kan jeg sagtens følge op på det og sige til ministeren: ’Har ministeren egentlig haft kontakt til de her kommuner, for eksempel Lolland Kommune, og i hvert fald også meddelt kommunen, at det er helt uacceptabelt, hvis man inddrager et økonomisk incitament til at lave en tvangsadoption’.
For et par år siden gjorde Folketinget det lettere at tvangsadoptere børn væk i de allertungeste børnesager.
Siden har antallet af sager om adoption uden forældrenes samtykke på landsplan været svagt stigende.
Således nikkede Ankestyrelsen sidste år ja til ni tvangsadoptioner mod syv i både 2016 og 2017.
Lolland Kommune stod for over halvdelen af de sager, der sidste år blev sendt til afgørelse i Ankestyrelsen.
Karin Nødgaard siger til DR Sjælland, at hun er bekymret:- Jeg kan love med garanti, at vi vil følge op på det her i Dansk Folkeparti, fordi vi er meget bekymrede for, at der sker et øget antal tvangsadoptioner.
Så svarene er ikke nok til at få mig til at lukke munden.
Læs også:DF om tvangsadoptioner: ”Vi har behov for at kende vores ophav”FacebookTwitterKopier linkEmner:Det Konservative Folkeparti|Lolland Kommune|Mai Mercado (politiker)|Socialforhold|Lolland




https://www.dr.dk/sporten/boksning/stor-dansk-bokseweekend-danske-darlings-skal-dele-oeretaever-ud-i-provinsen

BoksningStor dansk bokseweekend: Danske darlings skal dele øretæver ud i provinsenDina Thorslund og Sarah Mahfoud har begge vigtige kampe i denne weekend, men et snarligt opgør mellem de to danskere ligger ikke i kortene.
Dina Thorslund skal forsvare sin VM-titel, når hun lørdag aften møder Alesia Graf fra Tyskland.
Af Rasmus Dalgaard18.
jan.
2019 kl.
16.
14 | opdateret 18.
jan.
2019 kl.
20.
39Bemærk: artiklen er mere end 30 dage gammelLæs opDen kommende weekend byder på ikke mindre end to professionelle boksestævner i Danmark, og det er især de kvindelige boksere, det er værd at holde et ekstra øje med.
Fredag aften er der Danish Fight Night i Nykøbing Falster Hallen, og her står Sarah Mahfoud i sit livs kamp, når hun møder Bukiwe Nonina fra Sydafrika.
- Hun betyder ikke så meget for mig for at være ærlig.
Jeg ved, hun altid vil stå klar.
Sarah Mahfoud om Dina ThorslundBliver det til dansk sejr, er 29-årige Mahfoud sikret en kamp om verdensmesterskabet i bokseforbundet IBF, og skulle det scenarie udspille sig, så holder boksepromotor Mogens Palle sit løfte, fortæller Mahfoud.
- Mogens lovede, at han ville gøre mig til verdensmester, inden jeg blev 30 år, og indtil videre leverer han jo.
Han skaffer mig i hvert fald kampene, siger Mahfoud, der står noteret for syv sejre og er ubesejret.
Blå bog Sarah MahfoudNavn: Sarah MahfoudAlder: 29 årHjemby: HillerødVægtklasse: FjervægterenRekordliste: 7 sejre - 0 nederlag - 0 uafgjorteProfessionelle debut: 11-02-2017 på Frederiksberg, DanmarkPromotor: Mogens PalleMen det bliver ikke en nem kamp for den tidligere "Vild med Dans"-vinder, da "Anakondaen", som sydafrikaneren kaldes, har vundet de seneste syv kampe og i sin professionelle karriere står noteret for 14 sejre, tre nederlag og en enkelt uafgjort.
Det ved Mahfoud, der forudser en "akavet" kamp.
- Hun er højere end mig, har lange arme, bevæger sig godt og er kontrabokser.
Jeg forudser, at det godt kan blive en lidt akavet kamp, for hun er ikke en traditionel bokser, siger Mahfoud.
Dina Thorslund bokser i StruerFor små to år siden vandt Mahfouds modstander en sikker sejr over tyske Alesia Graf, og selvsamme Graf står lørdag aften klar i Struer, hvor hun skal forsøge at tage bæltet fra WBO's kvindelige verdensmester i super bantamvægt, Dina Thorslund.
Blå bog på ThorslundNavn: Dina ThorslundAlder: 25 årHjemby: StruerVægtklasse: Super bantamRekordliste: 14 sejre - 0 nederlag - 0 uafgjorteProfessionelle debut: 28-02-2015 i Winterhude, TysklandPromotor: SauerlandGraf har ikke vundet en kamp i små tre år, og hun har ikke været i ringen i mere end et år, men på trods af det forsikrer Struer-bokseren, at der ikke tages let på opgaven.
- På papiret burde jeg have en rimelig god chance, men så er det, at man i boksning er nødt til at gå ind og se, hvem det er, hun har tabt til, hvornår hun har tabt, og hvad hun har af erfaring.
Når man har været verdensmester flere gange, så har man også et vist niveau, og det har hun, siger Dina Thorslund.
Læs også:Nye regler giver amatørboksere professionel chance- Men ja – det er over et år siden, hun senest var i ringen, og hun har nok noget rust, der skal fjernes, men man skal ikke undervurdere hende.
Vi går ud fra, hun kommer bedst muligt forberedt, så det skal jeg også være.
Ingen danskerbrag på vejVinder den danske Sauerland-bokser over sin 37-årige tyske modstander, så forventer hun, at den næste modstander bliver fra Australien.
Det betyder også, at der ikke er lagt op til en kamp mellem de to danskere lige foreløbigt.
Det så Dina Thorslund ellers gerne, men hun mener, det er den anden lejrs skyld.
- Hun (Sarah Mahfoud, red.
) siger selv, hun gerne vil møde mig, men det er nemt at sige, hvis man har en promotor, der ikke vil have det.
Jeg gider ikke kæmpe for det.
Jeg har trods alt vigtigere ting at se til.
Men hvis hun siger ja, så vil jeg hellere end gerne, siger 25-årige Thorslund.
Læs også:Mikkel Kessler vil gerne arbejde med talenter- Det virker til, at Mogens Palle står i vejen, eller også gemmer hun sig bag ham – det ved jeg ikke.
Jeg har budt op til dans, men hvis hun ikke vil danse, så må det være sådan.
Meldingen fra Mahfoud er, at hun ikke gemmer sig, men at der gerne må komme lidt mere på spil, før hun tager en svingom med Thorslund på den firkantede kanvas.
- Det kunne være spændende en dag, men det er jo op til Mogens Palle og Sauerland at lave et godt stævne.
Jeg bokser mod den, jeg får.
Jeg har ikke så meget at skulle have sagt, og jeg gider faktisk ikke blande mig i det.
Mogens Palle har lavet kampe i så mange år, at det har han helt styr på, siger fjervægteren.
Sarah Mahfoud og Morten Kjeldgaard vandt i 2016 finalen i danseprogrammet "Vild med Dans", og hun får brug for de hurtige fødder igen fredag aften, når hun skal bokse i Nykøbing Falster.
- Men hun betyder ikke så meget for mig for at være ærlig.
Jeg ved, hun altid vil stå klar.
Jeg kører lidt mit eget show, og så må vi se, om hun krydser min vej en dag.
Oliver Meng skal også i ringen fredag i Nykøbing Falster, hvor han skal bokse om IBF's juniorverdensmesterskab mod Maono Ally fra Tanzania, og lørdag er Dennis Ceylan i aktion i revanchekamp mod spanske Jesus Sanchez, der tilbage i marts knockoutede Aarhus-bokseren i anden omgang.
FacebookTwitterKopier linkEmner:Dina Thorslund (bokser)|Boksning|Struer|Nykøbing Falster|Vild med dans




https://www.dr.dk/nyheder/udland/kineser-anklaget-spionage-naegter-sig-skyldig

UdlandKineser anklaget for spionage nægter sig skyldigDen tidligere Huawei-ansat blev anholdt i Polen i begyndelsen af januar.
Huawei er kommet under pres og risikerer at blive udelukket eller begrænset i flere landes 5G-netværk.
Af Louise Brodthagen Jensen18.
jan.
2019 kl.
17.
22Bemærk: artiklen er mere end 30 dage gammelLæs opDen kinesiske statsborger og tidligere ansat hos Huawei, der i begyndelsen af januar blev anholdt og anklaget for spionage i Polen, hævder sin uskyld.
- Med hensyn til min anholdelse den 8.
januar som følge af anklagerne om, at jeg har handlet på vegne af en fremmed efterretningstjeneste i Polen, erklærer jeg mig hermed på det kraftigste uskyldig, lyder det i en udtalelse fra kineserens advokat ifølge nyhedsbureauet Reuters.
Den polske sikkerhedstjeneste medddelte for en uge siden, at den kinesiske mand, Wang Weijing, samt en polsk mand, der tidligere har været ansat i sikkerhedstjenesten, var blevet anholdt på grund af mistanke om spionage.
Efterfølgende fyrede den kinesiske teknikgigant Huawei Weijing og understregede, at hans handlinger intet har at gøre med virksomheden.
- Huawei har besluttet at afslutte ansættelsesforholdet for Wang Weijing, der er anholdt og mistænkt for at have brudt polsk lov.
Handlingerne, han er anklaget for, har ingen relation til selskabet, lød det fra Huawei.
Kinas præsident, Xi Jinping (tv.
) ses her sammen med grundlæggeren af Huawei Technologies Co Ltd.
, Ren Zhengfei, der afviser beskyldningerne om, at virksomheden skulle bruges til spionage.
De to mænd tilbageholdes foreløbig i tre måneder, og den kinesiske ambassade i Polen har allerede været i kontakt med det polske udenrigsministerium.
Efterfølgende udsendte ambassaden en udtalelse, hvori den slår fast, at:- Vi opponerer kraftigt mod alle grundløse injurier og bagvaskelser, der ikke bygger på konkrete fakta.
Vi følger sagen tæt og vil gøre alt, vi kan, for at sikre kinesiske statsborgeres juridiske rettigheder.
Den polske mand er tidligere ansat i landets sikkerhedstjeneste, hvor han har arbejdet med blandt andet cybersikkerhed.
Læs også:Huawei-ansat kineser anholdt i Polen: Mistanke om spionageHuawei under presDen kinesiske telegigant Huawei har været under pres fra flere vestlige lande, der hævder, at den kinesiske regering kan misbruge firmaets udstyr til spionage.
Flere lande inklusive Storbritannien, Norge, Sverige og Tyskland overvejer i øjeblikket af sikkerhedshensyn, om man kan begrænse eller helt udelukke Huawei fra at være en del af de kommende 5G-netværk.
Grundlægger og direktør for Huawei, Ren Zhengfei, har i denne uge afvist, at firmaet skulle have spioneret for Kina, og i dag advarede landets ambassadør i Canada, Lu Shaye, om, at der helt sikkert vil komme repressalier, hvis tech-giganten bliver blokeret fra 5G-netværket i Canada.
Presset på det kinesiske firma er ikke blevet mindre af, at firmaets finansdirektør, Meng Wanzhou, i december blev anholdt i Vancouver i Canada på foranledning af USA, som har hende mistænkt for aktivt at have bidraget til at bryde de amerikanske sanktioner mod Iran.
Efterfølgende er det diplomatiske forhold mellem Kina og Canada blevet forværret, og spændingerne steg, da en canadisk statsborger i begyndelsen af ugen blev idømt dødsstraf som følge af en narkotikadom i Kina.
FacebookTwitterKopier linkEmner:Huawei|Canada|Kina|Erhverv|Kriminalitet




https://www.dr.dk/nyheder/udland/samtykke-foer-sex-hvordan-goer-man-lige-det

UdlandSamtykke før sex: Hvordan gør man lige det?
"Hun sagde ikke nej" holder ikke i retten i England.
Her kræver sex et "ja".
I England skal der siges ja før sex.
Hvordan oplever unge det?
Af Peter Boier og Sara Pagh Kofoed18.
jan.
2019 kl.
16.
16Bemærk: artiklen er mere end 30 dage gammelLæs opUanset om englænderne har et one night stand eller et fast forhold, så skal der siges "ja" før sex.
Her defineres voldtægt nemlig som sex uden klart samtykke.
Sådan fungerer det i flere af vores nabolande - blandt andet også Sverige og Tyskland.
Men i Danmark defineres voldtægt stadig som sex under tvang.
Den definition bliver debatteret heftigt for tiden.
Men hvordan er det at leve med at skulle have klart samtykke?
Det tog vi til London for at snakke med nogle engelske unge om.
I videoen ovenfor kan du høre, hvordan de tackler det.
Kræver det en underskrift, og hvor pinligt er det egentlig at spørge?
Debatten fortsætter herhjemmeDer har længe været snak om, hvorvidt den danske definition af voldtægt skal ændres.
Så sent som den 20.
december var et forslag til afstemning i Folketinget.
Der tegnede sig akkurat ikke et flertal, men det betyder ikke, at debatten er slut.
Problemet er nemlig, at mange voldtægter ikke synes at handle om vold, men lige så ofte om alkohol, tvivl og forskellige fortolkninger.
Definitionsændringen blev indført i England i 2003 og har betydet, at anmeldelserne er steget fra omkring 12.
000 til knap 42.
000.
De sidste ti år er antallet af domsfældelser også steget - med 48 procent.
FacebookTwitterKopier linkEmner:England|Seksualitet|Folketinget|Voldtægt|London




https://www.dr.dk/nyheder/regionale/nordjylland/forstander-sikret-institution-bekymret-over-udspil-kommuner-ikke

SundhedsreformSe temaNordjyllandForstander for sikret institution bekymret over udspil: Kommuner ikke specialiserede nokStore regioner er bedre end små kommuner, når det gælder specialiserede institutioner, mener forstander.
Regionerne rummer i dag omkring 60 specialiserede institutioner, som i tilfælde af en lukning skal flyttes til kommunerne.
Af Klaus Videbæk og Søren Flytkjær18.
jan.
2019 kl.
16.
19Bemærk: artiklen er mere end 30 dage gammelLæs opEn højt specialiseret institution for dybt skadede børn og unge hører bedre hjemme i regionen end under en kommune.
Det mener Tina Maria Larsen, forstander for Region Nordjyllands sikrede institution Kompasset i Brønderslev, der tager sig af børn og unge, der ofte har meget alvorlige sociale, personlige og eventuelt psykiatriske problemer.
Regeringen har i sit nye sundhedsudspil netop lagt op til, at flere af regionernes institutioner skal overdrages til kommunerne, hvis regionerne bliver lukket.
I Region Nordjylland alene har man 15 specialiserede institutioner med tilsammen 1.
500 medarbejdere.
Og det er problematisk, hvis en institution som Kompasset skal flyttes rent administrativt og organisatorisk, siger Tina Maria Larsen:- Vi ligger i et krydsfelt af rigtig mange juridiske lovkomplekser, og det betyder, at vi hyppigt er nødt til at gå sammen på landsplan for at finde ud af, hvordan vi skal fortolke det ene kontra det andet.
- Og der gør det en forskel i forhold til at sikre sammenhængskraften, om det skal ske på tværs af fem regioner eller knap 100 kommuner, siger hun.
Mangler højtspecialiseret videnDen vurdering er regionsrådspolitiker i Nordjylland Vibeke Gamst (K) enig i.
Overflytningen er særligt problematisk, fordi kommunerne i dag ikke har de specialiserede medarbejdere, der skal til for at støtte institutionerne.
- Det er jo en stor opgave for en mindre kommune at drive så højtspecialiseret en institution som Kompasset, og det er slet ikke, fordi jeg ikke mener, at kommunerne vil gøre deres yderste, men man skal jo inden for sin egen forvaltning have ansat personer, der har så høj specialiseret viden, at de er i stand til at matche og lede de specialister, der er på institutionerne, siger hun.
Læs også:Handicappede og psykisk syge er bekymrede for sundhedsreform: 'Sporene skræmmer'- Hvis kommunerne hjemtager sådanne institutioner eller får opgaven pålagt, så betyder det, at de skal servicere kommuner i andre dele af landet og i hvert fald i andre dele af regionen.
Det bliver også en helt ny situation for kommunerne.
Borgmester: Vi skal samarbejdeHos Brønderslev Kommune mener borgmester Mikael Klitgaard (V) dog godt, at kommunen kan håndtere opgaven.
- Det kræver selvfølgelig, at vi sætter os ind i tingene, men jeg mener sagtens, vi kan drive Kompasset i kommunalt regi, siger han.
- Der, hvor vi også i dag har specialiserede tilbud og føler os for små, samarbejder vi med andre kommuner, og det vil vi også gøre her.
Og der findes jo flere sikrede institutioner i Danmark, og der vil vi selvfølgelig samarbejde med de kommuner.
Der kommer ikke til at mangle kompetencer på området, hvis man lægger det i kommunalt regi i stedet for regionalt regi, fortsætter han.
Socialminister Mai Mercado (K) sagde torsdag, at hun vil sørge for at inddrage forskellige organisationer på området i forbindelse med en eventuel nedlæggelse af regionerne i et forsøg på at sikre, at den specialiserede viden, man i dag har, ikke går tabt.
FacebookTwitterKopier linkEmner:Det Konservative Folkeparti|Mai Mercado (politiker)|Mikael Klitgaard (politiker)|Jylland|Lokalpolitik




https://www.dr.dk/sporten/haandbold/vm-herrer/lindberg-lister-rundt-i-kulissen-jeg-har-et-haab-om-skulle-bidrage

VM herrerLindberg lister rundt i kulissen: 'Jeg har et håb om at skulle bidrage'Den rutinerede fløj Hans Lindberg regner ikke med at blive skiftet ind i VM-truppen igen.
Hans Lindberg regner ikke med at blive skiftet ind i VM-truppen igen.
Af Michael Sten Jensen i Lyon18.
jan.
2019 kl.
15.
04Bemærk: artiklen er mere end 30 dage gammelLæs opDen danske landstræner Nikolaj Jacobsen kan kun skifte ud tre gange under VM, og det har bragt den rutinerede højre fløj, Hans Lindberg, i lidt af en venteposition.
Efter gruppespillets første kamp måtte Hans Lindberg nemlig lade sig udskifte af VM-truppen, da en drilsk læg begyndte at give ham problemer.
Johan Hansen (BSV) overtog pladsen i VM-truppen fra Hans Lindberg.
Men med skaden til den danske forsvarsstyrmand René Toft Hansen ser mulighederne for at blive skiftet ind i truppen igen ikke særligt lyse ud for Hans Lindberg, der ved dagens pressemøde dog meldte sig helt klar.
- Jeg har det godt, og jeg mærker ikke noget til den skaden.
Det blev testet i går, og der var ikke noget.
Læs også:Dansk forsvarsgeneral er færdig ved VM- Jeg har absolut ingen forventning om at blive skiftet ind, men jeg har da et håb.
Jeg kan godt se, hvor svært det er at samle puslespillet for Nikolaj, og det er op til ham at vurdere, hvad han har brug for.
Jeg står klar i kulissen, og skulle der være brug for mig, så er jeg der, siger Hans Lindberg.
- Jeg havde et håb og en forventning om at skulle bidrage og gøre en forskel til den her turnering, og nu står jeg på sidelinjen og kan kun bakke de andre op så godt som muligt, siger Hans Lindberg.
Danmark møder i mellemrunden Ungarn, Egypten og Sverige.
Du kan se en oversigt over kampene herunder.
Læs også:Hvem viser Danmarks mellemrunde-kampe?
Se sendeplanen herFacebookTwitterKopier linkEmner:Nikolaj Jacobsen (håndboldtræner)|Egypten|Sverige|Ungarn




https://www.dr.dk/nyheder/regionale/hovedstadsomraadet/flere-frygter-ringere-busser-og-tog-hvis-regionerne-nedlaegges

SundhedsreformSe temaKøbenhavnFlere frygter ringere busser og tog, hvis regionerne nedlæggesTransportøkonom og Forbrugerrådet Tænk frygter, at kommunerne tænker på sig selv frem for hele regionen.
Bus 350S er en af de linjer, der kører gennem flere kommuner i hovedstadsområdet, og som regionen i dag koordinerer og bestiller.
Af Marcel Mirzaei-Fard og Ann Smed Madsen18.
jan.
2019 kl.
15.
47Bemærk: artiklen er mere end 30 dage gammelLæs opSelvom regionerne for de fleste nok rimer på psykiatri og hospitaler, får det også konsekvenser for busser og tog, hvis regionerne lukker.
For regionerne står også for at koordinere en del af den kollektive transport på tværs af kommunegrænserne.
Og den opgave bliver svær at løse, hvis kommunerne skal stå med ansvaret fremover, som regeringen lægger op til i sit sundhedsudspil.
Man risikerer nemlig, at kommunerne tænker mere på sig selv end på regionen som helhed.
Det mener transportøkonom ved DTU Mogens Fosgerau, Passagerpulsen hos Forbrugerrådet Tænk og formanden for Region Hovedstadens trafikudvalg, Jens Mandrup (SF).
- Når der mangler det overordnede niveau (regionerne, red.
), hvor kommunerne bliver tvunget til at blive enige, så bliver det mere fra sag til sag, at de skal forhandle, og så er der mindre, de kan holde hinanden i nakken med, siger Mogens Fosgerau.
Koordinerer på tværs af kommunegrænsenI Region Hovedstaden er det blandt andet S-busserne, der ofte krydser mange kommunegrænser, der bliver koordineret i regionen.
Det kan også handle om at time busafgange, så de passer med den øvrige offentlige transport.
Og her har regionen spillet en vigtig rolle og skabt en mere sammenhængende trafik, mener Jens Mandrup fra Region Hovedstaden.
- Jeg frygter, at der ikke bliver nogen koordinering, men at kommunerne tænker på deres egen økonomi.
Hvis regeringen mener, at kommunerne bør tage den her opgave, så siger jeg bare: Det kan vi godt.
Thomas Gyldal Pedersen (S), borgmester, HerlevHos Forbrugetrådet Tænks vagthund for pendlerne, Passagerpulsen, håber man, at der kommer et nyt samarbejde op at køre i stedet for regionerne.
Ellers vil kommunerne tænke på egne interesser først.
- Det giver ikke mening, at man lader det være op til den enkelte kommune at koordinere den offentlige transport i eksempelvis hovedstadsområdet, siger Laura Kierkegaard, afdelingschef hos Passagerpulsen.
Borgmestrene er klarMens flere frygter, at kommunerne ikke kan enes om koordineringen af den kollektive transport, så står borgmestrene klar med åbne arme for at overtage ansvaret.
Eksempelvis Guldborgsunds borgmester, John Brædder (Guldborgsund-listen).
- I forbindelse med de regionale ruter, der har været tale om nu, har vi haft en rigtig god dialog i Guldborgsund Kommune med vores nabokommuner Vordingborg og Lolland om at få det her til at lykkes, siger han.
Også i Albertslund Kommune er man klar til at overtage ansvaret, siger borgmester Steen Christiansen (S):- Vi har allerede gennem rigtig mange år haft gode erfaringer med at tilrettelægge buslinjerne, så jeg tænker, at den opgave klarer vi nok, siger han.
Så den planlægning og koordinering, som regionerne har varetaget indtil nu, den har ikke været vigtig?
- Selvfølgelig har den været vigtig.
Min pointe er bare, at kommunerne allerede i dag bestiller bustrafik og koordinerer med hinanden, siger Steen Christiansen.
Læs også:Overblik: Her ender alt det andet, regionerne havde ansvar forI udgangspunktet frygter Herlevs borgmester, Thomas Gyldal Pedersen (S), heller ikke scenariet, hvor den regionale trafik skal koordineres hos kommunerne.
Men det forudsætter, at der er penge nok til den kollektive trafik.
- Hvis regeringen mener, at kommunerne bør tage den her opgave, så siger jeg bare: Det kan vi godt.
- Men hvis vi skal ud og beskære buslinjerne, så vil kommunerne nok i højere grad end i regionen kigge på de lokale hensyn og ikke de regionale, siger han.
Minister: Helt ubegrundet frygtTransport-, bygnings- og boligminister Ole Birk Olesen (LA) mener, at debatten er helt skæv.
Han har ikke haft mulighed for at deltage i et interview, men skriver i et skriftligt svar:- Der er tale om en ubegrundet frygt, hvis man ud fra regeringens præsentation af det nye sundhedsudspil udleder, at den lokale og regionale kollektive trafik vil ændre sig markant.
- Det vil fremover være de fælles kommunale trafikselskaber, der får ansvaret for at sørge for den lokale og regionale kollektive bustrafik, skriver han.
FacebookTwitterKopier linkEmner:Jens Mandrup (politiker)|John Brædder (politiker)|Kollektiv trafik|Socialdemokraterne|Lolland-Falster




https://www.dr.dk/musik/sangerinde-tager-kampen-op-efter-kaempehit-jeg-vil-ikke-vaere-et-one-hit-wonder

MusikSangerinde tager kampen op efter kæmpehit: Jeg vil ikke være et 'one hit wonder'Sangerinden Alice Merton hittede stort herhjemme med sangen 'No Roots'.
Nu skal hun bevise, hun ikke er en døgnflue.
25-årige Alice Merton hittede stort med sangen 'No Roots'.
Nu er hun aktuel med sit debutalbum.
(© Paper Plane Records)Af Christian Ellegaard18.
jan.
2019 kl.
15.
00Bemærk: artiklen er mere end 30 dage gammelLæs opHun er født i Tyskland, har rødder i England og er gennem hele sit liv flyttet fra storby til storby og fra ét kontinent til et andet.
Sidste år flyttede Alice Merton så endnu engang - denne gang ind på alverdens hitlister.
Med nummeret 'No Roots' - hendes debutsingle - scorede hun sig nemlig et internationalt kæmpehit, der i skrivende stund er blevet hørt mere end 130 millioner gange hos streamingtjenesten Spotify og har blandet sig i toppen på de europæiske hitlister.
Men trods den overvældende succes kan Alice Merton ikke hvile på laurbærerne.
Det er nemlig nu, hun skal ud at bevise, hvad hun dur til - og at hun er mere end bare et 'one hit wonder'.
Lyt til hittet 'No Roots' her, mens du læser videre:Alice Merton - No RootsBryder sig ikke om udtrykket 'one hit wonder'Med debutalbummet 'Mint', der udkommer i dag, forsøger den 25-årige tysk-canadiske sangerinde at tage kampen op med dem, der allerede har stemplet hende som en engangsfornøjelse.
Det var overvældende, at 'No Roots' klarede sig så godt, men jeg bliver også træt af, at folk referer til mig som et 'one hit wonder'.
Alice Merton, sangerinde- Det var overvældende, at 'No Roots' klarede sig så godt, men jeg bliver også træt af, at folk refererer til mig som et 'one hit wonder'.
Jeg bryder mig ikke om det ord, siger Alice Merton.
En af de sange, der skal vise, at Merton er mere end en døgnflue, er nummeret 'Why So Serious?
', der udkom i efteråret og er den første single fra den nye plade.
I sangen gør Merton op med præstationssamfundet og bearbejder også det pres, hun følte over at skulle leve op til sin første hitsingle.
- Jeg var lidt træt af, at alle skulle spørge, om den næste sang blev lige så succesfuld som 'No Roots', og så tænkte jeg bare: 'Til helvede med det'.
Jeg er glad, jeg har den bedste tid i mit liv, så.
.
.
'Why so serious?
', har Merton tidligere sagt om nummeret.
Har flyttet 12 gangeDet sidste år har Alice Merton turneret rundt i både i USA og Europa.
- Det er fantastisk at komme ud og spille min musik rundt omkring i verden, og jeg glæder mig til, at folk skal høre de nye sange, siger hun.
Og for den unge singer-songwriter er det ikke noget nyt at være på farten.
Ved at flytte så mange gange og møde så mange nye mennesker er jeg blevet god til observere og lade mig inspirere af nye input.
Alice Merton, sangerindeHun blev født i Frankfurt af en tysk mor og en britisk far og er rundet af en omflakkende barndom, hvor hun er flyttet hele 12 gange og har boet i storbyer som New York og München.
En opvækst, der blandt andet også har inspireret hitsinglen 'No Roots'.
- Jeg henter helt klart inspiration i mit eget liv.
Ved at flytte så mange gange og møde så mange nye mennesker er jeg blevet god til observere og lade mig inspirere af nye input, siger Merton, som lige nu deler sin tid mellem Berlin og London.
Til foråret drager hun ud på endnu en mini-turné rundt omkring i Europa og er for nylig også blevet offentliggjort som et af navnene på den prestigefyldte amerikanske musikfestival Coachella.
FacebookTwitterKopier linkEmner:Pop og rock|Tyskland|Spotify|England|USA




https://www.dr.dk/sporten/haandbold/vm-herrer/danmarks-vej-til-vm-semifinalen-kan-vaere-meget-kort-se-de-realistiske

VM herrerDanmarks vej til VM-semifinalen kan være meget kort: Se de realistiske scenarierSelvom mellemrunden ikke er startet endnu, ser det allerede positivt ud for Danmarks chancer for at komme i semifinalen.
Rasmus Lauge og resten af håndboldlandsholdet er tæt på en plads i semifinalen.
Af Frederik Palle18.
jan.
2019 kl.
14.
59 | opdateret 18.
jan.
2019 kl.
15.
26Bemærk: artiklen er mere end 30 dage gammelLæs opFem kampe og fem sejre.
Det er svært at klage over den danske start på VM-slutrunden, og det kan man også se, når man kigger på stillingen i mellemrunden.
Her topper Danmark nemlig sammen med Sverige på fire point, og det lover godt for en mulig billet til semifinalen.
Danmark åbner mellemrunden lørdag mod Ungarn, og en sejr i den kamp vil allerede sende Danmark markant tættere på en semifinaleplads og muligheden for at snuppe guldet.
Læs også:Dansk forsvarsgeneral er færdig ved VMVi har samlet de mest sandsynlige scenarier herunder:1.
Danmark – 4 point (+18 målscore)2.
Sverige – 4 point (+6)3.
Norge – 2 point (+6)4.
Ungarn – 1 point (-3)5.
Egypten – 1 point (-3)6.
Tunesien – 0 point (-24)Vind det heleDet er ikke ligefrem den sværeste kode at knække, når man siger, at hvis Danmark vinder alle tre kampe i mellemrunden, så er de videre til semifinalen.
Det betyder dog også, at Danmark er sikker på at vinde gruppen, og man skal derfor møde nummer to i den anden gruppe, hvilket kan vise sig at være en fordel.
Læs også:VIDEO Håndboldherrerne fortæller 'sandheden om målmænd'Danskerne kan faktisk nøjes med fem point i de kommende tre kampe, så er de helt sikre på at gå videre uanset, hvordan de andre kampe går.
Kan være videre allerede før den anden kampDet lyder ret vildt, men det er faktisk et ret realistisk scenarie, at Danmark er videre til semifinalen allerede før starten på opgøret mod Egypten mandag aften.
Det kræver dog selvfølgelig lidt hjælp fra andre lande.
19/1 – Tunesien-Sverige19/1 – DANMARK-Ungarn20/1 – Ungarn-Tunesien20/1 – Egypten-Norge21/1 – Norge-Sverige21/1 – DANMARK-Egypten23/1 – Tunesien-Egypten23/1 – Norge-Ungarn23/1 – DANMARK-SverigeFor at det skal gå op, skal Danmark vinde over Ungarn lørdag, mens Sverige slår Tunesien, og Norge slår Egypten.
Derudover skal Sverige så slå Norge mandag aften, før Danmark står over for Egypten.
Sker de fire udfald, så er Danmark i semifinalen ved VM.
Det kan ende i skandinavisk dramaDer er så også den ret realistiske situation, at neglene bliver bidt til roden onsdag aften, når Danmark står over for Sverige.
Hvis det går som forventet, at Norge, Danmark og Sverige vinder deres opgør mod de tre andre modstandere, så bliver de interne opgør mellem de skandinaviske lande altafgørende.
Læs også:VIDEO Tog en svingom med en nordmand: Lauge dansede sin modstander rundtossetOg det er så her, hvis Norge slår Sverige, at vi kan stå i en gysersituation før den sidste kamp mellem Danmark og Sverige.
Her vil den interne målscore blive afgørende.
Med firemålssejren over Norge torsdag aften kan et nederlag til Sverige på mere end fire mål ende med at sende de rød-hvide ud af turneringen.
De tre andre landeMan må ikke glemme, at der selvfølgelig er tre andre nationer i mellemrundens gruppespil udover de skandinaviske lande.
Men Ungarn, Egypten og Tunesien har henholdsvis kun et, et og nul point med over, og derfor vil det kræve overraskende sejre, hvis de skal skubbe Danmark væk fra en eventuel semifinale.
Læs også:VM-topscorer Hansen var tæt på at stjæle landstrænerens rekordUngarn og Egypten skal begge møde Danmark, og det vil kræve en sejr for de to nationer for at presse danskerne samtidig med, at de også skal håbe på, at Danmark taber til Sverige.
FacebookTwitterKopier linkEmner:Sverige|Egypten|Norge|Ungarn|Tunesien




https://www.dr.dk/nyheder/udland/se-sjaeldent-naturfaenomen-kaempe-cirkel-vaekker-begejstring-i-usa

UdlandSe sjældent naturfænomen: Kæmpe is-cirkel vækker begejstring i USADet er den største is-cirkel, de lokale nogensinde har set.
Af Rasmus Christiansen18.
jan.
2019 kl.
13.
49Bemærk: artiklen er mere end 30 dage gammelLæs opIndbyggerne i den lille by Westbrook i den amerikanske stat Maine har i de seneste dage været vidne til et sjældent naturfænomen:En næsten 100 meter bred cirkel af is.
Den svage strøm i vandet har desuden fået cirklen til at rotere ganske langsomt om sig selv.
For de lokale er is-cirkler ikke et særsyn om vinteren - dog er der ingen, der nogensinde har set så stor en is-cirkel.
Se de flotte billeder i videoen ovenfor.
FacebookTwitterKopier linkEmner:USA




https://www.dr.dk/nyheder/indland/byret-i-orden-fratage-penkowa-doktorgrad

IndlandByret: I orden at fratage Penkowa doktorgradKøbenhavns Universitet fratog Milena Penkowa hendes doktorgrad i 2017.
Det var i orden, siger byret.
Milena Penkowa får ikke sin doktorgrad tilbage.
Det har Københavns Byret besluttet (arkivfoto) 18.
jan.
2019 kl.
13.
35Bemærk: artiklen er mere end 30 dage gammelLæs opKøbenhavns Byret har godkendt, at Akademisk Råd i 2017 fratog Milena Penkowa hendes doktorgrad, skriver hun selv på Facebook.
Det var Akademisk Råd ved Sundhedsvidenskabeligt Fakultet på Københavns Universitet, der i 2017 fratog Penkowa hendes doktorgrad - og dermed retten til at kalde sig dr.
med.
Året inden, at titlen gled ud af Penkowas hænder, blev hun af Østre Landsret kendt skyldig i dokumentfalsk.
Dog blev hun frifundet for straf, fordi landsretten i modsætning til byretten vurderede, at sagen var forældet.
Læs også:Milena Penkowa vil lægge sag an mod Københavns UniversitetDokumentfalskneriet handlede om nogle rotteforsøg, som var beskrevet i en videnskabelig artikel i tidsskriftet Glia tilbage i 2000.
Forsøgene indgik i en doktordisputats, som Penkowa indgav i 2003.
Den blev kritiseret, hvorpå hun fremviste fire falske dokumenter til universitetets daværende rektor.
Siden trak hun sin disputats tilbage og indleverede en ny i 2006.
Det var på baggrund af disputatsen fra 2006, at Milena Penkowa fik ret til at smykke sig med titlen dr.
med.
Akademisk Råd mener, at hvis universitetet tilbage i 2006 havde kendt til falskneriet, så havde Penkowa aldrig fået lov til at indlevere en ny disputats.
Og derfor tog man graden fra hende.
/ritzau/FacebookTwitterKopier linkEmner:Milena Penkowa (hjerneforsker)|Københavns Universitet|Videnskab|Sundhedsvidenskab|Sjælland




https://www.dr.dk/nyheder/indland/korrespondent-naar-man-foerst-har-set-drabsvideo-kan-man-ikke-glemme-den-igen

Dansker og nordmand dræbt i MarokkoSe temaIndlandKorrespondent: Når man først har set drabsvideo, kan man ikke glemme den igenMan bør hverken dele eller se video, der angiveligt viser drab i Marokko.
Det er billeder, du ikke kan glemme igen, lyder det fra DR's retskorrespondent Trine Maria Ilsøe om den video, der florerer.
Af Nis Kielgast18.
jan.
2019 kl.
14.
54Bemærk: artiklen er mere end 30 dage gammelLæs opDen voldsomme video, der angiveligt viser drabet på enten danske Louisa Vesterager Jespersen eller norske Maren Ueland i Marokko, er igen i fokus, efter anklagemyndigheden har meldt ud, at det kan være strafbart at dele den.
Sagen kortDen 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde 17.
december i et øde bjergområde cirka en times kørsel syd fra Marrakesh.
De var på julerejse i Marokko og havde de seneste dage været på vandretur i Atlasbjergene, hvor de camperede.
Marokkanske myndigheder efterforsker dobbeltdrabet som en terrorhandling.
En drabsvideo, der har floreret på sociale medier, viser sandsynligvis gerningen, bekræfter PET.
Den nye omtale kan måske få nogle til at blive nysgerrige på indholdet.
Men det kan bestemt ikke anbefales at kigge på den, lyder det fra DR's retskorrespondent, Trine Maria Ilsøe, der har set videoen.
- Når man først har set videoen, kan man ikke glemme den igen.
Det er så voldsomt, at det hænger fast i krop og sjæl.
Jeg har set den af arbejdsmæssige årsager, og jeg har ikke kunnet slippe den igen.
Man skal vide, at man ikke kan slette den fra hjernen, siger Trine Maria Ilsøe.
Hun var nødt til at se den en enkelt gang for at sikre, at DR’s dækning af historien havde afsæt i de faktuelle omstændigheder.
- Det er ikke som at se en splatterfilm med teaterblod.
Det er virkelige mennesker, som bliver slået ihjel i virkeligheden.
Det gør noget ved én at overvære, siger hun og tilføjer, at man også af hensyn til familien bør følge myndighedernes opfordring til hverken at se videoen eller dele den med andre.
En opfordring, som justitsminister Søren Pape Poulsen i dag gentog på sin twitterprofil.
Man går terroristers ærinde ved at klikkeDen danske terrorforsker Tore Refslund Hamming forsker i jihad-grupperinger på Dansk Institut for Internationale Studier.
Han fortæller, at der ligger en meget bevidst strategi bag, når drabsvideoer bliver lagt på nettet af personer fra Islamisk Stat.
- Jihadister går meget op i deres digitale tilstedeværelse.
De siger jo selv, at halvdelen af krigen foregår online, siger han.
Når en drabsvideo bliver delt af almindelige mennesker i Danmark, er de brutale billeder med til at gøre strategien mere effektiv.
- Det skaber meget mere frygt og har meget større impact, hvis det ikke bare er to turister, der er blevet slået ihjel i Marokko.
Det er to turister, der er blevet dræbt af Islamisk Stat, og man kan se det ske i detaljer.
Det kan få os til at se det som et angreb på Danmark, og det skaber en helt anden frygt.
Og hele meningen med terrorhandlinger er jo at skabe frygt i befolkningen, siger Tore Refslund Hamming.
Samtidig er videoerne blevet endnu mere vigtige for Islamisk Stat, efter gruppen har mistet sine territorier i Syrien.
- De vil også gerne have sådan en video ud, fordi mange i Vesten siger, at Islamisk Stat er ved at gå nedenom og hjem.
De vil gerne vise, at de er stærke nok til at gennemføre sådan nogle angreb.
På den måde bliver sådan en video en slags magtprojektering, siger han.
FacebookTwitterKopier linkEmner:Islamisk Stat|Søren Pape Poulsen (politiker)|Marokko|Terrorisme|Anklagemyndigheden




https://www.dr.dk/nyheder/politik/statsrevisorer-storre-forskel-i-kvalitet-pa-sygehuse

PolitikStatsrevisorer: Større forskel i kvalitet på sygehuseEn analyse viser, at forskellen på behandlingskvaliteten på sygehusene bliver større.
Det går den forkerte vej, når der gælder lige og god behandling på hospitalerne.
18.
jan.
2019 kl.
13.
24Bemærk: artiklen er mere end 30 dage gammelLæs opIfølge sundhedsloven skal der være let og lige adgang for patienter til behandling af høj kvalitet på sygehusene over hele landet.
Men forskellen bliver større.
Det konkluderer Statsrevisorerne på baggrund af en såkaldt registeranalyse foretaget af Rigsrevisionen.
Statsrevisorerne bemærker, at opfyldelsen af det nationale mål om behandling af høj kvalitet har udviklet sig negativt både på landsplan og i regionerne fra 63,5 procent til 57,5 procent i perioden 2015 til 2017.
Læs også:OVERBLIK Her ender opgaver, der ikke handler om sundhedDen nye registeranalyse fra Rigsrevisionen viser, at der er 'betydelige ikke-begrundede kvalitetsforskelle i behandlingen af forskellige patientgrupper, og at en betydelig andel patienter ikke fuldt ud modtager den anbefalede behandling'.
- Det kan have betydning for patienternes risiko for genindlæggelse og død, hedder det.
Derfor konkluderer Statsrevisorerne, at Sundheds- og Ældreministeriet og regionerne i højere grad kunne have taget initiativ til at få viden om de ikke-begrundede forskelle i behandlingskvaliteten på sygehusene.
- En sådan viden ville kunne bidrage til en større målretning og kvalitetssikring af behandlingen af den enkelte patient og dermed mindske ulighed i sundhed, hedder det i Statsrevisorernes beretning.
Regeringen fremlagde i går sit sundhedsudspil, hvor man foreslår at nedlægge regionerne.
/ritzau/FacebookTwitterKopier linkEmner:Rigsrevisionen|Sundheds- og Ældreministeriet|Offentlig forvaltning|Patienter|Hospitaler




https://www.dr.dk/sporten/haandbold/vm-herrer/henrik-toft-naermer-sig-vm-truppen-foeler-ikke-der-er-lang-vej-igen

VM herrerHenrik Toft nærmer sig VM-truppen: 'Føler ikke der er lang vej igen'Henrik Toft føler sig snart klar til at træde ind i VM-turneringen, efter skaden han pådrog sig kort inden VM.
Henrik Toft har trænet for sig selv, mens holdkammeraterne har spillet de første VM-kampe.
18.
jan.
2019 kl.
13.
44Bemærk: artiklen er mere end 30 dage gammelLæs opHenrik Toft Hansen var tiltænkt en nøglerolle i forsvaret på Danmarks håndboldlandshold ved VM, men en skade få dage inden turneringens start har indtil videre holdt ham ude.
Nu er der så blevet endnu mere brug for ham inden mellemrundens start, fordi broren René Toft Hansen blev lyskeskadet torsdag mod Norge og er meldt færdig i turneringen.
Læs også:Dansk forsvarsgeneral er færdig ved VMDerfor virker det oplagt at bruge den anden udskiftning ud af tre til at erstatte René Toft med Henrik Toft, men først skal sidstnævnte testes til en træning senere fredag.
Selv føler Henrik Toft sig snart klar til at spille håndboldkamp igen.
- Jeg føler ikke, at der er så lang vej igen.
Jeg har haft et fint genoptræningsforløb sammen med sundhedsstaben.
- Jeg har en træning senere fredag, hvor jeg skal give den fuld gas, og så må vi se, hvordan det går, siger Henrik Toft til en presseseance fredag formiddag.
René Toft Hansen kommer ikke til at spille mere under VM.
Har trænet godtOm han allerede kan være aktuel i den første mellemrundekamp mod Ungarn lørdag er uvist.
- Det må vi se på, hvordan det hele hænger sammen, og hvordan træneren ser på det.
Mange faktorer spiller ind, siger Henrik Toft.
Læs også:Hvem viser Danmarks mellemrunde-kampe?
Se sendeplanen herHan føler sig klar til at bidrage på holdet, selv om han skulle blive kastet for løverne i vigtige kampe lige efter et skadesforløb.
- Det er selvfølgelig ikke optimalt, at jeg blev skadet 2.
januar, når jeg havde håbet på at være med fra start.
Men jeg har trænet godt de seneste par uger og har givet den så meget gas som muligt.
- I og med at jeg har kunnet løbe her på det sidste, har jeg bygget konditionen lidt op.
Så jeg håber og tror på, at jeg er godt rustet, hvis der skulle blive brug for mig, siger Henrik Toft.
Læs også:VIDEO Tog en svingom med en nordmand: Lauge dansede sin modstander rundtossetDanmark har maksimale fire point med til mellemrunden, hvor holdet i nævnte rækkefølge møder Ungarn, Egypten og Sverige.
/ritzau/FacebookTwitterKopier linkEmner:Henrik Toft Hansen (håndboldspiller)|Ungarn|Håndbold|Egypten|Norge




https://www.dr.dk/nyheder/regionale/oestjylland/letbanen-stoedte-sammen-med-lastbil-i-aarhus

Aarhus LetbaneSe temaØstjyllandLetbanen stødte sammen med lastbil i AarhusIngen personer kom til skade ved uheldet, oplyser Østjyllands Politi.
En lastbil kom på tværs af Aarhus Letbanes tog i krydset Randersvej-Nehrus Allé kort efter klokken 13 fredag.
Arkivfoto.
Af Emma Lichscheidt og Flemming Nielsen18.
jan.
2019 kl.
14.
14 | opdateret 18.
jan.
2019 kl.
14.
43Bemærk: artiklen er mere end 30 dage gammelLæs opOpdateret 18/01/14:41: Letbanen kører igen, oplyser Letbane-selskabet.
Kort efter klokken 13 stødte et tog fra Aarhus Letbane sammen med en lastbil på den stærkt befærdede Randersvej i krydset Nehrus Alle-Randersvej.
Sammenstødet medførte ikke personskade, oplyser vagthavende ved Østjyllands Politi.
Uheldet skete, da både lastbil og letbane skulle svinge til venstre.
Tilsyneladende kom lastbilen for langt over i letbanens spor, og bagenden af lastbilen ramte letbanens forende, der har fået materielle skader, oplyser vagthavende.
Kørebanen på Randersvej i nordgående retning var kortvarigt spærret, men lastbilen blev hurtigt trukket ind til siden.
Letbanen måtte indstille kørslen mellem Universitetparken og Aarhus Universitetshospital på grund af uheldet.
Passagerer kan holde sig orienteret om den aktuelle situation på Midttrafiks hjemmeside her.
Letbanen har været indvolveret i 22 hændelser, små og store uheld, siden testkørslerne begynder i juni 2017, oplyser Aarhus Letbane.
Opdateret klokken 17.
00: Det aktuelle billede af uheldet med lastbilen er fjernet fra denne artikel, idet lastbilen var genkendelig.
Det er nu erstattet af et arkivfoto af letbanen.
FacebookTwitterKopier linkEmner:Togtrafik|Aarhus Letbane|Østjyllands Politi|Aarhus|Jylland




https://www.dr.dk/nyheder/regionale/bornholm/thorbjoern-vil-have-sin-egen-gaard-ny-skole-skal-ruste-unge-landmaend-til

BornholmThorbjørn vil have sin egen gård: Ny skole skal ruste unge landmænd til detBornholms Landbrug og Fødevarer laver Danmarks første generationsskifteskole.
Både søer og smågrise på Langemyregård ved Åkirkeby er Thorbjørn Koefoeds ansvar.
Men det er hans far, der ejer både grise og bedrift i nogle år endnu.
 DR)Af Dorte Langemark og Lis Eilsøe18.
jan.
2019 kl.
13.
27Bemærk: artiklen er mere end 30 dage gammelLæs opDet bliver ofte til et nej, når unge landmænd første gang står i banken og beder om et lån til at kunne få egen gård.
Derfor opretter Bornholms Landbrug og Fødevarer nu som den første landbrugsorganisation en generationsskifteskole.
Den skal hjælpe de unge landmænd med at opstille nærmest skudsikre forretningsplaner og budgetter uden fælder.
Der er nemlig stort behov for flere unge i erhvervet.
Men de har brug for store beløb for at kunne købe, for de drømmer om noget andet end generationerne før dem.
Det siger økonomi- og ejendomsrådgiver i Bornholms Landbrug og Fødevarer Ingvar Olsen.
Jeg kan godt forstå, at bankerne er kritiske og ikke bare låner 20 millioner kroner ud til en ung fyr.
Thorbjørn Koefoed, landmand- Bedriften skal være så stor, at de kan have ansatte og dermed mulighed for både at have familie og holde fri indimellem, siger Ingvar Olsen.
Ingvar Olsen tror på, at hjælpen til at få lavet en plan i et længerevarende uddannelsesforløb kan være det, der knækker koden og åbner for banklån til de unge.
Planen er klar - erfaringen skal i husThorbjørn Koefoed er en af dem, der skal i banken engang i en ikke helt fjern fremtid.
Han er faguddannet landmand og er i dag driftsleder for svineproduktionen på Langemyregård ved Åkirkeby.
Ejeren af gården er hans far Peter Brandt Koefoed, og de to har sammen lagt en plan for en overtagelse.
Første del er at sikre, at Thorbjørn Koefoed får en solid erfaring med både at drive svineproduktionen og samtidig være chef for de ansatte i stalden.
- Jeg kan godt forstå, at bankerne er kritiske og ikke bare låner 20 millioner kroner ud til en ung fyr.
Det kan være svært at lave et stort afkast i landbruget, og bankerne skal både have deres penge hjem og tjene på det, siger Thorbjørn Koefoed.
Derfor er han også glad for ideen om en generationsskifteskole - og han ved, at mange andre unge kolleger har problemerne tæt inde på livet.
Han er nemlig ikke kun ung landmand.
Han er også formand i landsorganisationen Landboungdom.
Unge landmænd arbejder med egen planGenerationsskifteskolen på Bornholm bliver et toårigt forløb, der kører sideløbende med landmændenes arbejde på gårdene, og hvor eleverne hele tiden skal arbejde med deres egen plan.
Der skal være undervisning i alt fra låneøkonomi over skat og handleplaner til pædagogik og ledelse.
Målet med undervisningen er altså, at de unge skal blive klar til at købe en ejendom - derfor er det også planen, at bankerne blandt andre skal levere undervisere.
Læs også:Christian er en af Danmarks stadig færre unge landmænd: "Det har altid være min drøm"Thorbjørn Koefoeds aftale med sin far er uden årstal.
Hovedformålet er at overtage mere og mere af ledelsen og vise resultater.
- Når jeg har vist, at jeg kan drive gården, skal jeg overtage gården fra den ene dag til den anden.
Vi ønsker altså ikke et glidende generationsskifte, siger Thorbjørn Koefoed.
Om han er med på skolebænken i generationsskifteskolen eller ej, er ikke afklaret endnu.
Planen er at starte forløbet for de kommende gårdejere til foråret, og om to år vil de så stå med en færdig plan, som de kan præsentere i banken, når den ønskede gård er klar.
FacebookTwitterKopier linkEmner:Landbrug|Landbrug & Fødevarer|Bornholm|Uddannelse|Aakirkeby




https://www.dr.dk/nyheder/penge/laeger-og-sygeplejersker-tager-godt-imod-sundhedsudspil

SundhedsreformSe temaPengeLæger og sygeplejersker tager godt imod sundhedsudspilFlere i fuldtidsarbejde vil dog kræve mere løn og bedre arbejdsvilkår, mener formand.
Grete Christensen, der er formand for Dansk Sygeplejeråd, mener, at det er på høje tid, at der bliver taget hånd om de mange udfordringer, sundhedspersonalet i dag står med.
Af Alexander Hecklen18.
jan.
2019 kl.
14.
09Bemærk: artiklen er mere end 30 dage gammelLæs opHvis det står til regeringen, skal der i fremtiden uddannes langt flere sygeplejersker og læger.
Det er en udmelding, der glæder både praktiserende læger og landets sygeplejersker.
- Vi er glade for, at regeringen tager fat på at løse de store problemer, der er med personalemangel og dårligt arbejdsmiljø i sundhedsvæsenet, siger Grete Christensen, der er formand for Dansk Sygeplejeråd.
Ifølge sundhedsminister Ellen Trane Nørby (V) skal de flere hænder i sundhedssektoren være med til kvalitetssikre behandlingen.
Sådan lyder et af elementerne i regringens udspil, som ministeren netop har præsenteret.
- Med sundhedsreformen lægger vi op til, at vi skal have flere hænder ude i sundhedsvæsenet, siger Ellen Trane Nørby.
Læger: Godt med mere uddannelseIsær ønsket om mere uddannelse indenfor almen medicin bliver godt modtaget hos de praktiserende læger.
Særligt udmeldingen om, at regeringen vil oprette 100 ekstra hoveduddannelsesstillinger og ekstra introstillinger i almen medicin, glæder Christian Freitag, der er formand for Praktiserende Lægers Organisation (PLO).
- Udspillet fra regeringen vil på længere sigt betyde, at alle borgere kan få deres egen familielæge, og at det frie lægevalg kan blive genoprettet, siger han.
Samtidig understreger de praktiserende lægers formand, at der skal handling bag ordene, hvis der skal sikres ensartet lægebehandling for patienter i hele landet.
- Regeringens målsætninger er meget ambitiøse og vil kræve, at vi bliver væsentligt flere læger og ansatte i almen praksis, siger Christian Freitag.
Sygeplejersker: Tiltrængt udspilOgså hos sygeplejerskerne er der opbakning og ros til regeringen.
Formand for Dansk Sygeplejeråd Grete Christensen mener, at det er på høje tid, at der bliver taget hånd om de mange udfordringer, sundhedspersonalet i dag står med.
- Vi er nødt til at skaffe flere sygeplejersker for at kunne lette arbejdspresset, og det skaber regeringens initiativer mulighed for, siger hun.
Når regeringen frem mod 2022 vil øge optaget på sygeplejerskeuddannelsen med 2.
000 studerende, så kan det være med til at afhjælpe manglen på personale, siger Grete Christensen.
- Det går ud over både patienterne og den faglige stolthed, når sygeplejersker ikke har mulighed for at levere den kvalitet, der er brug for.
Derfor er det en rigtig god ide, at man vil øge optaget på uddannelsen.
Det kan vi ikke komme hurtigt nok i gang med, lyder det fra formanden.
'Flere i fuldtidsjob kræver økonomisk gulerod'Regeringens ønske om, at flere sygeplejesker skal arbejde fuldtid frem for deltid, er sygeplejerskernes formanden dog mere skeptisk over for.
I dag arbejder mere end halvdelen af de cirka 53.
500 kommunalt og regionalt ansatte sygeplejersker kun på deltid.
Men det vil kræve en økonomisk gulerod i form af mere løn og bedre arbejdsvilkår at få sundhedspersonalet til at sige ja til flere timer og længere vagter, lyder det fra Grete Christensen.
- Den dialog indgår vi meget gerne i.
For vi ved, at mange sygeplejersker på deltid ville overveje at gå op i tid, hvis den økonomiske gevinst var større og arbejdsmiljøet blev bedre, siger hun.
FacebookTwitterKopier linkEmner:Ellen Trane Nørby (politiker)|Sundhedspersonale|Læger|Dansk Sygeplejeråd|Venstre




https://www.dr.dk/nyheder/penge/tesla-vil-massefyre-efter-et-svaert-ar

PengeTesla vil massefyre efter et svært årFjerde kvartal har været hårdt for elbilproducenten Tesla, der vil afskedige syv procent af sin arbejdsstyrke.
Teslas topchef, Elon Musk (mf), må annoncere, at syv procent af selskabets medarbejdere bliver afskediget.
(Arkivfoto).
)18.
jan.
2019 kl.
12.
25Bemærk: artiklen er mere end 30 dage gammelLæs opElbilproducenten Tesla vil fyre syv procent af sin arbejdsstyrke.
Samtidig skriver Tesla, at resultaterne for fjerde kvartal er lavere end for tredje kvartal.
- Som vi alle har oplevet, så var sidste år det mest udfordrende i Teslas historie.
Takket være vores store indsats var det også det mest succesfulde år i Teslas historie, skriver selskabets chef og stifter Elon Musk.
Han understreger, at Tesla har leveret næsten lige så mange biler i sidste kvartal af 2018, som de gjorde i hele 2017.
Salg af dyre versioner stopperI tredje kvartal gav Tesla et overskud, men det var drevet af, at man solgte mange af de relativt dyre versioner af Tesla Model 3 i USA.
Det vil ikke fortsætte, forudser Tesla-sagen.
- I dette kvartal, som i tredje, vil afskibninger af dyrere varianter af Model 3, denne gang til Europa og Asien, forhåbentligt kunne tillade os - med store udfordringer, stor indsats og noget held - at få et lille overskud, skriver Elon Musk.
- Som resultat af det ovenstående, har vi desværre ikke andet valg end at reducere antallet af fuldtidsansatte med syv procent og kun beholde de mest nødvendige vikarer og underleverandører, skriver Elon Musk.
/ritzau/FacebookTwitterKopier linkEmner:Elon Musk (erhvervsleder)|Tesla Motors|Bilindustri|Biler|USA




https://www.dr.dk/nyheder/regionale/oestjylland/husk-faa-dig-roert-e-blodpropper-kan-ramme-gamere

ØstjyllandHusk at få dig rørt: E-blodpropper kan ramme gamereGaming ved skærmen kan føre til alvorlig sportsskade: E-blodpropper.
Mange timers stillesiddende gaming kan føre til blodpropper i benene.
En tilstand, som hjertemedicinerne er begyndt at beskrive som e-blodpropper.
(ARKIVFOTO) Af Emma Lichscheidt og Flemming Nielsen18.
jan.
2019 kl.
12.
54Bemærk: artiklen er mere end 30 dage gammelLæs opDu har sikkert hørt om e-sport, men du har formentlig ikke hørt om e-blodpropper.
Men sidder du mange timer i streg og spiller computer eller playstation uden at få dig rørt, så har du faktisk en risiko for at få blodpropper i benene.
Blodpropperne er et helt nyt fænomen, som man så småt er begyndt at se på sygehusene.
Det fortæller Hans Erik Bøtker, der er overlæge og professor på afdelingen for hjertesygdomme på Aarhus Universitetshospital.
- Der er ikke lavet større opgørelser af fænomenet, men der er beskrevet flere enkelttilfælde - både i den medicinske litteratur, og vi har selv set tilfælde her på afdelingen, forklarer Hans Erik Bøtker.
- Der er kommet patienter ind med blodprop i benene efter have siddet stille foran en spillemaskine i mange, mange timer.
Hvis man for eksempel sidder 8-14-16 timer foran en computer uden aktivitet indimellem.
Fakta om e-blodpropperOpstår ved for lang inaktivitet i forbindelse med gaming.
Opstår i årene, der fører blodet til hjertet.
Største risiko ved e-blodpropperne er, at de river sig løs og flytte sig op i lungen.
En tilstand, der kan være livsfarlig.
Behandles med blodfortyndende medicin og støttestømpe samt opfordring til at bevæge sig.
Risikoen stiger med alderenKilde: Professor Hans Erik Bøtker, Aarhus UniversitetshospitalBen hævede op efter playstation-spilTom Pedersen fra Aarhus fik for nyligt selv stiftet bekendtskab med det nye sygdomsfænomen.
Han havde siddet stille fem-seks timer i streg ad gangen og spillet playstation.
Den 50-årige mand mistede nemlig sit job i slutningen af oktober, og derfor havde han pludselig mere tid til at sidde stille i sofaen og spille Red Dead Redemption2 på playstation.
Og lige før jul hævede hans ben så pludselig op.
- Min fod var meget hævet, som om den var forstuvet.
Og benet var hævet 2,5 centimeter mere end det raske ben.
- Så sagde min kone, at jeg skulle tage til læge.
Jeg har urinsyregigt, så jeg troede måske, at det havde noget med det at gøre, men det var ikke det.
Lægen sagde, at hun havde en formodning om, at det kunne være en blodprop, så jeg blev sendt huj-hej til sygehuset, fortæller Tom Pedersen.
Havde ikke tænkt på blodpropPå sygehuset fik han den nedslående besked, at han havde fået en blodprop i benet af at sidde for længe ad gangen og spille spil.
- De sagde, at årsagen var, at jeg havde siddet for stille.
At jeg simpelthen ikke havde bevæget mig nok.
Jeg havde ikke skænket en tanke, at det kunne udvikle sig til et problem, siger Tom Pedersen.
- Det var jul og koldt, og jeg var arbejdsløs, så det var nemt at spille.
Man rører sig meget på arbejde, og det gjorde jeg jo ikke, fordi jeg var arbejdsløs.
Tom Pedersen bruger nu støttestrømpe på det ben, hvor e-blodproppen opstod efter mange timers spil.
Ligesom at sidde længe i flyverSelvom de spilrelaterede blodpropper er et nyt fænomen, så er det faktisk ikke noget nyt i sig selv, at man har større risiko for at få blodpropper i benene, hvis man er inaktiv, fortæller overlæge og professor Hans Erik Bøtker.
- Mekanismen bag e-blodpropper er den samme, som vi kender fra andre sammenhænge.
Det mest eklatante tilfælde er, hvis man er på oversøiske rejser og sidder lang tid i en flyvemaskine, siger han.
Risikoen stiger med alderen (.
.
.
), men det er faktisk beskrevet.
I enkelte tilfælde hos en dreng helt ned til 12 år.
Hans Erik Bøtker, overlæge og professorDen umiddelbare risiko ved at have en blodprop i benet er, at den kan rive sig løs og flytte sig op i lungerne, og det kan være en farlig tilstand, forklarer han.
- Risikoen stiger med alderen, og nu er det sådan, at de fleste spillere er i den yngre aldersklasse, hvor blodpropper er forholdsvis sjældne.
Men det er faktisk beskrevet.
I enkelte tilfælde hos en dreng helt ned til 12 år, siger Hans Erik Bøtker.
Overlægen understreger, at det hører til sjældenhederne, at folk bliver ramt af de her e-blodpropper.
Færre timer ved skærmenHeldigvis fik lægerne styr på Tom Pedersens blodprop, og nu er han i behandling med blodfortyndende medicin.
Han skal også til at vænne sig til den støttestrømpe, han har fået.
Tom Pedersen spiller stadig playstation, men han har ændret sine spilvaner.
- Jeg spiller højst en time eller halvanden, hvor jeg før spillede op til seks timer på en dag.
Og så vil jeg fremadrettet gå en tur hver dag.
Professorens gode råd mod e-blodpropper•Kom op at stå indimellem.
•Drik hyppigt.
•Hav gode ergonomiske anordninger.
•Undgå at sidde med en fast kant mod benene, der kan klemme blodforsyningen af.
•Få et hæve-sænkebord til din gaming, så du kan stå op.
•Det er grundlæggende de samme råd, der gælder på en lang flyrejse.
FacebookTwitterKopier linkEmner:Hjertekarsygdomme|Playstation|Hospitaler|Aarhus|Aarhus Universitetshospital




https://www.dr.dk/nyheder/politik/regeringen-vil-sikre-flere-praktiserende-laeger-og-flere-sygeplejersker-paa-fuld-tid

SundhedsreformSe temaPolitikRegeringen vil sikre flere praktiserende læger og flere sygeplejersker på fuld tidFor at sikre en bedre lægedækning, skal der oprettes flere stillinger i almen medicin.
Sundhedsminister Ellen Trane Nørby afholder pressemøde om regeringsudspillet "Flere hænder og større arbejdsglæde".
Af Nicolas S.
Nielsen18.
jan.
2019 kl.
11.
01Bemærk: artiklen er mere end 30 dage gammelLæs opDanskernes adgang til en praktiserende læge skal sikres ved at få flere læger til at arbejde i almen praksis.
Det er hovedbudskabet i regeringsudspillet "Flere hænder og større arbejdsglæde", som er næste led i regeringens sundhedsreform.
Et udspil, som sundhedsminister Ellen Trane Nørby (V) netop har præsenteret.
Regeringen foreslår, at der ekstraordinært oprettes op mod 320 flere introduktionsstillinger i almen medicin.
- For at sikre en bedre lægedækning i hele landet.
- Med sundhedsreformen lægger vi op til, at vi skal have flere hænder ude i sundhedsvæsenet.
Et andet initiativ, der skal skaffe flere praktiserende læger, er afskaffelse af den såkaldte seksårsregel.
Reglen betyder, at der i udgangspunktet ikke må gå mere end seks år, fra en læge har første dag i den kliniske basisuddannelse til hoveduddannelsen i et speciale påbegyndes.
Men det kan også betyde, at yngre læger ikke når at blive specialiseret, inden de falder for reglen.
Læs også:Regeringen vil uddanne 2.
000 flere sygeplejersker - men der skal stadig sparesVil tilbyde flyttepakke til praktiserende lægerRegeringen vil desuden gøre det muligt at søge orlov fra lægestillinger på sygehuse, så man kan slå sig ned som almen praktiserende læge.
- Vi må konstatere, at der er nogle steder i landet, hvor det ikke er manglende lyst, men problemer, der gør, at man ikke kan få en praktiserende læger.
Derfor må vi tage alternative initiativer i brug.
Det er vi villige til fra regeringens side.
Konkret overvejer regeringen at tilbyde lægerne en "flyttepakke", der gør det mere attraktivt for lægerne at tage et job i eksempelvis udkantsområder.
- Det er en opgave, der ikke er blevet løst endnu, lyder erkendelsen fra sundhedsministeren og fortsætter:- Vi kan ikke trylle flere medarbejdere frem.
Der er ingen lette løsninger.
Vi vil gå frivillighedens vej og forsøge at gøre det mere attraktivt at være almen praktiserende læge, siger Ellen Trane Nørby.
Flere sygeplejersker skal arbejde på fuld tidInitiativerne er også tænkt at skulle skaffe flere sygeplejersker og sosu-assistenter.
Regeringen vil særligt arbejde for, at flere sygeplejersker arbejder på fuld tid.
I dag arbejder mere end halvdelen af de cirka 53.
500 kommunalt og regionalt ansatte sygeplejersker kun på deltid.
Regeringen vil have flere af dem til at gå op i tid og arbejde fuldtid, og de vil nu diskutere med arbejdsmarkedets parter, hvordan det kan ske.
Regeringen har derudover allerede meldt ud, at den vil øge optaget på sygeplejerskeuddannelsen med 2.
000 studerende frem til 2022.
Samlet indeholder regeringens udspil 25 nye initiativer, der skal sikre mere sundhedspersonale.
Regeringen har samlet afsat 100 millioner kroner i år til at rekruttere flere læger og sygeplejersker.
FacebookTwitterKopier linkEmner:Ellen Trane Nørby (politiker)|Læger|Sundhedspersonale|Venstre|Yngre Læger




https://www.dr.dk/sporten/haandbold/vm-herrer/gode-nyheder-fra-haandboldherrernes-skadesproblemer-oeris-kommer-til

VM herrerGode nyheder fra håndboldherrernes skadesproblemer: ’Øris kommer til at spille igen’Skader har fulgt de danske håndboldherrer, lige som sejre har gjort det.
Nu er der gode nyheder om Nikolaj Øris.
Nikolaj Øris er sluppet billigere, end man kunne frygte i forhold til den skade, han pådrog sig i kampen mod Norge.
Af Frederik Palle18.
jan.
2019 kl.
11.
47Bemærk: artiklen er mere end 30 dage gammelLæs opLandstræner Nikolaj Jacobsen kan se på Danmarks fire første kampe ved VM-slutrunden med et smil, når han kigger på resultaterne.
Men lige så snart han kigger ned på holdkortet, er situationen anderledes.
Håndboldherrerne er nemlig løbet ind i den ene skade efter den anden.
Senest kunne landstræneren på dagens pressemøde fortælle, at forsvarsgeneralen René Toft Hansen ikke kommer til at spille mere ved VM.
Læs også:Skuffet norsk superstjerne efter danske hug: 'Havde glædet mig i et halvt år'Men Nikolaj Jacobsen havde også gode nyheder.
For modsat René Toft Hansen er Nikolaj Øris sluppet billigere fra sin skade i torsdagens storkamp mod Norge.
Det var ellers en skade, som holdt ham ude af hele anden halvleg.
- Jeg er ikke nervøs for, om han kan spille, men det bliver nok ikke, som vi har set i de første fire kampe, hvor han næsten har spillet fuldtid, forklarer Nikolaj Jacobsen på pressemødet.
Til stede var også Nikolaj Øris selv, som kunne sætte lidt ord på, hvad der egentlig skete, siden han slet ikke var en del af holdet i anden halvleg.
Læs også:VIDEO Håndboldherrerne fortæller 'sandheden om målmænd'- Jeg fik et lille riv i det venstre baglår i første halvleg, så nu venter vi lige og ser, hvordan det føles.
Jeg skulle lige finde ud af, hvad det egentlig var, og det var heller ikke så slemt, for jeg spillede lidt videre efter det, forklarer Nikolaj Øris.
- Jeg ville bare gerne ind på banen igen, men forhåbentlig kommer der flere kampe, som man gerne vil være en del af, så det var nok fornuftigt at holde mig ude, lyder det fra den danske højreback.
Så skal der testesDerfor går håndboldherrerne nu ind i en periode, hvor tiden skal ses lidt an.
Hvordan reagerer Nikolaj Øris’ baglår på de fysiske prøvelser til træning, og derfra kan man vurdere, hvor meget han skal spille i mellemrunden.
- Vi skal lige have tjekket op på Øris.
Ikke så meget på, om han kommer til at spille igen, fordi det regner vi med, men mere så vi får belastet hans baglår et passende antal minutter, så det ikke ryger op igen.
Vi vil gerne kende skadens omfang, forklarer Nikolaj Jacobsen.
Danmark har umiddelbart ikke et direkte alternativ til Nikolaj Øris på venstrebacken, da han er den eneste skytte, der er venstrehåndet.
Men i går brugte landstræneren Mads Mensah på den position, og de to kender hinanden fra deres arbejde i Rhein-Neckar Löwen.
Læs også:Hvem viser Danmarks mellemrunde-kampe?
Se sendeplanen her- I går så vi, at Mads Mensah kom ind og løste det rigtig fint.
Mig og Mads kender hinanden rigtig godt, hvilket er en fordel, så jeg kan videregive nogle informationer rigtig hurtigt, forklarer Nikolaj Jacobsen.
Danmarks næste kampe er lørdag aften klokken 20.
15 mod Ungarn.
Det er en kamp, som vi sender på DR1.
FacebookTwitterKopier linkEmner:Mads Mensah (håndboldspiller)|Nikolaj Jacobsen (håndboldtræner)|Rhein-Neckar Löwen|Håndbold|Norge




https://www.dr.dk/nyheder/kultur/slut-med-bird-box-udfordring-youtube-forbyder-videoer-af-farlige-lege-og-pranks

KulturSlut med 'Bird Box'-udfordring: Youtube forbyder videoer af farlige lege og pranks Youtube fjerner nu alle videoer af folk, der kan komme til skade eller ligefrem dø.
Susanne Biers Netflix-film 'Bird Box' med Sandra Bullock har skabt en ny udfordringsdille på blandt andet Youtube.
Den forbyder platformen dog nu.
(© Netflix)Af Marie Ravn Nielsen18.
jan.
2019 kl.
11.
55Bemærk: artiklen er mere end 30 dage gammelLæs opHar du haft grineren på over at se de mange videoer på Youtube med folk, der udfører diverse hverdagsopgaver med bind for øjnene som en del af den såkaldte 'Bird Box Challenge'?
Eller har du set videoer af folk, der hoppede ud af kørende biler og dansede til Drakes 'In My Feeling'?
Så må du fremover finde dig noget andet – og mindre farligt – at se Youtube.
Youtube, der er ejet af Google, har nemlig besluttet at forbyde videoer af den slags farlige lege og internetudfordringer, hvor folk mere eller mindre sætter deres liv og helbred på spil.
Det sker i forbindelse med en opdatering af Youtubes egne retningslinjer, skriver blandt andre CNN.
- Youtube har længe forbudt videoer, som fremmer skadelige eller farlige aktiviteter, og vi tjekker regelmæssigt og opdaterer vores retningslinjer for at sikre, at de er konsistente og adresserer nye trends, oplyser en talsmand til CNN.
Forgiftninger og forbrændinger på YouTubeYoutube fremhæver selv den giftige 'Tide Pod'-udfordring, der sidste år huserede i USA, hvor unge udfordrede hinanden til at tygge eller ligefrem spise vaskemiddeltabletter.
Et andet skræmmende eksempel er den såkaldte 'fire challenge', hvor unge overhældte sig selv med sprit i badet, satte ild til sig selv og til sidst tændte for bruseren for at slukke ilden.
Og den seneste farlige dille er som nævnt videoer, der er inspireret af danske Susanne Biers Netflix-film 'Bird Box'.
Her har folk blandt andet gået rundt i trafikken med bind for øjnene, hvilket for nylig fik Netflix selv til at advare sine brugere mod at deltage i udfordringen.
Læs også:Netflix advarer filmfans mod farlig leg: Lad venligst være med at komme til skadeMen det har altså ikke været nok for Youtube, der i samme omgang også forbyder videoer af pranks, der 'kan give børn følelsesmæssig stress og dermed traumatisere dem for livet'.
Flere ansatte – men svært at følge medFor et år siden valgte Youtube at opruste antallet af de ansatte, der gennemgår samtlige videoer for skadeligt indhold.
Det kan være videoer, der indeholder vold, mishandling eller ekstremistiske holdninger.
Det er dog ingen nem opgave – der bliver nemlig uploadet cirka 400 timers videomateriale hvert eneste minut på Youtube.
Læs også:YouTube sletter otte millioner videoer: 'Skadeligt indhold er et stort problem'For halvanden uge siden blev Youtube i øvrigt kritiseret af flere amerikanske medier for ikke at være hurtig nok til at fjerne problematisk og skadeligt indhold.
FacebookTwitterKopier linkEmner:Susanne Bier (filminstruktør)|Youtube|CNN|Ulykker|USA




https://www.dr.dk/sporten/haandbold/vm-herrer/skuffet-norsk-superstjerne-efter-danske-hug-havde-glaedet-mig-i-et-halvt

VM herrerSkuffet norsk superstjerne efter danske hug: 'Havde glædet mig i et halvt år'Sander Sagosen ramte ikke dagen mod Danmark, hvor det blot blev til fire mål.
Sander Sagosen ramte ikke dagen mod Danmark.
Af Michael Sten Jensen i Lyon og Rasmus Dalgaard18.
jan.
2019 kl.
11.
39Bemærk: artiklen er mere end 30 dage gammelLæs opDer var lagt op til nordisk duel mellem Mikkel Hansen og hans holdkammerat fra Paris Saint-Germain, Sander Sagosen, da Danmark og Norge torsdag aften mødtes i gruppefinalen ved VM i håndbold.
Danmark tog sejren på 30-26, og det skyldtes ikke mindst Mikkel Hansens 14 mål i kampen.
Den danske stjerne blev afgørende, og det ærgrer den norske profil Sander Sagosen, at han ikke fik leveret, som han selv gerne ville.
- Det er en kamp, jeg har glædet mig til i et halvt år, så det er for dårligt, jeg ikke leverer en bedre præstation, siger Sagosen, der scorede sit første mål efter 45 minutter.
På det tidspunkt havde Mikkel Hansen allerede lavet 12 mål.
Læs også:Dansk forsvarsgeneral er færdig ved VM- Danmark står højt på mig og får lukket af, så jeg er nødt til at tage nogle halve chancer, og det er Niklas Landin for god en målmand til, så han tager bare boldene.
Vi kommer også til mange fine muligheder i kampens begyndelse, men Landin står en god kamp, siger Sander Sagosen.
Tabte til et bedre holdPå stregen for Norge kæmpede Bjarte Myrhol, der til dagligt gør sig i Skjern Håndbold, bravt.
Den rutinerede spiller kunne dog mærke fra kampens begyndelse, at det ville blive mere end svært at slå danskerne.
- Vi kommer skidt fra start og halser efter gennem hele kampen, og så bliver det svært både mentalt og fysisk hele tiden at ligge og jage.
Læs også:Hvem viser Danmarks mellemrunde-kampe?
Se sendeplanen her- Vi var helt klar over, at Mikkel Hansen og Rasmus Lauge skulle stoppes, hvis vi skulle have en mulighed mod Danmark, og det lykkedes ikke for os, for de spillede godt begge to.
Vi tabte til et bedre hold i dag, og det indrømmer vi gerne, men vi er stadig et sultent norsk hold, der går ind i mellemrunden, siger Bjarte Myrhol.
FacebookTwitterKopier linkEmner:Niklas Landin (håndboldspiller)|Rasmus Lauge (håndboldspiller)|Paris Saint-Germain|Norge|Håndbold




https://www.dr.dk/nyheder/indland/chefredaktoer-og-mediehus-straffes-med-boeder-udgivelse-af-pet-bog

PET-bogSe temaIndlandChefredaktør og mediehus straffes med bøder for udgivelse af PET-bogPET havde krævet millionbøde til aviskoncern og fængsel til chefredaktør.
Sådan så særtillægget ud i Politiken 9.
oktober 2016, da avisen udgav bogen "Syv år for PET".
Arkivfoto.
Af Emma Toft18.
jan.
2019 kl.
13.
02Bemærk: artiklen er mere end 30 dage gammelLæs opMediehuset JP Politikens Hus skal betale en bøde på 100.
000 kroner, og chefredaktør for Politiken Christian Jensen skal betale en bøde på 50.
000 kroner for at trodse et forbud mod at udgive bogen "Syv år for PET".
Sådan lyder en dom fra Københavns Byret i dag.
Sagen har kørt som en civil sag, en såkaldt privat straffesag, fordi Politiets Efterretningstjeneste (PET) har trukket aviskoncernen og Christian Jensen i retten.
Sagens omkostninger på 60.
000 kroner skal også betales af Christian Jensen og mediehuset.
PET krævede hård strafKravet fra efterretningstjenesten var ellers, at aviskoncernen skulle straffes med bøde på mindst 15 millioner kroner, fordi bladhuset tilbage i 2016 udgav bogen, som handler om tidligere PET-chef Jakob Scharfs år i efterretningstjensten.
På trods af et fogedforbud udgav Politiken hele bogens manuskript i et særtillæg til avisen 9.
oktober 2016.
Dagen før, den 8.
oktober, havde en dommer i Københavns Byret ellers forbudt JP/Politikens Hus at offentliggøre bogen efter henvendelse fra PET.
Efterretningstjenesten frygtede nemlig, at bogens indhold afslørede fortrolige oplysninger og kunne skade efterretningstjenestens arbejde og statens sikkerhed.
Denne frygt byggede på en reklametekst om bogen, der skulle sendes på gaden 17.
oktober 2016.
Andre medier og boghandlere fik i samme ombæring også forbud mod at offentliggøre bogen, som slet ikke måtte komme på markedet.
Forlaget fik også forbud mod at udgive "Syv år for PET".
Læs også:Avis og redaktør risikerer fængsel og millionbøde for at trykke PET-bogVille frifindesUnder sagen har PET også krævet chefredaktør Christian Jensen straffet med fængsel i fire måneder, fordi han traf beslutningen om at udgive bogen trods forbuddet.
Det kan civile parter kræve i sager, der handler om overtrædelse af forbud, men det sker sjældent, viser sagsakterne.
Her fremgår det, at PET har krævet en meget hård straf i sagen, fordi PET mener, at udgivelsen af bogen har været en særdeles grov lovovertrædelse, og fordi straffen ifølge efterretningstjenesten skal få aviser til fremover at afholde sig fra at udgive forbudte ting - heller ikke selvom det booster salgstallene.
Under sagen har JP/Politikens Hus og Christian Jensen krævet frifindelse.
Fra deres side har det lydt, at udgivelsen af bogen var af stor samfundsmæssig interesse, at der er ytringsfrihed i Danmark, og at forbuddet ikke blev personligt forkyndt over for Christian Jensen.
Samtidig mener avishuset, at forbuddet var rettet mod de forkerte - nemlig koncernen JP/Politikens Hus og ikke den ansvarshavende chefredaktør, som står med ansvaret for avisens udgivelser.
Chefredaktøren på Politiken, Christian Jensen.
Arkivfoto.
Flere sager på vejSagen er én af flere i kølvandet på bogen "Syv år for PET".
I næste uge falder der dom i straffesagen mod tidligere PET-chef Jakob Scharf, der er tiltalt for at have brudt sin tavshedspligt ved at videregive fortrolige oplysninger.
Han risikerer en straf på seks til ni månedes fængsel, men har selv erklæret sig uskyldig.
Desuden har politiet sigtet flere andre i samme sagskompleks.
Det gælder ifølge sagsdokumenterne:•Chefredaktør for Politiken Christian Jensen•Chefredaktør for Ekstra Bladet Poul Madsen•PET-bogens forfatter, journalist Morten Skjoldager•Kreativ direktør for forlaget People's Press Jakob Kvist•Direktør for Radio 24syv Jørgen Ramskov•Nyhedschef for Radio 24syv Simon Andersen•Mindst to boghandlere, der solgte bogenHvad der sker med de sigtelser, vides ikke.
Jakob Scharf var chef for PET fra 2007 til 2013.
I dag arbejder han for et privat sikkerhedsfirma.
Arkivfoto.
OpdateresFacebookTwitterKopier linkEmner:Christian Jensen (journalist)|Jakob Scharf (jurist)|Politiets Efterretningstjeneste|JP/Politikens Hus|Efterretningstjenester




https://www.dr.dk/nyheder/regionale/trekanten/ung-mand-faengslet-tyverier-af-kaempeabe-og-vaerdifuldt-auschwitz-vaerk

TrekantområdetUng mand fængslet for tyverier af kæmpeabe og værdifuldt Auschwitz-værkManden er sigtet for tyveriet af to kunstværker.
Det er blandt andet værket Rolexgate af Marco Evaristti, der er blevet stjålet.
Af Peter Frandsen Siggaard18.
jan.
2019 kl.
11.
43 | opdateret 18.
jan.
2019 kl.
13.
51Bemærk: artiklen er mere end 30 dage gammelLæs opEn yngre mand blev i går torsdag varetægtsfængslet i sagen om tyverier fra kunstmuseet Trapholt i Kolding.
Det skete for lukkede døre af hensyn til sagens videre efterforskning.
Manden er foreløbigt fængslet i fire uger, oplyser Sydøstjyllands Politi, der ikke har yderligere at sige om sagen.
Natten til 10.
december 2018 begik flere gerningsmænd indbrud mod museet, og der blev stjålet en cirka 30 kilo tung Kay Bojesen-abe.
Læs også:Kæmpeabe og værdifuldt Auschwitz-værk stjålet ved dobbelt indbrud i dansk museumTre minutter inde i 2019 var der igen indbrud, og her blev værket ”Rolexgate” af kunstneren Marco Evaristti stjålet.
Politiet mener, at der var to gerningsmænd til det indbrud.
Museets direktør er glad for, at efterforskningen skrider frem.
- Politiet er dygtige, og de gør deres arbejde.
Meget mere kan jeg ikke sige nu, siger Karen Grøn.
Hun oplyser desuden, at hun respekterer, at politiet holder kortene tæt til kroppen af hensyn til efterforskningen.
- Det eneste, jeg håber på, er, at værkerne kommer tilbage.
Det er uerstattelige værker, som vi og offentligheden har glæde af at opleve og have på museet, siger hun.
Hun understreger, at museet altid har fokus på sikkerheden i og omkring museet.
- Vi har altid kig på vores sikkerhed på Trapholt.
Vi er sikret efter alle standarder, og det er noget, vi konstant er opmærksomme på, siger Karen Grøn, der ikke ønsker, at museet er omkranset af pigtråd.
FacebookTwitterKopier linkEmner:Kay Bojesen (designer)|Museer|Tyverier|Trapholt|Jylland




https://www.dr.dk/nyheder/udland/eu-agentur-vil-forbyde-mikroplast-fra-2020

UdlandEU-agentur vil forbyde mikroplast fra 2020Kemikalieagentur vil fjerne mikroplast fra produkter som kosmetik, vaskepulver og gødning.
18.
jan.
2019 kl.
10.
56Bemærk: artiklen er mere end 30 dage gammelLæs opBittesmå plastikpartikler, kaldet mikroplast, forurener så meget, at Det Europæiske Kemikalieagentur (ECHA) vil forbyde det i EU fra 2020, skriver Reuters.
Ifølge ECHA bør det ikke være lovligt at tilsætte mikroplast i produkter til for eksempel kosmetiske produkter, vaskepulver og gødning i landbruget.
Læs også:Ny forskning skal underbygge bekymring for plastik i havetEt forbud mod mikroplast på disse områder vil ifølge ECHA reducere produkternes forurening.
Produkter som medicin og maling bliver ikke omfattet af forbuddet.
Ifølge agenturet bliver forslaget en del af EU-Kommissionens plastikstrategi.
Mikroplast findes i luften, i vandet og i fødevarer.
I oktober viste en undersøgelse foretaget af Det Østrigske Miljøagentur, at der for første gang kunne påvises mikroplast i mennesker.
/ritzau/FacebookTwitterKopier linkEmner:Europa-Kommissionen|EU|Landbrug|EU-forhold




https://www.dr.dk/nyheder/viden/kroppen/tarmbakterier-fra-raske-boern-kan-forebygge-maelkeallergi

KroppenTarmbakterier fra raske børn kan forebygge mælkeallergi Forsøg viser, at tarmbakterier fra raske børn beskytter mus mod deres allergi over for komælk.
Spædbørn bliver født stort set uden bakterier i tarmen.
Derfor er det vigtigt, at barnet udsættes for bakterier de første leveår.
(© (c) Colourbox & DR)Af Maria Lise Behrendt18.
jan.
2019 kl.
10.
33Bemærk: artiklen er mere end 30 dage gammelLæs opMælkeallergi er den mest almindelige fødevareallergi hos børn.
Ifølge Astma-Allergi Danmark udvikler 2-3 procent af danske spædbørn allergi mod mælk i løbet af deres første leveår.
Allergien opstår, fordi immunsystemet tror, at det skal bekæmpe proteinerne i mælken.
Hvorfor, immunforsvaret tror det, findes der ikke nogen endelig forklaring på.
Men noget tyder på, at tarmbakterier - i hvert fald i nogle tilfælde - kan spille en rolle.
Mælkeallergi hos børnMælkeallergi ses hos 2-3 procent af børn i deres første leveår.
9 ud af 10 børn vokser fra allergien igen, inden de fylder tre år.
Allergien opstår, fordi immunsystem fejlagtigt overreagerer på proteiner i mælken, som det tror, at det skal bekæmpe.
Mælkeallergi udløses ofte af komælk, men geder og andre dyr kan også give allergi-symptomer.
Modermælk udløser kun i meget sjældne tilfælde reaktioner.
Symptomerne på mælkeallergi kan vise sig som opkast og diarré, udslæt (nældefeber), høfeber, astma eller børneeksem.
Kun i sjældne tilfælde er reaktionen mere alvorlig.
Kilder: Astma-Allergi Danmark, SundhedsstyrelsenLæs også:Tarmen: 8 meter langt organ manipulerer dit helbredEn undersøgelse, der denne uge blev udgivet i tidsskriftet Nature Medicine, er med til at styrke den formodning.
Den viser nemlig, at transplantation af tarmbakterier fra raske spædbørn til mus beskytter musene mod mælkeallergi.
- Der er flere forskningsforsøg, der har vist, at en sund tarmmikrobiota beskytter mod allergi i dyremodeller, og det her projekt er med til at vise, at tarmmikrobiotaen spiller en vis rolle i forhold til, om man udvikler allergi, siger Katrine Bækby Graversen, der er ph.
d.
-studerende på DTU Fødevareinstituttet, hvor hun arbejder på et projekt om netop tarmbakterier og komælksallergi.
Mus fik livstruende reaktionDet er forskere fra blandt andet University of Chicago, der står bag undersøgelsen.
De har transplanteret fæces fra fire spædbørn med mælkeallergi og fæces fire raske spædbørn ind i grupper af mus på 4-12 individer, som var født i et sterilt miljø uden bakterier.
Forskerne havde gjort musene allergiske overfor komælk.
Forsøget viste, at de mus, som modtog tarmbakterier fra de allergiske børn, fik anafylaktisk shock (en livstruende reaktion ifm.
allergi, som kun optræder sjældent hos mennesker) efter at være blevet udsat for komælk.
Det samme gjorde en kontrolgruppe, som ikke modtog bakterier.
Læs også:Sådan påvirker billioner af bakterier din sundhedMen de mus, som fik tarmbakterier fra raske spædbørn, oplevede ingen allergisk reaktion.
- Hos mennesker ved vi, at tarmmikrobiotaen er anderledes hos raske end hos syge individer.
Her viser forskere, at de ved at overføre tarmbakterier fra mennesker kan ændre dyrenes risiko for at udvikle allergi og dermed, at der er en årsagssammenhæng mellem bakterier og allergi, siger Katrine Bækby Graversen.
Hun understreger dog, at det er nødvendigt med forbehold.
For eksempel kan vi ikke bare sammenligne mus og mand.
- Der ligger millioner af års evolution til baggrund for, at menneskers tarmmikrobiota ser ud, som den gør.
Og det samme med musenes.
Alene i overførslen fra menneske til mus dør en masse bakterier, siger hun.
Din tarmmikrobiota I din tarm myldrer billioner af bakterier rundt.
Selvom de er komplet usynlige, vejer de tilsammen omkring 1,5 kilo.
Den samlede pulje af bakterier i din tarm kaldes for tarmens mikrobiota.
En sund tarmmikrobiota er kendetegnet ved at være divers - altså en tarm fyldt med mange forskelligeartede bakterier.
Tarmmikrobiotaen kan beskrives som en kemifabrik.
Alt i vores krop - fra hjerne til hjerte - påvirkes af de molekyler og nervesignaler, som bakterierne producerer og sender ind i vores krop.
Kilder: Novo Nordisk Foundation Center for Basic Metabolic Research og Københavns Universitet.
Det er også vigtigt at huske på, at musene har levet i sterilt miljø, hvor deres immunsystem ikke er blevet modnet.
- Men det gør det samtidig stærkt, at man kan se forskel på musenes reaktion, alt efter om de har fået bakterier fra de raske eller fra de allergiske spædbørn, siger hun.
Vaginal fødsel og amning spiller en rolleHenrik Munch Roager, som forsker i tarmbakterier på Institut for Idræt og Ernæring på Københavns Universitet, har også kigget på undersøgelsen.
Han hæfter sig først og fremmest ved, at den er med til at understrege, at tarmbakterier spiller en rolle for, hvordan vores immunforsvar udvikler sig:- Det underbygger vores viden om, at de bakterier, vi udsættes for tidligt i livet, er afgørende for, om vi udvikler allergier, siger han.
De otte spædbørn i forsøget var alle født ved kejsersnit og var alle blevet ammet mindre end 14 dage.
Selvom “kun” fire af dem havde udviklet mælkeallergi, kan både fødsel og amning være medbestemmende for, om vi udvikler allergi, fortæller Henrik Munch Roager.
Læs også:Fire ud af ti spædbørn bliver ikke ammet længe nok: Det er ikke altid nemtVagnial fødsel er nemlig med til at sikre, at der bliver overført bakterier fra mor til barn.
Og i modermælk er der, ifølge Henrik Munch Roager, særlige kulhydrater, som fremmer gavnlige tarmbakterier i spædbørn.
- Jeg tror, at det er afgørende, at børn så vidt muligt bliver ammet, siger han.
Skidt er godtDet er ikke kun amning og fødsel, der kan spille en rolle i forhold til, om vi udvikler allergi.
Også mængden af bakterier, vi udsættes for, kan have betydning.
Det kaldes hygiejnehypotesen.
Forskning har i de senere år vist, at det er vigtigt for børn at komme i kontakt med en masse forskellige bakterier.
Især mens de er helt små.
I 2016 viste et stort studie blandt andet, at børn, der vokser op landet, har langt mindre risiko for at udvikle astma og allergi end børn, der er vokset op i byen.
Læs også:VIDEO: Er landbørn sundere end bybørn?
- Et rent miljø er ikke nødvendigvis det bedste miljø.
Forskning viser for eksempel, at børn, der vokser op med søskende, og børn, der er i kontakt med dyr, har mindre risiko for at udvikle allergi, fordi de er i kontakt med flere bakterier, siger Katrine Bækby Graversen.
På verdensplan stiger forekomsten af allergi.
Både blandt børn og voksne.
Og især i den vestlige del af verden.
At vi lever mere sterilt i byerne, kan være én af årsagerne.
- Jeg tror generelt, at det er ændringer i vores livsstil, der er årsag til stigningen.
Vi bor anderledes, spiser anderledes og bruger mere antibiotika, siger Henrik Munch Roager.
Allergi er oftest arveligt betinget.
Derfor er det heller ikke alle bybørn, der udvikler allergi eller alle landbørn, der forbliver fri for allergi.
Men netop livsstil og tarmbakterier kan være nøglen til at finde ud af, hvorfor nogle mennesker, som er genetisk disponerede, aldrig udvikler allergi, mens andre gør.
FacebookTwitterKopier linkEmner:Allergi|Astma-Allergi Danmark|Graviditet og fødsel|Københavns Universitet|Chicago




https://www.dr.dk/sporten/haandbold/vm-herrer/minut-minut-vm-pressemoede-foer-mellemrunden






https://www.dr.dk/nyheder/indland/spoerg-eksperten-hvor-gaar-graensen-naar-man-deler-paa-nettet






https://www.dr.dk/sporten/haandbold/vm-herrer/hvem-viser-danmarks-mellemrunde-kampe-se-sendeplanen-her

VM herrerHvem viser Danmarks mellemrunde-kampe?
Se sendeplanen herDR og TV2 deler VM i håndbold på TV.
Se planen for de danske mellemrundekampe her.
Der er udsigt til tre spændende kampe med Landin, Hansen og co.
i mellemrunden.
Af Lars Brøndum Nielsen18.
jan.
2019 kl.
09.
52Bemærk: artiklen er mere end 30 dage gammelLæs opDer er rift om billetterne til Boxen i Herning til de danske håndboldherrer, der i går spillede for fulde huse, da de med en 30-26 sejr over Norge sikrede sig det perfekte udgangspunkt til mellemrunden med fire point.
Dermed står Danmark med gode kort på hånden i forhold til at komme i semifinalen næste fredag.
Men først skal Egypten, Ungarn og Sverige besejres på hjemmebane i Herning, og har man ikke sikret sig billet, kan kampene heldigvis følge på dansk TV, hvor TV2 og DR deler kampene.
Her er fordelingen af de danske kampe i mellemrunden:Lørdag den 19/1Kl.
20.
30, Danmark-Ungarn – DR1Mandag den 21/1Kl.
20.
30, Danmark-Egypten – DR1Onsdag den 23/1Kl.
20.
30: Danmark-Sverige – TV2De øvrige kampe i mellemrunderne kan ses i VM-sendeplanen.
FacebookTwitterKopier linkEmner:DR1|TV 2 (tv-kanal)|Egypten|Sverige|Ungarn




https://www.dr.dk/sporten/tennis/video-wozniacki-om-australsk-exit-det-var-ikke-nok-i-dag

TennisVIDEO Wozniacki om australsk exit: 'Det var ikke nok i dag'Den danske tennisstjerne tabte i tredje runde til den tidligere verdensetter Maria Sharapova.
18.
jan.
2019 kl.
10.
36Bemærk: artiklen er mere end 30 dage gammelLæs opCaroline Wozniacki fandt aldrig rigtig rytmen i sin kamp mod Maria Sharapova i tredje runde ved Australian Open.
Sådan lyder analysen fra danskeren efter nederlaget tidligt fredag morgen dansk tid.
- Hun spillede aggressivt, og jeg fik ikke rigtig rytmen ind i spillet på samme måde som i de første kampe, siger hun.
Læs også:Skarp Sharapova spolerer Wozniackis titelforsvarWozniacki tabte kampen med cifrene 4-6, 6-4, 3-6.
Danskeren havde i flere perioder af kampen overtaget, men Sharapova spillede bedst i de afgørende situationer, medgiver Wozniacki.
- Det er marginalerne, der afgør det.
Jeg kæmpede, hvad jeg kunne.
Det var ikke nok i dag, siger den danske tennisstjerne.
Det var særligt russerens serv, der gjorde udslaget, mener Wozniacki.
- Hun servede bedre, end hun har gjort i lang tid.
Hun fik mange andenserver meget tæt på linjerne, og det har tidligere været et problem for hende.
Det var det ikke i dag, siger hun.
Maria Sharapova slog Caroline Wozniacki i tre sæt.
Enkelte bolde gjorde udslagetDanskeren formåede at vinde andet sæt, og de to fulgtes ad i store dele af kampen.
- Vi spillede begge bedre i tredje sæt.
Det var et par bolde her og der, der gjorde udslaget.
Caroline Wozniacki var i Melbourne som forsvarende mester.
Titlen ved Australian Open i 2018 var hendes første grand slam-triumf.
Med sejren skal Maria Sharapova nu begynde forberedelserne til ottendedelsfinalen.
Her venter australieren Ashleigh Barty, der nogle timer tidligere besejrede Maria Sakkari fra Grækenland i to sæt.
Kampen fredag var 11.
gang, Wozniacki og Sharapova stod over for hinanden.
Russeren har med dagens kamp vundet syv af de opgør.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Tennis|Australian Open|Australien




https://www.dr.dk/sporten/haandbold/vm-herrer/dansk-forsvarsgeneral-er-faerdig-ved-vm

VM herrerDansk forsvarsgeneral er færdig ved VMRené Toft Hansen kommer ikke i kamp for Danmark mere under VM.
Af Michael Sten Jensen i Lyon18.
jan.
2019 kl.
10.
56 | opdateret 18.
jan.
2019 kl.
11.
03Bemærk: artiklen er mere end 30 dage gammelLæs opDet så bestemt ikke godt ud, da René Toft Hansen torsdag aften i første halvleg af gruppefinalen mod Norge faldt sammen på gulvet i Herning.
Blå bogNavn: René Toft HansenAlder: 34 år (født 1.
november 1984)Fødested: RybjergHøjde: 200 centimeterPosition: Stregspiller og forsvarLandskampe/mål: 142/204Klubber: Viborg (2004-07), KIF Kolding (2007-10), AG København (2010-12), THW Kiel (2012-18) og Veszprem (2018-)Meritter:* Tysk mester med Kiel: 2013, 2014 og 2015* Tysk pokalmester med Kiel: 2013 og 2017* Tysk Super Cup-vinder med Kiel: 2012, 2014 og 2015* Dansk mester i 2009 (KIF Kolding), 2011 og 2012 (AG København)* Dansk pokalmester med AG København (2010 og 2012)Med landsholdet:* OL-guld i 2016* EM-guld i 2012* VM-sølv i 2011 og 2013Kilder: DHF, Ritzau, THW KielDen danske stregspiller måtte da også forlade banen og gå direkte i omklædningsrummet.
Læs også:VM PÅ 3 MINUTTER Dansk jubeldans og favoritter med gummiarmLandstræner Nikolaj Jacobsen har netop meddelt på et pressemøde, at den danskeforsvarsgeneral ikke kommer i kamp mere under VM.
- René Toft fik et ordentligt riv i lysken, og han er færdig for resten af turneringen.
Det begræder vi rigtig meget.
Han er ekstremt vigtig, og det er ham, der retter tingene til.
Så det bliver et stort tab for os.
- Jeg glæder mig dog over at se Henrik Møllgaard tage over med stor bravour i går, og det skal vi arbejde videre med, siger Nikolaj Jacobsen.
Danmark møder i mellemrunden Ungarn, Egypten og Sverige.
Du kan finde et overblik over kampene herunder.
Læs også:Hvem viser Danmarks mellemrunde-kampe?
Se sendeplanen herDanmark har allerede brugt én af sine tre udskiftninger ved VM, da Johan Hansen overtog pladsen fra Hans Lindberg.
Stregspiller Henrik Toft Hansen, der endnu ikke har været skrevet ind i VM-truppen, skal testes fredag.
Højrebacken Nikolaj Øris fik torsdag aften en skade i baglåret, som skal undersøges nærmere senere fredag.
FacebookTwitterKopier linkEmner:Henrik Møllgaard (håndboldspiller)|Henrik Toft Hansen (håndboldspiller)|Håndbold|Egypten|Herning




https://www.dr.dk/sporten/haandbold/vm-herrer/video-haandboldherrerne-fortaeller-sandheden-om-maalmaend

VM herrerVIDEO Håndboldherrerne fortæller 'sandheden om målmænd'Frem mod VM i Danmark legede håndboldherrerne 'sandheden om', og det var nogle ærlige spillere, der tog plads i sandhedssofaen.
Håndboldherrerne fortæller sandheden om målmændAf Rikke Smed Iversen18.
jan.
2019 kl.
10.
30Bemærk: artiklen er mere end 30 dage gammelLæs opNiklas Landin har vist storform ved VM, hvor han efter de første fem kampe har en redningsprocent på 45.
Sammen med norske Espen Christensen har Landin den højeste redningsprocent ved VM.
Læs også:VIDEO Håndboldherrerne fortæller sandheden om stregspillere: 'Det er øretævernes holdeplads'Men er man skør, hvis man vælger at være målmand?
Det mener Niklas Landins lillebror, Magnus Landin, der spiller fløj på landsholdet.
Få sandheden om håndboldmålmænd i videoen i toppen af artiklen.
Læs også:VIDEO Håndboldherrerne leger 'jeg har aldrig': Kendisfaktor gav særbehandlingResten af 'jeg har aldrig'-videoerne og 'sandheden om'-videoerne udkommer løbende under VM-slutrunden.
FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|Håndbold




https://www.dr.dk/nyheder/udland/vaerste-angreb-i-16-aar-bilbombe-draeber-20-i-colombia

UdlandVærste angreb i 16 år: Bilbombe dræber 20 i ColombiaOprørsgruppen ELN er mistænkt for at stå bag angrebet mod en politiskole i Bogota.
Kriminalteknikere sikrer gerningsstedet på Escuela General Santander de la Policia i Bogota.
18.
jan.
2019 kl.
08.
47Bemærk: artiklen er mere end 30 dage gammelLæs opEn ladvogn med sprængstoffer eksploderede i går på et politiakademi i Colombias hovedstad Bogota.
20 mennesker mistede livet, og 68 blev kvæstet, oplyser politiet i Colombia fredag morgen dansk tid, skriver nyhedsbureauet AFP.
En gerningsmand er også død.
Angrebet er det værste af sin art i Bogota i 16 år.
Colombias præsident, Ivan Duque, beskriver det som en "vanvittig terrorhandling" og har erklæret landesorg i tre dage.
I aftes samlede borgere sig ved politiskolen for at ære ofrene for angrebet.
Gerningsmand identificeretMyndighederne har identificeret personen bag angrebet mod politiskolen, som normalt har et højt sikkerhedsniveau.
ELNELN er en marxistisk gruppe inspireret af Fidel Castro og Che Guevara.
Gruppen fulde navn er Den Nationale Befrielseshær.
Organisationen tager afstand fra den socialisme, der blev praktiseret i den tidligere Østblok, og gruppen betegner sig selv som internationalistisk på trods af ordet "national" i dens navn.
Organisationens aktiviteter inkluderer blandt andet kidnapning, flykapring, bombninger, pengeafpresning og guerillakrig.
I 1996 var danskeren Ulrik Schultz gidsel hos ELN i 223 dage.
Øjenvidner fortæller, at de hørte en kraftig eksplosion, der fik vinduerne til at smadre i flere bygninger i nærheden.
Læs også:Er historisk fredsaftale i fare?
Colombia vælger ny præsidentDet er fortsat uopklaret, om den skyldige agerede på egen hånd, eller om han er tilknyttet en gruppe.
Mistanken samler sig om oprørsgruppen ELN, som på det seneste har optrappet deres angreb mod politiet.
Det skyldes en konflikt med præsident Duque om, hvordan fastlåste fredsforhandlinger skal komme i gang igen.
Ifølge offentlig anklager Nestor Humberto Martinez blev det køretøj, som blev brugt i angrebet, senest synet på et værksted i Arauco-provinsen, som er kendt for at være en højborg for ELN-bevægelsen.
Colombia's præsident, Ivan Duque, afbrød en rejse for at håndtere krisen.
Farc og narkokartellerI årtier har Bogotas indbyggere levet i frygt for at blive ofre for bombeangreb.
Både oprørsgrupper og narkokarteller har i nyere tid gennemført terrorhandlinger i hovedstaden.
I de seneste år er sikkerheden dog blevet markant forbedret og angrebene mærkbart færre, efter der blev indgået en fredsaftale med den største oprørsgruppe, Farc, der nedlagde våbnene i 2016.
/DR Nyheder/FacebookTwitterKopier linkEmner:Ivan Duque (politiker)|Colombia|Bogota|Kriminalitet|Terrorisme




https://www.dr.dk/sporten/haandbold/vm-herrer/vm-topscorer-hansen-var-taet-paa-stjaele-landstraenerens-rekord

VM herrerVM-topscorer Hansen var tæt på at stjæle landstrænerens rekordMikkel Hansen er VM-topscorer med 35 mål efter show mod Norge, hvor han var tæt på Nikolaj Jacobsens rekord.
Mikkel Hansen scorede 14 mål i kampen mod Norge.
18.
jan.
2019 kl.
09.
18Bemærk: artiklen er mere end 30 dage gammelLæs opMikkel Hansen var den helt store spiller, da Danmark i går aftes vandt gruppefinalen med 30-26 over Norge ved VM i håndbold og tog fire point med til mellemrunden.
Hansen scorede 14 gange og bragte sig dermed op som topscorer for hele turneringen med 35 mål.
På de næste pladser følger tyske Uwe Gensheimer og Arnor Thor Gunnarsson fra Island, der begge er noteret for 31 scoringer.
Du kan se alle Mikkel Hansens 14 scoringer her:Den danske venstreback har brugt 47 forsøg og har en scoringsprocent på 74.
12 af målene er sat ind på straffekast på 13 forsøg.
Har prøvet det førI kampen mod Norge scorede Hansen sine første 13 mål på 14 forsøg, inden han i den stressede danske afslutning, hvor Norge skabte spænding, havde et par afbrændere.
Havde det ikke været for disse afbrændere, kunne han have tangeret eller sat ny målrekord for Danmark.
Den indehaves af den nuværende landstræner, Nikolaj Jacobsen, med 15 mål.
- Jeg har én gang før været ét mål fra rekorden faktisk, så det er ikke noget nyt.
Men det er ikke noget, man tænker på, når man render rundt derinde.
Så tænker man kun på at vinde, og det tror jeg, at I alle sammen ved, siger Hansen.
Det var heller ikke et tema for Nikolaj Jacobsen, der i 1998 satte rekorden med 15 scoringer mod Grækenland.
- Min målrekord?
Lad mig sige det sådan, at det første gang, jeg tænker på det.
Skulle jeg miste den, vil det ikke gøre mig ret meget, at det skulle være til Mikkel Hansen, siger Jacobsen.
Om Mikkel Hansen med præstationen mod Norge viste sig frem som verdens bedste spiller lige nu, synes landstræneren, er svært at vurdere.
- Det er altid svært at sætte prædikatet verdens bedste på en spiller.
Jeg synes, at Nikola Karabatic har fortjent det i en årrække.
- Det handler meget om, hvad man vil have.
Mod Norge ville vi gerne have Mikkel, siger Jacobsen.
Danmark tager hul på mellemrunden mod Ungarn lørdag.
/ritzau/FacebookTwitterKopier linkEmner:Nikolaj Jacobsen (håndboldtræner)|Norge|Mikkel Hansen (håndboldspiller)|Grækenland|Island




https://www.dr.dk/nyheder/indland/strafferets-eksperter-om-deling-af-drabsvideo-anklagemyndigheden-har-en-god-sag

Dansker og nordmand dræbt i MarokkoSe temaIndlandStrafferets-eksperter om deling af drabsvideo: Anklagemyndigheden har en god sagDeling af Marokko-drabsvideo minder om Umbrella-sag, siger lektor i strafferet.
24-årige Louisa Vesterager Jespersen og 28-årige Maren Ueland var på rejse i Marokko, da de på brutal vis blev slået ihjel i et turistområde i nærheden af landsbyen Imlil i Atlasbjergene.
Af Lars Lindevall og Mads Gluud18.
jan.
2019 kl.
09.
01Bemærk: artiklen er mere end 30 dage gammelLæs opEn video, der angiveligt viser drabet på enten danske Louisa Vesterager Jespersen eller norske Maren Ueland i Marokko, er ifølge den danske anklagemyndighed blevet delt af en stor gruppe mennesker rundt omkring i landet.
Anklagemyndigheden vurderer, at den slags delinger kan være strafbare, og derfor har myndigheden nu indledt en undersøgelse af sagen og dens omfang.
Ifølge Henning Fuglsang, der er lektor i strafferet på Syddansk Universitet, kan deling af en sådan video være strafbart efter straffelovens paragraf 264 d, der handler om uberettiget videregivelse af meddelelser eller billeder vedrørende en andens private forhold.
I straffeloven fastslås det, at bestemmelsen også finder 'anvendelse, hvor meddelelsen eller billedet vedrører en afdød person'.
Henning Fuglsang understreger, at det er domstolene, der skal tage stilling til, om det er ulovligt, men hans vurdering er, at Anklagemyndigheden står med en god sag.
- Vi har heldigvis aldrig haft sager, hvor vi skulle tage stilling til, om en video af et drab er omfattet af paragraf 264 d.
Men efter min vurdering vil Anklagemyndigheden stå med en ret god sag af den simple grund, at de pårørende på ingen måder ville ønske, at en sådan video skulle florere på internettet, siger han.
Paragraf 264 dMed bøde eller fængsel indtil 6 måneder straffes den, der uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget offentligheden.
Bestemmelsen finder også anvendelse, hvor meddelelsen eller billedet vedrører en afdød person.
Stk.
2.
Foreligger der under hensyn til oplysningernes eller videregivelsens karakter og omfang eller antallet af berørte personer særligt skærpende omstændigheder, kan straffen stige til fængsel indtil 3 år.
Lektoren forklarer, at den nævnte paragraf tidligere primært har været anvendt i sager, der handler om deling af videoer af seksuel karakter eller nøgne mennesker i private situationer.
- Det strafbare kan bestå i, at man deler en video, som åbenlyst ikke skal deles, fordi det handler om private forhold, siger Henning Fuglsang og tilføjer:- Vi har eksempelvis brugt paragraf 264 d i forbindelse med sager, hvor folk er blevet filmet, mens de har badet nøgne på stranden, eller hvis en person har delt billeder af ekskonen af seksuel karakter.
Lokale marokkanere viser deres støtte til ofrene ved at gå samme rute, som Louisa Vesterager Jespersen og Maren Ueland gik.
Sammenlignes med Umbrella-sagStrafferets-eksperten sammenligner sagen med Umbrella-sagen, hvor omkring 1.
000 unge er blevet sigtet for at have delt to videoer af børnepornografisk karakter gennem Facebook-appen Messenger.
- Det her trækker nogle helt åbenlyse paralleller til Umbrella-sagerne, fordi vi står med mange hundrede unge mennesker, som har delt denne her video.
I Umbrella-sagen har der dog hovedsageligt været tale om overtrædelse af paragraf 235, der handler om udbredelse og besiddelse af børneporno.
Jørn Vestergaard, der er professor i strafferet på Københavns Universitet, vurderer også, at de personer, der har delt drabsvideoen, med stor sandsynlighed har forbrudt sig mod loven.
- Bestemmelsen er blandt andet anvendt i sager om offentliggørelse af optagelser af et omkommet brandoffer og af en druknedød person.
Den vil også kunne bruges på billeder af trafikofre eller drabsofre, har professor Jørn Vestergaard udtalt til Ritzau.
24-årige Louisa Vesterager Jespersen og 28-årige Maren Ueland var på rejse som backpackere i Marokko, da de på brutal vis blev slået ihjel i et turistområde i nærheden af landsbyen Imlil i Atlasbjergene.
Adskillige personer er blevet anholdt i forbindelse med efterforskningen af drabene.
Fire af de anholdte optræder på en video, der blev offentliggjort en uge før drabene.
På disse optagelser sværger de troskab til terrororganisationen Islamisk Stat.
FacebookTwitterKopier linkEmner:Islamisk Stat|Anklagemyndigheden|Marokko|Kriminalitet|Retsvæsen




https://www.dr.dk/nyheder/politik/opfordring-til-loekke-tal-tortur-med-indien

PolitikOpfordring til Løkke: Tal tortur med Indien Statsministeren bør tale med Indiens premierminister om FN's torturkovention, mener udenrigsordførere.
Statsminister Lars Løkke Rasmussen (V) er i disse dage i Indien for at besøge erhvervsmessen Vibrant Gujarat.
Af Emil Winckler18.
jan.
2019 kl.
08.
00Bemærk: artiklen er mere end 30 dage gammelLæs opI disse dage er statsminister Lars Løkke Rasmussen (V) til en erhvervskonference i den indiske delstat Gujarat.
Det er første gang, at en dansk statsminister besøger Indien efter at have været lagt på is i forbindelse med den såkaldte Niels Holck-sag.
Læs også:Forholdet til Indien er ved at tø op efter omstridt sagMen nu opfordrer udenrigsordførere fra De Konservative, Enhedslisten, De Radikale, Socialdemokratiet og Alternativet til, at Lars Løkke Rasmussen sætter ét bestemt punkt på dagsordenen, når han mødes med den indiske premierminister, Nerandra Modi.
Han bør nemlig forsøge at få Indien til at bakke op om FN’s torturkonvention.
Jeg synes, det er vigtigt at have det på dagsordenen, når vi mødes med lande, der ikke har ratificeret konventionen imod tortur.
Det gælder altså også Indien.
De Konservatives udenrigsordfører, Naser Khader.
- Jeg synes, det er vigtigt at have det på dagsordenen, når vi mødes med lande, der ikke har ratificeret konventionen imod tortur.
Det gælder altså også Indien, siger De Konservatives udenrigsordfører, Naser Khader.
International frontløber på torturkonventionenEn analyse fra sidste år viste, at Danmark har været særlig god til at fremme opbakningen til FN’s torturkonvention.
Det er blandt andet blevet gjort med diplomatiske forbindelser.
Og derfor er det også vigtigt, at statsministeren tager emnet op med inderne, mener forhenværende udenrigsminister og nuværende udenrigsordfører for De Radikale, Martin Lidegaard.
- I flere år har det været en meget stor mærkesag for Danmark, at så mange lande som overhovedet muligt ratificerer FN’s torturkonvention.
Det er det stadig.
- Derfor mener jeg, at man per rutine, når man besøger store lande, især store demokratier, selvfølgelig skal nævne, hvor meget der er at vinde ved at indføre denne konvention, siger han.
En statsministers ord vejer nemlig tungt i diplomatiet, påpeger han.
- Hierarkiet i diplomatiet er meget enkelt.
Jo højere oppe man er herhjemme, jo højere oppe er man også derude, og jo større vægt taler man med, siger Martin Lidegaard.
En kompliceret samtaleInderne er ikke meget for at tale om FN’s torturkonvention.
Det vurderer Jørgen Dige Pedersen, der er lektor emeritus i statskundskab på Aarhus Universitet:Lars Løkke skal nok gå lidt på listefødder.
Jørgen Dige Pedersen, lektor emeritus i statskundskab på Aarhus Universitet- Det ville være en pinlig sag for inderne at blive anklaget under torturkonventionen, for der er formentlig ingen tvivl om, at indiske myndigheder i forskellige sammenhænge udøver tortur, siger han.
Derfor ville det blive en svær samtale for statsministeren, uddyber Jørgen Dige Pedersen.
- Vi har ikke et ry, der på nuværende tidspunkt tillader os at kritisere inderne alt for åbenlyst.
Så ville døren blive klappet i igen.
Lars Løkke skal nok gå lidt på listefødder, siger han.
Statsministeriet har ikke svaret på, om torturkonventionen bliver en del af dagsordenen.
FacebookTwitterKopier linkEmner:Det Konservative Folkeparti|Indien|Lars Løkke Rasmussen (politiker)|Martin Lidegaard (politiker)|Tortur




https://www.dr.dk/nyheder/udland/usa-nordkorea-er-stadig-en-ekstraordinaer-trussel

Topmøde mellem Trump og KimSe temaUdlandUSA: Nordkorea er stadig en 'ekstraordinær trussel'En ny missilstrategi er fremlagt, dagen før en nordkoreansk delegation er kommet til Washington.
USA's præsident, Donald Trump, skal måske møde den nordkoreanske delegation, der netop er kommet til Washington.
18.
jan.
2019 kl.
07.
01Bemærk: artiklen er mere end 30 dage gammelLæs opEn nordkoreansk delegation er i nat dansk tid kommet til Washington for at møde USA's udenrigsminister, Mike Pompeo, og måske præsident Donald Trump.
Det oplyser kilder med kendskab til planerne ifølge Reuters.
Formålet med besøget er at forberede et nyt topmøde mellem Trump og Nordkoreas leder, Kim Jong-un.
Blot få timer forud for nordkoreanernes ankomst til Washington, har Trump lanceret en fornyelse af missilforsvaret.
Den nye missilstrategi understreger, at Nordkorea er en fortsat og "ekstraordinær trussel".
Efter det historiske topmøde mellem Trump og Kim Jong-un i juni 2018, erklærede Trump ellers, at truslen fra Nordkorea var elimineret.
Under topmødet blev de to enige om at arbejde for atomafrustning.
Men der er efterfølgende opstået stor tvivl om, hvad det konkret betyder.
Læs også:Trump melder sig klar til nyt møde med Nordkoreas lederDen nye strategi for USA's missilforsvar begrundes ikke blot med truslen fra Nordkorea, men også en voksende trussel fra Iran, Rusland og Kina.
I den nye strategi står der specifikt i forhold til Nordkorea:- Mens en mulig ny vej mod fred nu eksisterer med Nordkorea, så udgør landet fortsat en ekstraordinær trussel, og USA må forblive vagtsom.
Den diplomatiske kontakt mellem de to lande blev genoptaget efter nytår, hvor Nordkoreas leder sagde i sin nytårstale, at han var villig til at mødes med Trump 'på ethvert givent tidspunkt'.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Mike Pompeo (politiker)|Nordkorea|USA




https://www.dr.dk/nyheder/politik/regeringen-erkender-konkrete-besparelser-bag-loekkes-sundhedsreform-er-endnu-ikke

SundhedsreformSe temaPolitikRegeringen erkender: Konkrete besparelser bag Løkkes sundhedsreform er endnu ikke på pladsDanske Regioner og S frygter massive besparelser på offentlig transport.
Ni måneder efter regeringen begyndte arbejdet med en sundhedsreform, kom den i onsdags.
Men de konkrete besparelser er ikke på plads endnu.
Af Nicolas S.
Nielsen18.
jan.
2019 kl.
09.
33Bemærk: artiklen er mere end 30 dage gammelLæs opDet er fortsat et åbent spørgsmål, hvor størstedelen af besparelserne, der skal finansiere dele af regeringens sundhedsreform, skal komme fra.
Af de 1,5 milliarder kroner, som regeringen vil finde med sparekrav, er der kun konkret taget stilling til de 320 millioner kroner.
Det fremgår af et svar fra Finansministeriet til DR Nyheder.
Regnestykket indeholder mange tal, så hold tungen lige i munden.
•Reformen ventes at koste 6 milliarder kroner.
•Af dem findes 1,5 milliarder kroner ved direkte besparelser i regionerne.
•En del af finansieringen findes ved at nedlægge regionsrådene og frigive midler fra vederlag til regionspolitikere og partistøtte.
Den post udgør 320 millioner over de fire år.
•Det efterlader fortsat et sparekrav på 1,15 milliarder kroner – eller 270 millioner årligt over fire år.
Læs også:Sundhedsreformens økonomi kritiseres: Løkke vil endnu ikke løfte sløret for regnestykket bagKonkrete besparelser er ikke på pladsDet svarer til, at godt en femtedel af finansieringen af regeringens sundhedsreform endnu ikke er landet, men finansminister Kristian Jensen (V) vurderer, at der er mulighed for at spare på administrationen.
- Sagen er den, at ved at kigge på administrationen, som har været høj og stigende over de seneste par år, så er det muligt at spare.
Der er også nogle opgaver, der bortfalder.
For eksempel skal regionerne ikke længere lave udviklingsstrategier, sagde han sent i går aftes i DR’s program Deadline.
Bortfalder udviklingsstrategierne, vil det frigøre et beløb på fem millioner kroner årligt, vurderer Danske Regioner.
Det efterlader fortsat en regning på 265 millioner kroner, som regeringen erkender, den endnu ikke har fordelt, fremgår det af et svar fra Finansministeriet til DR.
”Den konkrete fordeling inden for ikke-sundhedsopgaverne fastlægges i forbindelse med den konkrete opgaveoverførsel,” lyder det.
Læs også:Regionspolitikere skal have løn for regionsløst årFrygter at bus- og togdrift rammesIfølge Stephanie Lose (V), formand for Danske Regioner, efterlader det tre områder i regionernes økonomi, der kan ende med at skulle betale for sundhedsreformen:- De store klumper er jordforurening, kollektiv trafik og indsatser på uddannelsesområdet, siger hun.
Regeringen har dog valgt at friholde miljøområdet med fokus på jordforureninger for besparelser, oplyser Finansministeriet.
I Folketingets største parti, Socialdemokratiet, frygter finansordfører Benny Engelbrecht, at den kollektive trafik bliver sorteper, når regeringen skal udmønte besparelserne.
- Der er en regning at betale, som man ikke har sat adresse på endnu, så nogen kommer til at sidde tilbage med sorteper.
Det kunne for eksempel være den kollektive transport.
Men det er jo en ren tilståelsessag fra Finansministeriet, der nu siger klart, at man ikke har fundet frem til besparelserne endnu.
Et administrationsled mindreFinansminister Kristian Jensen fastholder, at regeringen har vurderet, der kan spares 270 millioner kroner årligt på administration i regionerne, når ”vi går fra tre til to administrative led”.
Men Kristian Jensen ville i går aftes ikke sige, på hvilke områder af administrationen, pengene skal komme fra.
- Jeg regner ikke med, jeg skal sidde her og sige, hvilken trafikmedarbejder i Regional Midtjylland, som ikke skal have en opgave fremadrettet.
Når vi kigger på det, så har vi været inde og se, hvad der kan effektiviseres, svarede han.
Regeringen mødes her til morgen med Danske Regioner for at drøfte udspillet til en sundhedsreform.
FacebookTwitterKopier linkEmner:Benny Engelbrecht (politiker)|Kristian Jensen (politiker)|Venstre|Økonomi|Jylland




https://www.dr.dk/nyheder/regionale/hovedstadsomraadet/bryllup-uden-kirkeklokker-flere-siger-ja-til-hinanden-paa

KøbenhavnBryllup uden kirkeklokker: Flere siger ja til hinanden på rådhusetAntallet af borgerlige vielser i hovedstaden er steget med 41 procent siden 2013.
I 2018 blev 6.
233 par viet på Københavns Rådhus.
Af Lise Højer Rømeling og Karoline Kert18.
jan.
2019 kl.
07.
32Bemærk: artiklen er mere end 30 dage gammelLæs opNår forelskede par bliver gift, foregår det oftere og oftere på rådhusene i hovedstadsområdet.
Siden 2013 er antallet i gennemsnit steget med 41 procent, viser tal fra kommunerne København, Frederiksberg, Roskilde, Gentofte, Gladsaxe, Helsingør og Køge.
På landsplan er stigningen til sammenligning 24 procent, viser de seneste tal fra Danmarks Statistik.
Den største stigning finder man på Københavns Rådhus, hvor man fra 2013 til 2017 har viet 64 procent flere, og det er en udvikling, der fortsætter i tallene fra 2018.
- Det er især, fordi vi vier flere udenlandske par, fortæller Jesper Hyldal, der er leder af vielseskontoret på Københavns Rådhus.
- Mange af dem bliver viet her i Danmark, fordi de får en hurtig og professionel sagsbehandling, men også fordi mange af dem har et tilhørsforhold til København, siger han.
Johanna Fleckenstein fra Tyskland og Stephen Michaels fra USA bliver gift på Københavns Rådhus.
Ét af de par, som har valgt at blive gift på Københavns Rådhus, er Johanna Fleckenstein fra Tyskland og Stephen Michaels fra USA.
- Vi valgte at blive gift her i Danmark, fordi man ikke behøver ret mange papirer, og det er meget nemmere, siger Johanna Fleckenstein.
For dem er det ikke et afsavn at gå glip af et stort, traditionsrigt kirkebryllup med en masse gæster.
- Vi ville faktisk allerhelst bare have et lille bryllup bare mellem os to, siger Stephen Michaels.
Ønsket om at holde sit bryllup småt og intimt er ikke kun forbeholdt de udenlandske bryllupsgæster, forklarer livsstilsekspert Henrik Byager.
- Mange ønsker en større individualitet i forbindelse med deres bryllup, og ved et rådhusbryllup kan man i højere grad selv designe festen.
Ved et kirkebryllup er traditionerne mere fastlagt, siger han.
Udvikling i antal rådhusvielser fra 2013 til 2017:•På landsplan: Fra 15.
271 til 18.
925 - stigning på 24 procent.
•København: Fra 3.
366 til 5.
532 - stigning på 64 procent.
•Helsingør: Fra 185 til 296 - stigning på 60 procent.
•Gladsaxe: Fra 149 til 225 - stigning på 51 procent.
•Frederiksberg: Fra 752 til 1.
131 - stigning på 50 procent.
•Køge: Fra 137 til 187 - stigning på 41 procent.
•Roskilde: Fra 228 til 261 - stigning på 14 procent.
•Gentofte: Fra 252 til 270 - stigning på 7 procent.
Kilder: Kommunerne København, Frederiksberg, Roskilde, Gentofte, Gladsaxe, Helsingør og Køge samt Danmarks Statistik.
FacebookTwitterKopier linkEmner:København|Danmarks Statistik|Frederiksberg|Gentofte|Gladsaxe




https://www.dr.dk/sporten/haandbold/vm-herrer/video-tog-en-svingom-med-en-nordmand-lauge-dansede-sin-modstander

VM herrerVIDEO Tog en svingom med en nordmand: Lauge dansede sin modstander rundtossetRasmus Lauge viste endnu en gang sine store kvaliteter i mand til mand-spillet og gjorde nordmændene rundtossede.
Af Frederik Palle18.
jan.
2019 kl.
08.
26Bemærk: artiklen er mere end 30 dage gammelLæs opGodt nok er Boxen i Herning rammen for mange forskellige ting, men torsdag aften var det altså planen, at der skulle være VM i håndbold.
Alligevel fandt Rasmus Lauge danseskoene frem og tog en svingom med norske Bjarte Myrhol.
Læs også:VIDEO Norge løb ind i verdens bedste Mikkel: Se 14 flotte kasser på en mindeværdig aftenDet resulterede i et af de syv mål, som den danske playmaker satte på tavlen i kampen, som Danmark vandt 30-26.
I den ovenstående video kan du se dansen med Rasmus Lauge, og nedenfor kan du se alle Lauges mål fra opgøret.
Danmark spiller kamp igen på lørdag mod Ungarn, når mellemrunden starter.
FacebookTwitterKopier linkEmner:Rasmus Lauge (håndboldspiller)|Jyske Bank Boxen|Håndbold|Ungarn




https://www.dr.dk/sporten/tennis/video-skarp-sharapova-spolerer-wozniackis-titelforsvar

TennisVIDEO Skarp Sharapova spolerer Wozniackis titelforsvarCaroline Wozniacki er færdig ved Australian Open efter et nederlag i tre sæt til russiske Maria Sharapova.
Caroline Wozniacki er ude af Australian Open.
18.
jan.
2019 kl.
08.
09Bemærk: artiklen er mere end 30 dage gammelLæs opDen danske tennisspiller Caroline Wozniacki kommer ikke til at forsvare sin titel i grand slam-turneringen Australian Open.
Det står klart, efter at hun fredag morgen dansk tid tabte 4-6, 6-4, 3-6 til den tidligere verdensetter Maria Sharapova.
I en tæt og intens kamp på turneringens hovedanlæg, Rod Laver Arena, var russeren skarpest i det tredje og afgørende sæt.
Caroline Wozniacki vinker farvel til publikum i Melbourne.
Sharapova kan nu begynde forberedelserne til ottendedelsfinalen.
Her venter australieren Ashleigh Barty, der nogle timer tidligere besejrede Maria Sakkari fra Grækenland i to sæt.
Allerede før fredagens kamp kunne Sharapova prale af den bedste statistik i det indbyrdes regnskab mod Wozniacki.
Den femdobbelte grand slam-vinder havde vundet seks af de ti tidligere opgør.
Læs også:Wozniackis iskolde forhold til Sharapova: ’Det skyldes venskabet med Serena Williams’Det var imidlertid tredjeseedede Wozniacki, sidste års vinder af Australian Open, som viste overskud fra start.
Danskeren stod for kampens første servegennembrud, da hun udnyttede en forhåndsfejl fra Maria Sharapova.
Maria Sharapova of Russia og Caroline Wozniacki siger tak for kampen efter en underholdende kamp.
Kort efter var Wozniacki på 4-1, og vejen var banet for en sætsejr til den danske tennisstjerne.
Så meldte Sharapova sig ellers ind i opgøret.
Den 31-årige spiller minimerede antallet af fejl og slog en stribe vindere.
En dobbeltfejl af Wozniacki sørgede for, at Sharapova brød tilbage, og to partier senere førte en ny stor dansk fejl til servegennembrud.
30.
-seedede Sharapova kunne selv serve sættet hjem, og med femte parti på stribe bragte hun sig foran 1-0 i sæt.
Fra begyndelsen af andet sæt kom Wozniacki tilbage på sporet.
Danskeren holdt serv, og efter tre russiske dobbeltfejl brød Wozniacki til 2-0.
Tidligere opgør 2019 i Melbourne - Sharapova vinder 6-4, 4-6, 6-42015 i Madrid - Sharapova vinder 6-1, 3-6, 6-32014 i Singapore - Wozniacki vinder 7-6(4) 6-7(5) 6-22014 ved US Open - Wozniacki vinder 6-4 2-6 6-22013 i Indian Wells - Sharapova vinder 6-2 6-22012 i Miami - Sharapova vinder 4-6 6-2 6-42011 i Rom - Sharapova vinder 7-5 6-32011 i Indian Wells - Wozniacki vinder 6-1 6-22010 ved US Open - Wozniacki vinder 6-3 6-42008 i Rom - Sharapova vinder 6-4 7-6(3)2008 i Doha - Sharapova vinder 6-0 6-1Kilde: WTADet blev også 3-0 til Wozniacki, men danskeren blev ved med at lukrere på fejl fra russeren, som med halvsatset spil både noterede sig uprovokerede fejl og vindere.
På sin første breakbold slog russeren endnu en forhåndsvinder, og straks efter var Wozniackis forspring indhentet igen.
Da det så sværest ud for Wozniacki, fandt hun en anelse mere tyngde i sine slag og pressede Sharapova længere tilbage på banen.
Optimismen lod også til at vende tilbage til Wozniacki, som flere gange udbrød "come on" med knyttet hånd.
Maria Sharapova slog Caroline Wozniacki  6-4, 4-6, 6-3.
Wozniacki spillede sig frem til en sætbold, og den chance greb hun.
Sharapova overplacerede sin forhånd og blev brudt af danskeren for anden gang.
6-4 til Wozniacki.
Begge spillere var stærke i egen serv i tredje og afgørende sæt.
Lige indtil Sharapova brød til stillingen 4-3 og tog styringen igen med sit hurtige spil.
Sharapova slog til på sin anden matchbold og sendte Wozniacki ud af den prestigefyldte turnering.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Tennis|Australian Open|Australien




https://www.dr.dk/nyheder/udland/trump-advokat-jeg-manipulerede-meningsmalinger-trump

UdlandTrump-advokat: Jeg manipulerede meningsmålinger for TrumpTrumps tidligere advokat siger, at han i 2014 og 2015 betalte et firma for at manipulere med meningsmålinger.
Michael Cohen skal have betalt et it-firma for at manipulere med to meningsmålinger for Trump i 2014 og 2015.
18.
jan.
2019 kl.
06.
08Bemærk: artiklen er mere end 30 dage gammelLæs opMichael Cohen, tidligere advokat for USA's præsident Donald Trump, hævder, at han har betalt et firma for at manipulere med meningsmålinger i 2014 og 2015 på opfordring fra Trump.
Han skriver på Twitter, at han har betalt it-firmaet RedFinch for at manipulere med to online meningsmålinger om Trump, skriver The Wall Street Journal.
I 2014 skulle Trump have en god placering i en meningsmåling om erhvervsledere, og i 2015 i en meningsmåling om potentielle præsidentkandidater.
Trumps advokat, Rudy Giuliani, afviser overfor AP, at Trump skulle have haft kendskab til Cohens forsøg på manipulering.
Læs også:Dømt advokat: Trump vidste at tys-tys-penge var forkertIfølge avisen skal Cohen også have instrueret firmaet i at oprette en Twitter-konto, der skulle lovprise Cohens udseende og seksuelle udstråling.
På kontoen bliver Cohen blandt andet beskrevet som en 'pit bull' og et 'sexsymbol', der er 'klar til at gøre en forskel'.
Cohen er 7.
februar inviteret til at give en offentlig vidneforklaring i Repræsentanternes Hus.
Han har tidligere sagt ja, men genovervejer nu af hensyn til sin families sikkerhed.
Cohen blev i december idømt tre års fængsel for skatteunddragelse og for at have vildledt Kongressen om sine kontakter til russere angående et byggeprojekt for Trump i Moskva.
/ritzau/FacebookTwitterKopier linkEmner:Donald Trump (politiker)|Rudy Giuliani (politiker)|USA|Twitter|Erhverv




https://www.dr.dk/nyheder/penge/svindel-anklaget-bagmand-styrelse-overhoerte-seks-advarsler-om-fusk-med-luksusbiler

Skatte- og momssvindelsagSe temaPengeSvindel-anklaget bagmand: Styrelse overhørte seks advarsler om fusk med luksusbilerMistænkt bagmand i stor svindelsag har tidligere været i søgelyset for snyd med bilafgifter, men trods advarsler greb myndighederne ikke ind.
Flere biler blev beslaglagt af politiet i den såkaldte Operation Greed-sag.
Men også før den sag var den mistænkte hovedbagmand i søgelyset for snyd med bilafgifter i sit firma, der udlejede biler.
(© Foto: Københavns Politi.
)Af Klaus Buster Jensen18.
jan.
2019 kl.
06.
00Bemærk: artiklen er mere end 30 dage gammelLæs opLige nu kører en historisk stor sag i byretten i København mod et netværk, der er anklaget for skattesvindel for 290 millioner kroner.
Men allerede før den sag var den mistænkte hovedbagmand igennem flere år også i søgelyset for regnskabsfusk og snyd med afgifter på luksusbiler.
Og selvom uafhængige revisorer seks gange advarede om ulovligheder i direktørens bil-handel, greb erhvervsstyrelsen aldrig ind, viser en aktindsigt.
Tidlinje: advarsler om snyd med luksusbiler2000-2011: Seks gange advarer uafhængige revisorer om lovbrud i Dan Lease.
2013: Direktør og ejer i Dan Lease går konkurs.
2015-2017: Direktøren er bagmand i netværk der står bag skattesvindel for 290 millioner kroner, hævder politiet.
2018, 18.
december: Retssag mod direktøren og 16 andre personer begynder i Københavns Byret.
Kilder: Regnskaber, aktindsigt i opgørelse fra Erhvervsstyrelsen, politiets anklageskrift.
- Med så mange åbenlyse overtrædelser af bogføringslov og momslov, så burde erhvervsstyrelsen i det her tilfælde have reageret overfor virksomheden, fastslår Claus Holm, der er professor ved Aarhus Universitet.
Bentley til 3,9 millioner kr.
Den mistænkte direktør udlejede luksusbiler af mærker som Bentley igennem sit firma Dan Lease, der tidligere havde navnet Brøndby Bilexpert.
Læs også:GRAFIK: Sådan mener politiet, at svindel for 290 millioner kroner er foregåetDirektøren gik personlig konkurs i 2013, og her opdagede Kammeradvokaten en række ulovlige forhold i Dan Lease.
Firmaet havde blandt andet snydt med afgifter på bilerne, og det fik Kammeradvokaten til at melde direktøren til politiet, dokumenterer papirer, DR Nyheder har fået aktindsigt i.
I årevis drev direktøren leasing af luksusbiler som denne Bentley.
(© DR Nyheder.
)Men myndighederne var flere gange tidligere blevet advaret om ulovligheder i Dan Lease, viser en gennemgang af selskabets regnskaber.
Seks gange skrev uafhængige revisorer i Dan Leases regnskaber, at firmaet snød med bogføringen.
Revisorerne skrev også, at selskabet ikke havde betalt moms og havde snydt med bilafgifter.
Alligevel greb Erhvervsstyrelsen aldrig ind over for Dan Lease, viser en aktindsigt til DR Nyheder.
Og det var ifølge eksperten en fejl, for styrelsen har ifølge loven pligt til at give påbud og politianmelde selskaber, der flere gange får anmærkninger i deres regnskaber om lovbrud.
- De skal reagere på væsentlige problemer hos virksomhederne i deres regnskaber.
Og dermed også reagere på revisorernes advarsler, når det har sådan et omfang, som det har her, siger professor Claus Holm.
Forsvarer: Tiltalt nægter sig skyldigAdvokaten for den svindel-anklagede leasing-direktør vil ikke medvirke i et interview.
Men han har tidligere forklaret, at hans erklærer sig uskyldig i den store svindel-sag.
Forsvarsadvokat Jakob Arrevad har tidligere udtalt, at hans klient nægter sig skyldig.
(© DR Nyheder.
)- Han nægter at have deltaget i de ulovligheder, der er beskrevet i anklageskriftet, udtalte forsvarsadvokaten Jakob Arrevad.
Flere sager med kritik af myndighederAfsløringen af forløbet omkring Dan Lease er den seneste af en række sager, hvor myndighederne har undladt at skride ind overfor de senere tiltalte bagmænd i den såkaldte Operation Greed-sag.
I billedserien herunder kan du se billeder fra politiets beslaglæggelser i den såkaldte operation greed-sag.
Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
Politiet har beslaglagt 1,5 millioner kroner i kontanter.
 Ud over store stakke med pengesedler er det nøgle til en Bentley, som politiet her har konfiskeret.
 Politiet har noteret, at der ligger 1,3 millioner kroner i den lille plastikpose.
 Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
 Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 1 / 6Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
1 / 6Politiet har beslaglagt 1,5 millioner kroner i kontanter.
2 / 6Ud over store stakke med pengesedler er det nøgle til en Bentley, som politiet her har konfiskeret.
3 / 6Politiet har noteret, at der ligger 1,3 millioner kroner i den lille plastikpose.
4 / 6Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
5 / 6Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 6 / 6DR Nyheder har også afdækket, at Københavns Politi droppede en stor efterforskning mod den mistænkte hovedbagmand, netop som svindlen med skat og moms for de 290 millioner kroner ifølge anklageskriftet tog fart.
Læs også:Politiet droppede efterforskning mod mistænkt bagmand før svindel-sag for 258 millionerSamme person har også fået tildelt gældssanering og eftergivet en gæld på 114 millioner i Sø og Handelsretten, selvom der kørte politiefterforskning mod ham.
Og senest har Bagmandspolitiet erkendt, at det var en fejl, at de løslod en svindeldømt iraker under hans ankesag, selvom han havde fået en dom på tre år og udvisning.
En uge efter hans løsladelse, gik han ud og lavede ny svindel i endnu større skala i Operation Greed-sagen, lyder påstanden i anklageskriftet.
Vicedirektør: Selskaber går under radarenHos Erhvervsstyrelsen forklarer vicedirektør Henning Steensig, at styrelsen tidligere ikke har haft resurser til at kontrollere alle selskaber.
Men i stedet har de lavet stikprøver, hvor Dan Lease ikke blev opdaget.
- Naturligvis findes der selskaber, som går under radaren, når man ikke kontrollerer alle regnskaber.
Og det kunne vi altså ikke.
Det var kun en brøkdel af de regnskaber, vi fik ind, vi kunne kontrollere, så de har været heldige, siger Henning Steensig.
Har kontrollen været god nok, når sådan et selskab kunne slippe igennem?
- Det kan man altid diskutere, det kommer an på, hvor mange resurser man sætter ind på det, siger vicedirektøren.
Et bredt politisk flertal har for nylig afsat flere penge til at sikre bedre kontrol med regnskabssnyd i fremtiden.
Ville det kunne ske i dag?
- Sandsynligheden for, det ville ske i dag,med de nye muligheder vi har, er meget lille.
Vi har øget vores kontrolindsats ganske væsentligt, siger Henning Steensig.
Retssagen i den såkaldte Operation Greed-sag ventes først endelig afsluttet næste år.
FacebookTwitterKopier linkEmner:Sø- og Handelsretten|Erhvervsstyrelsen|Økonomisk kriminalitet|Kriminalitet|København




https://www.dr.dk/sporten/haandbold/vm-herrer/vm-paa-3-minutter-dansk-jubeldans-og-favoritter-med-gummiarm

VM herrerVM PÅ 3 MINUTTER Dansk jubeldans og favoritter med gummiarmFrankrig, Spanien og Sverige var alle i store problemer på sidstedagen af den indledende runde.
Af Niklas Brandt Pedersen18.
jan.
2019 kl.
00.
52Bemærk: artiklen er mere end 30 dage gammelLæs opSå fik vi endelig svaret på, hvor godt det danske mandskab står ved det her VM, når de møder et hold af den bedste kaliber.
De står rigtig godt.
Læs også:VM PÅ TRE MINUTTER Svensk gysersejr og norsk pres på DanmarkNorge blev nedkæmpet med 30-26, og de rød-hvide helte tager maksimumpoint med over i mellemrunden.
Maksimumpoint er til gengæld ikke alle favoritnationerne forundt.
Læs også:VM PÅ 3 MINUTTER Danmark klar til gruppefinale og stormagter i gyserkampFrankrig, Spanien og Sverige var nemlig ude i neglebidende tætte kampe for at få den størst mulige pointballast med videre i turneringen, mens Island var ude i en gyser af en overlevelseskamp for overhovedet at overleve i slutrunden.
Du får alt det bedste fra sidste spillerunde af det indledende gruppespil i videoen øverst i artiklen.
FacebookTwitterKopier linkEmner:Frankrig|Spanien|Sverige|Island|Norge




https://www.dr.dk/nyheder/kultur/boeger/sofie-vil-goere-op-med-tabu-omskaarede-kvinder-kan-ogsaa-have-lyst-til-sex

BøgerSofie vil gøre op med tabu: 'Omskårede kvinder kan også have lyst til sex'Sofie Jamas debutroman er en flygtningefortælling, der også handler om begær, religion og omskæring.
Sofie Jama håber, at hendes bog kan være med til at nuancere integrationsdebatten herhjemme.
Af Michelle From Hoxer18.
jan.
2019 kl.
06.
30Bemærk: artiklen er mere end 30 dage gammelLæs opSofie Jama blev født i Somalia, flygtede med sin familie fra borgerkrigen i 1990’erne og ankom til Danmark som 14-årig.
I dag er hun 36 år, har gennemført en lang universitetsuddannelse og taler et perfekt dansk.
Og fra i dag er hendes debutroman at finde i landets boghandler.
Det er typisk, at man tager sådan som mig, der er født et andet sted og siger, skal du ikke være rollemodel og mønsterbryder?
’Øh nej, jeg fortæller bare om min historie.
Sofie Jama, forfatterPå papiret er hun mønstereksemplet på en velintegreret indvandrer, den type som politikere og medier elsker at skrive historier om og fremhæve.
Men den integrationspolitiske vogn vil Sofie Jama for alt i verden ikke spændes for, og slet ikke med sin roman ’Et andet menneske, et andet liv’.
- Det er mit største mareridt, man ved aldrig, hvordan ting bliver fordrejet.
Men jeg tænker, at folk alligevel er så kloge, at de kan se, at min bog er noget helt andet.
Jeg fortæller om menneskets kompleksiteter.
Rollemodel og mønsterbryder?
Nej tak!
Vi mødes ugen før, bogen udkommer.
Ulig de fleste andre debuterende forfattere, har Sofie Jama allerede lavet en række interview med flere andre medier.
Det er hendes tredje interview denne dag.
© Politikens ForlagOm Sofie JamaSofie Jama er født i Somalia i 1982.
Hun var 14-15 år, da hun kom til Danmark med sin familie.
Hun har læst arabisk sprog og kulturformidling på Aarhus Universitet og har desuden arbejdet som model i bl.
a.
London.
Sofie Jama arbejder som oversætter og skriver for Dagbladet Information.
Med 'Et andet menneske, et andet liv' debuterer hun som skønlitterær forfatter.
I foråret gjorde hun sig også bemærket med et indlæg i Information, med stort foto på forsiden, der med hendes egne ord handlede om ’den somaliske erfaring’.
Men debattør vil hun ikke være.
- Det er typisk, at man tager sådan som mig, der er født et andet sted og siger, skal du ikke være rollemodel og mønsterbryder?
’Øh nej, jeg fortæller bare om min historie.
Jeg har gjort det på min måde.
Andre må selv om, hvordan de vil integrere sig eller assimilere sig, eller hvad der fungerer for dem’, siger hun.
Et unikt bidragSofie Jama mener, at integrationsdebatten er alt for unuanceret og forsimplet.
Flygtninge og indvandrere bliver set på som en masse og ikke som individer.
Det vil hun gerne have, at hende bog kan være med til at rykke ved.
For mig har det været vigtigt at fange og fortælle historier fra flygtningeperspektivet, dem vi ikke taler om og ikke ved, hvem er.
Sofie Jama, forfatter- Jeg håber inderligt, at bogen skaber empati og indsigt.
Jeg har skrevet den for at skabe refleksion hos læseren og invitere dem indenfor i en kompleks verden, som menneskets psyke jo er.
Vi er alle sammen komplekse og unikke, og vi har alle sammen noget unikt at bidrage med – især dem der kommer hertil, forklarer hun.
Selvom Sofie Jama altid har kunnet lide at skrive, så har det ikke været en drøm for hende at blive forfatter.
Skrivningen var mere en slags ’comfort zone’ for hende, efter hun kom til Danmark og havde travlt med at tilpasse sig og lære sin nye kultur at kende:- Men der var hele tiden noget, der nagede, jeg hvilede aldrig rigtigt i mig selv.
Og det var selvfølgelig spøgelserne, minderne og traumerne, der lå – jeg fik aldrig nogensinde sjælero.
Og dér fandt jeg litteraturen, fortællingen som et hjørne, jeg kunne trække mig tilbage iHoldt bogen hemmeligSenere gik det op for Sofie Jama, at hendes glæde ved og voksende talent for at skrive måske kunne blive til hendes personlige bidrag til at skabe den mellemmenneskelige forståelse, hun selv savner i den polariserede integrationsdebat.
For tre-fire år siden begyndte hun så at skrive på ’Et andet menneske, et andet liv’, og for et lille halvt år siden afleverede hun et færdigt manuskript til Politikens Forlag.
Udover råd og vejledning fra en garvet redaktør har Sofie Jama ikke sparret med nogen fra sit bagland i løbet af processen:- Jeg ville ikke have alle mulige input, der kunne forurene min proces og give mig strategiske overvejelser om, hvad jeg må eller ikke må.
Så jeg har bare holdt det hemmeligt indtil sidste øjeblik, siger hun og forklarer, at hun egentlig ikke havde forventet, at der ville komme en bog ud af det:© Politikens ForlagUddrag fra 'Et andet menneske, et andet liv'"Før krigen, før min mor forsvandt, tog hun mig sommetider med til de ældre pigers omskæring.
Jeg hørte deres skrig, når kniven blev ført, og jeg græd.
Jeg tænker, min mor ville have, at jeg skulle vide, at livet er smerte og lidelse, og at jeg skulle vide, hvad der ventede mig.
Da krigens værste perioder var overstået, og jeg fandt min mor igen efter års adskillelse og endelig havde nået alderen, hvor indgrebet almindeligvis finder sted, talte hun ikke længere om det.
Måske tænkte hun, at jeg havde mærket lidelse og smerte nok til at vide, hvad livet bestod af.
Jeg måtte selv presse på for at få det gjort, da vi senere var i flygtningelejren i Etiopien.
Jeg må have været omkring 12 år gammel på det tidspunkt.
Jeg ville gøre hende tilfreds og stolt, og jeg tænkte, at kniven var det redskab, jeg kunne vinde hendes kærlighed med.
"- Men på et tidspunkt blev jeg enig med mig selv om, at det var kujonagtigt.
Hvorfor har du så skrevet det?
spurgte Sofie Jama sig selv.
Dem vi ikke taler omHun frygtede dengang – og gør det stadig - at hendes personlige historie vil stjæle opmærksomhed fra ’Et andet menneske, et andet liv’ og dens fortælling om palæstinensiske Umar, jødiske Esther og somaliske Baraka, der alle er kommet til Danmark som flygtninge.
Spørgsmålet om identitet og at høre til er gennemgående temaer i bogen, hvis handling udspiller sig i både Europa, Mellemøsten og USA.
Den bygger både på hendes egne erfaringer, men også historier fra de mange flygtninge, hun har mødt i forbindelse med sit job som oversætter.
- For mig har det været vigtigt at fange og fortælle historier fra flygtningeperspektivet, dem vi ikke taler om og ikke ved, hvem er.
De bliver måske omtalt som tal, en trussel, en byrde, men vi ved egentlig ikke, hvem de er, siger hun og tilføjer:- Men hvis vi nu tager det her menneske op til overfladen, hvor det kan fortælle sin historie, så skaber det også empati hos læseren.
Det er det, der har været drivkraften og motivationsfaktoren for mig: At man kan identificere sig med dem.
Sex og omskæring’Et andet menneske, et andet liv’ er sådan en slags bog, som Sofie Jama gerne selv ville have læst, da hun var yngre.
Det er faktisk for, at de omskårede kvinder kan hvile i deres omskæring.
At de ikke skal føle sig defekte.
Sofie Jama, forfatter- Jeg har selv savnet større empati og forståelse blandt os, ’os danskere’ men også ’os somaliere’, og ’os alle mulige andre’.
Der er bare en mur imellem os.
Men har jeg også savnet den anden del af mig, mit gamle liv, hvor man italesætter tingene meget tydeligt, siger hun og returnerer med et spørgsmål:- Jeg ved ikke, om du har lagt mærke til, at der er meget sex i bogen?
Det har jeg bemærket, også i forlagets omtale af bogen.
Her står der bl.
a.
om fortælleren Baraka, at ”Hun er stærkt troende muslim, omskåret, som den somaliske tradition byder, og stolt af det.
Omskæringen har ikke dæmpet hendes seksuelle begær, tværtimod, og hun mærker hele sit liv andres stærke begær efter hende.
”.
En hyldest til omskårede kvinderDet er ikke, fordi Sofie Jama bifalder omskæring, at hun har valgt at lade omskæringen være en positiv del af sin hovedpersons eksperimenterende seksualitet.
- Det er faktisk for, at de omskårede kvinder kan hvile i deres omskæring.
At de ikke skal føle sig defekte.
Det er en hyldest til dem - der er millioner af dem derude.
Jeg har researchet rigtig, rigtig meget, og der findes kun litteratur om omskæring, der fortæller, hvor forfærdeligt det er, og alt er lukket og slukket.
Men det andet findes også, så det er bare for at skabe nuancer, jeg skriver om det, siger hun.
Omskæring er bare et blandt flere seksuelle tabuer, som Sofie Jamas i sin roman forsøger at udfordre.
Og hun er forberedt på, at det nok ikke kommer til at gå ubemærket hen i det somaliske miljø:- Jeg er sikker på, at det kommer til at skabe røre – og de bliver sikkert såret og kede af det og tager afstand.
Men samtidig tror jeg også, at der er mange, der vil tænke ’yes!
’.
For det er det, alle kvinderne taler om, når de er sammen.
Krigen og den jyske muldI de første mange år efter Sofie Jama kom til Danmark, fokuserede hun på at passe ind og klare sig godt, og i det billede passede hendes fortid ikke så godt ind – men den indstilling har hun efterhånden gjort op med:- Jeg tænkte, at de måske ikke ville se mig som den seje, dygtige Sofie i skolen, hvis jeg fortalte, at jeg engang har passet geder.
I dag kan jeg drage fordel af det og sige til mig selv: ’Mange af de ting, du har lært, er det, der gør dig til den, du er i dag.
Og at jeg har overlevet det, er sgu da meget sejt.
Det skal du da prale af i stedet for.
At du har været gedehyrde’, siger hun og slår et stort grin op.
Hvorvidt ’Et andet menneske, et andet liv’ er starten på en lang karriere som forfatter for Sofie Jama, ved hun ikke.
Men hun ved dog, at berømmelsen aldrig nogensinde vil løbe af med hende og få hende til at miste det, hun kommer fra:- Krigen har lært mig, at intet er givet her i livet, og du bliver nødt til at være ydmyg.
For du ved ikke, hvornår du kradser af.
Og den jyske muld har også lært mig, at vi tager den helt med ro.
Så det kommer ikke til at ske, at jeg mister jordforbindelsen, siger hun og ser beslutsomt på mig.
FacebookTwitterKopier linkEmner:Litteratur|Operationer|Politikens Forlag|Mellemøsten|Somalia




https://www.dr.dk/musik/skal-spille-i-danmark-om-halvanden-uge-nu-er-rapper-sigtet-drab

MusikSkal spille i Danmark om halvanden uge: Nu er rapper sigtet for drabDen franske rapper MHD mistænkes sammen med tre andre for drab i bandeopgør.
Den franske rapper MHD har tidligere spillet i både Vega og på Roskilde Festival.
Nu bliver hans koncert 30.
januar i Den Grå Hal måske aflyst.
18.
jan.
2019 kl.
07.
53Bemærk: artiklen er mere end 30 dage gammelLæs opDen franske rapper MHD skal 30.
januar optræde i København, men koncerten risikerer at blive aflyst, fordi den 24-årige kunstner er blevet sigtet for drab.
Sammen med tre andre mistænkte er Mohammed Sylla, som MHD egentlig hedder, blevet anholdt af politiet.
Det skriver Ritzau.
Lyt til MHD, mens du læser videre.
MHD - Afro Trap Pt.
7 (La Puissance)De fire personer mistænkes for i juli sidste år at have været indblandet i et slagsmål, hvor en ung mand døde.
Mohammed Sylla afviser beskyldningen, oplyser hans advokat Elise Arfi i en meddelelse til det franske nyhedsbureau AFP.
En kilde tæt på efterforskningen betegner slagsmålet, der fandt sted i Paris, som et opgør mellem to rivaliserende bander.
En 23-årig mand døde af knivstik og slag, og det er det dødsfald, som Mohammed Sylla ifølge politiet er medskyldig i.
Mohammed Syllas advokat derimod siger, at han 'aldrig har været involveret i bandekonflikter'.
Har før spillet i DanmarkRapperen er mest kendt for sangen 'Afro Trap Pt.
3 (Champions League)', som er en hyldest til fodboldholdet Paris Saint-Germain (PSG).
Søndag poserede MHD på sit seneste indlæg på Twitter med Kylian Mbappé - en af PSG's største stjerner.
Torsdag skulle MHD have optrådt i Luxembourg, men koncerten blev aflyst.
Ifølge avisen Le Figaro er det uvist, om hans øvrige planlagte koncerter i Europa kan gennemføres.
Ifølge billetfirmaet Live Nation skal MHD optræde i Den Grå Hal i København 30.
januar.
Han optrådte med stor succes i Store Vega i 2017, og i 2018 holdt han ifølge Live Nation 'folkefest' på Roskilde Festival.
/ritzau/FacebookTwitterKopier linkEmner:Kylian Mbappé (fodboldspiller)|Paris Saint-Germain|København|Live Nation|Kriminalitet




https://www.dr.dk/nyheder/udland/webdok-i-venezuela-goer-sult-boern-til-bandemedlemmer






