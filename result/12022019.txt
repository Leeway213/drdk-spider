https://www.dr.dk/nyheder/politik/enhedslisten-med-stor-klimaplan-69-oere-ekstra-en-liter-benzin

PolitikEnhedslisten med stor klimaplan: 69 øre ekstra for en liter benzinDet handler udelukkende om at få folk over i elbiler, siger Pernille Skipper.
Salget af elbiler i Danmark går stadig meget trægt.
Det vil Enhedslisten rette op på.
Af Theis Lange Olsen12.
feb.
2019 kl.
22.
51Bemærk: artiklen er mere end 30 dage gammelLæs opEnhedslisten løfter nu sløret for en større klimaplan, der blandt andet vil gøre det dyrere at tanke benzin og diesel - helt præcis 69 øre mere per liter.
Det vil give højere brændstofafgifter for alle bilister, uanset hvor mange penge man tjener.
Men partiet vil afværge social slagside ved at hæve den grønne check, målrettet lav- og mellemindkomstgrupper.
- Vi tror, at 69 øre kan have en adfærdseffekt, men uden at det rammer helt almindelige familiemennesker.
Læs også:Hvis Skipper var statsminister: Her er Enhedslistens plan for socialisme på 100 dage- Så forhåbentlig betyder det ikke, at der er færre penge mellem hænderne hos almindelige mennesker, men at vi hjælper til med at få omlagt vores transport til at blive mere bæredygtig, siger Enhedslistens politiske ordfører, Pernille Skipper.
Hun erkender dog, at alle - uanset indkomst - kan se på regningen, hvis de kører meget i deres benzin- eller diesel-bil.
Udpluk fra planenDer indføres en forpligtende klimalov, der binder den siddende regering til, at Danmark holder sig på kursen mod 70 pct.
reduktion i 2030 og mod at blive et såkaldt nul-emissionssamfund senest i 2040.
Den sidste fossilbil sælges i Danmark i 2025, og der indføres en kontant støtte til køb af 250.
000 elbiler fra 2020 til 2025.
Støtten varierer fra 50.
000 til 100.
000 kroner.
Der investeres op mod 40 milliarder i den kollektive trafik over de næste 10 år.
Billetterne skal være billigere, så priserne for offentlig transport sænkes med 30 pct.
fra 2020.
Der indføres en CO2-afgift for landbruget, hvor provenuet føres tilbage til landmanden med det formål at fremme omlægning til bæredygtighed.
Det sikrer, at regningen ikke ender hos den almindelige forbruger, som en kødafgift vil medføre.
Virksomheder skal ikke længere have gratis CO2-kvoter.
De skal betale.
Men provenuet føres tilbage til virksomhederne som støtte til grøn omstilling, så ingen behøver at dreje nøglen om.
- Hvis man kører meget, meget langt og slet ikke omlægger sit forbrug eller køber en elbil, så kan det ramme, siger Pernille Skipper.
Billetpriser skal sænkesDet overordnede mål for Enhedslisten er, at bilisterne fremover vil vælge el-biler frem for benzin- og dieselbiler, og derfor vil man hæve brændstofpriserne.
- Bilparken er et kæmpe problem for klimaet, og vi skal gøre noget ved det, og det skal gå hurtigt.
Men det skal være socialt balanceret og ikke ramme skævt.
- Så regningen skal sendes til dem, der sviner mest, og almindelige familiemennesker skal kunne transportere sig som i dag, siger Pernille Skipper.
Den grønne check, som Enhedslisten altså vil hæve, blev indført i 2009 for med et skattefradrag at kompensere personer i lav- og mellemindkomstgrupper for afgiftsforhøjelser på forbrug af energi og mindre sunde fødevarer.
Som en del af den nye plan foreslår Enhedslisten også, at der investeres op mod 40 milliarder kroner i den kollektive trafik over de næste 10 år.
Det skal sænke billetpriserne med 30 procent fra 2020.
Samtidig skal der indføres en flyafgift, der skal være lavere for passagerer på økonomiklasse og højere for rejsende på business- eller første klasse.
S er positiveForslagene skal alle sammen medføre, at Danmark reducerer udslippet af drivhusgasser med 70 procent i 2030 sammenlignet med 1990.
Danmarks officielle målsætning er en reduktion på 40 pct.
i 2030.
Ifølge Enhedslistens beregninger vil planen betyde, at der i 2030 vil være udgifter for cirka 26 milliarder kroner og indtægter for 37 milliarder kroner.
Socialdemokratiets formand, Mette Frederiksen, har talrige gange sagt, at netop klimaet er et af de områder, hvor oppositionspartierne ligger meget på linje.
Ifølge Politiken er klimaordfører Jens Joel (S) grundlæggende positiv over for Enhedslistens klimaplan, men er bekymret for den sociale slagside ved afgiftsstigninger trods større grøn check.
Enhedslistens klimaplan har 78 konkrete tiltag inden for de sektorer, der er omfattet af Paris-aftalen: Transport, energi, produktion og landbrug.
Sidste år udgjorde elbiler kun én procent af det samlede salg af biler i Danmark.
FacebookTwitterKopier linkEmner:Enhedslisten|Jens Joel (politiker)|Mette Frederiksen (politiker)|Socialdemokraterne|Biler




https://www.dr.dk/nyheder/udland/ruslands-hoejesteret-jehovas-vidner-domme-har-intet-goere-med-religion

UdlandRuslands højesteret: Jehovas Vidner-domme har intet at gøre med religionRusland kan være på kant med international lov, mener ekspert.
Et dansk medlem af Jehovas vidner i Rusland blev i sidste uge kendt skyldig i ekstremisme af retten i byen Orjol, syd for Moskva.
Af Simon Vincensen12.
feb.
2019 kl.
21.
10Bemærk: artiklen er mere end 30 dage gammelLæs opDa det danske medlem af Jehovas Vidner i Rusland Dennis Christensen i sidste uge blev dømt til seks års fængel, var der ikke tale om ekstremisme og religionsforfølgelse.
Danskeren - og andre medlemmer - blev i stedet dømt fordi de hver og en brød russisk lovgivning.
Sådan lyder det nu fra Ruslands Højesteret ifølge det russiske nyhedsbureau Tass.
- Sagerne er blevet fremstillet som om, at folk bliver forfulgt på grund af deres religiøse overbevisninger.
Denne overbevisning, som også blev kommenteret af Højesteret, har intet at gøre med religion.
Det handler i stedet om loven og at reglerne bliver brudt, siger formanden for Ruslands højesteret, Vyacheslav Lebedev.
Læs også:Dansk Jehovas vidne i Rusland er kendt skyldig i ekstremismeDermed afviser formanden anklagerne om, at sagerne relaterer sig til ekstremisme.
- Ingen bliver forfulgt på grund af deres tro.
Det blev besluttet at forbyde Jehovas Vidner på grund af ulovlige aktiviteter, som Højesteret sagde i kendelsen, siger Vyacheslav Lebedev.
Ekspert: Rusland på kant med international lovI august 2017 inkluderede Ruslands justitsministerie Jehovas Vidner til listen af forbudte organisationer.
Og dermed har den russiske højesteretsformand ret, når han siger, at dommen er i overenstemmelse med russisk lovgivning, vurderer lektor i international politik ved Aarhus Universitet, Mette Skak.
- Men i et større perspektiv kan Rusland komme på kant med internationale lovbestemmelser, siger hun.
Læs også:Efter hård ekstremisme-dom til dansker i Rusland: Jehovas vidne vil ankeRusland er nemlig medlem af Europarådet, hvor Den Europæiske Menneskeretsdomstol hører under, og det er særligt i lyset af det, at Rusland kan komme i problemer, siger Mette Skak.
- Menneskeretsdomstolen udtalte i 2010, at Ruslands politik over for Jehovas Vidner er et pres mod religionsfriheden og retten til forsamling, siger hun.
Fængslet i 20 månederDennis Christensen, som har boet i Rusland i over 15 år, havde inden dommen i sidste uge siddet varetægtsfængslet i 20 måneder.
Han blev anholdt af betjente fra den russiske sikkerhedstjeneste, FSB, under en gudstjeneste hos Jehovas Vidner i Orjol i maj 2017.
Dennis Christensen blev anholdt, fordi anklagemyndigheden mener, at han var leder af gruppen og udbredte ekstremistisk materiale.
FacebookTwitterKopier linkEmner:Jehovas Vidner|Rusland|Højesteret|Religion|Tro, etik og filosofi




https://www.dr.dk/nyheder/politik/dansk-industri-ambitiost-el-vil-hurtigt-af-med-benzinbilen

PolitikDansk Industri: Ambitiøst at EL vil hurtigt af med benzinbilenBranchedirektør i DI Transport er forbeholden over for Enhedslistens mål om at udfase benzin og diesel.
Den sidste nye bil- og dieselbil skal sælges i 2025, og der skal indføres kontant støtte til køb af 250.
000 elbiler, lyder det fra Enhedslisten.
12.
feb.
2019 kl.
23.
38 | opdateret 13.
feb.
2019 kl.
07.
08Bemærk: artiklen er mere end 30 dage gammelLæs opDansk Industri tager forbeholdent imod Enhedslistens mål om at forbyde salget af nye benzin- og dieselbiler i 2025.
Michael Svane, branchedirektør i DI Transport, kalder det ambitiøst.
- Det er ambitiøst i forhold til regeringens udspil, der har sat målet senere.
Det vigtigste for os er, at der er en bred opbakning om det, siger Michael Svane.
Han har dog en bekymring.
- En af udfordringerne er, at vi her har med folks mobilitet i dagligdagen at gøre.
Derfor skal det være forsvarligt, siger han.
Målet er med i Enhedslistens klimaplan, der bliver præsenteret onsdag.
Læs også:Enhedslisten med stor klimaplan: 69 øre ekstra for en liter benzinMålet lægger op til kontant støtteFor at hjælpe borgerne på vej over i elbilerne vil Enhedslisten have indført en kontant støtte til køb af 250.
000 elbiler fra 2020 til 2025.
Støtten varierer fra 50.
000 til 100.
000 kroner.
Et andet stort punkt i Enhedslistens klimaplan er, at fra 2030 må busser, taxaer, biler og varebiler, der kører for det offentlige, ikke forurene luften.
Derudover skal priserne for offentlig transport sænkes med 30 procent fra 2020.
Michael Svane er enig i, at den kollektive trafik skal styrkes og blive mere klimavenlig for at fjerne trængslerne på vejene.
- Det er en naturlig udvikling.
EU vil kræve det, og vi har allerede elbusser kørende i Roskilde.
Det skal blive mere attraktivt at bruge den offentlige trafik.
Ellers sander vi vejene til, siger Michael Svane.
Han ønsker gerne mere frihed til hver enkelt operatør.
- Billigere billetter er ikke den eneste løsning.
Operatørerne, der står for busser, metro og tog, skal have mere frihed til at differentiere priserne, siger Michael Svane.
Enhedslisten vil investere op mod 40 milliarder kroner i den kollektive trafik over de næste ti år.
/ritzau/FacebookTwitterKopier linkEmner:Enhedslisten|Dansk Industri|Biler|Roskilde|Michael Svane (erhvervsleder)




https://www.dr.dk/nyheder/penge/socialdemokratiet-vil-bremse-salg-af-statens-selskaber

PengeSocialdemokratiet vil bremse salg af statens selskaberStaten ejer selskaber, der kunne sælges for milliarder.
Men det er ikke tiden at gøre det, mener S.
Danske Spil og Det Danske Klasselotteri er blandt selskaberne, som staten kan sælge fra (arkivfoto).
12.
feb.
2019 kl.
22.
43Bemærk: artiklen er mere end 30 dage gammelLæs opHvis staten står og mangler et par milliarder kroner til budgettet, så ejer den både dele af og hele selskaber, der kan sælges.
Men det er der ingen grund til, siger Socialdemokratiet.
Det skriver Berlingske Business.
-Vi har ikke statslige selskaber, som der aktuelt er den store grund til at ændre ejerskabsstrukturen i.
Langt de fleste er veldrevne, og derfor så skal vi ikke sælge mere fra nu og her, siger Socialdemokratiets finansordfører Benny Engelbrecht til avisen.
Blandt de selskaber, der kan sælges fra, er andelen i Ørsted - tidligere Dong -, TV2, Danske Spil og Det Danske Klasselotteri.
V: Sælg flere statslige selskaberOver de seneste årtier er en lang række statslige selskaber solgt fra under skiftende regeringsfarver.
Blandt dem, der ikke længere er ejet af staten, er blandt andet TDC og Københavns Lufthavne.
Omkring nytår blev et salg af elselskabet Radius dog stoppet, da blandt andet Socialdemokratiet ikke ønskede at sende eldistribution i hænderne på en kapitalfond.
Læs også:Korrespondent om skrottet salg af Radius: Det handler om politik, ikke økonomiStod det til Venstre, så burde flere selskaber forlade statens hænder, da man ikke mener, at staten skal eje selskaber, der direkte konkurrerer med private.
- Derfor er det vores mål, at staten som udgangspunkt skal afhænde sådanne selskaber.
Vi ønsker blandt andet at privatisere TV 2.
- Vi er også parate til at kigge nærmere på andre af statens selskaber, der er i konkurrence med private virksomheder for at se, om man med fordel kan frasælge dem helt eller delvist, siger Venstres finansordfører, Jacob Jensen, til Berlingske.
/ritzau/FacebookTwitterKopier linkEmner:Benny Engelbrecht (politiker)|Socialdemokraterne|Venstre|Jacob Jensen (politiker)|Tølløse




https://www.dr.dk/sporten/fodbold/championsleague/kimpembe-og-mbappe-bryder-solskjaers-stime-som-ubesejret

Champions LeagueKimpembe og Mbappe bryder Solskjærs stime som ubesejretEfter 11 kampe uden nederlag indkasserede Ole Gunnar Solskjær første nederlag som Manchester United-manager.
PSG's stærke forsvarslinje holdt Manchester United fra chancer.
12.
feb.
2019 kl.
23.
17Bemærk: artiklen er mere end 30 dage gammelLæs opOle Gunnar Solskjærs stime som ubesejret Manchester United-manager er bremset i denne omgang.
I sin 12.
kamp som midlertidig manager tabte Solskjær og United den første af to ottendedelsfinaler i Champions League med 0-2 hjemme til Paris Saint-Germain.
Inden nederlaget til PSG var det blevet til 10 sejre i 11 kampe, og kun Burnley havde spillet lige op med United i Solskjærs eventyrlige start.
Tirsdag var det aldrig tæt på at blive Uniteds fodboldaften foran 74.
074 tilskuere på Old Trafford, hvor også David Beckham sad med en af sine sønner.
David Beckham og Sir Alex Ferguson på Old Trafford under kampen.
Manglende stjerner intet problemPSG åbnede kampen bedst, til trods for at parisernes angrebsstjerner Neymar og Edinson Cavani var ude med skader.
Det betød, at meget af det offensive ansvar var lagt over på angriberen Kylian Mbappe, og han var veloplagt og farlig i det meste af kampen.
Også PSG-kantspilleren Angel Di Maria var i strålende spillehumør, og argentineren havde et nærgående langskud efter få minutters spil.
Hos United var det primært Marcus Rashford, de farlige aktioner skulle komme fra, og den engelske landsholdsangriber havde et drilsk skudforsøg fra en spids vinkel, men PSG-keeper Gianluigi Buffon var vågen ved forreste stolpe.
Argentinske Angel Di-Maria fik ikke en varm velkomst, da han tirsdag aften var tilbage på Old Trafford.
Efter et kvarter viste Uniteds midtbanespiller Paul Pogba fart og tryllerier på højrekanten, hvor PSG-stopperen Presnel Kimpembe blev rundtosset, inden Buffon igen tog sig af sagerne.
Det var generelt en hårdt spillet kamp, og dommeren uddelte i første halvleg fem gule kort.
United-backen Ashley Young legede tilmed med ilden, da han med et gult kort i banken med en skuldertackling sendte Di Maria ud over sidelinjen og ind i banden, der er placeret meget tæt på banen.
Dommeren fandt dog tacklingen reglementeret, så Young kunne blive på banen.
Det kunne Jesse Lingard og Anthony Martial til gengæld ikke, da begge United-angribere udgik med skader med få minutters mellemrum før og efter pausen.
Alexis Sánchez og Juan Mata kom ind i stedet for, men det var PSG-offensiven, som slog til to gange i starten af anden halvleg.
Efter 53 minutter sparkede Presnel Kimpembe PSG foran 1-0 efter et hjørnespark, hvor United-keeper David De Gea blev passiv på stregen og Nemanja Matic stoppede helt op og slap sin markering.
Presnel Kimpembe fejrer sin scoring til 1-0.
Derefter gik der syv minutter, før Mbappe viste sin hurtighed og spænede ind imellem de noget tunge United-stoppere Victor Lindelöf og Eric Bailly.
Der stod PSG på alt i den periode, og kantspilleren Dani Alves og backen Juan Bernat hamrede blandt andre på mål.
Mbappe kunne kort efter have gjort det til 3-0, men De Gea reddede United fra den totale ydmygelse.
United forsøgte at fremskaffe en reducering, og Ander Herrera havde et skud fra distancen.
I slutminutterne fik Pogba sit andet gule kort og dermed marchordre, og det gør ikke returopgøret i Paris nemmere for United og Solskjær.
Teenager imponerede i RomRoma nåede Champions League-semifinalen i sidste sæson, og holdet kan fortsat gøre sig forhåbninger om en gentagelse.
Tirsdag aften slog holdet FC Porto 2-1 hjemme på Stadio Olimpico i Rom.
Det var det første af to opgør i ottendedelsfinalen mod portugiserne.
Nicolo Zaniolo scorede begge AS Romas mål.
19-årige Nicolo Zaniolo scorede to gange, men en reducering af Portos Adrian sikrede gæsterne et vigtigt udebanemål i den medrivende afslutning.
/ritzau/FacebookTwitterKopier linkEmner:Anthony Martial (fodboldspiller)|David Beckham (fodboldspiller)|Paris Saint-Germain|Fodbold|Rom




https://www.dr.dk/nyheder/udland/italiens-premierminister-der-er-et-problem-med-hykleri-i-europa

Valg til Europa-ParlamentetSe temaUdlandItaliens premierminister: 'Der er et problem med hykleri i Europa'Angrebene var hårde, men Giuseppe Conte forsvarede sin regering i dag i Strasbourg.
Italiens premierminister, Giuseppe Conte, fremlagde i dag sin vision for EU's fremtid i Strasbourg.
Af Per Bang Thomsen - Strasbourg12.
feb.
2019 kl.
21.
55Bemærk: artiklen er mere end 30 dage gammelLæs op- Jeg er ked af at opleve, hvor elendigt det står til med italiensk politik.
Den belgiske europaparlamentariker Guy Verhofstadt pakkede ikke sit budskab ind, da han her til aften stod ansigt til ansigt med Italiens premierminister, Giuseppe Conte, i Europa-Parlamentet i Strasbourg.
- Dette smukke land er gået fra at være en overbevist forsvarer af EU til at være et land, der blot hægter sig på halen af Europa, fortsatte Guy Verhofstadt, der er formand for parlamentets liberale Alde-gruppe, hvor både Venstre og De Radikale er medlemmer.
Og han var bestemt ikke den eneste, der gik i rette med den italienske premierminister, som har siddet på posten siden juni sidste år.
Læs også:’Gule Veste’, Da Vinci og ’champagne-terrorister’: Fem sager, der har skabt splid mellem Italien og FrankrigManfred Weber, der er formand for den konservative EPP-gruppe, langede ud efter Italiens dårlige økonomi og lave vækst.
- Det er ikke kun et problem for jer, men for hele unionen, understregede han.
Og tyske Udo Bullmann, der er formand for parlamentets socialdemokratiske S&D-gruppe, rystede uforstående på hovedet over striden mellem Italien og Frankrig, der er eskaleret i den seneste tid.
- Hvad er det for noget, og hvad er formålet med det?
Der er ingen, der vinder noget som helst ved det.
Det er virkelig et lose-lose-spil for jer og hele Europa.
Den liberale belgier Guy Verhofstadt var i den grad kritisk over for den italienske regering.
EU mangler solidaritetItaliens premierminister var egentlig i byen for at komme med sit syn på EU's fremtid.
Ifølge Giuseppe Conte har unionen mistet kontakten til befolkningerne rundt om i Europa, og derfor er der behov for ”at genstarte det europæiske projekt”, hvis det skal overleve på sigt.
- Vi skal sikre mere solidaritet og samhørighed, lød det fra talerstolen.
Men den efterfølgende diskussion kom i høj grad til at handle om den generelle situation i Italien efter sidste års parlamentsvalg.
Her vandt de protestpartierne Lega og Femstjernebevægelsen en storsejr, mens de gamle, traditionelle partier fik sig en syngende vælgerlussing.
De to partier ligger dog langt fra hinanden på den politiske skala.
Derfor valgte de at give premierministerposten til den hidtil ukendte og politisk uafhængige Giuseppe Conte, da de efterfølgende gik i regering sammen.
Selvom det er Giuseppe Conte (i midten), der er Italiens premierminister, er det de italienske vicepremierministre, Luigi Di Maio (tv) og Matteo Salvini (th), der tegner den politiske linje for landet.
Lederne af Lega og Femstjernebevægelsen – Matteo Salvini og Luigi Di Maio – blev i stedet vicepremierministre, og det er i høj grad dem, der på hver sin vis tegner Italien rent politisk.
Matteo Salvini har især gjort sig bemærket med sin stærkt indvandringskritiske og EU-skeptiske kurs, mens Luigi Di Maio i den seneste tid har vakt opsigt med sin hårde kritik af den franske præsident, Emmanuel Macron.
Derfor var kritikken fra europaparlamentarikerne da også i høj grad rettet mod de to partiledere og ikke Giuseppe Conte.
To partiledere, som ifølge den liberale Guy Verhoftstadt står i spidsen for en både "antieuropæisk og hadefuld" regering.
- Conte, hvor længe vil De være marionetfigur for Salvini og Di Maio?
Europa er hykleriskMen Giuseppe Conte afviste, at han blot er en marionetfigur for de to vicepremierministre.
- Jeg er meget tilfreds med at kunne repræsentere mit folk, sagde han efterfølgende og forsvarede regeringens kurs – herunder den hård kurs over for migranter og flygtninge.
Han mener, at italienerne i årevis reddede Europas ære ved at tage imod tusindvis af migranter og flygtninge, der kom med båd.
- Og nogle troede, at vi bare ville blive ved med at redde Europas ære i fremtiden.
Sådan går det bare ikke.
Et hvert land når et mæthedspunkt, sagde han efterfølgende og kritiserede resten af EU-landene for ikke at gøre nok for at bekæmpe migrationen.
- Der er et problem med hykleri i Europa, sagde han.
Giuseppe Conte mener, at EU-landene opfører sig "hyklerisk" i migrantdebatten.
Han opfordrede samtidig til at bryde med den vanetænkning, han mener Europa har, når det kommer til at styre nationale budgetter og det offentlige forbrug.
Sidste år afviste EU-Kommissionen den italienske finanslov, da den lagde op til et større budgetunderskud end tilladt.
Trods protester valgte den italienske regering at ændre det.
- Vi vil have styr på økonomien, men vi ønsker os en bedre fremtid for folket, lød det fra Giuseppe Conte, der dog også blev mødt med ros.
Blandt andet fra den højreorienterede gruppe ENF, hvor Legas medlemmer sidder med.
- Vi er stolte af det, I gør.
De bøjer ikke hovedet, og De tør at sige nej til løgnhalsene i Bruxelles.
De siger også nej til den lille Napoleon, Macron, og De forsvarer de italienske folks interesser.
I har bevist, at ændringer er mulige, lød det fra Mara Bizzotto, der selv er medlem af Lega.
FacebookTwitterKopier linkEmner:Emmanuel Macron (politiker)|Guy Verhofstadt (politiker)|Italien|Flygtninge og asylansøgere|Venstre




https://www.dr.dk/nyheder/udland/bbc-fotograf-overfaldet-af-trump-tilhaenger-under-vaelgermoede

UdlandBBC-fotograf overfaldet af Trump-tilhænger under vælgermødeFotografen var ude for at dække præsidentens vælgermøde i El Paso.
Af Anna Sol Jørgensen12.
feb.
2019 kl.
21.
16Bemærk: artiklen er mere end 30 dage gammelLæs opArbejdsdagen for en fotograf tog en voldsom drejning under et vælgermøde i El Paso, hvor den amerikanske præsident, Donald Trump, holdt tale i går aftes.
Ron Skeans er ansat som fotograf ved britiske BBC og var sendt ud for at dække vælgermødet, da han pludselig blev overfaldet med voldsomme skub af en tilskuerne.
Den BBC-ansatte slap uskadt fra overfaldet, som BBC kalder uacceptabelt.
Overfaldsmanden var iført en rød kasket med teksten 'Make America Great Again', som var et af Donald Trumps slogans under valgkampen op til præsidentvalget i 2016.
Der var ingen hurtig reaktion fra noget sikkerhedsfirma, der forhindrede eller afbrød angrebet.
Paul Danahar, chef for BBC i USAI en videobid fra Ron Skeans kamera kan man se, at manden bliver holdt tilbage, mens han råber 'Fuck medierne'.
Da han bliver ført væk fra stedet, begynder andre blandt publikum at råbe, at de skal lade ham slippe.
Vil have gennemgået sikkerhedenManden blev dog til sidst ført væk, og det har fået Donald Trumps kampagnehold til at takke sikkerhedsfolkene på stedet.
Men ifølge chefen for BBC i USA, Paul Danahar, var der ikke tale om en hurtig reaktion fra nogen sikkerhedsfolk.
- Jeg er bange for, at den udtalelse slet ikke forholder sig til manglen på sikkerhed ved Trumps vælgermøde i El Paso, hvor vores BBC-kollega blev angrebet.
- Der var ingen hurtig reaktion fra noget sikkerhedsfirma, der forhindrede eller stoppede angrebet, skriver Paul Danahar på Twitter.
Vi tager kraftig afstand til fysisk vold mod pressefolk, der udfører deres arbejde.
Det er uacceptabelt i pressefrihedens eget land.
Reporters Without BordersEpisoden har fået BBC til at kontakte pressesekretæren for Det Hvide Hus, Sarah Huckabee Sanders, og bedt om at få gennemgået sikkerhedsforanstaltninger for pressemedlemmer ved præsidents vælgermøder.
Pressefrihedsgruppen Reporters Without Borders (Journalister Uden Grænser, red.
) er også dybt bekymrede over overfaldet.
- Vi tager kraftig afstand til fysisk vold mod pressefolk, der udfører deres arbejde.
Det er uacceptabelt i pressefrihedens eget land, skriver gruppen på Twitter.
Frygt for præsidentens retorikDonald Trump har gjort det til noget nær en mærkesag at svine anerkendte mediehuse som BBC, CNN, New York Times og Washington Post til og kalde dem og deres journalister for løgnere.
Han har også tidligere kaldt journalister for 'folkets fjende'.
Læs også:OVERBLIK Trump skruer op for angreb mod pressenI august kom eksperter fra FN med en advarsel mod præsidentens verbale udfald mod pressen:- Disse angreb går imod landets pligt til at respektere pressefrihed og internationale menneskerettigheder.
- Vi er i særdeleshed bekymrede for, at de øger risikoen for, at journalister vil blive udsat for vold, lød det fra David Kaye og Edison Lanza, der er specialiserede medarbejdere indenfor ytringsfrihed.
FacebookTwitterKopier linkEmner:BBC|Donald Trump (politiker)|Vold|Valg og folkeafstemninger|Texas




https://www.dr.dk/sporten/oevrig/schweiz-vinder-guld-hold-ved-alpin-vm-i-aare

Øvrig sportSchweiz vinder guld for hold ved alpin-VM i ÅreSkiløberne fra Schweiz var stærkest i finalen mod naboen Østrig i holdkonkurrencen ved alpin-VM.
Schweiz med beviset på sejren ved VM i Åre.
12.
feb.
2019 kl.
21.
12Bemærk: artiklen er mere end 30 dage gammelLæs opSchweiz kunne tirsdag lade sig hylde som vinder af holdkonkurrencen ved alpin-VM i svenske Åre.
Schweizerne slog naboerne fra Østrig i finalen, men det holdt hårdt i en tæt finale, der blot blev vundet med 0,77 sekunder.
Bronzemedaljerne gik til italienerne, der i en dramatisk dyst vandt i sidste øjeblik, fordi tyskeren Linus Strasser blev diskvalificeret.
Læs også:VM-resultat fylder Faarup med motivation: Jeg skal bare have mere tid for at nå toppenI holdkonkurrencen dyster to mænd og to kvinder fra hvert land mod hinanden i slalomstil side om side.
Med andre ord gælder det om at komme hurtigst ned ad bjerget flest gange.
På vejen til finalen besejrede schweizerne Belgien i ottendedelsfinalen, Sverige i kvartfinalen og Tyskland i semifinalen.
Schweiziske Wendy Holdener i front under holdkonkurrencen.
Finalepladsen blev sikret i en tæt dyst, der endte 2-2.
Derfor blev det Schweiz' samlede tid på 48,75 sekunder, som blev afgørende.
Den var 0,20 sekunder hurtigere end tyskernes samlede tid.
Og i finalen blev det igen en tæt affære.
Schweiziske Wendy Holdener lagde ud med at bringe Schweiz foran 1-0.
Men en hurtig udligning af Michael Matt bragte med det samme spændingen tilbage i finalen.
Østrig kom også på 2-1, og så var det den allersidste duel, som skulle fordele guld og sølv.
Her var schweizeren Ramon Zenhäusern mere end et halvt sekund hurtigere end østrigske Marco Schwarz.
Tiden 48,13 sekunder rakte derfor lige nøjagtig til schweizisk guld.
- Vi har et stærkt hold og en god holdånd.
Vi kæmpede for det, og det er så fedt at kæmpe mod de andre skiløbere.
Læs også:Legendarisk skihopper er død: 'Han var sportens svar på Maradona'- Selv om vi slog Sverige ud, fik vi opbakning, og det var vi glade for.
Publikum var fantastisk, siger Wendy Holdener ifølge nyhedsbureauet AFP.
Efter tirsdagens konkurrence topper Schweiz medaljelisten ved alpin-VM.
Schweizerne har skaffet fire medaljer, hvoraf to er af guld.
Italien og Norge har begge vundet tre medaljer.
/ritzau/FacebookTwitterKopier linkEmner:Schweiz|Østrig|Sverige|Skisport|Belgien




https://www.dr.dk/nyheder/udland/venezuelas-praesident-maduro-det-hvide-hus-er-styret-af-ku-klux-klan

UdlandVenezuelas præsident Maduro: Det Hvide Hus er styret af Ku Klux KlanSamtidig afviser han, at Venezuela befinder sig i en humanitær krise.
Forholdet mellem Nicolás Maduro og USA's præsident, Donald Trump, har længe været dårligt.
Af Simon Vincensen12.
feb.
2019 kl.
20.
37Bemærk: artiklen er mere end 30 dage gammelLæs opDonald Trump-administrationen i Det Hvide Hus består af ekstremister og er skyld i Venezuelas nuværende krise.
Sådan lyder det fra landets udfordrede præsident, Nicolás Maduro, til BBC.
- Det er en politisk krig for at overtage Venezuela, anført af USA, der bygger på interesserne fra det ekstreme højre og Ku Klux Klan, der styrer Det Hvide Hus, siger Maduro.
USA og præsident Donald Trump var blandt de første til offentligt at støtte oppositionslederen Juan Guaidó, der i sidste måned udråbte sig selv som midlertidig præsident i Venezuela.
Siden har Nicolás Maduro været under et voksende internationalt pres for at udskrive præsidentvalg i Venezuela.
Et land, hvis økomiske krise forværres dag for dag.
Læs også:PORTRÆT Ungdomsaktivisten over for fagforeningsveteranen: De vil have magten i VenezuelaDemonstrationer senere i dag: Maduro afviser kriseDen selvudnævnte præsident, Juan Guaidó, har indkaldt til demonstrationer senere i dag.
Venezuela har den seneste tid set demonstrationer på nærmest daglig basis.
Men i dag er det anderledes, fortæller DR's Sydamerika-korrespondent, Kristian Almblad.
- Tidligere har oppositionsdemonstrationerne handlet om at kæmpe mod Nicolás Maduros embede.
Men nu handler det i højere grad om at få adgang til nødhjælp, siger han.
Lederen af oppositionen og selvudnævnt præsident, Juan Guaidó, har indkaldt til demonstrationer mod præsident Nicolás Maduros blokering af nødhjælpen fra USA.
 Oppositionsstøtter på gaden i Venezuelas hovedstad, Caracas.
 Tilhængere af præsident Nicolás Maduro er også mødt op.
Her med en besked til USA og præsident Donald Trump.
 DR's Sydamerika-korrespondent, Kristian Almblad, forventer store demonstrationer dagen igennem.
1 / 4Lederen af oppositionen og selvudnævnt præsident, Juan Guaidó, har indkaldt til demonstrationer mod præsident Nicolás Maduros blokering af nødhjælpen fra USA.
1 / 4Oppositionsstøtter på gaden i Venezuelas hovedstad, Caracas.
2 / 4Tilhængere af præsident Nicolás Maduro er også mødt op.
Her med en besked til USA og præsident Donald Trump.
3 / 4DR's Sydamerika-korrespondent, Kristian Almblad, forventer store demonstrationer dagen igennem.
4 / 4Præsident Maduro har siden sidste uge blokeret for, at nødhjælp kan finde vej ind i Venezuela.
Nødhjælpen, der er arrangeret af USA og den venezuelanske opposition, er dermed strandet i nabolandet Colombia.
Læs også:Maduro blokerer nødhjælp til Venezuela med lastbil og containere: 'Vi er ikke tiggere'Over for BBC afviser præsidenten fortsat at åbne op for nødhjælpen.
- Har vi problemer?
Ja.
Men Venezuela er ikke et land med hungersnød.
- Venezuela har kapaciteten til at tilfredsstille behovet fra hele befolkningen.
Vi behøver ikke at tigge nogen om noget, siger Nicolás Maduro.
Ifølge FN har det venezuelanske folk manglet basale fornødenheder som medicin og mad i flere år.
Ti procent af befolkningen har forladt landet siden økonomien startede sit fald i 2014.
Og ifølge udfordreren Juan Guaidó er flere end 300.
000 venezuelanere i fare for at dø.
Læs også:OVERBLIK Fra Sydamerikas rigeste til et land i frit faldIfølge Kristian Almblad handler en del af den amerikansk-finansierede nødhjælp om taktik til Juan Guaidós fordel.
- Det er klart, at taktik spiller en rolle.
Hvad kan man sige om en præsidenten, der nægter sit folk adgang til gratis mad?
Maduro: Hvad er pointen i et valg?
Nicolás Maduro, der overtog præsidentembedet i 2013, blev genvalgt sidste år under kontroversielle omstændigheder.
Ifølge BBC blev flere kandidater forhindret i at opstille eller smidt i fængsel, mens kritikere mente, at valghandlingen blev manipuleret.
Præsident Maduro, der stadig nyder opbakning fra Rusland og Kina - og ikke mindst Venezuelas militær - afviser, at landet har brug for et nyt præsidentvalg.
- Hvad er logikken i at gentage et valg?
, siger han.
Læs også:Tusindvis af demonstranter i protest mod Maduro: 'Vi har ventet på det her i fem år'Ifølge Kristian Almblad er det opsigtsvækkende, at Nicolás Maduro taler med BBC.
Normalt plejer præsidenten nemlig kun at tale til de kanaler, han har kontrol med, siger han.
- Det tyder på en præsident, der presset og som har brug for at få sit budskab ud til et bredere, internationalt publikum, siger Kristian Almblad.
FacebookTwitterKopier linkEmner:Donald Trump (politiker)|Venezuela|BBC|USA|Demonstrationer




https://www.dr.dk/nyheder/viden/teknologi/pandekage-kegle-eller-snemand-rumsonde-sender-nye-billeder-af-fjernt-objekt

TeknologiPandekage, kegle eller snemand?
Rumsonde sender nye billeder af fjernt objektNye billeder afslører, at rumobjektet Ultima Thule, der er blevet beskrevet som en kæmpe snemand, er fladere end forventet.
Med den flade form kan objektet måske lære os noget om solsystemers oprindelse.
(© Nasa)Af Frederik Svaneborg12.
feb.
2019 kl.
21.
02Bemærk: artiklen er mere end 30 dage gammelLæs opFørst blev det betegnet som en bowlingkegle, nytårsdag blev det til en snemand og nu altså en pandekage, smutsten eller måske en lidt deform valnød.
NASA har analyseret nyt materiale fra rumsonden New Horizon, der den 1.
januar passerede objektet Ultima Thule i Kuiperbæltet, der ligger yderst i vores solsystem - 6,6 milliarder kilometer fra jorden.
Langsommelige dataDet tager New Horizons mere end seks timer at sende et signal til Jorden fra sin position omkring 6,6 milliarder kilometer ude i rummet, og det kommer til at tage måneder, før sonden har sendt alle data fra sit rendezvous med Ultima Thule ned til Jorden.
Med det nye billedmateriale kunne NASA den 8.
februar præsentere endnu en opdatering på formen af Ultima Thule.
Den er nemlig slet ikke så rund, som man først antog.
At det 35 kilometer lange objekt ikke er rundt, men mere flad, kan faktisk lære os noget nyt om solsystemets skabelse.
Det fortæller astronom og formand for Astronomisk Selskab, Majken B.
E.
Christensen.
- Det her objekt er et koldt Kuiperobjekt.
Det betyder, at intet er stødt ind i det siden solsystemets dannelse, siger hun.
Fordi Ultima Thule frit har kunnet svæve rundt i Kuiperbæltet, er dens form og rotation ikke blevet påvirket siden den blev dannet samtidig med solen for 4,6 milliarder år siden.
Sådan har Ultima Thules form ændret sig Det isbelagte objekt Ultima Thule og rumsonden New Horizon passerede hinanden tidligt om morgenen den 1.
januar og i første omgang kunne NASA vise et sløret billede fra mødet, hvor formen blev beskrevet som en bowlingkegle.
(© Nasa) Dagen efter kunne NASA så opdatere beskrivelsen, da man nu kunne vise at objektet havde både "krop" og "hoved", og derfor snarere måtte beskrives som en snemand.
(© Nasa) NASAs bedste bud er nu, at snemandens ”krop” nærmere er formet som en kæmpestor pandekage, mens ”hovedet” ligner en bulet valnød.
(© Nasa)1 / 3Det isbelagte objekt Ultima Thule og rumsonden New Horizon passerede hinanden tidligt om morgenen den 1.
januar og i første omgang kunne NASA vise et sløret billede fra mødet, hvor formen blev beskrevet som en bowlingkegle.
(© Nasa)1 / 3Dagen efter kunne NASA så opdatere beskrivelsen, da man nu kunne vise at objektet havde både "krop" og "hoved", og derfor snarere måtte beskrives som en snemand.
(© Nasa)2 / 3NASAs bedste bud er nu, at snemandens ”krop” nærmere er formet som en kæmpestor pandekage, mens ”hovedet” ligner en bulet valnød.
(© Nasa)3 / 3Objektets silhuet afslører den flade formUd fra 14 billeder taget på en afstand af 8.
862 kilometer og bundet sammen til en kort billedsekvens har man kunnet analysere sig frem til Ultima Thules flade form.
På billederne kan man se, at solens stråler ikke er gavmilde med lyssætningen så langt ude i rummet.
Men ved at følge hvilke stjerner, der kan ses i baggrunden, og hvilke, der gemmes bag Ultima Thules silhuet, har NASA-forskerne alligevel kunnet tegne en model af objektet.
Kan give ny viden om solsystemets begyndelseUltima Thules flade form kan have stor betydning for, hvordan forskere fremover arbejder med solsystemets begyndelse.
- Nu kan astronomer gå tilbage til skrivebordet og lave nye modeller for stjernedannelse, hvor objektets form og rotation er med i ligningen, siger Majken B.
E.
Christensen.
Når det kommer til rumsonden New Horizons videre færd, er tiden knap, da rumsonden løber tør for brændstof om cirka 15 år.
Og der er langt mellem attraktionerne så langt ude i rummet.
Forskerne håber dog på at kunne finde et lignende objekt i Kuiperbæltet, som man kan sammenligne Ultima Thule med, fortæller Majken B.
E.
Christensen.
- Hvis de så er identiske, er det jo interessant, fordi der så er et eller andet, der gør, at der er to objekter, som er formet på den her måde.
Og hvis vi modsat ser noget, der har den mere klassiske runde form, så er det måske et tegn på, at Ultima Thule er noget særligt, siger hun.
FacebookTwitterKopier linkEmner:Videnskab|NASA




https://www.dr.dk/nyheder/indland/kom-med-paa-proevetur-koebenhavn-har-faaet-sin-egen-250-meter-blaa-piste

Amager BakkeSe temaIndlandKom med på prøvetur: København har fået sin egen 250 meter blå pisteEn sort og en rød piste åbner på Amager Bakke i løbet af foråret.
Af Anna Sol Jørgensen og Robin Patrick Stampe Seierby (Video)12.
feb.
2019 kl.
20.
16Bemærk: artiklen er mere end 30 dage gammelLæs opEfter seks års byggerier med adskillige forsinkelser har København endelig fået en skibakke.
I dag er dele af den blevet åbnet for testture for nysgerrige skiløbere, der ikke har udenlandsk sne under skiene her i vinterferien.
Det vil sige, at der i vinterferien er åbnet en 250 meter lang blå piste i København.
Bakken befinder sig på Amager, hvor skibakken med navnet Amager Bakke er bygget ovenpå et forbrændingsanlæg.
Forventer man at troppe op til en bakke klædt i hvid sne, vil man dog hurtigt blive skuffet.
Underlaget er nemlig lavet af gummibørster, der er beklædt med silikone.
For at give bedre fart ned ad bakken vil ski og snowboards også blive sprøjtet med silikone.
Den blå piste er bare en forsmag på, hvad Amager Bakke har at byde på.
Der er nemlig også både en grøn og en sort piste på vej.
På grund af vejret har det endnu ikke været muligt at lægge gummimåtter ud på de øverste 200 meter af bakken, som er de stejleste.
Det ventes derfor, at den del først åbner til foråret.
Når Amager Bakke er fuldt åben vil der altså både være en sort, rød, blå og en grøn piste, ligesom at der vil være slalom-bane, freestylepark, et børneområde samt løbestier og klatrevæg.
FacebookTwitterKopier linkEmner:Amager Bakke|København|Skisport|Turisme|Amager




https://www.dr.dk/nyheder/penge/amerikanernes-gaeld-stiger-til-89447-milliarder-kroner

PengeAmerikanernes gæld stiger til 89.
447 milliarder kronerEn ny rapport om amerikanernes gældsætning vækker bekymring.
Gælden er langt over niveauet inden finanskrisen.
Amerikanernes gæld fortsætter med at stige.
(Arkivfoto) )12.
feb.
2019 kl.
20.
27Bemærk: artiklen er mere end 30 dage gammelLæs opAmerikanerne fortsætter med at optage gæld.
Husholdningernes samlede gæld er langt over niveauet fra før finanskrisen og er steget igen i de seneste tre måneder af 2018.
Dog i et lavere tempo.
Specielt udlån til bilkøb, kreditkort og uddannelse stiger.
Det viser en rapport fra Federal Reserve Bank of New York, der udtrykker bekymring for specielt mængden af billån.
- Billån, der er steget stødt siden 2011, steg med ni milliarder dollar (59,5 milliarder kroner red.
) hjulpet af en historisk stor mængde nye lån, skriver Federal Reserve Bank of New York i en kommentar til tallene.
- 2018 markerede den største mængde nye udlån til bilkøb i rapportens 19-årige historie med 584 milliarder dollar (3858 milliarder kroner) i nye lån, lyder det endvidere.
Billån og kreditkort trækker opSamlet er husholdningernes gæld i USA steget med 400 milliarder dollar i 2018 til 13.
540 milliarder dollar - 89.
447 milliarder kroner.
Det er 6,9 procent over den seneste rekord siden efteråret 2008.
Omkring to tredjedele af gælden er boliglån, der ofte er mindre problematisk, fordi der er et aktiv bag gælden.
Men stigningen i amerikanernes gæld kommer hovedsageligt fra mere problematiske kilder.
Ud over udlån til bilkøb er kreditkortgælden steget til 870 milliarder dollar, det højeste siden 2008.
Og den samlede studiegæld er steget med 15 milliarder dollar til 1460 milliarder dollar.
Der har længe været spekulationer om, hvorvidt studiegælden kan kaste USA ud i en ny gældskrise.
Rapporten viser, at 11,4 procent af studiegælden var i problemer, da der ikke var betalt af på den i over 90 dage.
Andelen af kreditkortgæld, der ikke bliver betalt af på, er også stigende.
Udlån til biler har længe været i søgelyset, da bilproducenter og banker har lånt ud til kunder, der kan få svært ved at betale afdrag, for at få solgt deres biler.
/ritzau/FacebookTwitterKopier linkEmner:Økonomi|USA|Biler|Federal Reserve|New York




https://www.dr.dk/nyheder/vejret/blodregn-kan-ramme-danmark

VejretBlodregn kan ramme DanmarkSand fra Sahara lægger sig på bilerne ved blodregn.
En sandstorm over Sahara-ørkenen i det nordlige Afrika.
Af Theis Lange Olsen12.
feb.
2019 kl.
19.
40Bemærk: artiklen er mere end 30 dage gammelLæs opDe seneste dage har storme raset over Sahara-ørkenen i Afrika, og det hvirvler sandet så højt op i luften, at det ikke kommer ned igen lige med det samme.
Blæsten holder så at sige sandet flyvende.
Samtidig går de såkaldte jet-strømninger i atmosfæren fra Sahara og mod Nordeuropa.
Og når der så er lagt op til lidt regn over Danmark i nat - særligt i Jylland - er grundlaget for det specielle vejrfænomen blodregn skabt.
- Det sker engang imellem, og når regnen så fordamper, kan der ligge lidt rødligt støv tilbage på bilerne eksempelvis, siger Lars Henriksen, vagthavende meteorolog hos DMI.
Sandpartiklerne fra Sahara bliver indfanget i regndråberne, som derefter ser helt rødlige ud, når de løber ned ad lyse flader.
Sidst der faldt blodregn over Danmark var i april 2018.
Blodregn ses ofte i lande tæt på Middelhavet.
FacebookTwitterKopier linkEmner:Vejret|Danmarks Meteorologiske Institut|Afrika|Jylland




https://www.dr.dk/nyheder/penge/se-listen-topchefers-loenposer-bliver-markant-tungere

PengeSe listen: Topchefers lønposer bliver markant tungereLønnen til landets tungeste topchefer er steget markant de sidste to år.
Jens Bjørn Andersen (DSV), Lars Fruergaard Jørgensen (Novo Nordisk) og Cees 't Hart (Carlsberg) er blandt de fem direktører, der har oplevet massive lønhop de sidste år.
(© Scanpix)Af Anna Sol Jørgensen og Thea Deleuran Müller12.
feb.
2019 kl.
19.
46 | opdateret 14.
feb.
2019 kl.
09.
33Bemærk: artiklen er mere end 30 dage gammelLæs opEn i forvejen tung lønpose til topcheferne i nogle af Danmarks største selskaber er bare blevet tungere i løbet af de sidste to år.
Det viser en gennemgang af regnskaberne for de af selskaberne i det danske eliteindeks C25, der har aflagt årsrapport for 2018, som Børsen har lavet.
Hvad er C25?
C25 er et aktieindeks over de 25 mest omsatte aktier på Københavns Fondsbørs.
Virksomhederne på indekset er med andre ord en slags superliga af de virksomheder, der har de mest handlede og lettest omsættelige aktier.
De største lønhop finder man ifølge Børsen hos topchefer fra Carlsberg og FLSmidth.
Hos Carlsberg kan topchefen gnide sig i hænderne over en lønstigning på 45,4 procent over de to år.
Fra 36,1 millioner kroner til 52,5 millioner kroner.
Den udvikling er udtryk for, at aktionærerne gerne ser, at der bliver kastet penge efter en topchef, der er kvaliceret på den måde, at vedkommende kan skabe profit.
Det vurderer Anders Drejer, professor i strategi og forretningsudvikling ved Aalborg Universitet.
- Når virksomhederne har gode resultater, vil investorerne gerne belønne dem, som har skabt dem.
Logikken i de her dage er så, at det er topcheferne, siger han.
Den almindelige borger vil stille krav om, at det skal handle om bæredygtighed, miljø og mennesker samtidig med penge.
Anders Drejer, professor i strategi og forretningsudvikling ved Aalborg UniversitetIfølge Anders Drejer vil det dog ikke være en tendens, der varer ved, fordi offentligheden vil stille andre krav til direktørerne end bare profit.
- Det store paradigmeskifte i 2018 var i kølvandet på Danske Banks hvidvaskskandale, hvor den ganske almindelige borger, som også er aktiespekulanter gennem pension og pensionsselskaber, ikke længere vil finde sig i, at det hele handler om penge.
- Den almindelige borger vil stille krav om, at det skal handle om bæredygtighed, miljø og mennesker, samtidig med penge, siger han.
Få et overblik over de fem største lønhop i C25-selskaberne herunder.
Lønpakkerne dækker over fast løn, bonus, pension, goder og aktieincitamentsprogrammer.
1Novo Nordisk: 81,9 procent (OBS: Se note)Lars Fruergaard Jørgensen er topchef i Novo Nordisk.
I 2016 var det Lars Rebien Sørensen, der sad på topposten i Novo Nordisk, og han fik 22,7 millioner kroner, hvis man ser på den løn, som virksomheden oplyser i sin årsrapport.
Ifølge Novo Nordisk var topchefens aktieincitamentsordning dog tidligere ikke inkluderet i tallet, så lønnen i 2016 var reelt højere, men Novo Nordisk ønsker ikke at oplyse hvor meget.
Stillingen som administrerende direktør er siden blevet overtaget af Lars Fruergaard Jørgensen, der sidste år fik 41,3 millioner kroner i løn.
Hvis man ser på den løn, som Novo Nordisk har opgjort i sin årsrapport, lyder stigningen på 81,9 procent over to år.
Note: Da lønnen for Lars Rebien Sørensen i 2016 blev opgjort uden hans aktieincitamentsprogram, er 2016-tallene ikke direkte sammenlignelige med 2017 og 2018, og man kan derfor ikke tale om en lønstigning på 81,9 procent, oplyser Novo Nordisk til DR Nyheder.
Lars Fruergaard Jørgensens løn steg med 29,8 procent på et år fra 31,8 mio til 41,3 mio, oplyser Novo Nordisk.
2FLSmidth: 58,1 procentThomas Schulz (forrest til højre) er topchef i FLSmidth & Co.
Ingeniørgigant og cementkoncern FLSmidth & Co har Thomas Schulz siddende i direktørstolen, hvorfra han sidste år tjente 15,8 millioner kroner i løn.
For to år siden lød lønnen for hans arbejde på 10 millioner kroner, så han har på to år fået en lønstigning på 58,1 procent.
3Carlsberg: 45,4 procentCarlsberg har Cees 't Hart som topchef.
En anden lønmæssig højdespringer er Cees 't Hart, der er administrerende direktør i Carlsberg.
Hans løn lød på 36,1 millioner kroner for to år siden, og sidste år indkasserede han 45,4 procent mere - nemlig 52,5 millioner kroner.
4DSV: 45 procentJens Bjørn Andersen er topchef i DSV.
Jens Bjørn Andersen har procentmæssigt fået en næsten lige så stor lønstigning som direktøren i Carlsberg.
Med en løn på 19 millioner kroner sidste år mod 13,1 millioner kroner i 2016 er lønnen for jobbet som direktør i det verdensomspændende transportfirma DSV steget med 45 procent.
5Ørsted: 27,5 procentHenrik Poulsen er topchef i Ørsted, som tidligere hed Dong Energy.
13,6 millioner kroner tjente Henrik Poulsen, administrerende direktør i Ørsted, i 2016.
To år efter er hans løn stedet med 27,5 procent, så han sidste år tjente 17,3 millioner kroner.
FacebookTwitterKopier linkEmner:Cees 't Hart (erhvervsleder)|Jens Bjørn Andersen (erhvervsleder)|Novo Nordisk|Carlsberg|Økonomi




https://www.dr.dk/nyheder/indland/faellesskaber-paa-facebook-spirer-frem-vil-du-have-mit-overskudsmad

IndlandFællesskaber på Facebook spirer frem: 'Vil du have mit overskudsmad?
'Danskere deler flittigt gratis mad på forskellige Facebook-grupper.
På to år har Stop Spild Lokalt bredt sig til 108 byer i Danmark (ARKIV).
Af Thea Deleuran Müller12.
feb.
2019 kl.
19.
55Bemærk: artiklen er mere end 30 dage gammelLæs opVil du gerne undgå madspild og i stedet lade maden komme andre mennesker til gavn?
Det er der mange mennesker, der kan sige ja til - og én af dem er Rasmus Erichsen.
Han stiftede som 17-årig for to år siden organisationen og Facebook-gruppen Stop Spild Lokalt i sin hjemstavn Korsør.
Rasmus Erichsen driver organisationen frivilligt, og især to ting får drivkraften frem i ham.
- For det første taler vi om et klimaproblem, der er et af de største problemer i verden.
Derfor er det vigtigt, der bliver gjort noget, og at der bliver gjort en forskel, men det er også, fordi det hjælper rigtig mange mennesker hver eneste dag, fortæller han.
Læs også:18-årige Rasmus får pris for at dele overskudsmad ud til andreI dag har Stop Spild Lokalt spredt sig til 108 byer, som hver har sin gruppe på Facebook med tilsammen knap 60.
000 medlemmer.
Fokus på klima og miljø hjælperI grupperne deles overskudsmad fra både private og forretninger gratis ud.
Ifølge organisationen løber det op i fem til syv ton mad i gennemsnit om dagen.
Et andet eksempel er gruppen Mad Gives Væk, som har lige over 3400 medlemmer.
Her gives mad, der er i overskud, også gratis væk.
Derudover er der også grupper med flere tusind medlemmer, hvor der generelt gives gratis ting væk - heriblandt også mad.
I og med at der er større fokus på klima og miljø, er det som om, det får vind i sejlene nu.
Jesper Tække, lektor i medievidenskab på Aarhus UniversitetOg Facebook er et effektivt redskab til at organisere folk, fortæller Jesper Tække, der er lektor i medievidenskab ved Aarhus Universitet, da næsten alle i Danmark er på det sociale medie - på tværs af generationer, social klasse og køn.
- Når man får en mulighed, som de digitale medier giver os, for at vi kan kommunikere i nye mønstre, så skubber det til noget, der har ligget latent, men som først kommer til at blomstre, i og med muligheden opstår.
At det lige netop er grupper mod madspild, der hitter, er heller ikke tilfældigt, mener han.
- I og med at der er større fokus på klima og miljø, er det som om, det får vind i sejlene nu.
Det giver mening for rigtig mange mennesker.
Velfærdspolitik spiller også indDet er ikke kun miljø- og klimadagsordenen, der spiller ind, fortæller lektoren.
- Vi har været vant til i Danmark at have en velfærdsstat, der står for, at alle har det, de skal bruge, og det begynder så at halte lidt nu, fordi ydelser er skåret så langt ned, lyder det fra Jesper Tække.
Vores plan var egentlig bare at lave en Facebook-gruppe i Korsør, hvor jeg er fra, og så håbede vi på 500 medlemmerRasmus Erichsen, stifter af Stop Spild Lokalt- Helt almindelige mennesker kan derfor se, at der er er noget mad til overs, og at nogle andre kan bruge det.
På den måde kan de sætte sig selv i spil og skabe noget identitet omkring det og på den måde være den gode giver.
Begyndte som en fritidshobbyRasmus Erichsen læser til daglig på HHX, og at Stop Spild Lokalt skulle vokse sig så stort i løbet af de to år, som organisationen har eksisteret, kommer bag på ham.
- Vores plan var egentlig bare at lave en Facebook-gruppe i Korsør, hvor jeg er fra, og så håbede vi på 500 medlemmer.
Det skulle egentlig bare være en for sjov hobby ved siden af skolen.
De 500 medlemmer nåede gruppen allerede i løbet af den første aften.
I dag bruger Rasmus Erichsen også en del tid på projektet for at få det til at fungere – og han bruger derfor sine pauser mellem timerne lidt anderledes end sine skolekammerater.
- Mange af mine frikvarterer går med, at jeg skal snakke i telefon eller skrive mails eller lave noget på Facebook.
Det er det samme, når jeg kommer hjem og skal videreudvikle det hele tiden.
Det kræver en del.
FacebookTwitterKopier linkEmner:Facebook|Aarhus Universitet|Korsør|Fødevarer|Give




https://www.dr.dk/nyheder/regionale/fyn/flere-boldklubber-i-krise-en-kamp-faa-frivillige-paa-de-tungere-poster

FynFlere boldklubber i krise: En kamp at få frivillige på de tungere poster Klubberne skal tænke i nye baner, lyder opfordringen fra DGI.
Af Anne Mette Dam Thrane12.
feb.
2019 kl.
19.
49Bemærk: artiklen er mere end 30 dage gammelLæs opDet er ikke svært at få folk til at tage en tørn som træner eller stævnearrangør i de lokale fodboldklubber.
Men mange klubber kæmper en kamp med at skaffe frivillige til de tungere poster, lyder det fra DBU og DGI.
- Det betyder nogen steder, at aktivitetsniveauet går ned, og at man har problemer med at afvikle tingene, siger næstformand i DBU, Bent Clausen.
Krise i flere boldklubberI både Skærbæk Boldklub og Kerteminde Boldklub kender man til problematikken.
Begge klubber mangler bestyrelsesmedlemmer, som skal findes inden udgangen af februar.
For øjeblikket mangler Kerteminde Boldklub en formand og tre medlemmer i bestyrelsen.
- Hvis der ikke er nogen, der stiller op, så kan vi ikke overholde vores vedtægter.
Så kan man komme i den situation, at man i yderste konsekvens skal lukke klubben, siger Søren Eriksen, der er bestyrelsesmedlem i Kerteminde Boldklub.
I denne uge mødes de resterende medlemmer i Kerteminde Boldklub for at lægge en plan frem mod den ekstraordinære generalforsamling den 26.
februar.
Søren Eriksen er et af de bestyrelsesmedlemmer, som har valgt at fortsætte i Kerteminde Boldklub.
)En af løsningerne kunne være at fordele opgaverne i fem forskellige udvalg, så det ikke bliver så tung en byrde at bære for bestyrelsesmedlemmerne, lyder et forslag fra den afgående bestyrelse i Kerteminde Boldklub.
- Der skal være et seniorudvalg, et ungdomsudvalg, et baneudvalg, et udvalg med Kerteminde Cup og et udvalg for sponsorerer, fortæller Søren Eriksen, der stadig er medlem af bestyrelsen i Kerteminde Boldklub.
Han håber på, at det kan være en løsning for klubben fremadrettet.
- Hvis man for eksempel er mest interesseret i seniorfodbold, så slipper man for at tage stilling til økonomi og baner og de andre ting, man skulle tage stilling til i bestyrelsen, forklarer Søren Eriksen.
Flere bestyrelsespladserI Boldklubben Stjernen i Svendborg valgte man for et par år siden at udvide antallet af pladser i bestyrelsen fra syv til ni for netop at imødekomme udfordringen med de mange opgaver i bestyrelsen.
- Vi havde 22 punkter til, hvad der skulle til for at drive en fodboldklub.
Dem delte vi ud til vores bestyrelse.
Nogle står for Facebook, andre står for vores kiosk og nogle for at være dialog med forældrene, trænerne og kommunen, fortæller formand Carsten Thrane.
Målet er at have en klar forventningafstemning med bestyrelsesmedlemmerne, så de ved, hvad de går ind til.
- Det er også den måde, vi forsøger at sælge vores bestyrelsespladser på, ved at vi kan give en klar arbejdsbeskrivelse, siger Carsten Thrane.
Nej tak til bestyrelsesarbejdeI Fraugde Boldklub er der også rift efter de frivillige trænere til bestyrelsespladserne.
Murat Kirkegaard har været frivillig i klubben igennem otte år, men han har ikke været fristet af tilbud om at gå ind i klubbens bestyrelse.
- Det har jeg overvejet mange gange, og jeg har også fået det tilbudt og er blevet det pålagt, men nej, det giver for meget arbejde.
Murat Kirkegaard meldte sig som frivillig i Fraugde Boldklub, fordi han gerne ville hjælpe til i sin søns fodboldklub.
Han mener, at det er for stort et tidspres.
- Nu har vi et hold på 25 spillere, og det betyder så, at jeg så skal bruge yderligere fem timer om ugen.
Det har jeg simpelthen ikke tid til, siger Murat Kirkegaard.
Man skal virkelig tænke på, hvordan man skaber en klub, hvor man får et stort tilhørsforhold og engagement hos medlemmerne og involvere dem.
Bjarne Ibsen, professor Syddansk UniversitetStørre afstand i de store klubberDet er ikke blevet vanskeligligere at skaffe medlemmer til bestyrelsesposterne, end det var tidligere, fortæller professor på Syddansk Universitet, Bjarne Ibsen, som forsker i frivillighed og foreningsliv.
Men det er især de større klubber, som har svært ved at besætte posterne, fordi der er større krav og forventninger til de frivillige, samtidig med at afstanden er større mellem medlemmer og ledelse, end i de små klubber.
- Det allervigtigste, hvis du skal have mange til at engagere sig frivilligt - både i bestyrelsesopgaver og mindre opgaver - er, at man får et engagement hos medlemmerne.
At de virkelig føler, at det er min klub eller min forening, siger Bjarne Ibsen og fortsætter.
- Man skal virkelig tænke på, hvordan man skaber en klub, hvor man får et stort tilhørsforhold og engagement hos medlemmerne og involvere dem.
Tænk i nye banerFor klubberne gælder om at tilpasse strukturen, opgavetyperne og mængden til de rytmer, der kunne passe de frivillige, mener konsulent i DGI Fyn, Anders Lilhav.
- I en forening kan man for eksempel arbejde med, at man har nogle frivillige, som er der i et halvt år, og så er de måske væk i et halvt år, og så kommer de igen, siger han.
Hvis man vil fastholde de frivllige i klubberne, skal man også sørge for at give sparring og opbakning, mener Anders Lilhav.
- Det gælder om at pleje de frivillige godt og være behjælpelig, og at sørge for, at der er en god trivsel og stemning i foreningen, siger han.
Næstformand i DBU, Bent Clausen, opfordrer klubberne til at finde en frivillig-ansvarlig, som har til opgave at skaffe frivillige til bestyrelsesposterne.
- Det er meget personbåret, og det handler for mig at se om, at den frivilligansvarlige eller klubledelsen simpelthen bliver nødt til at investere nogle kræfter i at spørge folk, om de ikke kunne tænke sig den eller den opgave.
- Det er hårdt arbejde, men de klubber, der investerer i det her, får også succes, konkluderer Bent Clausen.
FacebookTwitterKopier linkEmner:Bjarne Ibsen (samfundsforsker)|Kerteminde|Danske Gymnastik- og Idrætsforeninger|DBU|Fodbold




https://www.dr.dk/nyheder/indland/overlaege-bandementalitet-i-politienhed-nedbryder-betjente

IndlandOverlæge: Bandementalitet i politienhed nedbryder betjenteDer er et dårligt arbejdsmiljø i Københavns Politis hundesektion, mener ledende overlæge.
I 2018 fik en tidligere hundefører fra Københavns Politis anerkendt en arbejdsskade som følge af chikane og mobning, skriver Avisen.
dk.
(Arkivfoto) 12.
feb.
2019 kl.
18.
58Bemærk: artiklen er mere end 30 dage gammelLæs opKollegerne rejser sig, når du kommer ind i frokoststuen.
De ignorerer dig, når du spørger om noget.
De sletter dig som ven på Facebook, truer dig, hvis du udtrykker kritik, og chefer vil ikke give dig hånden.
Den slags oplevelser har været hverdagskost for flere politibetjente i Københavns Politis hundesektion gennem flere år.
Det skriver Avisen.
dk på baggrund af blandt andet indsigt i tidligere sager behandlet ved Arbejdstilsynet og Den Uafhængige Politiklagemyndighed.
Jane Frølund Thomsen, ledende overlæge på Bispebjerg Hospitals Arbejds- og Miljømedicinsk Afdeling, der vurderer arbejdsskader, har haft med flere betjente fra hundesektionen at gøre.
- Jeg har talt med flere tidligere ansatte i hundesektionen.
Som jeg har fået det beskrevet, er det et groft chikanerende, mobbende miljø, hvis man træder ved siden af, siger Jane Frølund Thomsen til Ritzau.
Fik påbud fra ArbejdstilsynetI 2016 fik Københavns Politi ifølge Avisen.
dk et påbud fra Arbejdstilsynet om at få styr på arbejdsmiljøet i hundesektionen.
De er dog langt fra løst, mener overlægen.
- Det er en helt usædvanlig sag.
Som regel er det en enlig svale på en arbejdsplads, og så bliver der taget hånd om det med det samme.
Men her er der noget mere systematik i det.
- Det er svært at forstå, at vi stadig kan høre de her beretninger, når der har været fokus på det også fra ekstern side, siger hun.
Det, betjentene har været udsat for, minder om miljøet i kriminelle bander, mener Jane Frølund.
- De (betjentene, red.
) bliver udsat for truende adfærd, som ”hvis ikke du gør sådan og sådan, så sker der”.
Man kan blive stemplet som stikker, og så vender kollegerne sig mod vedkommende og fortsætter, til vedkommende er ude af hundesektionen.
- På den måde hersker der en mentalitet, som minder om den, man ser i kriminelle bander.
Jeg har ikke set noget lignende på andre arbejdspladser, siger hun.
Politiet anerkender problemerHos Københavns Politi anerkender man, at der stadig er problemer med mobning i afdelingen.
- Vi er ikke nået i mål med udfordringerne endnu, men vi er et andet sted nu, end hvor vi stod i 2016.
Det er klart, vi accepterer ikke mobning i Københavns Politi.
- Og det er alle lige fra ledelse, medarbejdere og tillids- og arbejdsmiljørepræsentanter selvfølgelig enige om, siger Rikke Laulund, stabschef i Københavns Politi, til Avisen.
dk.
En tidligere hundefører i afdelingen har i november 2018 fået anerkendt en arbejdsskade som følge af mobning og chikane, skriver Avisen.
dk.
/ritzau/FacebookTwitterKopier linkEmner:Københavns Politi|Avisen.
dk|Arbejdsmiljø|København|Læger




https://www.dr.dk/nyheder/indland/partier-om-vanvidsbilister-politiets-kontroltryk-skal-styrkes

IndlandPartier om vanvidsbilister: Politiets kontroltryk skal styrkesVenstre vil nedsætte en arbejdsgruppe, der skal kigge på strafniveauet.
Ifølge politiet er det en hård kerne af primært unge mænd, der kører mest hensynsløst i trafikken.
Af Theis Lange Olsen12.
feb.
2019 kl.
19.
17Bemærk: artiklen er mere end 30 dage gammelLæs opEt politisk flertal kræver nu et langt større kontroltryk fra politiet på de danske veje.
Det skal modarbejde de hensynsløse vanvidsbilister, der stadig hærger og skaber farlige situationer.
Senest er det kommet frem, at en bilist blev taget i at køre 187 kilometer i timen på en strækning, hvor man højest må køre 80.
Læs også:Vanvidsbilister hærger: 'En hård kerne, der føler sig hævet over alle os andre'Regeringspartiet Venstre mener, at der i øjeblikket er alt for få færdselspatruljer i Danmark og vil omfordele politiets ressourcer.
- Vi skal aflaste politiet mere, og det kunne eksempelvis være på kørekortsområdet.
Her bruger vi rundt regnet 120 betjente til at være prøvesagkyndige.
Vi kunne også gøre som i Tyskland, hvor civile korps kontrollerer tung transport, siger transportordfører Kristian Pihl Lorentzen (V).
- Vi skal have et højere kontroltryk.
Der er ikke noget ved at have stramme regler, hvis ikke de håndhæves, fortsætter han.
Politiet bruger i dag både fotovogne, stærekasser, strækningskontrol, civile politibiler, motorcyklister og laser-kontrol til at fange bilister med for høj fart.
Særtryk på vanvidsbilisterI Dansk Folkeparti er transportordfører Kim Christiansen enig i, at det kan få en effekt på vanvidsbilister, hvis politiets kontroltryk styrkes.
- Det er klart, at øget kontrol og synlighed virker forebyggende.
Vi bør finde ressourcer ved, at teori- og køreprøver udføres af andre end betjente.
Og fotovognene kan også betjenes af andre end betjente, siger han.
Socialdemokratiets transportordfører, Rasmus Prehn, ser også muligheder i, at politiet i højere grad går efter bilister, der kører meget for stærkt.
Straffen for at køre for stærktKører du over 30 procent hurtigere, end du må, får du et klip i kørekortet.
Du får en betinget frakendelse og skal op til ny teori- og køreprøve, hvis du:Kører mere end 60 procent for stærkt eller 160 km/t eller derover i en almindelig personbil.
Kører mere end 40 procent for stærkt i et større køretøj.
Fx en bil med trailer, bil med campingvogn og lastbil.
Kører mere end 40 procent for stærkt, hvor hastigheden er nedsat pga.
vejarbejde.
Hvis du overskrider fartgrænsen med mere end 100 procent, får du frakendt kørekortet ubetinget i en periode.
Kilde: Rådet for Sikker Trafik- Man må overveje at lægge et større tryk på dem, der kører alt for stærkt.
Og jeg mener, at det er tåbeligt at bruge betjente ved teoriundervisning.
I forhold til den praktiske prøve vil jeg gerne kigge nærmere på det, siger han.
Straframmerne for at køre for stærkt og hensynsløst er i flere omgange blevet skærpet, og det er i dag muligt at dømme bilister til fængselsstraf, hvis de udsætter andre mennesker for fare.
Så sent som 4.
februar modtog en 83-årig mand en betinget fængselsdom for med for høj fart at have påkørt en 60-årig cyklist, der døde.
V: Skærpet strafAlligevel mener Venstre ikke nødvendigvis, at strafferammerne er, hvor de skal være.
Kristian Pihl Loretzen ser gerne, at der nedsættes en tværministeriel arbejdsgruppe, der kigger på hele strafområdet og kommer med forslag til skærpelser.
- Jeg tror, at der er en ubalance i strafmønstret.
Og der kunne man samtidig kigge på straffene over for vanvidsbilister, hvor hammeren skal falde hårdere.
Der må vi gå nye veje:- Mange er ligeglade med at miste kørekortet, for de har slet ikke kørekort.
Så får man en meget stor bøde, men det er mange også ligeglade med.
Så man kunne overveje en frihedsstraf eller måske noget samfundstjeneste.
Vi må finde på noget, der kan mærkes for de her mennesker, siger Kristian Pihl Lorentzen.
Så også frihedsstraf, selvom der ikke nødvendigvis er nogen ofre?
- For eksempel hvis man kører 150 kilometer i timen ind igennem København, som jeg selv oplevede for et par uger siden.
Der er man åbenlyst til fare for andre mennesker.
Jeg har også set en bil køre på fortovet tæt på en barnevogn.
Der skal være en frihedsberøvelse, siger Kristian Pihl Lorentzen.
Kritik af dommereDansk Folkeparti mener ikke, der er behov for at nedsætte en arbejdsgruppe.
- Det er en gammelkendt problematik (vanvidsbilister, red.
), men problemet er, at dommerne udmønter straffene til 14-16 måneder, og det er alt for lidt for at ligge og slå et andet menneske ihjel for eksempel.
Der er nu opsat stærekasser flere steder i landet.
Mange af dem er allerede blevet udsat for hærværk.
- Vi har tidligere foreslået minimumsstraffe, så det er halvdelen af strafferammen, dommen skal lyde på, siger Kim Christiansen.
Men er det ikke en glidebane, hvor der er risiko for at få udmålt straffe, der ikke er passende?
- Nej, og hvis Venstre vil lægge vægt bag deres ord og stramme op, så kunne de passende støtte Dansk Folkepartis ønske om minimumsstraffe.
Og så er jeg ret ligeglad med, hvad dommerne synes om det, siger Kim Christiansen.
Venstre afviser minimumsstraffe.
Dommerforeningen har ikke ønsket at kommentere Dansk Folkepartis forslag, men har tidligere opfordret til at være forsigtige med minimumsstraffe.
•FAKTA OM FART•I 2011-2015 mistede 472 personer livet i en trafikulykke, hvor en eller flere af de involverede kørte for stærkt i forhold til hastighedsgrænsen og/eller forholdene.
Hertil kommer antallet af tilskadekomne.
•I 70 procent af ulykkerne var farten en medvirkende årsag til, at ulykken opstod.
I de sidste 30 procent var farten årsagen til, at ulykken blev med dødelig udgang.
•Kører du 93 km/t i stedet for 80 km/t, fordobler du risikoen for at ende i en dødsulykke.
•Hvis to bilister kører ind i hinanden med 80 km/t, vil ulykken i 30 procent af tilfældene have dødelig udgang.
Risikoen fordobles til 60 procent ved en hastighed på 90 km/t.
•Hvis en bilist rammer en fodgænger med 80 km/ vil ulykken være fatal i 60 procent af tilfældene.
Risikoen stiger til 80 procent ved 90 km/t.
•Mænd kører godt 6 ud af 10 af de kørte kilometer på vejene, men modtager 7 ud af 10 bøder.
•Kilde: Rådet for Sikker TrafikFacebookTwitterKopier linkEmner:Kristian Pihl Lorentzen (politiker)|Venstre|Dansk Folkeparti|Biltrafik|København




https://www.dr.dk/nyheder/politik/intern-kritik-i-venstres-folketingsgruppe-efter-anonyme-spoergsmaal-venstre-er-bedre

PolitikIntern kritik i Venstres folketingsgruppe efter anonyme spørgsmål: 'Venstre er bedre end dette'Sundhedsordfører Jane Heitmann (V) er kommet i modvind efter en byge af anonyme spørgsmål om forbruget i regionerne.
Venstres sundhedsordfører, Jane Heitmann, forklarer i en sms, at det ikke var hendes hensigt at miskreditere politikere i regionsrådsrådene.
Af Emil Søndergård Ingvorsen12.
feb.
2019 kl.
18.
51Bemærk: artiklen er mere end 30 dage gammelLæs opDet vækker intern kritik i Venstres folketingsgruppe, at partiets sundhedsordfører, Jane Heitmann, ifølge Jyllands-Posten anonymt stillede en række spørgsmål om regionerne.
Avisen har fået indsigt i en mail sendt fra et folketingsudvalg, der dokumenterer, at det var Jane Heitmann, som den 28.
januar sendte i alt 19 anonyme spørgsmål til økonomi- og indenrigsministeren om alt fra rejser for regionspolitikere, udgifter til iPads og taxakørsel og avishold.
De anonyme spørgsmål kom efter en heftig debat internt i Venstre om regionernes fremtid, der endte med, at statsminister Lars Løkke Rasmussen (V) 16.
januar meddelte, at regeringen vil lukke de fem regionsråd og dermed opsige de 205 folkevalgte politikere i regionerne.
Når jeg ser spørgsmålene, så tænker jeg, at der er et eller andet element af, at man forsøger at miskreditere de folk, der har arbejdet med regionsrådspolitik.
Jeg kan ikke lide det - det kan jeg ikke.
Carsten Kissmeyer, boligordfører VenstreJane Heitmanns spørgsmål blev senere trukket tilbage, efter at Jyllands-Posten henvendte sig til ordføreren for at få hendes kommentar til, at de var hende, som havde stillet de anonyme spørgsmål.
Over for DR Nyheder bekræfter Jane Heitmann i en sms, at hun stod bag de anonyme spørgsmål.
Hun afviser at stille op til et interview om sagen.
Historien har medført en lavine af kritik fra flere Venstre-medlemmer i de danske regionsråd, og nu vælger to medlemmer af Venstres folketingsgruppe at bakke op om kritikken.
- Jeg synes, det er trist, hvis nogen bevidst forsøger at miskreditere folkevalgte uden fokus på det politiske indhold.
Regeringens sundhedsudspil er stærkt nok til, at det ikke behøver den slags useriøse indslag.
Venstre er bedre end dette, lyder det i en sms fra finansordfører Jacob Jensen til DR Nyheder.
Finansordføreren ønsker ikke at udybbe kritikken yderligere, oplyser han i sms'en.
Det spurgte Jane Heitmann om•Herunder følger et par de spørgsmål, som ordføreren ifølge Jyllands-Posten stillede til økonomi og indenrigsminister Simon Emil Ammitzbøll-Bille (LA):•Hvor mange penge regionerne bruger på taxakørsel om året.
•Hvor mange penge hver af de fem regioner har brugt på udvalgsrejser i hhv.
2015, 2016, 2017 og 2018 og herunder også udgifterne til hhv.
kost, drikkevarer og logi.
•De 25 regionsrådspolitikere, som tjener mest på lønnede hverv udover regionsrådsvederlaget, foretage samme opgørelse for hvert år siden 2017.
Forsøger at miskreditere regionsrådspolitikereBoligordfører Carsten Kissmeyer, der også er medlem af regionsrådet i Midtjylland, udtaler ligeledes kritik af sin partikollega.
- Det her er ikke en metode, jeg selv ville bruge.
Når jeg ser spørgsmålene, så tænker jeg, at der er et eller andet element af, at man forsøger at miskreditere de folk, der har arbejdet med regionsrådspolitik.
- Jeg kan ikke lide det - det kan jeg ikke, siger Carsten Kissmeyer, der i lighed med Jacob Jensen tidligere har talt åbent om, at han ikke mener, at man bør nedlægge regionsrådene.
Jeg har noteret mig, at spørgsmålene har vakt forundring og nogen har følt sig mistænkeliggjort.
Det har naturligvis ikke været min hensigt.
Derfor har jeg valgt at trække spørgsmåleneJane Heitmann, sundhedsordfører VenstreNår du ser en sådan sag, mener du så stadig, at du kan stole på Jane Heitmann som sundhedsordfører?
- Jeg har kun den kommentar, at den metode, der åbenbart er brugt her, ikke er en, jeg selv ville bruge, siger han.
Kritikken af Jane Heitmann bliver endnu mere kras, når man ser på partifæller ude i regionerne.
Spørgsmålene kommer nemlig på et tidspunkt, hvor der er debat om regionernes fremtid.
Som led i regeringens sundhedsudspil foreslås det, at regionsrådene nedlægges.
Blandt de hårdeste kritikere af sundhedsordføreren er Venstres gruppeformand i regionsrådet i Syddanmark, Bo Libergren.
- Jeg er rystet og rasende.
Det er på et utroligt lavt niveau.
Hun forsøger at appellere til misundelse og politikerlede i stedet for at diskutere indhold af sundhedspolitikken.
Jeg undrer mig over, at hun kan være sundhedsordfører, siger han til Fyens.
dk.
Sagen har også ført til løftede øjenbryn hos den magtfulde formand for Danske Regioner, Stephanie Lose (V), der over for Ritzau kalder det sørgeligt, hvis 'diskussionen om det regionale demokrati og regionernes fremtid reduceres til et spørgsmål om prisen på iPads og aviser'.
Heitmann: Det er helt normaltI en sms til DR Nyheder udtaler Jane Heitmann, at det er helt normalt, at der bliver stillet spørgsmål i udvalgene, hvor navnet på spørgeren ikke fremgår.
- Jeg har stillet spørgsmålene om regionernes drift og administration, fordi jeg har haft et ønske om at få konkret viden og et faktuelt grundlag at debattere ud fra, siger hun.
Hun skriver også, hvorfor hun har valgt at trække spørgsmålene tilbage.
- Jeg har noteret mig, at spørgsmålene har vakt forundring og nogen har følt sig mistænkeliggjort.
Det har naturligvis ikke været min hensigt.
Derfor har jeg valgt at trække spørgsmålene, lyder det fra sundhedsordføreren.
Jane Heitmann har ikke ønsket at stille op til interview.
DR Nyheder ville ellers gerne have spurgt ind til, hvorfor hun valgte at stille spørgsmålene anonymt.
Vi ville desuden gerne have hørt, hvad hun siger til kritikken fra sine partikolleger.
FacebookTwitterKopier linkEmner:Bo Libergren (politiker)|Carsten Kissmeyer (politiker)|Venstre|Lokalpolitik|Tølløse




https://www.dr.dk/nyheder/regionale/oestjylland/foreningen-hjaelp-voldsofre-det-er-psykisk-belastende-vente-paa

ØstjyllandForeningen Hjælp Voldsofre: Det er psykisk belastende at vente på erstatningJustitsministeren lover mere hjælp til ofre for forbrydelser og vil senere på måneden fremsætte et lovforslag.
Foreningen Hjælp Voldsofre får mange henvendelser fra folk, der venter længe på deres erstatning.
Af Gitte Hansen og Emma Lichscheidt12.
feb.
2019 kl.
19.
12Bemærk: artiklen er mere end 30 dage gammelLæs opVentetiden på at få en erstatning, hvis man er kommet til skade efter at være blevet udsat for en forbrydelse har store konsekvenser - ikke blot økonomisk, men også psykisk.
Det siger Helle Hald, der er bistandsadvokat og talsmand for foreningen Hjælp Voldsofre.
Det er for dårligt, at der er så lange sagsbehandlingstider.
Det kan vi ikke være bekendt over for ofrene.
justitsminister søren pape poulsen, konservative- Hvis man skal udtrykke det mildt, betyder det uendeligt meget.
For rigtig mange er deres liv sat på hold, fordi de bliver fastholdt i den position, at de er ofre for en forbrydelse, for sagen er ikke afsluttet endnu og de er i en venteposition.
Det er voldsomt belastende, siger hun.
Læs også:Lenette blev bortført fra sit hjem og voldtaget: Venter stadig på erstatning et år efterErstatningsnævnet, der står for at behandle erstatningssagerne, er bagud med deres sagsbunke og fik derfor sidste år tilført ekstra mandskab til at behandle sagerne og udbetale erstatningerne.
Det samme gør de i år, men mange ofre stadig længe på deres penge.
Lenette venter stadig efter at være blevet bortført og voldtagetEn af dem, der venter, er 30-årige Lenette Andersen, der gennemlevede et mareridt, da hun sidste år blev bortført af en mand, som i fem dage voldtog hende og udsatte hende for forskellige former for grov vold, som resulterede i, at hun blandt andet brækkede ryggen tre steder.
Hvornår kan du søge erstatning?
Det er blandt andet en betingelse for at få erstatning, at:skaden er sket ved en overtrædelse af straffeloven eller lov om tilhold, opholdsforbud og bortvisningder er tale om personskadeforbrydelsen er anmeldt til politiet inden for 72 timer.
Kravet om anmeldelse til politiet inden for 72 timer gælder dog ikke i sager om voldtægt, incest og seksuelt misbrug af børn begået efter den 1.
april 2016man har fremsat krav om erstatning over for skadevolderen, hvis sagen har været i rettenman har fremsat krav over for Erstatningsnævnet senest to år, efter forbrydelsen er begået, to år efter endelig dom i sagen er afsagt eller to år efter politiets afgørelse om indstilling af efterforskningenman kan få erstatning, selv om gerningsmanden er ukendt eller ikke kan findes.
man kan også få erstatning, selv om gerningsmanden ikke kan straffes, fordi gerningsmanden er under 15 år eller utilregnelig (f.
eks.
sindssyg).
Kilde: ErstatningsnævnetGerningsmanden fik tre års fængsel, og Lenette Andersen blev tilkendt en erstatning på 87.
400 kroner for svie, smerte og tort.
Men pengene har hun ti måneder senere stadig ikke set skyggen af.
- Jeg kan ikke gøre en dyt nu, for jeg er på kontanthjælp, og det løber knap nok rundt.
Jeg kan ikke forstå, når dommeren sagde, som hun sagde, at jeg ikke kan få udbetalt pengene, siger hun.
Og hos foreningen Hjælp Voldsofre er det langtfra den første sag, de har hørt om.
- Det er desværre langt fra et enestående tilfælde med den stakkels pige (Lenette Andersen, red.
).
Hos os er der rigtig mange, der ringer ind og spørger, om det virkelig kan være rigtigt, at man skal vente så længe, fortæller Helle Hald.
Justitsminister lover mere hjælpJustitsminister Søren Pape Poulsen fra Konservative siger i en skriftlig kommentar til DR.
- Det er for dårligt, at der er så lange sagsbehandlingstider.
Det kan vi ikke være bekendt over for ofrene.
Han skriver desuden, at der, når de nye medarbejdere er på plads i løbet af første halvår af 2019, vil være dobbelt så mange medarbejdere i Erstatningsnævnet som i 2017.
Han bebuder også et lovforslag senere på måneden, der som det hedder i hans skriftlige kommentar til DR "bl.
a.
skal styrke og effektivisere behandlingen af offererstatningssager".
Foreningen Hjælp Voldsofre har været med i en referencegruppe under justitsministeriet, og Helle Hald mener, at der er gode takter i det.
Men hun mener også, at hele området kunne trænge til et kærligt serviceeftersyn.
- Den helt store gennemgående revision af området har man jo i hvert fald ikke valgt at foretage på nuværende tidspunkt, siger hun.
FacebookTwitterKopier linkEmner:Søren Pape Poulsen (politiker)|Landsforeningen Hjælp Voldsofre|Kriminalitet|Vold|Justitsministeriet




https://www.dr.dk/nyheder/penge/storstrejke-lukker-belgiens-luftrum

PengeStorstrejke lukker Belgiens luftrum Flypassagerer mod retning mod Belgien kan få problemer tirsdag aften og onsdag, hvor luftrummet lukker ned.
12.
feb.
2019 kl.
18.
39Bemærk: artiklen er mere end 30 dage gammelLæs opEU-ansatte, lobbyister og andre med planer om at tage til eller fra Bruxelles er på nippet til at få deres rejseplaner spoleret.
Det skriver nyhedsbureauet AFP, der fortæller, at Belgiens flyledere gør klar til at strejke fra klokken 22 tirsdag til samme tidspunkt onsdag.
Strejken er en del af en varslet storstrejke organiseret af flere fagforbund, der vil have højere lønninger til deres medlemmer.
Selskabet, der står for at kontrollere luftrummet over Belgien, har varslet nedlukningen, da det ikke ved, om det har bemanding til at udføre sine opgaver sikkert.
Ifølge AFP har Brussels Airlines aflyst alle 222 af sine afgange i tidsperioden.
På Københavns Lufthavns hjemmeside fremgår det, at en stribe afgange til og fra Bruxelles med Brussels Airlines og Ryanair er aflyst.
Mens vinterferien gør, at der er færre embedsmænd i Bruxelles, der har et transportbehov, er det uheldigt for det møde for Natos forsvarsministre, der skal afholdes onsdag i byen.
Ifølge AFP vil andre flyselskaber flyve til nærliggende franske eller hollandske lufthavne.
/ritzau/FacebookTwitterKopier link




https://www.dr.dk/sporten/fodbold/championsleague/live-porto-svarer-tilbage-i-rom






https://www.dr.dk/nyheder/udland/retssagen-mod-el-chapo-mexicansk-narkobaron-utro-aegtemand-og-massemorder

UdlandRetssagen mod El Chapo: Mexicansk narkobaron, utro ægtemand og massemorderTo gange er Joaquin Guzman flygtet fra et topsikret fængsel.
I Mexico bliver han sine steder opfattet som en helgen.
Sikkerheden omkring El Chapo-retssagen har været ekstrem.
Og dyr.
Af Lasse Engelbrecht og Andreas Lindqvist (video)12.
feb.
2019 kl.
18.
47Bemærk: artiklen er mere end 30 dage gammelLæs op- Vores Kiki er frygtløs.
Jeg giver hende en AK-47, så vi kan hænge ud sammen.
Sådan lyder en besked fra El Chapo, som han sendte til sin kone for snart syv år siden.
Kiki, der skulle have automatgeværet, er en af El Chapos dengang seks måneder gamle tvillingepiger.
Beskeden blev læst op i retten på en dag, hvor Chapo havde selskab i retssalen af sin kone, Emma Coronel.
Den 29-årige tidligere mexicanske skønhedsdronning er kone nummer fire, muligvis fem.
Gennem en stor del af den mere end tre måneder lange retssag har hun siddet i salen i Brooklyn, klædt i designertøj og sorte briller, og pillet ved sit lange sorte hår.
Retstegnerens indtryk af Emma Coronel.
Et par gange har hun medbragt parrets to små buttede og nu 7-årige døtre.
De har vinket til deres far, og hun har smilet.
Det har Emma Coronel gjort, mens vidnerne i sagen har fortalt den ene grusomme historie efter den anden om hendes mand og børnenes far.
Med sin mimik har hun, på sin plads få meter fra ham, set ud til at bakke op om ham hele vejen – næsten.
Lige indtil Chapos elskerinder begyndte at dukke op i sagen.
Kold og fattet narkobaronI lyset af hvad den spektakulære sag har budt på af dybt belastende beviser og vidnesbyrd mod El Chapo, har han fremstået kontrolleret og fattet.
Synet af hans tvillinger har været det eneste, der har fremkaldt en klar følelsesladet reaktion fra hovedpersonen, Chapo Guzman selv, sagen igennem.
Én gang, da de to piger kom ind i salen iklædt blå nederdele og hvide t-shirts med mexicanske blomsterbroderier, løb tårerne ned af hans kinder.
Siden starten i november har anklageren ladet ikke færre end 56 familiemedlemmer, forretningsforbindelser og undersåtter vidne mod ham.
Det har været narkodistributører i USA, en søn af Chapos mangeårige partner og afløser som leder af kartellet, colombianske kokainproducenter, smuglere, lejemordere, bogholdere og elskerinder.
Stort set alle sidder fængslet i USA.
De har formodentlig håbet at samarbejdet med amerikanske anklagemyndigheder om at få spærret deres tidligere chef inde for altid vil skaffe dem en kortere fængselsstraf.
Mens den ene efter den anden har forrådt El Chapo i vidneskranken, har han siddet helt roligt på sin plads.
Retstegneren skildrer en situation, hvor assisterende anklager Amanda Liskamm peger på den anklagede, Joaquin "El Chapo" Guzman.
Han har nedstirret de fleste og ofte fastholdt blikket på dem, indtil de var ude af retssalen igen.
Organisationen – en sand historieIfølge vidnerne og et omfattende bevismateriale af overvågningsfotos, billeder og journaler, lever den virkelige historie om El Chapo mere end op til de mange TV-serier og bøger om ham.
Han voksede op i en fattig familie i bjergene i delstaten Sinaloa, hvor han som lille dreng arbejdede i valmuemarkerne.
Allerede som teenager fik han sin egen marihuana-mark, og sammen med sine brødre og fætre fortsatte han vejen mod toppen af Mexicos kriminelle underverden.
Da colombianske kokainproducenter begyndte at sende deres varer gennem Mexico sidst i 1980erne, specialiserede han sig i at grave tunneler fra Mexico til USA.
Joaquin "El Chapo" Guzman stod anklaget for drab og narkosmugling.
Men han er lige så kendt for sine tunneller og spektakulære flugter.
USA er den største forbruger af narkotika i verden.
Med tunnelerne og andre fantasifulde metoder kunne Chapo fragte tonsvis af stoffer til amerikanerne hurtigere og mere effektivt end nogen andre.
Det, og voldsom rivalisering mellem de kriminelle grupper i Sinaloa og Mexico generelt, gjorde det muligt for ham endelig at gøre sig selv til øverste leder, og samle et af verdens største narkokarteller under sig.
Ifølge en tidligere kartelbogholder blev Sinaloakartellet under Guzman i stand til at sende over 100 tons narkotika til USA hvert år.
Privatfly og biler fyldt til bristepunktet med kontanter blev sendt den anden vej.
Elskerinde og kartellet set indefra- I dag er jeg forvirret.
Jeg troede, at vi stadig havde et romantisk forhold til hinanden som partnere.
Den udtalelse faldt under en af de mest højspændte dage i retssalen, da en af El Chapos mange elskerinder, Lucero Sanchez, fortalte om deres forhold.
I blå fangedragt sad hun i vidneskranken og kunne derfra se ned på El Chapo og ikke mindst hans kone.
Lucero Sanchez mødte narkobaronen da hun var 21 og han tredive år ældre, fortalte hun.
Når kartellets tungt bevæbnede sikkerhedsvagter transporterede hende til et af hans mange gemmesteder, fik hun bind for øjnene for ikke at være i stand til at afsløre ham.
Retstegning af elskerinden, Lucero Guadalupe Sanchez Lopez, som vidner.
Det var hun irriteret over, men fandt sig i det i takt med, at hun i perioder delte seng med ham og fik lov til at udføre forskellige opgaver for kartellet.
Hun sørgede blandt andet for at hans huse havde rigeligt med aftershave, cremer og undertøj.
Hun transporterede hundredvis af kilo marihuana og mærkede flere af pakkerne med et hjerte og et 4-tal, et symbol på deres kærlighed og Chapos fødselsdag den 4.
april.
Han sendte hende breve og kaldte hende ”sin elskede dronning” og ”vilddyret”.
Anklagerens scoopMens antallet af vidner som elskerinden Lucero Sanchez har været enestående, var nogen af de mest ødelæggende beviser mod El Chapo et resultatet af hans egen dybe mistillid til stort set alle omkring ham, inklusiv koner og elskerinder.
Under retssagen kom det frem, at han i 2008 hyrede en 21-årig colombianske IT-ekspert, Christian Rodriquez, til at bygge et lukket kommunikationssystem.
Forbundsretten i New York, hvor retssagen er foregået.
Det indebar opsætningen af et telefonnetværk, hvor kartellets 100 mest betroede medarbejdere kunne tale og sende beskeder, uden at politi og myndigheder havde mulighed for at følge med.
Chapo så et endnu større potentiale og beordrede sin IT-mand til at udbygge systemet, så han kunne følge med i alle sine medarbejdere, men også sin kone og flere elskerinders, kommunikation.
Han fik det, som han ønskede, men problemet var, at det amerikanske politi, FBI, var på sporet af IT-eksperten.
Han blev anholdt i New York og overtalt til at samarbejde og lade FBI lytte med.
Uvurderligt materialeDet har givet anklagerne adgang til helt uvurderlige optagelser af El Chapos samtaler og personlige beskeder til en lang række vigtige personer og familiemedlemmer.
I en samtale med konen angiver han hendes empenadas som årsag til sin kærlighed til hende.
Kort tid efter diskuterer de, hvor mange af kartellets soldater der netop er blevet dræbt i et opgør med en rivaliserende gruppe.
Retstegning af Joaquin "El Chapo" Guzman med sine forsvarere.
Han fortæller hende også, hvordan det med nød og næppe lige er lykkedes ham at flygte ud af et hus og slippe fra politiet, hvortil hun svarer:- Åh min elskede, det er forfærdeligt.
Under oplæsningen af den slags udvekslinger har tonen i retssalen indimellem været løssluppen, og Chapo og konen har fastholdt jævnlig øjenkontakt med hinanden.
Kartellets øverste lederEgentlig er det opsigtvækkende, fordi kommunikationen har været i stand til at sætte en tyk streg under anklagernes overordnede pointe og formålet med de næsten tre måneders vidneforklaringer.
Nemlig at vise juryen, at El Chapo, indtil han havnede i et fængsel i New York, var kartellets øverste ansvarlige leder.
I andre beskeder vist i retten, beder han et højt placeret kartelmedlem om at holde lidt igen med at dræbe folk, han har kidnappet, for at undgå at slå uskyldige ihjel.
Han beder ham også om at lade være med uvilkårligt at jagte og tæske politibetjente.
- De hjælper os.
Tag det roligt med politiet, siger han, men tilføjer så:- Du har allerede tævet dem, de burde lytte nu.
På et andet tidspunkt foretager El Chapo opkald for at sikre sig at nogle af de mange millioner dollars, han bruger til at skaffe sig samarbejdsvillige militærpersoner, politikere og politimyndigheder, også er nået frem.
I samtalen taler El Chapo om konkrete højtstående politichefer, der ikke må vente forgæves på deres penge.
Korruption på højeste niveauSagen i New York har været rig på vidnesbyrd om, hvordan kartellet har brugt hundredvis af millioner på korruption.
Men et af højdepunkterne i den forbindelse har været historierne om mexicanske præsidenter og deres mulige rolle i det hele.
Det skabte for eksempel overskrifter i Mexico og hele verden, da en colombiansk narkokonge - og mangeårig samarbejdspartner med El Chapo - i retten beskrev, hvordan tidligere præsident Enrique Pena Nieto bad Sinaloakartellet om 250 millioner dollars.
Mexicos tidligere præsident Enrique Pena Nieto med sin kone, Angelica Rivera.
Det gjorde han angiveligt i 2012 og lovede til gengæld at stoppe menneskejagten på El Chapo.
Chapo foreslog 100 millioner, og sådan endte det, ifølge vidnet.
Pena Nieto og den mexicanske regering afviser beskyldningerne kategorisk.
El Chapo slap både fri fra fængslet, blev fanget igen og udleveret til USA under Pena Nieto.
Hvis historierne om pengene til præsidenten er sande, så hjalp bestikkelsen ikke El Chapo i sidste ende.
En blodig afslutning på sagenSom en sidste virkningsfuld akt afsluttede anklagerne deres sag mod El Chapo med at beskrive den vold og tortur, som han personligt skal have begået.
Selvom sagens dommer har bedt anklagerne om at begrænse mængden af modbydelige detaljer om vold og mord begået af folk i Sinaloakartellet, er juryen ikke sluppet – langt fra.
I de sidste uger fortalte en af kartellet faste lejemordere fra vidneskranken, hvordan Chapo fik ham og andre sikkerhedsfolk til at gennembanke og torturere to medlemmer af et rivaliserende kartel.
Da de lå blodige og lemlæstede for hans fødder, pegede han derefter sit automatgevær mod dem, forbandede deres mødre og dræbte dem med et skud i hovedet.
I et andet tilfælde blev en rival i dagevis holdt fanget i et hønsehus ved et af El Chapos gemmesteder.
Han blev banket og tortureret så voldsomt med et strygejern, at hans trøje var brændt fast på kroppen, fortalte lejemorderen.
Guzman stod selv for de rituelle forhør, som kartellerne ofte udsætter deres ofre for inden de dræber dem.
Til sidst gav han sikkerhedsfolkene ordre om at skubbe manden ned i et friskgravet hul og begrave ham levende.
Chapo og konens hævn mod elskerindenNår den slags historier blev fortalt i retten, har El Chapos kone Emma Coronel hverken reageret med undren eller forfærdelse.
Hun har hun set upåvirket ud, men dog indimellem taget sine høretelefoner af og undgået fortællingerne.
Derimod var hun anderledes tydelig i sit kropssprog på en af de dage, der for mange nok bliver scenen fra retssagen, der udstillede hende og mandens personligheder og forhold til hinanden.
Under vidneafhøringen af Chapos elskerinde, Lucero Sanchez eller "Vilddyret", fik de intime detaljer Coronel til at forlade salen tydeligt utilfreds.
Retstegnerens indtryk af en misfornøjet Emma Coronel, kone til El Chapo, i forgrunden, imens elskeringen Lucero Guadalupe Sanchez Lopez vidner.
Dagen efter fortsatte afhøringen af elskerinden.
Med rystende stemme fortalte hun om sidste gang hun så Chapo.
Det var da de i 2014, uden tøj på, måtte flygte fra det mexicanske militær gennem en tunnel fra et af narkobaronens huse.
Her forlod han hende i kloaksystemerne under byen.
Kort efter blev han fanget.
Synet fra vidneskranken må have været intimiderende for elskerinden.
For imens Chapo og konen dagen før så ud til at lade sig påvirke af hendes fortællinger, sad de nu i ens matchende dybrøde jakker og kiggede på hende.
Emma Coronel forlader retten på en af sagens sidste dage.
Med tårer i øjnene fortalte hun om Chapos slet skjulte trusler mod hende, om at slå alle ihjel, selv familie, der skader kartellets arbejde.
På et tidspunkt måtte hun forlade vidneskranken for at samle sig.
Men fra retssalens badeværelse opfangede mikrofonen hendes gråd og transmitterede den ind i salen.
Ifølge flere journalister sad Chapos kone, Emma Coronel, på sin plads i røde jakke og smilede bredt.
FacebookTwitterKopier linkEmner:Enrique Peña Nieto (politiker)|Mexico|Retsvæsen|USA|Kriminalitet




https://www.dr.dk/musik/tommy-mistede-sin-9-aarige-datter-nu-har-hun-faaet-sin-egen-sang

SangskriverSe temaMusikTommy mistede sin 9-årige datter - nu har hun fået sin egen sangSangeren Isam B har været med til at skrive sangen om ni-årige Caroline.
Ni-årige Caroline døde i 2013.
Nu har hun fået sin helt egen sang, der er skrevet af blandt andre Isam B.
Af Christian Ellegaard12.
feb.
2019 kl.
20.
15Bemærk: artiklen er mere end 30 dage gammelLæs opFor fem år siden mistede Tommy Andersen sin datter, da ni-årige Caroline mistede livet i en højresvingsulykke.
Nu har hun fået sin helt egen sang.
Siden Carolines død har Tommy Andersen og resten af familien forsøgt at leve videre og hele de sår, som tabet af deres datter har medført.
Noget af det, der har hjulpet dem gennem krisen, har været at lytte til den musik, som Caroline holdt af, og de sange, som blev spillet til datterens begravelse.
Jeg har gået med et ønske om at have en sang, som var min og Carolines.
Tommy AndersenDerfor skrev Tommy Andersen ind til P3-programmet 'Sangskriver', hvor radiovært Jonas Gülstorff sammen med en musikalsk gæst hver uge på kun to timer skriver sange ud fra lytternes oplevelser og ønsker.
- Jeg har gået med et ønske om at have en sang, som var min og Carolines.
Noget, som kunne være med til at holde fortællingen om hende i live og hjælpe til, at hun bliver husket og mindet, forklarer Tommy Andersen, der skrev til programmet med ønsket om at få skrevet en sang til minde om sin afdøde datter.
Lørdagens hold i 'Sangskriver'.
Fra venstre: Jonas Gülstorff, Isam Bachiri og Mattis Jakobsen.
Rørende og meningsfuldtI radiostudiet sad sanger Isam B og guitarist Mattis Jakobsen.
De tog udfordringen op, og to timer senere havde de skrevet nummeret 'Carolines smil'.
Sangen om hans afdøde datter rørte Tommy Andersen dybt.
- Sangen og særligt titlen ramte mig på en rigtig god måde.
Den giver så meget mening, og jeg blev rigtig rørt, da jeg hørte den, fortæller han til dr.
dk.
- Det var rørende at høre, hvordan nogle fremmede kunne sætte ord på noget af det unikke, min datter og jeg havde sammen.
Hør 'Carolines smil' og Tommy Andersens første reaktion på nummeret her:Hør 'Carolines smil' i 'Sangskriver' på P3Selvom de tre sangskrivere ikke kendte hverken Tommy Andersen, Caroline eller resten af familien, føler faderen alligevel, at sangen langt hen ad vejen lykkes med at beskrive hans datter og dét bånd, familien havde sammen.
- Der har været et væld af tanker og følelser forbundet med Caroline og hendes død, og skulle man indkapsle alt det, kunne man jo skrive sange til de første ti albummer.
Men jeg synes, de få ting, som bliver nævnt i sangen, formår at indkapsle bare en lille brøkdel af, hvem Caroline var, siger han.
Vil dele sangen med andreTommy Andersen tror, at sangen fremover kan hjælpe ham og familien med at mindes deres datter.
- Jeg kommer til at lytte til sangen, når jeg besøger hende i tankerne eller er forbi hendes gravsted, siger Tommy Andersen, der også glæder sig til at kunne dele sangen med andre:- Hvert år på Carolines fødselsdag mødes vi med venner og familie for at mindes hende.
Der kommer vi nok også til at spille sangen for dem, der kommer og deler dagen med os, siger han.
- Sangen er en måde for os at dele nogle af vores tanker om Caroline og give andre indblik i vores sorg.
Det fritager os for selv altid at skulle sætte ord på, hvordan vi har det.
Hør programmet'Sangskriver' sendes hver lørdag på P3 fra klokken 10-12.
Hver gang skal vært Jonas Gülstorff skrive en spritny sang, baseret på en lytterhistorie, sammen med en musikalsk gæst.
Du kan høre hele lørdagens udgave af 'Sangskriver' - og høre, hvordan sangen 'Carolines smil' blev til - her.
Læs også:Solveig fik et kys af en fremmed fyr i en butik - nu har hun fået skrevet en sang for at finde hamFor Jonas Gülstorff, der er vært på 'Sangskriver', var det en stor udfordring at skulle skrive et nummer, der kunne indkapsle et andet menneskes inderste følelser og tanker.
- I 'Sangskriver' skriver vi nogle gange kærlighedssange eller et nummer til en fest, mens inspirationskilden andre gange er mere alvorlige og tunge begivenheder i lytternes liv.
- Det er klart, at de gange, det for eksempel handler om død, er de hårdeste.
Man vil så gerne gøre det godt for de her mennesker, og det er ekstra udfordrende, fordi der er så meget på spil.
Men hvis vi rammer rigtigt, kan vi være med til den helende proces, som lytteren går igennem, siger han.
Du kan høre hele lørdagens udgave af 'Sangskriver', og høre, hvordan sangen blev til, herunder:Sangskriver: Gæst Isam BJonas Gülstorff er vært på 'Sangskriver' på P3.
FacebookTwitterKopier link




https://www.dr.dk/nyheder/indland/har-du-haft-maeslinger-saadan-ved-du-om-du-eller-dine-boern-er-immune

IndlandHar du haft mæslinger?
Sådan ved du om du eller dine børn er immune Bliv klogere på, hvordan du finder ud af, om du har haft mæslinger eller skal vaccineres.
Mæslinger blev først indført i børnevaccinationsprogrammet i 1987.
Derfor er der en stor andel af befolkningen født før det tidspunkt, der ikke er vaccineret mod mæslinger.
Af Marie Louise Hagemeister og Christina Nordvang Jensen12.
feb.
2019 kl.
18.
25Bemærk: artiklen er mere end 30 dage gammelLæs opTo danskere er blevet smittet med mæslinger i skisportsområdet Val Thorens i Frankrig.
Statens Serum Institut opfordrer derfor til, at danskere, der skal på skiferie i Val Thorens, sørger for at blive vaccineret, hvis de ikke allerede er det eller har haft mæslinger.
Også i venteværelser på Fyn og i Nordsjælland kan personer være blevet smittet, mens de to smittede har ventet på at komme ind til lægen.
De vil blive kontaktet af deres læge.
Ifølge afdelingslæge Peter Henrik Andersen fra Statens Serum Institut skal man ikke frygte for de nye tifælde.
- Det er ikke alvorligt.
Det er forventeligt, at der kan komme tilfælde blandt rejsende danskere, der har været ude i verden.
Det har vi set før, og det vil vi nok også se igen.
Man skal ikke gå og være bange, men tænke sig om og få tjekket, om man er vaccineret, siger han.
Men hvordan finder du ud af, om du er blevet vaccineret eller har haft sygdommen?
Det kan du blive klogere på her.
Hvad er mæslinger?
Mæslinger er den mest smitsomme børnesygdom og skyldes smitte med en virus.
I Danmark er mæslinger officielt udryddet, selvom der jævnligt kommer enkelte tilfælde - typisk er folk smittet under et besøg i udlandet.
De fleste, der bliver smittet med mæslinger, er uvaccinerede småbørn.
Størstedelen kommer sig uden mén, men der kan også opstå alvorlige komplikationer.
Mellemørebetændelse vil ses hos cirka 1 ud af 15 personer med mæslinger.
Lungebetændelse vil ses hos cirka 1 ud af 25 med mæslinger.
Hjernebetændelse vil ses hos cirka 1 ud af 2.
500 med mæslinger.
Blodplademangel vil ses hos cirka 1 ud af 3.
500 med mæslinger.
Symptomer på smitte?
Ifølge Sundhedsstyrelsen består sygdommen af to perioder.
Den første periode varer 2 til 4 dage med høj feber (39-40° C), utilpashed, snue, hoste og røde, irriterede øjne.
Efter et døgn med næsten normal temperatur begynder anden periode med ny temperaturstigning og udslæt.
Udslættet begynder i ansigtet og bag ørerne og breder sig i løbet af et par dage over hele kroppen og ud på arme og ben.
Det består af små røde pletter, der efterhånden flyder sammen til store pletter.
Der er sjældent kløe.
Temperaturen begynder at falde, når udslættet har bestået et par dage.
Et barn vil ofte være betydelig påvirket, og sygdommen varer oftest en uges tid.
Hvis man skulle være uheldig at få symptomer på mæslinger, skal man ikke gå op til sin læge, men i stedet ringe, så man ikke udsætter andre for smitte, forklarer afdelingslæge Peter Henrik Andersen fra Statens Serum Institut.
Ikke vaccineret?
Mæslinger blev først indført i børnevaccinationsprogrammet i 1987.
Derfor er en stor andel af befolkningen født før det tidspunkt ikke vaccineret mod mæslinger.
Ifølge overlæge Hanne Borch-Christensen har de fleste af dem haft sygdommen, men de, der ikke har, kan risikere at blive smittet.
I tvivl om vaccination?
Er du i tvivl, om du er vaccineret eller har haft mæslinger, røde hunde og fåresyge, så kan du:- Tjekke dit vaccinationskort.
- Spørge dine forældre.
- Spørge din læge, hvis du stadig er i tvivl.
Ifølge afdelingslæge Peter Henrik Andersen fra Statens Serum Institut kan man sagtens lade sig vaccinere, hvis man er i tvivl, da der ikke sker noget ved at lade sig vaccinere igen.
- Det er bedre at lade sig vaccinere en gang for meget end en gang for lidt, siger han.
Lige nu er det gratis for alle at lade sig vaccinere.
Hvis man er over 18 år, skal man kun vaccineres en enkel gang.
Vaccinen begynder at virker efter otte til ti dage.
Børn og vaccine?
De danske sundhedsmyndigheder anbefaler, at børn får alle vacciner i børnevaccinations-programmet.
Som forælder kan man dog godt blive i tvivl, om hvorvidt ens barn har fået alle de rigtige vaccinationer.
Med dit nem-id i hånden kan du gå ind på sundhed.
dk og tjekke efter.
Statens Serum Institut anbefaler, at børn får følgende vacciner, når børnene har en bestemt alder.
•3 måneder: Vaccine 1 mod difteri, stivkrampe, kighoste, polio og hib-meningitis + vaccine 1 mod pneumokoksygdom.
•5 måneder: Vaccine 2 mod difteri, stivkrampe, kighoste, polio og hib-meningitis + vaccine 2 mod pneumokoksygdom.
•12 måneder: Vaccine 3 mod difteri, stivkrampe, kighoste, polio og hib-meningitis + vaccine 3 mod pneumokoksygdom.
•15 måneder: Vaccine 1 mod mæslinger, røde hunde og fåresyge (MFR1).
•4 år: Vaccine 2 mod mæslinger røde hunde og fåresyge (MRF2).
•5 år: Revaccination mod difteri, stivkrampe, kighoste, polio og hib-meningitis.
•12 år: HPV-vaccine 1 og 2 til piger mod livmoderhalskræft.
Hvor er der flest mæslingesmittede?
Næsten 83.
000 europæere blev i 2018 smittet med mæslinger.
Det er mere end tre gange så mange som året forinden og hele 15 gange så mange som i 2016, viser tal fra Verdenssundhedsorganisationen, WHO.
Særligt Ukraine har været hårdt ramt, men også i lande som Frankrig, Italien, Serbien, Rumænien og Grækenland har der været store udbrud af den meget smittefarlige virussygdom.
I alt har der været mæslinger i 47 ud af 53 europæiske lande, og 72 personer er døde af de komplikationer, som kan følge med sygdommen.
Vaccination ved rejse?
Da mæslinger fortsat er udbredt i mange lande anbefales det, at man bliver vaccineret, når man rejser udenlands.
FacebookTwitterKopier linkEmner:Børnesygdomme|Sygdomme og lidelser|Frankrig|WHO|Sundhedsstyrelsen




https://www.dr.dk/nyheder/udland/eksperter-om-russisk-gasledning-putin-og-eu-kan-ikke-klare-sig-uden-hinanden

Nord Stream 2Se temaUdlandEksperter om russisk gasledning: Putin og EU kan ikke klare sig uden hinandenRussisk økonomi er mindst ligeså afhængig af eksporten, som EU er af at modtage naturgas, vurderer eksperter.
USA's præsident (th.
) er en af dem, der har advaret om, at Tyskland gør sig for afhængig af den russiske energiforsyning.
Af Louise Brodthagen Jensen og Sandra Meersohn Meinecke12.
feb.
2019 kl.
17.
50Bemærk: artiklen er mere end 30 dage gammelLæs opNår bølgerne i dag går højt i EU, hvor det nye gasdirektiv skal diskuteres, er det ikke nødvendigvis en debat, man ryster på hånden af i Rusland.
Heller ikke selvom de nye regler kan ramme den russisk-ejede Nord Stream 2-rørledning, som forventes at blive bygget færdig i løbet af i år.
Et af kravene vil formentlig fremover være, at samme firma ikke både må eje rørledningen og levere naturgassen, som det er tilfældet med det russiske selskab Gazprom, der ejer Nord Stream 2.
I Rusland har man dog noteret sig, at der internt i EU langt fra er konsensus omkring reglerne, og "følger diskussionen nøje", som talsmand for Vladimir Putin, Dmitrij Peskov, formulerede det før weekenden.
Tyskland, der primært har stået for forhandlingerne om Nord Stream 2 med Rusland, har presset på for at få gennemført det, som man har fastholdt udelukkende er et kommercielt projekt.
Det skal sikre levering af den naturgas, landet har behov for i sin grønne omstilling og farvel til atomkraft.
Omvendt har kritikere af projektet påpeget, at EU gør sig mere afhængig af energileveringen fra Rusland og præsident Putin, der kan bruge Nord Stream 2 som våben ved at true forsyningssikkerheden til Europa.
Læs også:7 svar: Forstå striden om gasledningen, der har sat Danmark i en særlig klemmeLige dele afhængigMen kritikken er gentagne gange blevet afvist i Rusland, og i weekenden understregede Dmitrij Peskov igen, at projektet er til fordel for begge parter.
For lige så afhængig blandt andet Tyskland er af den russiske naturgas, lige så afhængig er den russiske økonomi af eksporten til EU, siger seniorforsker fra Dansk Insititut for Internationale Studier Flemming Splidsboel.
Men man skal ikke udelukke de politiske interesser, som er på spil, for Rusland, vurderer han.
Dele af gasledningen Nord Stream 2, der forventes at blive færdigbygget i år.
- Der er måske en geopolitisk interesse i at få en lille klemme på EU.
Det er ikke for at indikere, at Rusland vil bruge den eller har tænkt sig at gøre brug af den på noget tidspunkt, men det er klart, der er tale om en gensidig afhængighed.
- Når Rusland er afhængig af EU på forskellig vis som marked, er der en vis balance, når Rusland så eksporterer noget til os, som vi har brug for, siger han.
Også Mogens Rüdiger, lektor på Kultur og Globale Studier på Aalborg Universitet, vil hellere tale om en gensidig afhængighed end tegne et billede af, at Nord Stream 2 er et poltisk ladet våben rettet mod EU.
- Det er sundere at se på forholdet som gensidigt afhængigt.
Hvor Rusland og Gazprom er afhængige af at eksportere gas og andre energier til Vesteuropa, er Vesteuropa omvendt også afhængig af russisk gas som en nødvendighed til de energisystemer, vi nu har, siger han.
Vil finde en vej udenom reglerneSærligt kritiske over for Nordstream 2-projektet har blandt andre Polen, Bulgarien, Baltikum-landene og ikke mindst Ukraine været.
Også kritiske røster i Rusland har kaldt projektet for unødvendigt og påpeget, at det er svært at se, hvordan projektet kan tjene sig selv ind igen.
Fra Kreml har man afvist, at Nord Stream-projektet kan bruges sin afpresningsmiddel, selvom der tidligere er set eksempler på det, der kan beskrives som uregelmæssigheder i leverance, påpeger Flemming Splidsboel.
- Typisk kan det være et teknisk problem med en rørledning et sted eller noget lignende, som nogle lande fra det tidligere Sovjetunionen har mærket gennem tiden, siger han.
Han tror ikke, at Rusland nødvendigvis ser EU-direktivet som det store tilbageslag for Nord Stream 2-projektet og forventer, at Rusland fortsat vil lade Tyskland føre diskussionen i EU.
- Og så vil man forsøge at finde ud af, hvordan man kan forhandle sig ud af det, så man hurtigst og lettest kommer rundt om reglerne, siger han.
FacebookTwitterKopier linkEmner:EU|Rusland|Vladimir Putin (politiker)|Gazprom|Naturgas




https://www.dr.dk/sporten/fodbold/championsleague/live-mbappe-goer-det-til-2-0-psg-i-manchester






https://www.dr.dk/nyheder/udland/mexicansk-narkobaron-er-doemt-skyldig-forbrydelser

UdlandMexicansk narkobaron er dømt skyldig for forbrydelserEl Chapo er i New York kendt skyldig i alle ti forhold.
"El Chapo" er kendt skyldig i alle ti forhold.
Af Simon Vincensen12.
feb.
2019 kl.
18.
43 | opdateret 12.
feb.
2019 kl.
19.
27Bemærk: artiklen er mere end 30 dage gammelLæs opEfter mere end tre måneder i retten er den mexicanske narkobaron Joaquin "El Chapo" Guzmán blevet kendt skyldig i ti forhold ved en domstol i New York.
Det skriver nyhedsbureauet AP.
Joaquin Guzman stod anklaget for drab og narkosmugling.
61-årige "El Chapo" blev arresteret i januar 2016, efter han fem måneder tidligere var flygtet fra et fængsel gennem en tunnel.
Mexicaneren var anklaget for at stå bag det berygtede Sinaloa-kartel, der ifølge anklagerne var den største leverandør af narkotika på det amerikanske marked.
- Dette er en sejr for det amerikanske folk, der har lidt så længe, mens Joaquin Guzman tjente milliarder på at transportere gift over vores sydlige grænse, siger distriktsadvokat for New York, Richard P.
Donoghue.
Ifølge flere internationale medier kan narkobaronen nu se frem til fængsel på livstid ved strafudmålingen, der er sat til den 25.
juni i år.
Læs også:Retssagen mod "El Chapo”: Mexicansk narkobaron, utro ægtemand og massemorderKolleger og familie blandt vidnerSiden starten i november har anklageren ladet ikke færre end 56 familiemedlemmer, forretningsforbindelser og undersåtter vidne mod ham.
Det har været narkodistributører i USA, en søn af Chapos mangeårige partner og afløser som leder af kartellet, colombianske kokainproducenter, smuglere, lejemordere, bogholdere og elskerinder.
Læs også:El Chapos hustru: Jeg har intet at skamme mig overStort set alle sidder fængslet i USA.
De har formodentlig håbet at samarbejdet med amerikanske anklagemyndigheder om at få spærret deres tidligere chef inde for altid vil skaffe dem en kortere fængselsstraf.
Læs også:Frygtet flugtkonge og Forbes-milliardær for retten: USA forsøger at fælde 'El Chapo'Retssagen mod El Chapo har været omgivet af et stort sikkerhedsopbud.
FacebookTwitterKopier linkEmner:Kriminalitet|New York|USA|Narkokriminalitet




https://www.dr.dk/nyheder/udland/tidligere-separatistleder-raaber-eu-op-hvorfor-gaar-i-mere-op-i-venezuela-end

UdlandTidligere separatistleder råber EU op: Hvorfor går I mere op i Venezuela end Catalonien?
I dag begyndte en historisk retssag mod catalanske politikere, der risikerer op til 25 års fængsel.
Både tilhængere og modstandere af de catalanske separatister var mødt op ved Højesteret i Madrid, hvor retssagen mod de anklagede politikere i dag begyndte.
Af Oliver Fruergaard12.
feb.
2019 kl.
17.
45Bemærk: artiklen er mere end 30 dage gammelLæs op- Vi bliver nødt til at høre EU's stemme ligeså tydeligt, som når de kæmper for menneskerettigheder andre steder i verden.
Sådan lød det i dag fra Carles Puigdemont, den tidligere leder af Catalonien og manden i spidsen for separatistbevægelsen i den spanske region.
En bevægelse, der i dag kulminerede i det, der bliver kaldt den vigtigste retssag, siden Spanien genindførte demokratiet: 12 catalanske politikere står på anklagebænken for oprør mod staten og risikerer mellem 7 og 25 års fængsel.
Det sker, efter de i oktober 2017 gennemførte en folkeafstemning om Cataloniens løsrivelse fra Spanien, som på forhånd var dømt ulovlig af forfatningsdomstolen i Madrid.
Flere catalanere mener, at retssagen er uretfærdig og politisk motiveret, og nu kalder Carles Puigdemont på EU for hjælp.
- Jeg vil gerne spørge, hvorfor EU går mere op i det, der for eksempel sker i Venezuela, end det, der sker i Madrid i dag.
Den her sag vedrører alle i verden, der går ind for demokrati.
Dommen afhænger af det internationale presOg nogenlunde samme besked kommer fra flere spaniere, der i dag var mødt op i nærheden af Madrids højesteret, hvor retssagen finder sted.
Sådan begyndte detKonflikten om Catalonien kulminerede i efteråret 2017, da en række cataloniere gennemførte en folkeafstemning om løsrivelse, som på forhånd var dømt ulovlig af den spanske forfatningsdomstol i Madrid.
Voldsomme billeder fra Cataloniens største by, Barcelona, gik verden rundt: Spansk politi smadrede ruderne til et valgsted, og der udbrød kampe mellem politi og vælgere.
Adskillige blev såret under sammenstød på valgdagen.
Resultatet af afstemningen var, at 90 procent af den catalanske befolkning sagde ja til at løsrive sig fra resten af Spanien.
Kun 43 procent af catalonierne valgte dog at stemme.
26 dage senere erklærede Catalonien sig alligevel uafhængigt, men uden anerkendelse fra den spanske stat eller det internationale samfund.
Som reaktion på en af de værste politiske kriser i nyere spansk historie skred den spanske regering i Madrid ind og overtog kontrollen med Catalonien fra regionalpolitikerne.
Man forventer, at retssagen tidligst vil blive afgjort i juni, men separatistbevægelsens tilhængere håber, at det vil gå hurtigere.
- Vi håber, at det slutter snart, for det her er et problem, som bør løses ved en EU-domstol.
Her er dommen jo forudfattet, lyder det fra en af tilhængerne, Luis Pastrana, der mener, at separatisterne er dømt skyldige på forhånd.
Det mener også Miguel Hernandes fra Madrid, der var mødt op for at vise sin støtte til de anklagede.
- Jeg synes, man bør stå her i disse tider for at forsvare selvbestemmelsesretten og for at fordømme en retssag om nogle hændelser, jeg ikke kan forstå kan være ulovlige, siger Miguel Hernandes.
Han er sikker på, at separatisterne vil blive straffet.
Men hvor meget afhænger af, "hvor stort det internationale pres bliver", mener han.
Carles Puigdemont flygtede sammen med fem catalanske ministre ud af Spanien i efteråret 2017, og i dag bor han i Belgien.
Retssagen er offentlig og vil blive transmitteret på spansk tv.
FacebookTwitterKopier linkEmner:Carles Puigdemont (politiker)|Catalonien|EU|EU-Domstolen|Retsvæsen




https://www.dr.dk/musik/det-maerkeligste-reklamestunt-laenge-rapstjerne-bruger-video-af-foedende-kone-i-reklame-nyt

MusikDet mærkeligste reklamestunt længe?
Rapstjerne bruger video af fødende kone i reklame for nyt album - Ikke set før, siger hiphop-ekspert om rapperen Offsets skøre mediestunt.
Offset og Cardi B som de tog sig ud på den røde løber under årets Grammy Awards.
Af Christian Ellegaard12.
feb.
2019 kl.
17.
00Bemærk: artiklen er mere end 30 dage gammelLæs opNogle tager et smut i 'Aftenshowet', når de har plader, de skal sælge.
Andre reklamerer for deres album ved at dele en video af sin kone i fødsel.
Sidstnævnte er den taktik, den amerikanske rapper Offset har valgt til promoveringen af sit kommende album.
Rapperen, der også udgør en tredjedel af rap-trioen Migos, delte på sin Instagram en reklame for sit kommende udspil.
I videoen ses han blandt andet i musikstudiet og på scenen under en koncert, men det er et helt andet klip, der har fanget folks opmærksomhed.
Læs også:Sangerinde var 'for tyk' til designerne: Nu hyldes hun på den røde løberVideoen slutter nemlig med en scene, hvor Offsets hustru, rapstjernen Cardi B, er i gang med, hvad der ligner, en fødsel.
I videoen ses Cardi B liggende på en hospitalsseng.
Omkring hende står en gruppe hospitalspersonale og pårørende, mens en jordmoder kan høres sige: 'Hold igen, hold igen.
Hun kommer lige her'.
I baggrunden står Offset, og videoen slutter med, at der zoomes ind på rapperens ansigt, mens tallene '2-22-19' - 22.
februar 2019, datoen for albumudgivelsen - dukker op på skærmen.
Du kan se hele videoen her.
Hiphop-ekspert er overrasketReklamefilmen overrasker Fie Neergaard, der er vært på hiphop-programmet 'Sovsen' på P3.
Det overrasker mig faktisk, da det virker lidt ude af karakter for Cardi B at gøre den slags.
Fie Neergard, radiovært på P3- Der er rigtig mange underlige måder at promovere sig selv og sin musik på, men det her har jeg ikke set før, lyder hendes dom.
Hun forklarer, at skøre reklamestunts og skandaløse påfund langt fra er noget nyt på hiphop-scenen, men at hun alligevel er forundret over, at Cardi B er gået med til brugen af fødselsvideoen.
- Det overrasker mig faktisk, da det virker lidt ude af karakter for Cardi B at gøre den slags.
Det virker mere som noget, man kunne forvente af Kim Kardashian for at hjælpe Kanye West.
Cardi B og Offset mødtes, da de arbejdede på sangen 'Lick'.
Hør den her:Cardi B ft.
Offset - Lick (Remix)Reklamestunt eller ej, så medgiver Fie Neergaard, at det kan være en stor PR-mæssig fordel, når musikere finder sammen med andre stjerner af samme kaliber.
- Både Offset og Cardi B er jo kæmpe navne lige nu, og vi har før set de her power-couples i musikbranchen som Jay-Z og Beyoncé og Nas og Kelis.
Det er klart en force at være en del af et stjernepar, hvor man kan fremme hinanden – også kommercielt.
Tidligere har Jay-Z og Beyoncé både udgivet musik og været på tour sammen, mens Instagram-stjernen Kylie Jenner, der danner par med rapperen Travis Scott, sidste år reklamerede heftigt for kærestens seneste album og turné.
Rapstjerner i stormfuldt forholdDet er dog langt fra første gang, Offset og Cardi B inviterer offentligheden ind bag de private mure.
Parret har siden, de fandt sammen i 2017, haft et stormfuld forhold, der både har budt på sexskandaler, en graviditet og et særdeles offentlig brud i december.
Efter parrets brud i december 2018 dukkede Offset op under en af Cardi Bs koncerter.
Her gik han på scenen med en vogn fuld af blomster, der stavede ordene: 'Tag mig tilbage, Cardi'.
- Det, der særlig gør deres forhold så interessant, er, at Cardi B er så åben omkring det hele.
Så snart det gik dårligt mellem dem, så var hun ude med en video på sin Instagram-profil, hvor hun snakkede ud om det hele.
Jeg har svært ved at forestille mig Cardi B selv foreslå, om de ikke skal smide en video op af hendes fødsel.
Det virker sgu lidt underligt.
Fie Neergard, radiovært på P3- Det virker meget reelt, og det har en ret stærk effekt, at hun er så bramfri, siger Fie Neergaard om Cardi B, der faktisk blev kendt for sine sjove videoer på Instagram, inden hendes rapkarriere tog fart.
Med reklamefilmen for det nye album, som Fie Neergaard kalder et 'reklamestunt', synes hun dog, noget af autenciteten er forduftet.
- Op til nu har jeg været ret naiv omkring deres forhold, og ikke tænkt, at der var alle mulige reklamestunts involveret, men det her virker altså som ren marketing.
Jeg har svært ved at forestille mig Cardi B selv foreslå, om de ikke skal smide en video op af hendes fødsel.
Det virker sgu lidt underligt, siger hun.
Cardi B var klædt på til den helt store guldmedalje til Grammy Awards i weekenden og løb da også afsted med sejren for 'Bedste rap-album' for 'Invasion of Privacy'.
Vandt rap-Grammy som første kvinde nogensindeMan kan dog ikke bebrejde Offset, at han gerne vil lukrere på sin kones succes.
Cardi B kan nemlig meget mere end blot at være reklamesøjle for sin mand, for hun er lige nu en af rapscenens hotteste navne.
Det beviste hun ved årets Grammy Awards, der blev afholdt natten til mandag, hvor hun - som den første kvinde nogensinde - løb med prisen for 'Bedste rap-album' for pladen - med den måske ret passende titel - 'Invasion of Privacy'.
Læs også:Nicki Minaj taber kampen om hiphop-tronen: Hun er ikke troværdig som bad bitch- Det, at Cardi B vinder den pris, viser, at hun har et særligt format, som ingen har haft før hende.
Hun har leveret nogle kæmpe hits, som både har formået at tale til rap-fans, mens også den almindelige mainstream-musikfan, siger Fie Neergaard og fortsætter:- Og så er hun en af de første kvindelige rappere, der faktisk er kommet med noget personlighed.
Hun er virkelig bramfri og sjov, hvilket gør hende ret elskelig og giver hende en kæmpe gennemslagskraft.
I en branche, hvor mange popstjerner gemmer sig bag en pæn facade, er hun et frisk pust, og man føler faktisk, at man kan relatere til hende.
Cardi B kan blandt andet opleves under danske himmelstrøg, når hun til sommer optræder på årets Roskilde Festival.
Alt var tilsyneladende fryd og gammen mellem Offset og Cardi B, da de ankom til årets Grammy Awards i Los Angeles sammen.
FacebookTwitterKopier linkEmner:Cardi B (musiker)|Jay Z (musiker)|Instagram|Pop og rock|Roskilde




https://www.dr.dk/nyheder/indland/politisk-flertal-sprogkrav-til-laeger

IndlandPolitisk flertal for sprogkrav til lægerSocialdemokratiet, Enhedslisten og Dansk Folkeparti vil kræve, at alle udenlandske læger kan dansk på 9.
klasses niveau.
Lægemangel betyder, at de danske sygehuse i disse år ansætter mange udenlandske læger.
Her undersøger ungarske Kriszta Fehér en patient på sygehuset i Holstebro.
Af Jakob Skaaning12.
feb.
2019 kl.
17.
00Bemærk: artiklen er mere end 30 dage gammelLæs opI fremtiden bør alle læger fra udlandet bestå en sprogprøve, før de kan arbejde på danske sygehuse – også læger, der kommer fra andre EU-lande.
Det mener både Socialdemokratiet, Dansk Folkeparti og Enhedslisten.
Der tegner sig dermed et politisk flertal for at ændre reglerne.
De udenlandske lægerSe andet program af tre af 'De udenlandske læger' nu her på DR TV eller på DR1 mandag 18.
februar klokken 20.
45.
- Kommunikation er fuldstændig afgørende, både for patienter, pårørende og lægen selv.
At man forstår situationen fuldt, og det gør man ikke, hvis man ikke kan sproget ordentligt, siger Flemming Møller Mortensen, der er sundhedsordfører for Socialdemokratiet.
Konkret skal lægerne bestå prøven Dansk 3, der svarer til niveauet på en dansk 9.
klassesprøve.
Også Enhedslisten mener, at kravene til lægernes sproglige evner skal strammes.
- Jeg synes, vi bør lave et nationalt system.
Jeg synes, det er uansvarligt at sende læger, der ikke har tilstrækkelige faglig og sproglige kompetencer, ud på de enkelte sygehuse,og så bare tørre aben af på dem, siger Nikolaj Villumsen, der er næstformand for Enhedslistens Folketingsgruppe.
Læs også:I Sverige skal alle læger bestå en sprogtestMeldingen fra partierne kommer efter, at både Lægeforeningen og Danske Patienter har kritiseret, at læger fra andre EU-lande i dag ikke skal bestå en sprogprøve for at kunne arbejde på et dansk sygehus, mens læger fra lande i resten af verden skal testes.
- Det er vigtigt, at når man har patientkontakt, så skal man kunne forstå og forklare.
Derfor skal der være nogle nationale krav, og dem, mener jeg, at ministeren skal stille og sikre, at der bliver fulgt op på, siger Dansk Folkepartis sundhedsordfører, Liselott Blixt.
Lægemangel fører til ansættelser fra udlandetDanmark mangler læger, og derfor ansætter vi i stor stil læger fra udlandet.
Siden år 2000 er antallet af udenlandske læger tredoblet, så der i dag arbejder mere 2200 læger, der har taget deres grunduddannelse i udlandet, i det danske sundhedssystem.
Og på en række sygehusafdelinger er der flere udenlandske end danske læger ansat.
Og det giver sproglige problemer, advarer Else Marie Damsgaard, der er overlæge på Aarhus Universitetshospital.
- Man kan jo gå grueligt galt i byen, hvis ikke man forstår patienten fuldt ud.
Grueligt galt, fordi det handler jo også om de symptomer, patienterne kommer med.
Man skal kunne forstå patienten, siger hun.
Minister: Regionerne skal stramme opSundhedsminister Ellen Trane Nørby udsendte i går en pressemeddelelse om, at hun vil indskærpe over for regionerne, der har ansvaret for sygehusene, at læger skal kunne dansk.
- Vi har mange dygtige udenlandske læger i Danmark.
Men vi har desværre også nogle læger, som ganske enkelt ikke magter det danske sprog godt nok.
Selvom reglerne er klare, kan vi se, at regionerne ikke tilstrækkeligt tager ansvaret for, at lægernes sprogfærdigheder er på plads, skriver ministeren.
Læs også:Der kommer flere udenlandske læger på danske sygehuseMen det er ikke godt nok at understrege, at regionerne har ansvaret, mener Liselott Blixt, der nu vil tage sagen op med sundhedsministeren.
- Den enkelte, der ansætter læger, har selvfølgelig et ansvar.
Men ministeren har da også et ansvar i at sikre, at vi lever op til de retningslinjer, vi har i Danmark.
Derfor mener jeg da også, at ministeren skal gå ind og se på, om lovgivningen er som den skal være, siger Liselott Blixt.
Enhedslisten vil nu stille beslutningsforslag i folketingssalen om, at sprogkravene til læger fra lande indenfor og udenfor EU bliver de samme.
- I dag er det sådan, at hvis der kommer en læge fra Indien, så stiller vi faglige og sproglige krav, men hvis der kommer en læge fra Rumænien, så stiller vi ingen krav til, at de kan dansk og til deres faglighed.
Det er helt oplagt at stille de samme krav, og det kan ministeren gøre, siger Nikolaj Villumsen.
DR Nyheder har bedt sundhedsminister Ellen Trane Nørby om en kommentar, men det har endnu ikke være muligt.
FacebookTwitterKopier linkEmner:Ellen Trane Nørby (politiker)|Læger|Liselott Blixt (politiker)|Socialdemokraterne|Indien




https://www.dr.dk/nyheder/regionale/trekanten/71-boern-uddannet-som-demensvenner-man-er-aldrig-gammel-til-blive-barn

Trekantområdet71 børn uddannet som demensvenner: 'Man er aldrig for gammel til at blive barn på ny'I Fredericia arbejder man på at koble demente ældre med nye, markant yngre venner.
71 børn i børnehavealderen er blevet 'uddannet' som demensvenner.
Af Miriam Leegaard Jacobsen og Rasmus Dyrberg Hansen12.
feb.
2019 kl.
16.
59Bemærk: artiklen er mere end 30 dage gammelLæs opI Fredericia arbejder man på en strategi, der skal gøre det lidt nemmere at overskue tilværelsen, hvis man bliver dement.
HVAD ER DEMENS?
- Svækkelse af en eller flere kognitive funktioner, herunder ofte hukommelse- Forringelse af den praktiske funktionsevne i hverdagen- Tilstanden udgør en forringelse i forhold til det tidligere funktionsniveau- Symptomerne optræder ikke kun i forbindelse med delir, der betyder pludseligt opstået uro, som kan gøre personer desorienteretKilde: Nationalt Videncenter for DemensHer er 71 børn i børnehavealderen blevet sendt på ’uddannelse’ i, hvordan man er en god demensven for de ældre.
Det er projektet ’Bevæg dig glad’, der hører under idrætshøjskolen i Fredericia, der står for opgaven.
'Uddannelsen' består i at lære børnene om, hvad demens betyder, og hvordan man taler med et menneske, der er dement i større eller mindre grad.
Koordinatoren hedder Lone Brodersen, og hun har fået sendt børn ud til alle på nær to af byens plejecentre – og de sidste to arbejdes der på at få indlemmet.
'Kroppen husker'I Seniorhuset I.
P.
Schmidts Gård i Fredericia kommer børnehavebørnene hver anden uge for at synge og lege med de ældre.
- Kroppen husker, og som demensramt får man rigtig meget ud af at bruge kroppen.
Problemet er, at jo længere man kommer hen i sygdommen, jo sværere er det at finde motivationen til at bevæge sig.
Derfor er det her samvær med børnene en genvej til at få skabt noget motivation for bevægelse, siger Lone Brodersen.
- Grundtanken er at få skabt noget liv og glæde på plejecentrene, og så kom idéen med at uddanne dem som demensvenner, og så koble dem sammen i det fysiske og det at være fysisk aktive sammen, siger hun.
Da han kom første gang, spurgte jeg, om vi skulle være kammerater.
Så sagde han ’nej, det kan jeg ikke, for du bor jo på plejehjem’.
Så sagde jeg, at jeg boede i hus ligesom ham.
’Så kan vi godt’, sagde han.
Så nu er vi kammeraterPoul Erik Matthisen, 73 år.
Børnenes besøg er et hit.
Det siger 84-årige Elly Krogh, der bor på plejecenteret, og som ser frem til besøgene hver gang.
- Det er da helt fint, man bliver da aldrig for gammel til at blive som barn på ny.
Det hele ser lidt mere lyst ud med glade børn, og det er da festligt med lidt liv i huset, siger hun.
Lærer om demensDe to fire-årige piger Laura og Sofie er også glade for at være på besøg på plejehjemmet hver fjortende dag.
De fortæller, at de synger og danser sammen med deres nye venner, og koordinator Lone Brodersen siger, at det også er oplevelser, som bliver siddende i børnenes bevidsthed.
- Jeg har børn, der er kede af, når de stopper som demensvenner, og som sender hilsener til de ældre, som vi skal tage med, siger Lone Brodersen.
Den udlægning er de to pigers pædagog Solvej Jensen fra Børnehuset Østervold enig i.
- De lærer også noget om demens.
De har fortalt de andre børn på stuen, at man skal hjælpe de gamle, selv om de stillede det samme spørgsmål mange gange, siger Solvej Jensen.
Poul Erik Matthisen på 73 år har fået en ny ven.
Han hedder Louis, og de to er blevet fine venner på trods af Louis’ indledende skepsis.
- Da han kom første gang, spurgte jeg, om vi skulle være kammerater.
Så sagde han ’nej, det kan jeg ikke, for du bor på plejehjem’.
Så sagde jeg, at jeg boede i hus ligesom ham.
’Så kan vi godt’, sagde han.
Så nu er vi kammerater, siger Poul Erik Matthisen.
'Bevæg dig glad' forsøger at få børnevennerne ud på alle Fredericias plejecentre.
Demensvennerne er et af flere initiativer, som projektet ’Bevæg dig glad’ har sat i søen for at samle indsatsen mellem kommunen og den frivillige sektor for at hjælpe demente og deres pårørende i Fredericia.
FacebookTwitterKopier linkEmner:Demens|Fredericia|Plejeboliger|Uddannelse|Ældrepleje




https://www.dr.dk/nyheder/penge/trods-internationale-advarsler-s-vil-fyre-hele-bestyrelsen-i-finanstilsynet

Hvidvask i Danske BankSe temaPengeTrods internationale advarsler: S vil fyre hele bestyrelsen i Finanstilsynet- Jeg ser det som en politisk markering i et valgår, siger bestyrelsesmedlem.
Der har været megen debat om Finanstilsynet, siden hvidvaskskandalen i Danske Bank brød ud.
Nu vil Socialdemokratiet udskifte hele bestyrelsen.
Af Mathias Sommer12.
feb.
2019 kl.
17.
26Bemærk: artiklen er mere end 30 dage gammelLæs opSvingdøren har roteret flittigt i Finanstilsynets bestyrelse, siden den så dagens lys i 2014.
Ud af de syv oprindelige bestyrelsesmedlemmer er der blot et enkelt medlem tilbage.
Det drejer sig om den 54-årige professor ved CBS David Lando, som i sommer blev udpeget som den tredje formand for Finanstilsynet på kun fire år.
Men nu rasler formanden for Folketingets Erhvervsudvalg, Morten Bødskov (S), med sablerne og truer med at fyre hele Finanstilsynets bestyrelse, hvis han kan få politisk tilslutning til sit forslag.
Finanstilsynets bestyrelse har meget vidtrækkende beføjelser, som ingen andre bestyrelser for myndigheder har i Danmark.
Og derfor er det også meget vigtig, at bestyrelsen er stærk, troværdig og uafhængig af såvel den finansielle sektor som politiske vinde.
Jakob Ussing, erhvervskorrespondent.
Meldingen kommer oven på en række skandaler, der blandt andet har omfattet David Landos fortid som medlem af bestyrelsen for en fond, der blev brugt til spekulation med udbytteskat.
- Vi mener, der er behov for en ny start for Finanstilsynet.
Vi har haft en diskussion om medlemmers aktiviteter, som, vi ikke mener, er noget, der gavner troværdigheden.
Derfor siger vi, at der er behov for kursskifte, siger Morten Bødskov.
En forligskreds bestående af syv partier er i øjeblikket ved at forhandle om et styrket finanstilsyn.
Erhvervsminister Rasmus Jarlov (K) ventes i næste uge at lægge sit forslag frem.
Magtfuld bestyrelseFinanstilsynets bestyrelse er et særdeles magtfuldt organ i den danske finanssektor.
Ud over at varetage traditionelle bestyrelsesopgaver såsom at godkende Finanstilsynets årsregnskab og tilrettelæggelse af tilsynet skal bestyrelsen også udføre de opgaver, som tidligere lå i Det Finansielle Råd.
Så længe har de siddetProfessor, Ph.
d.
, CBS, David Lando (formand).
Udpeget 01/07 2014Fhv.
direktør, Preben Lund Hansen (næstformand).
Udpeget 15/04 2015Advokat, dr.
jur.
og partner i Nielsen Nørager, Eigil Lego Andersen.
Udpeget 29/09 2016Økonomidirektør, Brødrene Hartmann A/S, Marianne Rørslev Bock.
Udpeget 15/04 2015Vicedirektør, Danmarks Nationalbank, Karsten Biltoft.
Udpeget 01/06 2015Fhv.
generalsekretær i Financial Stability Board, Svein Andresen 15/06 2018Det betyder, at det er bestyrelsen, som tager stilling til blandt andet politianmeldelser, påbud og andre sanktioner til finansielle virksomheder og godkender bekendtgørelser, cirkulærer og vejledninger fra Finanstilsynet.
- Finanstilsynets bestyrelse har meget vidtrækkende beføjelser, som ingen andre bestyrelser for myndigheder har i Danmark.
Og derfor er det også meget vigtig, at bestyrelsen er stærk, troværdig og uafhængig af såvel den finansielle sektor som politiske vinde, siger DR Nyheders erhvervskorrespondent, Jakob Ussing.
IMF kræver kontinuitetDerfor har Den Internationale Valutafond, IMF, også flere gange behandlet Finanstilsynets bestyrelse i sin årlige rapportering om dansk økonomi.
Jeg synes, det er en glimrende idé at tænke over, om man kan gøre noget bedre, så det skal de endelig gøre.
Men det er helt forkert at starte med at skifte bestyrelsen ud.
Alene kontinuitetsbruddet vil jo være en kæmpe belastning.
Eigil Lego Andersen i Børsen.
Både i 2017 og 2018 kritiserede IMF den korte valgperiode på kun to år, som Finanstilsynets bestyrelsesmedlemmer vælges for.
- Direktørerne understregede betydningen af at styrke den finansielle tilsynsførendes uafhængighed, herunder ved at forlænge bestyrelsens vilkår, stod der i IMF's rapport fra 2017.
At IMF blander sig i sammensætningen af Finanstilsynets bestyrelse er ikke tilfældigt, forklarer Jakob Ussing:- Det er vigtigt for et samfund at have en sund finansiel sektor, fordi konsekvenserne kan være meget alvorlige for hele samfundet, hvis usunde banker krakker.
Det er derfor, at IMF lægger så stor vægt på, at Danmark har et stærkt og uafhængigt finanstilsyn, fordi det ganske enkelt er vigtigt for landets økonomiske robusthed, siger han.
Gennemsnit på tre år og en månedEn gennemgang af de nuværende seks medlemmer af Finanstilsynets bestyrelse viser, at den gennemsnitlige tid for hvert medlem er tre år og 1 måned.
Herudover er et enkelt sæde i bestyrelsen ledigt.
Senest blev den anerkendte norske økonom, Svein Andresen, i juni udpeget som nyt medlem af Finanstilsynets bestyrelse i sommer.
Svein Andresen har et imponerende generalieblad blandt andet med en fortid som generalsekretær i Financial Stability Board, som er et internationalt organ, som overvåger det internationale finansielle system og fremsætter anbefalinger.
Men nu skal Svein Andresen lægge øre til, at der er brug for 'en kulturændring' i Finanstilsynet.
- Svein Andresen er netop kommet ind i Finanstilsynets bestyrelse sidste år og ligner umiddelbart et medlem, som passer rigtig godt til bestyrelsens vigtige opgaver.
Han er økonom og har gennem 20 år stået i spidsen for forskellige råd, der har arbejdet med at forbedre den finansielle stabilitet globalt, siger Jakob Ussing.
Morten Bødskov.
Hvad skal Svein Andresen tænke?
Han er lige trådt ind med et fabelagtigt økonom-cv, og nu får han at vide, at han skal skiftes ud?
- Ja.
Det her handler ikke om enkeltpersoner.
Det her handler om den meget vigtige institution, som Finanstilsynet er.
At vi har sikkerhed for, at der tillid til det, at der er troværdighed omkring bestyrelsens arbejde.
Det, synes vi, har været antastet af den debat, der har været, og derfor anbefaler vi, at der kommer en ny bestyrelse, siger Morten Bødskov.
Helt forkert at starte med at skifte udTil Børsen siger nuværende bestyrelsesmedlem og advokat Eigil Lego Andersen:- Sat på spidsen må vi jo sige, at vi skal være uafhængige af politikerne, så vi skal ikke danse efter deres pibe.
Hvis et enkelt folketingsmedlem eller parti med god grund havde mistillid, så ville jeg gå af, siger Eigil Lego Andersen.
Lego Andersen henviser også til, at en udskiftning af Finanstilsynets bestyrelse ville bryde med kontinuiteten i Finanstilsynets bestyrelse, hvilket ifølge Eigil Lego Andersen giver et dårligere tilsyn:- Jeg synes, det er en glimrende idé at tænke over, om man kan gøre noget bedre, så det skal de endelig gøre.
Men det er helt forkert at starte med at skifte bestyrelsen ud.
Alene kontinuitetsbruddet vil jo være en kæmpe belastning, siger han til Børsen.
Han kalder kollegerne i bestyrelsen for den finansielle vagthund for "meget dygtige og grundige".
- Jeg ser det ikke som noget personligt, men som et overordnet politisk ønske og ikke mindst en politisk markering i et valgår, siger han.
FacebookTwitterKopier linkEmner:Den Internationale Valutafond|Det Konservative Folkeparti|Morten Bødskov (politiker)|Rasmus Jarlov (politiker)|Økonomi




https://www.dr.dk/sporten/fodbold/kvindelandsholdet/dansk-ajax-profil-tilbage-paa-landsholdet

KvindelandsholdetDansk Ajax-profil tilbage på landsholdetLars Søndergaard har udtaget Line Røddik til landsholdet efter knap halvandet års fravær.
Line Røddik er tilbage på det danske kvindelandshold.
Af Michael Sten Jensen i Lyon12.
feb.
2019 kl.
16.
01Bemærk: artiklen er mere end 30 dage gammelLæs opNår det danske kvindelandshold i slutningen af februar sætter kursen mod den årlige træningsturnering Algarve Cup, så bliver det med en række nye ansigter ombord på flyet.
Landstræner Lars Søndergaard udtaler til DBU.
dk om udtagelsen:- Først og fremmest skal vi gå i detaljerne med spillestilen.
Samtidig skal vi bruge turen på at prøve forskellige spillere af.
Det kan vi gøre, fordi vi allerede har en god stamme på holdet, siger Lars Søndergaard.
Læs også:DBU i stort lobbyarbejde: Vil have EM i kvindefodbold til Danmark i 2025I januar udtog landstræneren allerede flere af profilerne fra det danske U19-landshold, og præstationerne har givet genvalg til både Emma Snerle og Mille Gejl.
Af nye navne skal Lars Søndergaard blandt andet se nærmere på den unge BSF-spiller, Sarah Jankovska.
Derudover er der også comeback i truppen til rutinerede Line Røddik, der senest var med landsholdet i efteråret 2017.
Den danske trup til Algarve CupKatrine AbelLine JohansenTheresa NielsenFrederikke ThøgersenSara HolmgaardLine RøddikStine BallisagerRikke SeveckeJanni ArnthKatrine VejeNadia NadimSofie JungeSanne TroelsgaardKaren HolmgaardNanna ChristensenNikoline SørensenMille GejlEmma SnerlePernille HarderSigne BruunSarah JankovskaAmalie ThestrupAlgarve Cup spilles fra den 27.
februar til 6.
marts.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|DBU|Portugal|Fodbold




https://www.dr.dk/nyheder/regionale/trekanten/nu-topper-influenzasaesonen-men-aarets-vaccine-virker

TrekantområdetNu topper influenzasæsonen: Men årets vaccine virkerInfluenzasæsonen ventes at toppe over de næste par uger.
Influenza A-typen virker til at være den mest udbredte i Danmark i år.
Af Steffen Lübbert Terpling, Rasmus Dyrberg Hansen og Grafik: Signe Heiredal12.
feb.
2019 kl.
16.
58Bemærk: artiklen er mere end 30 dage gammelLæs opDet bliver i løbet af de næste par uger, at årets influenzasæson topper.
Det forudser Claus Østergaard, der er overlæge på klinisk mikrobiologisk afdeling på Vejle Sygehus.
- Vi kan se en kraftig stigning i antallet af positive prøver i de seneste uger.
Vi er faktisk oppe på to tredjedele af niveauet for, da det var højest sidste år - og jeg vil tro, at det topper over de næste uger, siger han.
Influenza var på manges læber på denne tid sidste år.
Mere end 1.
600 danskere mistede i 2018 livet på grund af influenza, og på Vejle Sygehus blev influenzasæsonen betegnet som ’en international influenzakrise’.
I den her sæson ser vi næsten udelukkende type A influenza, og det er i stærk kontrast til sidste år, hvor type B var meget dominerende.
Claus Østergaard, overlæge på Vejle Sygehus.
Bedre blev det ikke af, at den influenzavaccine, der skulle have beskyttet ældre, svage og gravide mod influenza, viste sig ikke at beskytte godt nok mod influenzatypen Influenza B, som var meget i omløb sidste år.
- I den her sæson ser vi næsten udelukkende type A influenza, og det er i stærk kontrast til sidste år, hvor type B var meget dominerende, siger Claus Østergaard.
Vaccine rammer pletOg dette års influenzavaccine virker umiddelbart noget bedre end sidste års.
Det vurderer Statens Serum Institut.
- Vi kigger på, hvor mange der bliver vaccineret, og hvilken type influenza, der rammer.
Og ud fra de tal kan vi sige, at vaccinen i år ser ud til at dække, siger Ramona Trebbien, der er seniorforsker hos Statens Serum Institut.
- Man ramte forkert sidste år, og de personer, der blev syge, havde ikke særlig god gavn af sidste års vaccine, men det er heldigvis anderledes i år, hvor vi ser, at den er dækkende, siger hun.
Tre typer influenzaType A er den hyppigste og alvorligste influenza med kraftige symptomer.
Den kommer som regel hvert andet eller hvert tredje år.
Type B har de samme symptomer, men ikke så kraftige.
Den kommer hvert fjerde eller femte år.
Type C er den milde udgave med symptomer tættere på forkølelse.
Den giver sjældent epidemier, men optræder spredt.
Kilde: netdoktor.
dk.
Statens Serum Institut har regnet på den foreløbige effekt af vaccinen.
Den ligger på 50 procent over for den almindelige Influenza A-type generelt set, mens tallet er på 66 procent, hvis man kigger på personer under 65 år.
Man ramte forkert sidste år, og de personer, der blev syge, havde ikke særlig god gavn af sidste års vaccine, men det er heldigvis anderledes i årRamona Trebbien, Statens Serum Institut.
- Er man blevet vaccineret imod influenza i denne sæson, har man halveret sin risiko for at blive syg med influenza.
Skulle man være så uheldig at få influenza, selv om man er vaccineret, har man en lavere risiko for alvorlig influenza, siger læge Ida Glode Helmuth fra Infektionsepidemiologi og Forebyggelse hos Statens Serum Institut.
Det er dog endnu for tidligt at sige, om den effektive vaccine også betyder færre influenzarelaterede dødsfald, mener overlæge Claus Østergaard fra Vejle Sygehus.
Også på trods af, at det tegner positivt.
- Vi har før haft sæsoner, hvor man generelt talte om, at der ikke var det store udbrud, men hvor der alligevel var en hel del dødsfald.
Det kan godt være lidt forskellige situationer, hvad der sker hos de allerdårligste, og hvad der sker ude i samfundet.
Men typisk vil der selvfølgelig være en sammenhæng, siger Claus Østergaard.
FacebookTwitterKopier linkEmner:Sygdomme og lidelser|Statens Serum Institut|Vejle Sygehus|Vaccinationer|Vejle




https://www.dr.dk/nyheder/kultur/film/casper-christensen-overrasker-spiller-over-oscar-vinder-i-ny-hollywood-film

Film og serierCasper Christensen overrasker: Spiller over for Oscar-vinder i ny Hollywood-filmKomikeren medvirker i 'The Hustle' sammen med Anne Hathaway.
Det er første gang, at Casper Christensen medvirker i en Hollywood-produktion.
Af Kasper Madsbøll Christensen12.
feb.
2019 kl.
15.
59Bemærk: artiklen er mere end 30 dage gammelLæs opTil maj kan den danske komiker Casper Christensen stå over for sit helt store, internationale gennembrud.
Her får den amerikanske komedie 'The Hustle' nemlig premiere i biografer verden over, og filmen har - måske en smule overraskende - den danske 'Klovn'-skaber på rollelisten.
I filmen spiller Casper Christensen over for ingen ringere end Oscar-vinderen Anne Hathaway, der i 2013 modtog den fornemme filmpris for sin rolle i filmudgaven af 'Les Misérables'.
Se traileren til filmen her.
Anne Hathaway og Casper Christensen i traileren til 'The Hustle'.
(© SF Studios)Det vides endnu ikke, hvilken rolle Casper Christensen spiller i filmen, som er en genindspilning af 'Dirty Rotten Scoundrels' fra 1988.
Dengang havde Steve Martin og Michael Caine hovedrollerne som to svindlere, mens de roller i 2019-versionen bliver spillet af Rebel Wilson og Anne Hathaway.
'The Hustle'-genindspilningen har tidligere haft arbejdstitlen 'Nasty Women'; en slet skjult henvisning til den amerikanske præsident, Donald Trumps, kommentar til sin modkandidat Hillary Clinton under præsidentvalgkampen i 2016.
Indspilningen af 'The Hustle' begyndte i september 2017 og har blandt andet fundet sted i Farnborough-lufthavnen sydvest for London.
'The Hustle' kan ses i de danske biografer fra den 9.
maj.
Læs også:Casper Christensen vil erobre Norge i ny serie: Det bliver vildere end 'Klovn'FacebookTwitterKopier linkEmner:Donald Trump (politiker)|Hillary Clinton (politiker)|USA|Humor|London




https://www.dr.dk/nyheder/indland/vicedirektor-i-forsvarsministeriet-tilbod-job-til-sin-chefs-mand

IndlandVicedirektør i Forsvarsministeriet tilbød job til sin chefs mandIfølge forsvarsmediet Olfi viser aktindsigt, at vicedirektør fire måneder senere modtog engangsvederlag på 85.
000 kroner for sin indsats i 2018.
En vicedirektør i Forsvarsministeriets Personalestyrelse fik et engangsvederlag på 85.
000 kroner for sin indsats i 2018.
12.
feb.
2019 kl.
15.
24 | opdateret 12.
feb.
2019 kl.
17.
59Bemærk: artiklen er mere end 30 dage gammelLæs opKorrigering: Denne artikel er opdateret siden sin udgivelse.
Ritzau har korrigeret artiklen med blandt andet en ny overskrift og rettelser i teksten, så den omtalte ansættelse og vederlaget ikke kædes sammen.
En oberst og vicedirektør i Forsvarsministeriets Personalestyrelse tilbød i august sin direktørs ægtefælle jobbet som chef for 2.
Eskadre.
Ifølge mediet Olfi, der skriver om forsvaret, fik selv samme person fire måneder senere et engangsvederlag på 85.
000 kroner for sin indsats i 2018.
Det viser en aktindsigt, som er udleveret til mediet, der dog ikke kæder de to ting direkte sammen.
Læs også:Kammeradvokaten frikender topchef i Forsvarsministeriet i nepotismesagForsvarsministeriet vil ikke svare på, hvem der gav vederlaget og med hvilken begrundelse.
Styrelsens direktør, Laila Reenberg, der også er chef til obersten, er tidligere frifundet i en undersøgelse af Kammeradvokaten.
Blev frifundet for nepotismeForløbet starter ifølge Olfi i august, da vicedirektør i Forsvarsministeriets Personalestyrelse Peter Wass ringer til kommandør Anders Friis og tilbyder ham en beordring som chef for 2.
Eskadre.
Anders Friis er gift med Peter Wass' chef - direktør i Forsvarsministeriets Personalestyrelse Laila Reenberg.
Ifølge Olfi sker det flere dage før, at Forsvarsministeriets Departement beslutter, at stillingen skal besættes ved beordring, uden at den bliver slået op for andre kandidater.
Kammeradvokaten har tidligere set på sagen, og frifundet Laila Reenberg for nepotisme, da hun erklærede sig som inhabil og oplyste om sit forhold til Anders Friis.
Olfi har spurgt Forsvarsministeriet, hvorfor Peter Wass fik vederlaget, og hvem der indstillede og godkendte det.
Ingen af delene har ministeriet ønsket at svare på.
Både Peter Wass og Laila Reenberg har afvist at stille op til et interview med Olfi.
/ritzau/FacebookTwitterKopier linkEmner:Forsvarsministeriet|Kammeradvokaturen|Ansættelsesforhold|Retsvæsen




https://www.dr.dk/sporten/fodbold/superliga/divisionsforeningen-haaber-paa-var-i-superligaen-fra-2020

SuperligaDivisionsforeningen håber på VAR i Superligaen fra 2020Divisionsforeningen håber, at VAR kan indføres i Superligaen fra sommeren 2020, siger Claus Thomsen.
Sommerens VM i Rusland blev for første gang gennemført med VAR.
12.
feb.
2019 kl.
17.
06Bemærk: artiklen er mere end 30 dage gammelLæs opNår superligasæsonen 2020/21 begynder i juli næste år, kan det være med ny hjælp til fodbolddommerne i landets bedste række.
Dansk Boldspil-Union (DBU) og Divisionsforeningen, der repræsenterer klubberne, vil undersøge, hvad det koster at implementere VAR (Video Assistant Referee) i Superligaen, og om omkostningerne står mål med værdien af øget dommerhjælp.
Læs også:Hele Norge følger med – i aften venter Solskjærs største testDet siger Divisionsforeningens direktør, Claus Thomsen, til Jyllands-Posten.
- Hvis det virker, og vi kan stable et fornuftigt projekt på benene, håber jeg, at vi har VAR herhjemme fra sæsonen 2020/21.
- Det er ikke bare at sætte sig ned og finde plusser og minusser.
Det er omfattende og meget regelbundet, men vi er positivt indstillede.
Hvis det ser fornuftigt ud, er vi klar til at trykke på knappen og gå i gang, siger han til avisen.
Debuterer i Champions LeagueVAR bruges blandt andet i Bundesligaen og Primera Division, og fra tirsdag aften er det også et hjælpemiddel i de europæiske klubturneringer.
VAR skal afhjælpe graverende dommerfejl i forbindelse med blandt andet mål og straffespark.
Videodommersystemet er en bekostelig affære, og klubberne skal selv afholde størstedelen af omkostningerne.
Claus Thomsen forventer, at VAR efter implementeringen vil koste i omegnen af 15 millioner kroner om året.
Divisionsforeningens direktør, Claus Thomsen.
Den tidligere topdommer Kenn Hansen er lettere skeptisk, da han ikke forventer, at Superligaen har ressourcer til at kunne tilbyde VAR på samme niveau, som man så i sommer ved VM-slutrunden i Rusland.
- Uden at kende noget til Divisionsforeningens konkrete overvejelser formoder jeg, at det vil blive en løsning på lavbudget, som ikke vil være i nærheden af det Fifa-setup, vi så under VM.
- Det kan bekymre mig, om end systemet stadig vil kunne redde de store fejl på banen, siger Kenn Hansen til Jyllands-Posten.
/ritzau/FacebookTwitterKopier linkEmner:Divisionsforeningen|DBU|Fodbold|Rusland|Tyskland




https://www.dr.dk/nyheder/udland/populaer-popsang-er-skrig-fra-sjaelen-ukrainske-kvinder-vil-bryde-voldstabu

UdlandPopulær popsang er 'skrig fra sjælen': Ukrainske kvinder vil bryde voldstabuEn million kvinder i Ukraine er hvert år ofre for hustruvold.
Langt de fleste holder det skjult, men noget er ved at ændre sig.
© Screenshot fra Kazkas musikvideoAf Matilde Kimer og Maya Nissen12.
feb.
2019 kl.
17.
41Læs op- Jeg lå på knæ og forsøgte at skrubbe blodet af.
Kvinden går frem og tilbage mellem lejlighedens to værelser, mens hun taler til betjentene.
Hun vil ikke have lægehjælp.
Hun skal på arbejde i morgen, siger hun, mens hun fører sin hånd over øjnene og gennem sit korte hår.
Hun fortæller betjentene, hvad der er sket.
- Han slog min søn i hovedet og sparkede mig i brystet mange gange, siger hun og viser med udstrakte fingre, hvor på brystkassen sparkene ramte.
Det er en kold lørdag nat i Ukraines hovedstad, Kijev.
Betjenten Natalia Bodnar og hendes kolleger er blevet kaldt ud til en lejlighed, efter et anonymt opkald har tippet politiet om skrig fra boligen.
Det er familiens yngste søn, der har overfaldet sin mor og sin bror.
Opkaldet er intet usædvanligt.
På en travl weeekendvagt i et af Kijevs tættest befolkede bydele vil natten bringe hundredvis af opkald om husspektakler, hvor mænd begår vold mod kvinderne i deres familie.
Først i 2015 blev det muligt for kvinder som Natalia Bodnar at blive politibetjente.
 Betjent Natalia Bodnar forsøger at få den voldsramte kvinde til at udfylde en anmeldelse af sin yngste søn.
1 / 2Først i 2015 blev det muligt for kvinder som Natalia Bodnar at blive politibetjente.
1 / 2Betjent Natalia Bodnar forsøger at få den voldsramte kvinde til at udfylde en anmeldelse af sin yngste søn.
2 / 2- Der er vold i alle familierVold i hjemmet er et udpræget problem i Ukraine.
Ifølge FN vil 60 procent af Ukraines kvinder på et tidspunkt i deres voksenliv blive udsat for vold.
Mens 170 civile mistede livet i krigen i Ukraine i 2016, blev 600 ukrainske kvinder samme år dræbt af deres mænd.
I næsten tre ud af fire tilfælde af vold i hjemmet er voldsmanden beruset – og det er også helt almindeligt, at volden bliver begået af eksmænd.
Vold finder sted i alle familier, fortæller socialrådgiver Irina Ustjanskaja.
Hun er en del af specialenheden Polina, som arbejder sammen med politiet i sager om vold i hjemmet.
- Ærlig talt vil jeg sige, at der er vold i alle familier.
Det er blot i forskellige niveauer, forskellige udtryk for vold.
Nogle forstår det måske ikke som vold, men det er der alligevel, fortæller hun, da DR møder hende i Kijev.
Socialrådgiver Irina Ustjanskaja tager blandt andet på opfølgende besøg, efter familier med børn har haft besøg af politiet på grund af vold i hjemmet.
Men selvom volden rammer bredt, så er det statistisk set kun hver tredje voldsramte kvinde, der overhovedet anmelder voldelige overgreb og søger hjælp, fortæller Irina Ustjanskaja.
- Mange af ofrene ved simpelthen ikke, hvad de skal gøre, eller hvor de skal henvende sig.
Og der er heller ikke altid kompetente politibetjente.
Så kvinder mister tiltroen til systemet, lever videre og udholder.
Tidligere slap voldsmændene ofte med bøder og få dages tilbageholdelse.
En stramning af lovgivningen betyder nu, at vold i hjemmet kan koste fængselsstraf.
Men det vil kræve en gennemgribende holdningsændring i det ukrainske samfund, hvis der for alvor skal gøres et indhug i volden, mener Irina Ustjanskaja.
- Voldsmanden føler sig straffri.
Jeg gør, hvad jeg vil.
Jeg gennemtæver dig i dag og beder om undskyldning om tre dage.
Og hun trækker anmeldelsen tilbage.
"Et skrig fra sjælen"Men noget er ved at ske i Ukraine.
En popsang har sat gang i en bevægelse blandt kvinder, der ønsker at gøre op med tabuet om vold i hjemmet.
- Det er en sang om ukrainske kvinder og piger.
Den handler ikke bare om vold, men også om andre krænkelser, fortæller forsanger i bandet Kazka, Oleksanda Zaritskaja, om storhittet "Jeg græd".
Oleksanda Zaritskaja og resten af Kazka i øvelokalet.
Da sangen kom ud i sommer, strøg den direkte ind på hitlisterne og fik ikke mindst tusindvis af ukrainske kvinder til at lægge videoer af sig selv, hvor de synger sangen, online.
Sangen, der handler om en ung mor, der græder i køkkenet, efter at være blevet udsat for vold, har vakt dyb genklang hos Ukraines kvinder.
- Den er et skrig fra sjælen.
Sådan har mange kvinder det, fortæller Natalija Vitt, som er en af de kvinder, der lagde en video af sig selv og sin syvårige datter, der synger sangen, op på sociale medier.
Mange af de kvinder, der havde uploadet deres egne udgaver af "Jeg græd" blev inviteret til at være med i den officielle video.
Den gik efterfølgende viralt i både Ukraine og Rusland.
(© Screenshot fra Kazkas musikvideo)Konservativ modstandMen store dele af Ukraine er fortsat stærkt konservativt, og dem, som arbejder for at sætte ligestillingstempoet i vejret, bliver ofte mødt af stor modstand.
Det gælder ikke kun, når kvinder forsøger at gøre noget ved vold i hjemmet, men også når det kommer til ligeløn.
Det fortæller feministen Olena Sjevtjenko, som er arrangør af en såkaldt ”lighedsfestival”, der med egne ord kæmper for frihed, lighed og kvindesolidaritet.
- Ligeløn er bare et af vores budskaber.
Men det er virkelig provokerende i vores samfund, for hver gang du udtaler, at der er ulighed i lønnen for det samme stykke arbejde, så er der mange, der mener, at mænd burde få mere i løn og flere karrieremuligheder, fordi de er forsørgerne, fortæller hun.
Olena Sjevtjenko i fuld gang med forberedelserne til den forestående lighedsfestival.
Kvinders krav om lige løn og lige rettigheder, er noget, der kan få Ukraines nationalkonservative kræfter helt op i de røde felt.
Sidste gang, Olena Sjevtjenko arrangerede en lighedsfestival mødte højrenationale demonstranter talstærkt op for at protestere mod feministerne.
- Normalt sker der det, at højreekstremister dukker op, som om de var almindelige deltagere og forsøger at angribe festivaldeltagerne med tåregas eller chokgranater, fortæller hun og tilføjer, at der derfor både vil være politi og privat vagtværn til stede ved den næste lighedsfestival.
Anti-feminister stod klar, sidste gang der blev afholdt Lighedsfestival i Kijev.
- Stemmeret har ikke gjort mig lykkeligMed et skandinavisk blik kunne man tænke, at modstanden mod ligestilling kommer fra mænd, der føler sig truet af moderne kvinder.
Men en af de mest aktive i Ukraines antifeministiske bevægelse er faktisk en kvinde.
- Vi har ofte konfrontationer med feminister i vores organisation, fortæller den 22-årige antifeminist Aleksanda Sklyar om sammenstødene med aktivistgrupper som Olena Sjevtjenkos.
22-årige Aleksandra Sklyar mener ikke, at feminismen gør noget godt for Ukraines kvinder.
Aleksandra Sklyar mener ikke, at kampen for ligestilling gør noget godt for Ukraines kvinder – tværtimod.
- Lad mig sige det sådan her, stemmeret har ikke gjort mig lykkeligere.
Faktisk mener jeg, at feminismen er vold mod kvinder, mod vores natur og særegenhed, fortæller den unge kvinde.
Kampen mod den indre feministUkraine har som et af meget få lande ikke ratificeret den konvention, som er Europas lovramme for at udrydde vold i hjemmet.
Og mens feminister som Olena Sjevtjenko ser det som en katastrofe for Ukraines demokratiske udvikling og muligheder for ligestilling, så mener Aleksandra Sklyar noget ganske andet.
- Internationale organisationer som FN og sikkerhedsrådet følger feministernes norm.
Men er det i orden?
Det mener jeg ikke.
Af samme grund er Aleksandra ofte med, når den store højreorienterede gruppe ”Tradition og Orden” går på gaden for at forhindre feministernes arrangementer.
- Jeg er en kvinde.
Og vold og alt fysisk, det hører mændene til.
Jeg slår ikke.
Jeg slår dog indimellem en feminist ihjel.
Feministen indeni mig selv, fortæller hun.
Aleksandra Sklyar på gaden til en nationalkonservativ demonstration.
(© Privatoptagelser)Nemmere næste gangTilbage i lejligheden i Kijev har Natalia Bodnar og hendes politikolleger langt om længe fået voldsmanden til at følge med – og måske endnu vigtigere fået moren til at skrive en anmeldelse mod sin søn.
Det vil gøre det nemmere at anholde ham næste gang, han begår vold mod sin familie.
- Hvor tager I ham hen nu?
spørger kvinden, inden de går.
- VI tager ham til Darnitsky Polina og beholder ham i tre dage, lyder svaret.
- Men så kommer han jo tilbage, og så bliver det meget værre.
Alle regioner i Ukraine skal nu have specialenheder som Polina, hvor socialrådgivere og psykologer griber sagerne om vold og tager på opfølgende besøg.
Se meget mere de ukrainske kvinders kamp mod vold i hjemmet i ”Horisont: Man slår da kvinder” her på dr.
dk.
FacebookTwitterKopier linkEmner:Ukraine|Vold|Kijev|Forenede Nationer|Ligebehandling




https://www.dr.dk/nyheder/regionale/bornholm/lavere-spiritusafgifter-gav-martin-modet-til-starte-gin-braenderi

BornholmLavere spiritusafgifter gav Martin modet til at starte gin-brænderiSidste år blev antallet af små spiritusproducenter fordoblet - provinsen går forrest.
Sidste år lavede Martin Kofoed 3.
400 flasker gin, akvavit og likør, hvor han hentede en del af indholdet i den bornholmske natur og hos andre lokale producenter.
Dermed lander han solidt i det, vi gerne vil have at drikke lige nu.
Af Morten Volff og Lis Eilsøe12.
feb.
2019 kl.
15.
19Bemærk: artiklen er mere end 30 dage gammelLæs opDet syder og bobler i kedlerne på flere og flere destillerier i Danmark.
Sidste år blev der sendt gin, whisky, snaps, rom og likør ud fra dobbelt så mange producenter som året før, og fælles for destillerierne er, at de er vokset frem i provinsen.
Det siger sekretariatschef Nikolai Klausen fra brancheforeningen Vin & Spiritus i Danmark, VSOD.
- Interessen for ny, nordisk mad og for kvalitetsprodukter har fået lysten til også at lave spiritus med et lokalt præg til at vokse voldsomt.
Samtidig har beslutningen om at sænke afgiften på spiritus fra små producenter fået mange til at tage springet og gøre drøm til virkelighed.
Afgifter på spiritusDe små producenter af spiritus blev fra nytår 2018 sidestillet med små ølproducenter og skal betale en lavere afgift for deres produktion end store destillerier skal.
Hvis et destilleri højest producerer det, der svarer til 1.
000 liter ren alkohol, er afgiften til staten nu på 75 kroner pr.
liter.
Større producenter betaler 150 kroner pr.
liter ren alkohol.
I løbet af 2018 blev den sikkerhed, som Skat kræver af producenterne, også ændret.
Det betyder fx.
, at Østersøens Brænderi, der sidste år producerede 3.
400 flasker spiritus og likør, kun skulle stille med 30.
000 kroner i garanti mod tidligere 200.
000 kroner.
Selv om antallet af spiritus-producenter steg fra 30 til lidt mere end 70 fra 2017 til 2018, er Nikolai Klausen overbevist om, at vi langt fra har set toppen endnu.
Læs også:Nyt østjysk whisky-destilleri åbner i dag: "Jeg får gåsehud ved tanken"- Der er et voksende marked for specialprodukter - og det er både privatpersoner og restauranter, der gerne vil servere den kvalitetsspiritus, der kommer fra de mange destillerier, siger Nikolai Klausen.
Skiftede ambulancen ud med destilleriMartin Kofoed fra Rønne er en af de mange nye producenter.
Han begyndte at sende gin, akvavit og likør på markedet fra Østersøens Brænderi i Rønne i begyndelsen af 2018 - samtidig med afgiftsnedsættelsen - og i september sagde han sit faste arbejde som ambulancebehandler hos Falck på Bornholm op og klarer sig nu med enkelte løse vagter.
Det var en mangeårig passion for gin, der fik ham i gang med brænderiet, og det var afgiftslettelsen, der fik ham til at tage springet og prøve at leve af destilleriet.
- Afgiftslettelsen for små producenter betød, at jeg fik en rabat på 60.
000 kroner, og som lille enkeltmandsfirma kan man komme langt for de penge, siger Martin Kofoed.
Samtidig med afgiftsnedsættelsen skete der også ændringer i det beløb, som producenterne skal stille i garanti hos Skat.
For Martin Kofoed betød det, at han kun skulle stille med en garanti på 30.
000 kroner i stedet for 200.
000 kroner, og det satte også skub i vovemodet.
- Jeg har ganske enkelt fået flere penge at arbejde med, siger Martin Kofoed.
Flytter fra industriområde til torvehalRent praktisk betyder det, at han flytter fra lokaler i et industriområde på Rønne Havn til Bornholms Torvehal, hvor en række lokale producenter har stande, der er café med mulighed for at lave prøvesmagninger, produktionen kan vises frem, og så er der mulighed for at lave fælles markedsføring.
Læs også:Gin-bølgen ruller i Danmark: Det er en hobby, der er gået helt galtDrømmen for Martin Kofoed er at øge produktionen, selv om det betyder, at han så også rammer loftet for den billige afgift og i stedet skal betale den fulde alkoholafgift til staten.
- Det er fair nok, at afgiften bliver højere, hvis jeg producerer mere og dermed også tjener mere, siger han.
Sidste år producerede Martin Kofoed 3.
400 flasker gin, akvavit og likør.
Det svarer til 800 liter ren alkohol.
Grænsen for den lave spiritusafgift går ved en produktion på 1.
000 liter ren alkohol, og det er altså den grænse, som Martin Kofoed går efter at komme op over.
FacebookTwitterKopier linkEmner:Alkoholiske drikke|Skatter og afgifter|Rønne|Bornholm|Skat




https://www.dr.dk/nyheder/vejret/nofilter-ugen-byder-paa-instagram-perfekte-solopgange

Vejret#NoFilter: Ugen byder på Instagram-perfekte solopgangeVejret er ekstra godt for smukke solop- og solnedgange i denne uge.
Himlen over Egå kunne tidligt i morges opleves i lilla, gule og orange farver.
Af Nina Bendixen12.
feb.
2019 kl.
14.
58Bemærk: artiklen er mere end 30 dage gammelLæs opKlokken er næsten otte om morgenen, og solen er ved at stå op.
Vinden kommer fra en vestlig retning, og kun nogle få skyer tegner sig på himlen.
Det er sådanne morgener man kan opleve den perfekte solopgang i røde og lilla nuancer - og med lyserøde skyer.
Lige til Instagram.
Uden filterSolen skal helst være tæt på horisonten for at få de flotte farver på himlen, hvilket er årsagen til, at vi oftest oplever den røde himmel ved solop- og solnedgang.
Når solen står lavt, skal sollyset rejse længere gennem atmosfæren, inden det rammer vores øjne.
Det betyder, at sollysets blå og kortbølgede farve bliver spredt mere på grund af mødet med mange flere partikler i luften.
(© (c) DR)Hvis der så oven i købet er meget vanddamp, støv eller forurening, så bliver sollyset spredt yderligere, og tilbage er kun de røde nuancer.
På samme måde vil vi ofte opleve en meget dybblå himmel, når solen er højt på himlen og skinner på en tør dag med vind fra nord eller nordøst, og hvor der ikke er meget støv eller fugtighed at hente.
Læs også:Røg fra sydeuropæiske skovbrande farver solen over Danmark rødMulig flot solnedgangNetop nu skifter vejret, så mere fugtig luft trækker ind over Danmark.
Vanddampen spredte således sollyset i morges og skabte de her flotte farver på himlen.
Lone tog dette billede i morges ved Odsherred, og som hun siger: "Gnags' sang om at sidde på en bænk, når man bliver gammel, poppede op i hovedet".
Der kommer flere skyer fra vest i løbet af dagen i dag, så det er mod øst, at man skal være heldig at få en mulig flot solnedgang også.
Men i morgen onsdag vil skyerne nok være for mange til at skabe den perfekte instagramsolopgang.
Læs også:Billeder: Partikler stjal solskinnetFacebookTwitterKopier linkEmner:Instagram|Vejret




https://www.dr.dk/nyheder/indland/michael-jackson-figur-vender-tilbage-til-storcenter-efter-kritik

IndlandMichael Jackson-figur vender tilbage til storcenter efter kritikDet var unødig overforsigtighed, at Rødovre Centrum fjernede Jackson-figur fra udstilling, mener direktør.
En omstridt figur af den afdøde "konge af pop" vender tilbage til Rødovre Centrum trods kritik.
12.
feb.
2019 kl.
15.
06Bemærk: artiklen er mere end 30 dage gammelLæs opEfter kritik af beslutningen om at fjerne en Michael Jackson-figur fra Rødovre Centrums vinterudstilling vil centeret nu alligevel lade figuren være en del af udstillingen.
Det skriver Rødovre Centrum tirsdag eftermiddag i et opslag på Facebook.
- Rødovre Centrum har fundet, at det var en ukorrekt beslutning at fjerne Michael Jackson-voksfiguren fra den udstilling af figurer af kendte idoler, som centret har opstillet i vinterferien, står der i opslaget.
Læs også:Storcenter fjerner Michael Jackson-figur efter kritikMandag besluttede centeret at fjerne en Michael Jackson-figur, efter at flere kunder fandt den stødende.
Der har været fornyet polemik omkring den afdøde popstjerne Michael Jackson, efter dokumentarfilmen "Leaving Neverland" har fået premiere.
I filmen står to mænd frem og fortæller, at de som drenge blev seksuelt misbrugt af Michael Jackson.
Ifølge marketingdirektør i Rødovre Centrum Charlotte Andersen havde omkring 15 kunder kontaktet centret.
Men nu har ledelsen i centeret altså skiftet holdning.
"Unødig overforsigtighed"I opslaget på Facebook understreger centerets administrerende direktør Jesper Andreasen, at beslutningen om at fjerne figuren var "unødig overforsigtighed".
Derfor vil man nu genindsætte figuren i samlingen.
- Det er ingen skam at tænke sig om en ekstra gang, og det er det, vi har gjort, siger direktøren i opslaget på det sociale medie.
Kritikken er om at fjerne figuren kom blandt andet fra Christian Borrisholt Steen, der er foredragsholder og tidligere medlem af Det Etiske Råd.
- Når nogle giver efter på små krænkelser, ender det med at fjerne opmærksomheden fra mere alvorlige problemer, sagde han mandag.
/ritzau/FacebookTwitterKopier linkEmner:Michael Jackson (musiker)|Rødovre Centrum|Det Etiske Råd|Rødovre|Detailhandel




https://www.dr.dk/nyheder/kultur/forbudt-maend-stole-skaber-voldsom-debat-usmageligt-irriterende-latterligt

Kultur'Forbudt for mænd'-stole skaber voldsom debat: Usmageligt!
Irriterende!
Latterligt!
En særlig stol har bragt følelserne i kog på nettet.
Kunstneren bag tager postyret med ophøjet ro.
Omdrejningspunktet for en skoldhed debat: Én af Anna Aagaard Jensens skulpturelle stole.
(© Anna Aagaard Jensen)Af Kasper Madsbøll Christensen12.
feb.
2019 kl.
15.
23Bemærk: artiklen er mere end 30 dage gammelLæs op- Personligt sidder jeg med spredte ben for ikke at smadre mine nosser.
Vidste ikke, at kvinder havde sådan nogle.
- Lad nu mænd sidde og lufte bollerne lidt.
Det må de gerne.
- Idiotisk symbolfeminisme som ikke bidrager til noget positivt.
Det er væltet ind med kommentarer på DR Nyheders Facebook-side i kølvandet på historien om Anna Aagaard Jensens lyserøde kvindestole.
Stolene skal gøre op med siddende kvinders krydsede ben og få flere kvinder til at kræve deres plads ved at sidde med spredte ben – sådan som man tit ser det hos mænd.
Læs også:Forbudt for mænd: 28-årige Anna vil have kvinder til at sidde med spredte ben i sine stoleMen det budskab har ikke vakt genklag hos brugerne på nettet.
På Facebook-siden bliver stolene derimod kaldt blandt andet 'usmagelige', 'irriterende' og 'latterlige'.
Mange peger desuden på, at mænd sidder med spredte ben af.
.
.
Ja, skal vi sige biologiske årsager.
Andre mener, at det er umuligt at sidde i stolen iført pencilskirt, mens flere kalder budskabet bag stolene for en gang 'ideologisk vrøvl og vås'.
Kunstner: Jeg har intet imod mænds kropssprogSelv tager Anna Aagaard Jensen al postyret med ophøjet ro.
- Det påvirker mig ikke så synderligt meget.
Jeg er selvfølgelig altid åben for konstruktiv kritik og en god debat, men når vi kommer ud over dette, så bliver det svært at have an saglig diskussion, siger hun.
Jeg har intet imod mænds kropssprog, eller at de sidder og fylder, tværtimod.
Anna Aagaard Jensen, kunstnerHun pointerer, at stolene - som det kun er kvinder, der må sidde i - ikke skal ses som et angreb på manden.
- Jeg har intet imod mænds kropssprog, eller at de sidder åbent og fylder, tværtimod.
- Jeg ønsker derimod, at kvinder føler, at de kan gøre det samme.
Jeg ønsker, at vi som kvinder kan smide nogle normer og restriktioner fra os og føle, at vi på samme måde kan tage plads i det offentlige rum.
Anna Aagaard Jensen bor for tiden i Holland, hvor hun har en mastergrad fra Design Academy Eindhoven.
Hun er opvokset i Esbjerg.
(© Anna Aagaard Jensen)Forsker: Stolene minder os om ulighed mellem kønneneOg spørger man museumsinspektør på Kvindemuseet Julie Rokkjær Birch er der da også en hel åbenlys forklaring på, at stolene har bragt folks sind i kog på nettet.
- Debat om køn og ligestilling er jo generelt et emne, som er præget af berøringsangst og modstand.
Men i dette tilfælde er reaktionerne nok især udledt af designerens direkte forbud: At mænd ikke må sidde i stolene.
- Det bliver fri ammunition til kritikerne, som så får anledning til at sige, at hun diskriminerer.
3 andre gange kunst og køn har skabt debatDen norske kunstner Edvard Munchs serie af Madonna-billeder fra slutningen af det 19.
århundrede chokerede og forargede, fordi han gengav jomfru Maria som en 'falden madonna'.
For Madonna (jomfru Maria) forbindes normalt med dydighed og ærbarhed.
Wilhelm Freddies skulptur 'Sex-paralyseappeal' blev i 1937 beslaglagt af politiet, som stormede Freddies udstilling i København.
Freddie havde overtrådt pornografiloven og idømtes en bøde på 200 kroner eller 20 dages fængsel.
Freddie nægtede at betale bøden og røg i fængsel.
Pornografiloven blev ophævet i 1967.
I 1989 undersøgte kunstnergruppen Guerrilla Girls The Metropolitan Museum i New York.
De optalte antallet af nøgne kvinder og mænd i værkerne versus antallet af værker skabt af kvindelige og mandlige kunstnere.
Deres resultater viste, at ikke engang fem procent af kunstnerne var kvinder.
Derimod var hele 85 procent af de nøgne figurer kvinder.
Kilde: Julie Rokkjær Birch, museumsinspektør, KvindemuseetJulie Rokkjær Birch mener også, at stolene - inklusiv forbuddet mod, at mænd må sidde i dem - minder os om, at der stadig er stor ulighed mellem kønnene.
Vi kan ikke lide at blive mindet om, at der faktisk stadig er masser af ulighed mellem kønnene.
Julie Rokkjær Birch, museumsinspektør, Kvindemuseet- I Danmark går vi jo rundt i sådan en drømmefortælling om, at vi er verdens mest ligestillede land, og at vi ligesom er 'ovre det kapitel'.
Og vi kan ikke lide at blive mindet om, at der faktisk stadig er masser af ulighed mellem kønnene – og at der snakkes om andre køn end mand og kvinde.
- Jeg tror, det virker irriterende for ret mange mennesker.
Men Danmark ligger nummer 14 i verden, når det kommer til ligestilling – i 2014 lå vi nummer fem.
- Og det er jo irriterende, når sådan én som mig minder om den slags.
Det internationale designmagasin Dezeen kårede sidste år Anna Aagaard Jensens stole til et af årets ti bedste møbeldesigns, mens det hollandske dagblad NRC Handelsblad kårede hende til årets mest spirende designtalent.
FacebookTwitterKopier linkEmner:Facebook|Kvindemuseet|Aarhus|Museer|Ligebehandling




https://www.dr.dk/nyheder/udland/nord-og-sydkorea-droemmer-om-faelles-ol-urealistisk-uden-nordkoreanske-indroemmelser

UdlandNord- og Sydkorea drømmer om fælles OL: 'Urealistisk uden nordkoreanske indrømmelser'Det er urealistisk, at Nord- og Sydkorea om 13 år er værter for OL sammen, siger DR's Asien-korrespondent.
Nord- og Sydkorea planlægger at afholde OL sammen i 2032.
Af Sofie Dyjak12.
feb.
2019 kl.
14.
40Bemærk: artiklen er mere end 30 dage gammelLæs opNord- og Sydkorea byder sig til som fælles værter, når det skal besluttes, hvor OL i sommeren 2032 skal holdes.
Men det er ikke realistisk, at nord og syd om 13 år sammen er værter for en af verdens største sportsbegivenheder, siger DR's korrespondent i Asien, Philip Khokhar.
- Det er svært at forestille sig, at et land med atomvåben i strid med internationale regler kan blive valgt som vært for OL, siger Philip Khokhar og uddyber:- Forslaget er et luftkastel, så længe Nordkorea og Kim Jong-un ikke har givet nogen store indrømmelser.
Læs også:Nord- og Sydkorea underskriver aftale: Vil lukke atomanlæg og afholde OL sammenI Sydkorea tror nogle dog mere på idéen.
Og Seouls borgmester, Park Won-soon mener, at et fælles OL-værtskab kan gøre en kæmpe forskel for de to lande.
- Seoul vil samarbejde med regeringen om, at sommer-OL i 2032 bliver mere end bare en sportsbegivenhed, men at det bliver en mulighed for at forbedre fremtiden på den koreanske halvø, lyder det fra Park Won-soon i en erklæring.
Forslag i tråd med Sydkoreas politikSydkoreas olympiske komité vedtog mandag, at de peger på hovedstaden Seoul som én af de to værtsbyer.
Nordkorea har endnu ikke officielt peget på en nordlig værtsby, men forventes at byde ind med hovedstaden Pyongyang.
Moon Jae-in er stor fortaler for forsoning mellem Nord- og Sydkorea, næsten uanset om Nordkorea leverer nogen indrømmelser overhovedetPhilip Khokhar, Asien-korrespondentDe to lande vil officielt annoncere det fælles bud på fredag til Den Internationale Olympiske Komité i den schweiziske by Lausanne.
Hvordan forslaget vil blive modtaget i komitéen er endnu uvist.
Nordkoreas dårlige infrastruktur vil i praksis gøre det næsten umuligt at afholde en så stor, international sportsbegivenhed i landet, fortæller Philip Khokhar.
Og ifølge ham er forslaget om et fælles værtskab mest af alt et ønske om at signalere, at der i hvert fald på overfladen sker en udvikling på den koreanske halvø.
- Det falder i god tråd med Sydkoreas politik.
Sydkoreas præsident Moon Jae-in er stor fortaler for forsoning mellem Nord- og Sydkorea, næsten uanset om Nordkorea leverer nogen indrømmelser overhovedet.
Fart på optøningDet koreanske bud på OL-værtskab kommer, efter at Nord- og Sydkorea sidste år indledte en dialog om fred og atomnedrustning.
Siden er der sket flere fremskridt i det ellers anstrengte forhold - og især ved store sportsbegivenheder har der været fart på optøningen på Korea-halvøen.
Ved vinter-OL i 2018 gik Nord- og Sydkorea under samme flag til åbningsceremonien.
Ved Vinter-OL i 2018 kæmpede ishockeyspillere fra både Nord- og Sydkorea på samme hold, og de to lande skrev historie, da de gik under samme flag ved åbningsceremonien.
Det samme skete sidste år ved Asian Games, som er Asiens svar på de olympiske lege.
Der havde man udvidet samarbejdet til omfatte et fælles koreansk hold i seks discipliner.
Læs også:Opblødningen mellem Nord- og Sydkorea fortsætter: Fjerner landminer fra i dagVed håndbold VM i januar stillede Nord- og Sydkorea også op som et samlet hold.
Sydkoreas præsident Moon Jae-in har også foreslået, at de to lande skal byde sig til som fælles vært for fodbold VM i 2030.
Nord- og Sydkorea har allerede planlagt at sende et fælles hold til OL i Tokyo næste år, skriver The Guardian.
FacebookTwitterKopier linkEmner:Kim Jong-un (politiker)|Moon Jae-in (politiker)|Nordkorea|De Olympiske Lege|IOC




https://www.dr.dk/nyheder/udland/ruslandsekspert-danmark-har-ikke-brug-russisk-gas

Valg til Europa-ParlamentetSe temaUdlandRuslandsekspert: Danmark har ikke brug for russisk gasNord Stream 2 får ikke betydning for danske forbrugere - vi forsyner os selv med gas fra Nordsøen.
Danmark er selvforsynende med gas og har derfor ikke behov for at importere naturgas fra russiske Gazprom.
Men det har en række andre europæiske lande - herunder Tyskland.
Af Sandra Meersohn Meinecke12.
feb.
2019 kl.
14.
34Bemærk: artiklen er mere end 30 dage gammelLæs op'Europa ender i lommen på russerne'Sådan lyder en del af kritikken fra både danske og europæiske politikere, når snakken går på den omstridte gasledning Nord Stream 2.
Den 1.
225 kilometer lange gasrørledning skal løbe fra Rusland til Tyskland gennem Østersøen – og dermed igennem dansk farvand.
Tyskland derimod har behov for russisk naturgas for at kunne fortsætte den grønne omstilling.
Lektor Mogens Rüdiger lektor ved Institut for Globale Studier ved Aalborg Universitetet.
Men den får ikke nogen betydning for de danske energiforbrugere, lyder vurderingen fra både energiselskabet Ørsted og lektor Mogens Rüdiger fra Institut for Globale Studier ved Aalborg Universitetet.
Læs også:7 svar: Forstå striden om gasledningen, der har sat Danmark i en særlig klemmeDanmark forsyner nemlig sig selv med gas fra Nordsøen - i modsætning til en række andre europæiske lande som Tyskland og Frankrig.
- Selvom vi importerer gas fra det russiske energiselskab Gazprom, er mængderne for små til, at der er tale om, at vi er afhængige af det, siger Mogens Rüdiger og tilføjer:- Tyskland derimod har behov for russisk naturgas for at kunne fortsætte den grønne omstilling.
For et par år siden stoppede Tyskland produktionen af atomkraft og gik over til at bruge kul i rigtig store mængder.
- Det var selvfølgelig voldsomt miljøbelastende.
Så selvom naturgas er fossilenergi, så er det en klar fremgang, siger Mogens Rüdiger.
I dag leverer russerne knap 40 procent af al den gas, som Danmark og EU-landene importerer.
Efter planen stiger det med 55 milliarder kubikmeter om året, når den nye gasrørledning bliver taget i brug.
Dansk import skyldes uopsigelig aftale med GazpromDanmark importerede i 2017 1,8 milliarder kubikmeter naturgas fra det russiske energiselskab Gazprom.
Den største danske importør er energiselskabet Ørsted.
Men Ørsted importerer ikke gassen, fordi der er et behov for den russiske gas, men på grund af en gammel uopsigelig aftale med Gazprom.
- Gaskøbsaftalen blev indgået i 2006 for at sikre en langsigtet forsyning med gas i en tid, hvor gasfyrede kraftværker blev set som en væsentlig del af Europas fremtidige el- og varmeforsyning, skriver Carsten Birkeland Kjær fra Ørsted i en mail til DR.
Han understreger også, at Danmark er selvforsynende med gas og sælger den gas, vi køber fra Rusland, videre til andre lande i Vesteuropa.
- I dag har det vist sig, at behovet for at sikre gasforsyningen gennem langsigtede gaskøbsaftaler er mindre, end man lagde til grund, da aftalen blev indgået, skriver han i mailen.
Nord Stream 2 er en 1.
225 kilometer lang gasrørledning, der skal løbe fra Rusland til Tyskland gennem Østersøen – heriblandt igennem dansk farvand forbi Bornholm.
Nyt gasdirektiv skal forhindre monopolSenere i dag skal EU's tre hovedinstitutioner – Ministerrådet, Europa-Parlamentet og EU-kommissionen – diskutere EU's nye gasdirektiv, som vil få afgørende indflydelse på netop Nord Stream 2.
Et af punkterne i aftalen er, at når en ledning går gennem to lande, må det land, som ejer ledningen, ikke også eje gassen.
Sådan skal det fremover også være, hvis gassen kommer fra et land uden for EU, mener EU.
Det vil betyde, at andre lande også får mulighed for at bruge gasledningerne.
Ifølge statsminister Lars Løkke Rasmussen (V) kan rørledningen have sikkerhedspolitiske konsekvenser, og derfor har den danske regering endnu ikke godkendt ansøgningen om at trække gasledningen igennem dansk territorialfarvand.
FacebookTwitterKopier linkEmner:EU|Lars Løkke Rasmussen (politiker)|Venstre|Rusland|Naturgas




https://www.dr.dk/nyheder/indland/tv-vaert-loefter-hygiejne-debat-i-usa-bakterier-findes-ikke

IndlandTv-vært løfter hygiejne-debat i USA: ’Bakterier findes ikke’ Fox News-værten Pete Hegseth sagde for åben skærm, at han ikke har vasket hænder i 10 år.
Pete Hegseth, der er vært på Fox News, har fået amerikanske medier og seere til at gå amok i hygiejne-snakken.
Af Julie Johanne Knudsen12.
feb.
2019 kl.
15.
51Bemærk: artiklen er mere end 30 dage gammelLæs opSæbe, håndsprit, vådservietter, dispensere.
Mulighederne er mange for at holde bakterierne på afstand.
Men det har efterhånden taget overhånd for amerikanerne, mener tv-værten Pete Hegseth fra Fox News.
I søndagens udgave af programmet 'Fox and Friends' slyngede værten ud, at han ikke har vasket hænder i et årti.
- Jeg er blevet immun overfor bakterierne.
- Bakterier er ikke en rigtig ting.
Jeg kan ikke se dem.
Og derfor eksisterer de heller ikke, sagde han.
Hans udmelding kom lige efter medværterne Ed Henry og Jedediah Bila havde drillet ham med at have spist resterne af en gammel pizza.
Tv-værtens normbrydende erklæring fik efterfølgende amerikanske medier og seere til at gå amok i hygiejne-snakken.
Medier som BBC, Miami Herald og Daily Mail bragte nyheden om værtens usædvanlige håndhygiejne, og på Twitter væltede det ind med brugernes forargede kommentarer.
Senere pointerede Fox-værten til USA Today, at hans udtalelse blot var en spøg, men også en kommentar til de bakterie-forskrækkede mennesker derude.
- Vi lever i et samfund, hvor folk går rundt med Purell (håndsprit) i lommerne.
Og de spritter hænderne af 19.
000 gange om dagen, hvis det kan redde deres liv, sagde han ifølge USA Today.
Desuden mener værten, at hele episoden og de voldsomme reaktioner på hans sarkastiske udmelding er et signal om, hvordan folk på Twitter overreagerer, skriver USA Today.
- Jeg sad bogstaveligt talt og grinte over synet af mit twitterfeed.
Det er latterligt at se, hvordan folk tager ting så bogstaveligt og seriøst, siger han til USA Today.
Håndvask er vejen fremMen selvom værtens udmelding blot var spøg til side, så står den direkte i kontrast til videnskaben og sundhedsmyndighederne, der gennem mange år har bevist, at den eneste måde at bekæmpe sygdomme og spredning af sygdomme er ved at vaske hænderne regelmæssigt.
Læs også:Husker du håndled og neglerødder?
Sådan vasker du effektivt hænder på et minutFacebookTwitterKopier linkEmner:Twitter|USA Today|USA|Hygiejne|Canada




https://www.dr.dk/nyheder/regionale/oestjylland/14000-gange-om-dagen-stiger-oestjyder-paa-letbanen-men-naa-i-maal-skal

Aarhus LetbaneSe temaØstjylland14.
000 gange om dagen stiger østjyder på letbanen, men for at nå i mål skal det ske dobbelt så mange gangeMidttrafik peger på, at passagertallet blandt andet vil stige, når strækningen til Grenaa åbner.
Letbanen mangler stadig at køre til Grenaa og Lystrup og køre oftere på den indre strækning i Aarhus, før første etape er nået.
Af Tina Vestergaard Andersen og Emma Lichscheidt12.
feb.
2019 kl.
15.
30Bemærk: artiklen er mere end 30 dage gammelLæs opOmkring 14.
000 gange stiger østjyder på letbanen hver dag.
Det viser helt nye passagertal fra Midttrafik, som netop er blevet offentliggjort.
Det nye tal er 5.
600 højere, end en manuel tælling sidste forår viste, og det giver et overblik over, hvor mange der bruger letbanen i hverdagene.
Letbanen begyndte at køre på den indre strækning, altså i Aarhus, i december 2017, og i august sidste år begyndte den at køre på strækningen til Odder, mens de stadig venter på letbanen i Grenaa.
Optællingen fra Midttrafik er fra sidste kvartal af 2018 og er et estimat baseret på data fra de rejsende, der rejser med rejsekort, da der har været problemer med tælleudstyret i letbanetogene.
De første sikre tal med tælleudstyret vil være klar i løbet af foråret.
Læs også:Letbanebruger utilfreds med informationsniveauet: Opretter selv platformDen manuelle tælling fra april sidste år viste, at der på en hverdag var cirka 8.
400 påstigninger på Letbanen.
Dengang kørte letbanen alene på den indre strækning i Aarhus.
Stigningen på de 5.
600 tyder derfor på, at især folk langs Odderstrækningen har taget letbanen til sig, siger planchef i Midttrafik Ole Sørensen.
- Det er positivt, at det ser ud til, at vi på et halvt år har vundet påstigningerne tilbage og har fået en forøgelse, siger han.
Til sammenligning var der knap 4.
000 påstigere på en hverdag, da der var togdrift på Odderbanen.
Dobbelt så mange skal med for at nå måltalMere end dobbelt så mange gange skal østjyder hoppe på letbanen, før Midttrafiks egen målsætning på ni millioner passagerer årligt er i hus.
Det vil svare til omkring 30.
000 på hver eneste af årets hverdage.
Men Midttrafik regner med, at passagertallet vil stige, når strækningen mod Grenaa og mod Lystrup er åbnet, og når frekvensen på afgange på den indre strækning i hverdagene stiger fra seks til otte.
Planchef Ole Sørensen vil endnu ikke forholde sig til, om det er realistisk at nå målet.
- Det er kun en begrænset del af letbanen, vi har sat i drift nu.
Så vi bliver klogere engang til efteråret i forhold til, hvad det betyder passagermæssigt, og så er det da muligt, at vi på det tidspunkt skal overveje, om det er realistisk, siger han.
FacebookTwitterKopier linkEmner:Midttrafik|Togtrafik|Grenaa|Aarhus|Transportvirksomhed




https://www.dr.dk/sporten/fodbold/video-maalmanden-bag-historiens-mest-ikoniske-redning-er-doed

FodboldVIDEO Målmanden bag historiens mest ikoniske redning er dødDen engelske verdensmester fra 1966 Gordon Banks er stille sovet ind, oplyser hans familie.
12.
feb.
2019 kl.
12.
21Bemærk: artiklen er mere end 30 dage gammelLæs opDen engelske fodboldlegende Gordon Banks er død i en alder af 81 år, skriver BBC.
Banks var målmand på det engelske landshold, der vandt VM på hjemmebane i 1966, hvilket fortsat er Englands eneste titel på landsholdsniveau.
- Det er med stor sorg, at vi kan meddele, at Gordon er sovet stille ind, oplyser hans familie.
Gordon Banks spillede i alt 73 landskampe, inden han trak sig tilbage fra topfodbold i 1973.
Læs også:80'ernes største fodboldøjeblikke | DRTVTre år tidligere havde han lagt yderligere et lag på sin berømmelse med sin redning af Pelés hovedstød i VM-kampen mellem England og Brasilien.
Den redning kan du se i videoen øverst i artiklen.
Redningen er blevet beskrevet som den bedste nogensinde.
Gordon Banks indledte sin professionelle karriere i Chesterfield, inden han i 1959 skiftede til Leicester.
Læs også:HØGHS HØJDEPUNKTER Drømmemål, kæmpekoks og Skov på rekordjagtHer etablerede han sig som topmålmand, og det var som Leicester-keeper, at han i 1963 fik debut på landsholdet.
Fire år senere skrev han kontrakt med Stoke, som han repræsenterede i de efterfølgende seks sæsoner.
På klubplan var han med til at vinde Liga Cuppen to gange.
Med Leicester i 1964 og med Stoke otte år senere.
Læs også:OVERBLIK Danskernes weekend i Fodboldeuropa: Mål fra uvante fødder og Eriksens håneretEt biluheld i 1972 kostede ham synet på det ene øje, hvilket tvang ham til at indstille den professionelle karriere den følgende sommer.
Fire år senere gjorde han et kortvarigt comeback for Fort Lauderdale Strikers i den amerikanske liga, inden han endegyldigt lagde handskerne på hylden.
Da den aktive karriere var forbi, forsøgte Banks sig som manager i den halvtidsprofessionelle klub Telford United, men blev fyret i december 1980.
/ritzau/FacebookTwitterKopier linkEmner:England|Leicester City FC|Fodbold|BBC|Gordon Banks (fodboldspiller)




https://www.dr.dk/nyheder/indland/hojesteret-nej-til-mistaenkte-ma-se-materiale-i-udbyttesag

Afsløring af skatteskandaleSe temaIndlandHøjesteret: Nej til at mistænkte må se materiale i udbyttesagPar i London fik beslaglagt ejendomme og penge, og de må ikke se politiets materiale.
Statsadvokat Morten Niels Jakobsen, chef for Bagmandspolitiet, har fået Højesterets accept af, at to mistænkte ikke skal se politiets materiale.
12.
feb.
2019 kl.
13.
32Bemærk: artiklen er mere end 30 dage gammelLæs opEt ægtepar bosat i London må ikke se Bagmandspolitiets materiale i den store sag om bedrageri med udbetaling af udbytteskat, som de er sigtet i.
Det har tre dommere i Højesteret bestemt i en kendelse, som afslår ønsket fra parrets danske forsvarer, advokat Henrik Stagetorn.
Det vil være betænkeligt, hvis parret og deres advokater i Storbritannien og Tyskland får udleveret papirerne, mener dommerne.
Bagmandspolitiet har advaret om risikoen for, at der vil ske en ukontrolleret spredning af politiets materiale.
Det er ikke godt nok, at de udenlandske advokater har tilbudt at underskrive en erklæring om, at de ikke vil videregive oplysningerne.
Læs også:Skatteministeriet frygter, at fortrolige oplysninger fra udbyttesagen kan være blevet lækketRetten i Lyngby beslaglagde i sommeren 2017 ejendomme, biler og penge, som tilhører parret, og det er i forbindelse med en kamp mod beslaglæggelsen, at de vil se politiets papirer.
- Det er svært at imødegå materiale, når man ikke må se det, har Henrik Stagetorn tidligere sagt.
Højesteret har i afgørelsen fastslået, at parrets menneskerettigheder ikke krænkes.
Manden påstås at have spillet en væsentlig rolle, da blandt andet amerikanske og malaysiske pensionskasser angiveligt førte skattevæsenet bag lyset og uberettiget fik udbetalt refusion for udbytteskat.
I alt er statskassen blevet lænset for 12,7 milliarder kroner, mener myndighederne.
/ritzau/FacebookTwitterKopier linkEmner:Henrik Stagetorn (advokat)|Højesteret|Bagmandspolitiet|London|Skatter og afgifter




https://www.dr.dk/nyheder/indland/dr-byen-ikke-laengere-kun-dr-vil-leje-8400-kvadratmeter-ud

IndlandDR Byen ikke længere kun for DR: Vil leje 8.
400 kvadratmeter udForventningen er en samlet lejeindtægt på omkring 14 millioner kroner årligt.
Flere lokaler vil stå tomme efter besparelser i DR.
De bliver nu sat til leje.
Af Christina Nordvang Jensen12.
feb.
2019 kl.
12.
05Bemærk: artiklen er mere end 30 dage gammelLæs opMed besparelserne i DR er der kommet færre medarbejdere, og det har betydet, at der inden længe vil stå flere tusinde tomme kvadratmeter i DR Byen i Ørestaden.
En del af de kvadratmeter skal nu lejes ud.
Det fremgår af en meddelelse fra DR.
I alt ønsker DR at leje cirka 8.
400 kvadratmeter ud, og man håber, at den samlede lejeindtægt kommer til at ligge på omkring 14 millioner kroner årligt.
- Vi er blevet markant færre medarbejdere i DR, og dermed kan vi undvære noget af den plads, vi råder over i DR Byen.
Ved at få en lejer ind, kan vi reducere DR's faste omkostninger, siger chefen for DR Ejendomme & Service, Poul Holt Pedersen, i meddelelsen.
De cirka cirka 8.
400 kvadratmeter, som DR ønsker at leje ud, er samlet i denne opgang i DR Byen.
Tilbage i sensommeren blev DR's spareplan præsenteret, og i efteråret kom det frem, at 382 stillinger vil blive nedlagt.
Spareplanen er en konsekvens af det seneste medieforlig, hvor DR blev pålagt at spare 20 procent på budgettet over de næste fem år.
Det svarer til 773 millioner kroner.
Poul Holt Pedersen forventer, at en ny lejer vil kunne flytte ind tidligst i midten af 2019.
DR har et sammet areal på omkring 133.
000 kvadratmeter, og de første medarbejdere flyttede ind i bygningerne tilbage i 2006.
FacebookTwitterKopier linkEmner:DR Byen|Ørestad|Økonomi|Arbejdsmarked




https://www.dr.dk/nyheder/udland/may-beder-parlament-om-mere-tid-til-brexitaftale

BrexitSe temaUdlandMay beder parlament om mere tid til brexitaftaleAlle må "slå koldt vand i blodet for at få de nødvendige ændringer igennem", siger May i parlamentstale.
Den britiske premierminister, Theresa May, beder parlament om mere tid til brexitaftale.
12.
feb.
2019 kl.
15.
13Bemærk: artiklen er mere end 30 dage gammelLæs opDen britiske premierminister, Theresa May, vil tale med EU-ledere tirsdag og resten af ugen om nødvendige ændringer af hendes brexitaftale.
Det siger hun i det britiske parlament.
- Vores arbejde fortsætter.
Der er en del områder, hvor der kan opnås enighed i dette parlament, siger May, der som ventet bad om mere tid til forhandlinger med EU.
- Vi har brug for mere tid til at afslutte processen.
Når vi har opnået de nødvendige fremskridt, vil vi fremlægge en ændret aftale til en ny afgørende afstemning, siger May og tilføjer:- Vi må nå til enighed om en aftale, som dette parlament kan støtte, og det er det, som jeg arbejder for.
Bagstopper i fokusHun siger videre, at hun har sagt til EU-Parlamentet, at det er nødvendigt med juridisk bindende ændringer af den såkaldte bagstopper, som skal sikre, at der ikke konstrueres en fast grænse med kontrolposter mellem EU-landet Irland og Nordirland.
May tilføjer, at hun vil tale i parlamentet igen om brexitprocessen den 26.
februar, hvis der ikke inden da er opnået en aftale.
Inden dagens tale understregede lederen af det britiske underhus, Andrea Leadsom, at parlamentarikerne ikke vil støtte en brexit-aftale, der ikke indebærer en tidsfrist for bagstopper-aftalen.
Det betyder ikke nødvendigvis, at bagstopperen skal genforhandles, men det afgørende er at få sikret, at Storbritannien ikke kan fastholdes permanent i en bagstopper, siger hun.
/ritzau/DR NyhederFacebookTwitterKopier linkEmner:Andrea Leadsom (politiker)|Storbritannien|Theresa May (politiker)|EU|EU-forhold




https://www.dr.dk/nyheder/udland/mad-risikerer-radne-op-i-yemen

UdlandMad risikerer at rådne op i YemenFN beder de stridende parter i Yemen om at sørge for, at nødhjælp bliver uddelt til de mange sultne.
18 millioner mennesker - to tredjedele af befolkningen - betegnes som 'fødevareusikre', vurderer FN.
 © REUTERS/Scanpix + Wikimedia (Creative Commons))12.
feb.
2019 kl.
12.
05Bemærk: artiklen er mere end 30 dage gammelLæs opFN frygter for, at store mængder af mad vil rådne op i store lagre i Yemen, mens millioner sulter, og derfor beder organisationen om at sørge for, at maden bliver fordelt.
FN's Fødevareprogram, WFP, har lagret nok korn til at brødføde 3,7 millioner mennesker i én måned.
Kornet har nu ligget på lagre i fem måneder og risikerer at rådne.
18 millioner mennesker - to tredjedele af befolkningen - betegnes som "fødevareusikre".
FN's særlige udsending til Yemen, Martin Griffiths, og nødhjælpschef Mark Lowcock kræver, at de krigsførende parter sørger for sikker adgang til nødvendige faciliteter i havnebyen Hodeida.
Læs også:FN om våbenhvile-aftale i Yemen: Det er kun begyndelsenI sidste måned blev to kornsiloer i Hodeida ødelagt ved et granatangreb og store mængder hvede blev ødelagt.
Våbenhvilen blev forhandlet på plads i Sverige i december, men parterne anklager hinanden for at bryde den.
Saudi-Arabien gik i krig mod Houthi-bevægelsen i Yemen den 26.
marts 2015 for at få genindsat præsident Abd Rabbo Mansour Hadi, som blev drevet væk af houthierne.
Over tre millioner mennesker er drevet på flugt, siden konflikten brød ud.
FN har fastslået, at Yemen i dag er verdens største humanitære katastrofe.
/ritzau/FacebookTwitterKopier linkEmner:Forenede Nationer|Yemen|Saudi-Arabien|Sverige




https://www.dr.dk/nyheder/viden/kroppen/niels-taler-med-fremmede-paa-gaden-holde-sin-stammen-i-skak

KroppenNiels taler med fremmede på gaden for at holde sin stammen i skakStammen kan være en ubetydelig talefejl, hvis man håndterer det tidligt nok, siger en ekspert.
Niels Christmann er 41 år og har stammet i cirka 33 år.
(© dr)Af Anton Lind12.
feb.
2019 kl.
11.
45Bemærk: artiklen er mere end 30 dage gammelLæs op- Undskyld, ved I, hvor banegården ligger?
41-årige Niels Christmann spørger fremmede om vej på gågaden i Aarhus.
Det gør han, selvom han udmærket ved, hvor banegården ligger.
Flere peger ham i den rigtige retning.
Se SundhedsmagasinetSundhedsmagasinet på DR1 handler om stammen.
Se programmet her på DR TV eller på DR1 kl.
21.
55.
- Okay tak.
Jeg spørger faktisk, fordi jeg stammer, og jeg er ude og øve en ny taleteknik, jeg har lært, siger Niels Christmann.
Han har stammet, siden han var otte år gammel.
Dermed er han en del af den cirka ene procent af danskerne, der ifølge Stammeforeningen og Sundhed.
dk har det talehandicap, som afbryder eller blokerer ens talestrøm.
For mig er det at stamme en form for talefobi.
Og ved at tale og tale med fremmede mennesker, tilmed på gågaden, så konfronterer jeg min fobi.
Niels ChristmannEt handicap, der – hvis det ikke behandles i tide – kan påvirke en resten af livet.
Men et handicap, som også kan trænes og holdes nede eller helt overvindes, hvis det bliver fanget og behandlet i en meget ung alder.
Hvorfor stammer man?
Luften kommer nede fra dine lunger, videre op i luftrøret og op til stemmelæberne, og når luften bevæger sig forbi stemmelæberne, bliver det til lyd.
Hos mange, der stammer, sker der det, at man kan få en slags krampe i stemmelæberne eller strubehovedet.
En krampe, der lukker af for luften.
Og så bliver det, vi er i gang med at sige, afbrudt eller blokeret.
Og ofte vil den, der stammer, forsøge at komme ud af den blokering ved at forsøge at gentage lyden - ordet - sætningen, der har sat sig fast.
Kilde: Helle Brandt, lektor, talepædagog og fagansvarlig for talepædagogerne ved VIA University College, Aarhus.
Derfor går Niels Christmann på gaden, når hans stammen begynder at bøvle lidt for meget.
- For mig er det at stamme ligesom en form for talefobi.
Og ved at tale og tale med fremmede mennesker, tilmed på gågaden, så konfronterer jeg min fobi, siger han.
Skal trænes væk fra helt ungSundhedsmagasinet på DR1 kigger i denne uge på stammen, der kan være arveligt betinget og især nedarves mellem mænd.
Derfor har de besøgt Niels Christmann og hans far og søn, der også begge stammer.
Læs også:Søn, far og farfar: Familien Christmann stammer over tre generationerFaren fik først behandling for sin stammen som 12-årig, og han er overbevist om, at det ville fylde meget mindre i hverdagen, hvis han havde fået tidligere behandling.
Derfor er Niels Christmanns fireårige søn kommet i hurtigt behandling med træning hver dag og besøg hos talepædagog hver anden uge.
Den talepædagog hedder Helle Brandt.
Hun er lektor og fagansvarlig ved uddannelsen af talepædagoger på VIA University College i Aarhus.
Hun har arbejdet med stammen i 20 år og kalder det for ’en ubetydelig talefejl’ tidligt i et barns liv.
Man kan udskyde telefonopkald, eller hvis man skal have et budskab overbragt, så kan man måske fysisk køre hen til personen og sige det i stedet for at ringe, selvom det jo tager 10 gange så lang tid.
Niels Christmann- Men hvis vi ikke reagerer på, at barnet går alene med det her og måske begynder at finde ud af, at "jeg helt kan skjule min stammen, hvis jeg lader være med at sige noget, og hvis jeg lader være med at markere i skolen", så bliver det jo et kommunikationshandicap, siger hun.
Hvorfor skal man sætte tidligt ind?
Jo mere flydende tale, et barn får erfaringer og succes med, desto stærkere udvikler barnets hjerne sig i de områder, der står for at tale flydende.
Evnen til at danne disse nye forbindelser i hjernen, er størst hos børn - og især frem til barnets 6.
leveår.
Derfor er det vigtigt at sætte tidligt ind, når man vil hjælpe barnet til en ubesværet tale og især at bevare lysten til at udvikle kommunikationen med omverdenen.
Kilde: Helle Brandt, lektor, talepædagog og fagansvarlig for talepædagogerne ved VIA University College, Aarhus.
Og det kan have store konsekvenser for både arbejdsliv og socialliv.
- Man tør måske ikke opsøge det modsatte køn, man tør måske heller ikke gå ind i en uddannelse eller et erhverv, hvor man skal bruge sin kommunikation, siger Helle Brandt.
Kørte over til folk i stedet for at ringeDe udfordringer kender Niels Christmann alt til, og det har kostet rigtig meget besvær i tidens løb.
- Jeg har prøvet at skjule stammen for næsten alt i verden.
Man kan udskyde telefonopkald, eller hvis man skal have et budskab overbragt, så kan man måske fysisk køre hen til personen og sige det i stedet for at ringe, selvom det jo tager 10 gange så lang tid, siger han.
Se Niels Christmann kontakte fremmede på gågaden i Aarhus.
Derfor har han lært en taleteknik på et såkaldt McGuire-kursus.
Idéen er, at det at holde lange pauser og kontrollere sin vejrtrækning skal gøre det lettere for ham at tale.
Og det er den teknik, han træner på gaden i Aarhus.
- Jeg har stadigvæk udfordrende situationer, hvor jeg ikke har kontrol over min tale, og så er kontakter rigtig effektivt at gennemføre for at komme tilbage på sporet igen og forstærke den gode vane med at tale med den gode teknik, siger Niels Christmann.
Stammen skal ikke styre ens livDet er vigtigt for ham at tage kontrollen over sin stammen ved at vise folk, at han stammer, men at han har styr på det.
Og det er ifølge lektor Helle Brandt helt afgørende for folk, der stammer.
- Det er nok det vigtigste at holde fast i: Ikke at lade stammen styre dit liv og din uddannelse, dit familieliv, dit arbejdsliv, dit personlige indre liv.
Det skal være dig, der har styr på stammen, siger hun.
Med børn kan man bruge en anden teknik, der hedder Lidcombe, som er den teknik, som Niels Christmanns fireårige søn bruger.
Her er idéen, at barnet gennem leg øver sig i at sige enkelte ord - og senere sætninger - uden at stamme.
Og når det lykkes at tale flydende, får barnet ros.
- Det at kunne få en succesoplevelse med at sige det, man gerne vil, på præcis det tidspunkt man gerne vil sige det, forstærker barnets lyst til at tale og kommunikere, siger Helle Brandt.
FacebookTwitterKopier linkEmner:Aarhus|DR1|Uddannelse|VIA University College




https://www.dr.dk/nyheder/regionale/midtvest/ahmad-reza-forsvandt-fra-kaershovedgaard-kirkeasyl-i-tyskland-giver-ny

Midt- og VestjyllandAhmad Reza forsvandt fra Kærshovedgård: Kirkeasyl i Tyskland giver ny chance i Europa328 udlændinge er forsvundet fra Udrejsecenter Kærshovedgård.
Mange af dem er rejst videre til andre EU-lande.
Af Jesper Ibfelt og Mette Skov-Jensen12.
feb.
2019 kl.
12.
00Læs opAhmad Reza Mohammadzadeh viser hjemmevant rundt i præsteboligen i landsbyen Brunow i Nordtyskland.
- Det var en vanvittig tid, siger han på sit lidt gebrokne engelsk om tiden i kirkeasyl.
Den afviste asylansøger fra Danmark går ind i værelset, hvor hans seng stadig står.
I værelset er der tre andre senge.
I værelset ved siden af er der også senge.
Og på loftet ligger en stak madrasser.
Ahmad Reza Mohammadzadeh forsvandt fra Udrejsecenter Kærshovedgård i slutningen af 2017.
I stedet for at rejse hjem til Iran efter sit afslag på asyl i Danmark, rejste han videre til Tyskland.
Mange andre gør som ham, og han er én af 3.
177 efterlyste asylansøgere i Danmark.
På et tidspunkt boede der 50 afviste asylansøgere i kirken i den nærliggende by Ludvigslust og 19 i selve præsteboligen.
- Man skulle vente i timer for at komme til toilet og bad, fortæller Ahmad Reza.
De fleste medbeboere var afviste asylansøgere fra de skandinaviske lande.
Mange fra Danmark, oplyser præsten Gerhard Leverenz.
Ahmad Reza viser rundt i kirkeasylet, hvor han boede i seks måneder:Ahmad Reza Mohammadzadeh boede et halvt år i kirkeasyl, og han har opnået, det han ville: At få lov til at blive i Tyskland.
I hvert fald indtil videre.
- Jeg har fået håbet tilbage, siger han.
Afviste prøver lykken i andre EU-landeFlere og flere afviste asylansøgere forsvinder ud i det blå.
I begyndelsen af december 2018 var der 3.
177 efterlyste asylansøgere, viser en opgørelse fra Rigspolitiet.
Når en asylansøger er efterlyst, ved myndighederne ganske enkelt ikke, hvor vedkommende er.
Fra Udrejsecenter Kærshovedgård ved Bording er 328 ud af 447 tidligere beboere forsvundet, siden centeret blev etableret for tre år siden.
Politikerne har ellers oprettet udrejsecenteret for netop at få bedre styr på, hvor de afviste befinder sig, så de hurtigt kan sendes hjem, når og hvis muligheden byder sig.
På centeret er forholdene restriktive.
De afviste asylansøgere, som ikke samarbejder om deres hjemsendelse, har opholdspligt på centeret og skal melde sig hos politiet tre gange om ugen.
De må ikke arbejde eller uddanne sig, og som afvist asylansøger på Kærshovedgård modtager man ingen penge fra det offentlige.
De må heller ikke selv lave mad.
Jeg kender 20-25 personer, der tidligere boede på Kærshovedgård, som nu er i Tyskland.
Ahmad Reza MohammadzadehDisse såkaldte 'motivationsfremmende foranstaltninger' skal tilskynde de afviste til at rejse hjem.
Men i stedet for at rejse hjem, rejser langt størstedelen af de forsvundne udlændinge videre til andre europæiske lande.
Det vurderer blandt andre Dansk Flygtningehjælp.
Pastor Gerhard Lewerenz beder en bøn for, at Ahmad Reza Mohammadzadeh får et positivt svar på sin ansøgning om asyl i Tyskland.
Ahmad Reza Mohammadzadeh viser videre rundt i præsteboligen i Brunow.
I præstens soveværelse hænger fotos af flere afviste asylansøgere, som kom hertil fra Udrejsecenter Kærshovedgård.
En af dem bor nu i Hannover, fortæller han.
- Jeg kender 20-25 personer, der tidligere boede på Kærshovedgård, som nu er i Tyskland, siger Ahmad Reza Mohammadzadeh.
Mildere regler i TysklandDe motivationsfremmende foranstaltninger fik heller ikke Ahmad Reza til at rejse hjem.
Han forlod Iran som 21-årig for tre år siden.
Ifølge ham selv, fordi han havde problemer med det iranske styre.
- Iran er ikke et dårligt land, men vi har diktatur.
Hvis der kommer en ny regering i Iran, skal jeg være den første til at vende tilbage.
Jeg savner min familie, siger Ahmad Reza Mohammadzadeh.
Efter seks måneders venten i tysk kirkeasyl var fristen for at sende ham retur til Danmark udløbet, og Tyskland har fået ansvaret for at behandle hans asylsag.
Ahmad Reza Mohammadzadeh bor nu på asylcenter i Rostock.
Han går på sprogskole for at lære tysk og får 350 euro om måneden fra den tyske stat.
Han har sygesikring, og med sit tyske ID-kort har han også ret til at arbejde.
I Danmark har vi ikke tradition for kirkeasyl.
Helt anderledes er det i Tyskland.
Her kan en menighed tilbyde en asylansøger kirkeasyl, hvis man mener, at en person har brug for beskyttelse.
Om personen er afvist asylansøger fra Danmark eller et andet land er ikke afgørende.
- Det gør vi, hvis vi vurderer, at personen vil være i fare ved at forlade Tyskland, forklarer Cecilia Juretzka, som er jurist i "Asyl in der Kirche, Berlin-Brandenburg".
En truende tvangsudvisning af en kristen konvertit fra Danmark til Iran kan være en begrundelse.
De forlod også Kærshovedgård for at prøve asyllykken i andre EU-lande: 21-årige Payam Safarian fra Iran kom til Danmark som 15-årig og boede på forskellige asylcentre og fik afslag tre gange på asyl i Danmark.
Efter otte måneder på Udrejsecenter Kærshovedgård flygtede han til Tyskland og kom i kirkeasyl.
- Hvis jeg ikke havde problemer i Iran, tog jeg tilbage til Iran i morgen.
Jeg elsker min familie og mit land.
Vi har problemer i Iran, så jeg kan ikke tage tilbage.
Jeg er i fred nu, fordi jeg er i Tyskland.
Det er en stor chance for mig.
 65-årige Ziba Ahmadzade fra Iran har to børn og to børnebørn i Danmark.
Søgte i 2012 asyl i Danmark.
Hun fortæller, at hun er dømt til 72 piskeslag og seks år i fængsel i Iran efter falske anklager om utroskab, som hendes eksmand har fremsat.
Under opholdet i Danmark er hun konverteret til kristendom, hvilket hun også frygter at blive straffet for, hvis hun vender hjem til Iran.
Har boet omkring halvandet år på Udrejsecenter Kærshovedgård.
Nu er hun i kirkeasyl i Tyskland.
 26-årig Khoshnaw Nameq fra Irak har dansk kone og søn i Birkerød.
Flygtede fra Irak som 17-årig, fordi hans familie var i fare.
Har boet på Udrejsecenter Kærshovedgård fra oktober 2016 til december 2017.
Er nu rejst til Italien, fordi han vurderer, at asylansøgere med familie har bedre muligheder i Italien end i for eksempel Danmark eller Sverige.
- Jeg har for første gang i otte år fået lov til at arbejde.
Jeg har arbejdet i baren på et hotel i fem måneder.
Jeg har været taknemmelig for at betale skat i de fem måneder.
1 / 321-årige Payam Safarian fra Iran kom til Danmark som 15-årig og boede på forskellige asylcentre og fik afslag tre gange på asyl i Danmark.
Efter otte måneder på Udrejsecenter Kærshovedgård flygtede han til Tyskland og kom i kirkeasyl.
- Hvis jeg ikke havde problemer i Iran, tog jeg tilbage til Iran i morgen.
Jeg elsker min familie og mit land.
Vi har problemer i Iran, så jeg kan ikke tage tilbage.
Jeg er i fred nu, fordi jeg er i Tyskland.
Det er en stor chance for mig.
1 / 365-årige Ziba Ahmadzade fra Iran har to børn og to børnebørn i Danmark.
Søgte i 2012 asyl i Danmark.
Hun fortæller, at hun er dømt til 72 piskeslag og seks år i fængsel i Iran efter falske anklager om utroskab, som hendes eksmand har fremsat.
Under opholdet i Danmark er hun konverteret til kristendom, hvilket hun også frygter at blive straffet for, hvis hun vender hjem til Iran.
Har boet omkring halvandet år på Udrejsecenter Kærshovedgård.
Nu er hun i kirkeasyl i Tyskland.
2 / 326-årig Khoshnaw Nameq fra Irak har dansk kone og søn i Birkerød.
Flygtede fra Irak som 17-årig, fordi hans familie var i fare.
Har boet på Udrejsecenter Kærshovedgård fra oktober 2016 til december 2017.
Er nu rejst til Italien, fordi han vurderer, at asylansøgere med familie har bedre muligheder i Italien end i for eksempel Danmark eller Sverige.
- Jeg har for første gang i otte år fået lov til at arbejde.
Jeg har arbejdet i baren på et hotel i fem måneder.
Jeg har været taknemmelig for at betale skat i de fem måneder.
3 / 3Kirkeasyl foregår helt officielt.
Menigheden skal registrere og informere myndighederne om, hvem de tager i kirkeasyl.
Går en person, som opholder sig i kirkeasyl, en tur i byen, risikerer vedkommende at blive taget af politiet og sendt tilbage til for eksempel Danmark.
Men politiet går normalt ikke selv ind i et kirkeasyl.
- Det sker meget sjældent.
Myndighederne har jo selv været med til at fastlægge reglerne for, hvordan kirkeasyl skal fungere, konstaterer Cecilia Juretzka.
Kritikere mener, at kirkeasyl bliver brugt til at gemme sig for myndighederne for at undgå at blive udvist.
© ScanpixUdrejsecenter KærshovedgårdÅbnede 21.
marts 2016Der bor 244 personer på centret (20.
januar 2019)155 beboere er afviste asylansøgere, der nægter at rejse hjem19 beboere er personer på tålt ophold, som myndighederne vurderer ikke kan sendes hjem, fordi de for eksempel risikerer tortur70 beboere er personer, som har afsonet deres straf og er udvist ved domKilde: UdlændingestyrelsenFor nylig har den tyske udlændingestyrelse ændret praksis efter at have oplevet en kraftig vækst i antallet af kirkeasyler.
Hvor man før "kun" skulle vente i seks måneder, skal man nu vente 18 måneder i kirkeasyl, før Tyskland overtager sagen.
Med mindre der er tale om en særlig oplagt sag, som de tyske myndigheder af egen drift beslutter at overtage.
I 2018 havde de tyske udlændingemyndigheder, BAMF, indtil starten af december registreret 2.
162 personer i kirkeasyl.
Først for nylig er BAMF begyndt at tælle danske asylansøgere i tysk kirkeasyl.
I løbet af en fire måneders periode fra august til december 2018 var der tale om 15 fra Danmark, og i hele 2017 åbnede kirkeasylerne dørene for mindst 42 asylansøgere fra Danmark, oplyser de selv.
Professor: Risiko for 'nulsums-spil'Effekten af de motivationsfremmende foranstaltninger, såsom melde- og opholdspligt, er underbelyst.
Det konstaterer professor MSO (med særlige opgaver, red.
) i migration og flygtningeret Thomas Gammeltoft-Hansen fra Københavns Universitet.
Det ender med at blive et "nulsums-spil", hvor vi sender asylansøgerne i cirkulation mellem hinanden.
Thomas Gammeltoft-Hansen, professor- Ser man på tallene i sig selv må man sige, at det erklærede mål om at få folk til at vende frivilligt tilbage ikke er lykkedes.
- Den største gruppe er formentlig dem, som tager videre til andre EU-lande, siger Thomas Gammeltoft-Hansen.
EU-landenes forskellige praksis for asyl og tvangshjemsendelser er medvirkende til, at de afviste asylansøgere forsøger lykken i et andet EU-land frem for at rejse hjem.
Hvad er Dublin-forordningenDublin-forordningen er en aftale mellem EU-landene, Norge, Schweiz, Island og Liechtenstein, som skal sikre, at en asylansøger kun behandles i ét land.
Forordningen skal også sikre, at der altid kan findes et land, der er ansvarlig for behandlingen af en asylansøgning.
Et EU-land har tre måneder fra en asylansøgning er indgivet til at anmode et andet EU-land om at overtage en asylansøger.
Selve overførslen skal ske inden for en frist af seks måneder.
Sker det ikke, påhviler ansvaret for at behandle asylansøgningen det EU-land, som ansøgningen er indgivet til.
Denne tidsfrist kan forlænges til højst et år.
hvis overførslen ikke kunne gennemføres på grund af fængsling af den pågældende, eller til højst 18 måneder, hvis den pågældende forsvinder.
Kilde: Nyidanmark.
dk og EUR-LexDublin-forordningens regler er ellers netop skabt for at undgå den situation.
- Det undergraver på en eller anden måde det europæiske system, der er bygget på en grundidé, der skal forhindre "asylshopping".
Som skal forhindre, at folk får mere end én chance, siger Thomas Gammeltoft-Hansen.
Det er ikke kun i Danmark, at udlændingelovgivningen bliver strammet.
Det gør mange andre europæiske lande også.
- Det oplagte problem er, at det ender med at blive et "nulsums-spil", hvor vi sender asylansøgerne i cirkulation mellem hinanden, siger professoren.
Ahmad Reza Mohammadzadeh om muligheden for at blive i Europa:I kirkeasylet hos præsten i landsbyen Brunow sætter Ahmad Reza Mohammadzadeh vand over til kaffe.
Han tager til præstens store forundring varmt, og ikke koldt vand fra hanen.
Præsten forsøger at forklare Ahmad Reza, at forbrugsregningerne tårner sig op for kirkeasylet hjemme hos Gerhard Leverenz.
Han frygter at få lukket for el, vand og varme og blive smidt ud af præsteboligen.
Når asylansøgerne med den ændrede praksis fremover skal opholde sig 18 måneder i kirkeasyl i stedet for seks, får det konsekvenser for præstens gæstfrihed.
- Jeg vil ikke kunne hjælpe lige så mange.
Det er et spørgsmål om penge.
Det koster penge hver dag, konstaterer pastor Gerhard Leverenz.
Udsendte af Danmark429 afviste asylansøgere blev i perioden 1.
januar 2018 til 30.
november 2018 udsendt af Danmark – enten frivilligt eller ved tvangKilde: Nationalt Udlændingecenter under RigspolitietVed kaffen i køkkenet folder præsten hænderne og beder til, at Ahmad Reza får lov til at blive i Tyskland.
I løbet af nogle måneder vil en tysk domstol afgøre, om han får asyl i Tyskland.
Ender det med et nej, har Ahmad Reza dog stadig ikke tænkt sig at rejse hjem til Iran.
- Hvis jeg ikke kan få asyl her, så rejser jeg til Frankrig.
Hvis jeg ikke klarer den i Frankrig, så tager jeg til Italien.
Hvis det også bliver nej dér, så tager jeg til Spanien, siger Ahmad Reza Mohammadzadeh.
FacebookTwitterKopier linkEmner:EU|Flygtninge og asylansøgere|Tyskland|Iran|EU-forhold




https://www.dr.dk/nyheder/udland/rekordmange-demokratiske-kvinder-vil-vaere-usas-naeste-praesident-her-er-de

UdlandRekordmange demokratiske kvinder vil være USA's næste præsident: Her er de håbefulde11 kandidater har foreløbig meldt sig i kampen om at blive Demokraternes præsidentkandidat.
Mere end halvdelen af det foreløbige felt af demokratiske håbefulde præsidentkandidater er kvinder.
Af Louise Brodthagen Jensen12.
feb.
2019 kl.
13.
03Bemærk: artiklen er mere end 30 dage gammelLæs opDer er intet mindre end 630 dage til.
Eller 90 uger om man vil.
Men slaget om, hvem der skal være Demokraternes præsidentkandidat og udfordre Donald Trump ved det amerikanske præsidentvalg i 2020, er allerede i fuld gang.
Og de demokratiske kvinder holder sig ikke tilbage.
Foreløbig har i alt seks kvinder meldt sig klar til potentielt at skrive historie og blive USA's første kvindelige præsident.
Fem af dem har allerede deres daglige gang i hovedstaden Washington, hvor de er medlemmer af Kongressen.
Her er bare nogle af de demokratiske kandidater, der håber på at blive USA's næste præsident.
Fra venstre: Elizabeth Warren, Kamala Harris, Cory Booker, Tulsi Gabbard, Julian Castro, Kirsten Gillibrand, John Delaney og Marianne Williamson.
I weekenden meddelte senator fra Minnesota Amy Klobuchar, at hun ligesom sine kolleger fra Senatet Elizabeth Warren, Kirsten Gillibrand og Kamala Harris byder ind på kandidaturet.
Også medlem af Repræsentanternes Hus Tulsi Gabbard fra Hawaii er en del af kampen, og dertil kommer forfatter, aktivist og det, der er blevet beskrevet som talkshowværten Oprah Winfreys spirituelle vejleder, Marianne Williamson.
Dermed vil der for første gang være et stort antal kvinder bag pulten, når de demokratiske debatter for alvor sættes i gang til juni.
Og ganske passende vil nogle måske mene.
I år kan amerikanerne nemlig fejre, at Kongressen for 100 år siden vedtog, at kvinderne i landet fik stemmeret på lige fod med mændene.
De mange kvinder er måske heller ikke helt så overraskende efter novembers midtvejsvalg, hvor et historisk højt antal kvinder blev valgt ind til Repræsentanternes Hus, samtidig med at der på nuværende tidspunkt i Senatet sidder flere kvindelige senatorer end nogensinde - 25 ud af de i alt 100 medlemmer.
- Det er klart, at der er sket et skred i amerikansk politik, og det, vi ser nu, var der allerede klare tegn på ved midtvejsvalget, siger professor ved Stockholm Universitet Drude Dahlerup, som forsker i køn og politik.
Hun mener, at en del af forklaringen også kan tilskrives Donald Trump.
- Vi ser lige nu en præsident, der åbenlyst laver sexistiske og racistiske kommentarer, og mange vælgere overtager sådan en sprogbrug.
Men i stedet for at kvinderne gemmer sig væk, kommer nu en modreaktion.
- De overvinder de udfordringer, de måtte have haft før for ikke at stille op, og har en fornemmelse af, at der nu er en åbning, siger hun og nævner i den sammenhæng også de sociale bevægelser som MeToo og Women’s March som en del af det momentum.
"Vores hus" står der på et skilt med den nye formand for Repræsentanternes Hus, Nancy Pelosi, ved en demonstration i New York City.
Den siddende præsident er på en måde blevet en slags katalysator, mener Celinda Lake, der foretager meningsmålinger, analyser og er strateg i det demokratiske parti.
- Kvinders opfattelse af, hvilke kvalifikationer der skal til for at blive præsident, har simpelthen ændret sig.
På den måde har Trump frigjort kvinderne i forhold til at tænke 'hvis han kan blive valgt, så kan jeg også blive valgt', siger hun til Politico.
De 11 demokratiske kandidater, der håber på at blive USA's kommende præsident: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har omfavnet sin rolle som outsider og kaldt sine odds for at vinde 200-1.
Går blandt andet ind for borgerløn, der grundlæggende sikrer 1.
000 dollars til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere.
borgmester i Newark.
Har advokeret for frit skolevalg - også alternativer til det offentlige skolesystem og kæmper med opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser og møder med repræsentanter for Rusland.
Forkæmper for immigranters rettigheder og legalisering af marihuana.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv og vil beskatte de rigeste amerikaneres millionformuer og har kritiseret Trumps Nafta-forhandlinger.
 Marianne Williamson (tv.
) Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Julian Castro.
Tidligere minister i Barack Obamas administration, og den første latinokandidat.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Peter Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
Den 77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner.
 Jay Inslee.
Guvernøren for delstaten Washington taget kampen op for at blive Demokraternes kandidat med en prioritet om at bekæmpe klimaforandringer.
Derudover vil han hæve minimumslønnen, legalisere marijuana, forsvare netneutralitet og arbejde for strengere våbenkontrol.
 John Hickenlooper meldte sig som den 14.
i rækken på banen den 4.
marts.
Den politisk midtsøgende, tidligere brewpub-ejer har været guvernør i Colorado, hvor flere både masseskyderiet på Colombine-skolen og i Aurora fandt sted og er tilhænger af strengere våbenkontrol.
Derudover er han kendt som en "pro-business"-mand, der støtter frihandelsaftaler som blandt andet Nafta og ser gerne udvidet sundhedsforsikring til alle - men har afvist at eliminere private forsikringsfirmaer, som Sanders og Kamala Harris har foreslået.
 Ved hjælp af en græsrodskampagne fik Beto O'Rourke i efteråret mobilseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Søn af immigranter fra Jamaica har han lagt væk på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for jobs i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
1 / 17Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 17Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 17Andrew Yang.
Entrepenør og privat investor.
Har omfavnet sin rolle som outsider og kaldt sine odds for at vinde 200-1.
Går blandt andet ind for borgerløn, der grundlæggende sikrer 1.
000 dollars til alle borgere over 18 år.
3 / 17John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 17Cory Booker.
Senator for New Jersey og tidligere.
borgmester i Newark.
Har advokeret for frit skolevalg - også alternativer til det offentlige skolesystem og kæmper med opfattelsen af, at han er for tæt forbundet til Wall Street.
5 / 17Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser og møder med repræsentanter for Rusland.
Forkæmper for immigranters rettigheder og legalisering af marihuana.
6 / 17Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 17Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv og vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 17Marianne Williamson (tv.
) Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
9 / 17Julian Castro.
Tidligere minister i Barack Obamas administration, og den første latinokandidat.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
10 / 17Peter Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
11 / 17Bernie Sanders.
Den 77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner.
12 / 17Jay Inslee.
Guvernøren for delstaten Washington taget kampen op for at blive Demokraternes kandidat med en prioritet om at bekæmpe klimaforandringer.
Derudover vil han hæve minimumslønnen, legalisere marijuana, forsvare netneutralitet og arbejde for strengere våbenkontrol.
13 / 17John Hickenlooper meldte sig som den 14.
i rækken på banen den 4.
marts.
Den politisk midtsøgende, tidligere brewpub-ejer har været guvernør i Colorado, hvor flere både masseskyderiet på Colombine-skolen og i Aurora fandt sted og er tilhænger af strengere våbenkontrol.
Derudover er han kendt som en "pro-business"-mand, der støtter frihandelsaftaler som blandt andet Nafta og ser gerne udvidet sundhedsforsikring til alle - men har afvist at eliminere private forsikringsfirmaer, som Sanders og Kamala Harris har foreslået.
14 / 17Ved hjælp af en græsrodskampagne fik Beto O'Rourke i efteråret mobilseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer der arbejder for og samler penge ind til fordel for en særlig politisk dagsorden.
15 / 17Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Søn af immigranter fra Jamaica har han lagt væk på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om at præsidenten igen melder USA ind i Paris-aftalen fra 2015.
16 / 17Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for jobs i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
17 / 17Større forskel mellem kønneneVed midtvejsvalget i 2018 var der et større gendergap - forskellen på, hvordan mænd og kvinder fordeler deres stemmer - end ved flere af de foregående valg, og her trækkes kvinderne i højere grad end mændene mod de demokratiske kandidater.
- Det såkaldte gendergap er i stigning - det gælder også i Europa.
Og det sker samtidig med, at der er kommet en større lighed mellem kønnenes socioøkonomiske fundament, så det er også et værdispørgsmål, siger Drude Dahlerup.
Størstedelen af kvinder hælder/læner demokratiskOgså præsidentvalg deler kønnene, og et hurtigt kig på de foregående årtier viser, at kvinderne i højere grad end mændene har sat kryds ved den demokratiske kandidat.
Det gjaldt også i 2016, hvor 54 procent af samtlige kvinders stemmer faldt på den demokratiske kandidat, Hillary Clinton.
Når Donald Trump flere gange har hævdet at have vundet flertallet af kvindernes stemmer, hænger det sammen med, at hvis man kigger isoleret set på, hvordan hvide kvinder fordelte deres stemmer mellem de to kandidater, stemte 52 procent af dem på Trump.
Selvom Demokraternes felt af potentielle præsidentkandidater langt fra er fuldendt - og de kandidater, der i hvert fald ifølge nogle målinger står stærkest, slet ikke har meldt sig - skal det store antal kvinder nok få betydning også fremover, siger Celina Lake, der mener, det kan blive et vendepunkt særligt for yngre vælgere.
- Det her vil blive deres referenceramme.
Vi vil kigge tilbage på den her tid og huske den for den brede palet af kvinder, der stiller op, og direktører, lovgivere, høje og lave, siger hun til Politico.
Den store udfordringFælles for alle kandidater er dog, at det næste halvandet år på flere måder kan blive en slags kapløb med tiden, for der venter en udfordring i kampen for at hindre et genvalg til Donald Trump.
Når man kigger på Trumps kampagne mod Hillary Clinton, tror jeg dog, at hvis demokraterne igen stiller med en kvindelig kandidat, vil man føre samme type kampagne rettet mod hendes person og hendes køn.
Drude Dahlerup, professor ved Stockholm UniversitetAllerede nu har Trump samlet knap 100 millioner dollars til sin “Keep America Great 2020”- kampagne, så der skal rigeligt med demokratiske donordollars i kassen.
Og en eventuel kvindelig kandidat kan godt forberede sig på en heftig valgkamp, hvor der ikke nødvendigvis kun vil være fokus på demokraternes politiske agenda, lyder det fra Drude Dahlerup.
- Der er nok ikke tvivl om, at der er nogle forskellige kønsrolle-relaterede forventninger, og der findes da også en række eksempler på, at kvinder i højere grad bliver udsat for kritik af deres påklædning og krop, da der ligger nogle ambivalente forventninger til dem, siger hun og understreger, at der dog er uenighed på dette punkt inden for forskningen.
Der var ikke mange pæne ordvekslinger mellem de to kandidater under de sidste debatter ved præsidentvalget i efteråret 2016.
- Men kvindelige politikere oplever i hvert fald kritikken som mere personlig.
Når man kigger på Trumps kampagne mod Hillary Clinton, tror jeg dog, at hvis demokraterne igen stiller med en kvindelig kandidat, vil man føre samme type kampagne rettet mod hendes person og hendes køn, siger Drude Dahlerup.
Kilder: Washington Post, Vox, CNBC, Pew Research, Center for the American Woman and Politics, Rutger Universitet, Morning Consult, Five Thirty EightFacebookTwitterKopier linkEmner:Donald Trump (politiker)|Drude Dahlerup (politiker)|USA|Valg og folkeafstemninger|Repræsentanternes Hus




https://www.dr.dk/nyheder/indland/danskere-smittet-med-maeslinger-i-val-thorens

IndlandTo danskere smittet med mæslinger i Val ThorensTo voksne danskere er smittet med mæslinger i skiområdet Val Thorens i Frankrig, oplyser Statens Serum Institut.
Vaccinationsprogrammet fik mæslinger med i 1987.
Er man født før, kan man blive smittet, hvis man ikke er vaccineret eller ikke har haft sygdommen.
12.
feb.
2019 kl.
11.
02Bemærk: artiklen er mere end 30 dage gammelLæs opTo danskere er blevet smittet af mæslinger efter rejse i skiområdet Val Thorens i Frankrig.
Det oplyser afdelingslæge Peter Henrik Andersen fra Statens Serum Institut.
Der er tale om skisportsområdet Val Thorens, hvor der er sket et udbrud af mæslinger.
- De to tilfælde, der er påvist inden for den sidste uge, har begge været på skiferie i Frankrig, i det populære skiområde Val Thorens, siger han.
Mæslinger er meget smitsomMæslinger er den mest smitsomme børnesygdom.
De fleste, der smittes, kommer sig uden mén, men for nogen bliver sygdommen alvorlig.
1 ud af 15 vil få mellemørebetændelse og 1 ud af 25 vil få lungebetændelse.
Hjernebetændelse vil ses hos 1 ud af 2.
500.
Kilde: Statens Serum Institut- Det passer med, at vi i aftes har fået information om, at der er påvist et udbrud af mæslinger i lige præcis det område.
Statens Serum Institut opfordrer derfor til, at danskere, der skal på skiferie i Val Thorens, sørger for at blive vaccineret, hvis de ikke allerede er det eller ikke har haft mæslinger.
Og hvis man er i tvivl, er det bedre bare at blive vaccineret, da der ikke sker noget, hvis man får endnu en vaccine, oplyser Peter Henrik Andersen.
Det er gratis at få vaccinationen.
De smittede er en kvinde fra Rudersdal og en yngre mand fra Fyn.
Læs også:Mæslinger hærger videre i Europa: Antallet af smittede er tredoblet i 2018Styrelsen for Patientsikkerhed oplyser tidligere i dag om tilfældet fra Rudersdal, fordi kvinden havde siddet i venteværelset med andre patienter.
De bliver nu kontaktet af Styrelsen.
Kvinden fra Rudersdal har ikke fået vaccinen mod mæslinger og heller ikke har haft mæslinger som barn.
Det samme er tilfældet for den yngre mand fra Fyn, som Statens Serum Institut oplyste om i sidste uge.
- Mæslinger er først indført i børnevaccinationsprogrammet i 1987.
Derfor er en stor andel af befolkningen, der er født før det tidspunkt, ikke vaccineret mod mæslinger, siger Hanne Borch-Christensen, overlæge i Styrelsen for Patientsikkerhed- De fleste af dem har haft sygdommen, men de, der ikke har, risikerer at blive smittet, siger hun.
Ifølge det franske public-service medie France Bleu er 24 personer ramt af mæslingeudbruddet i Val Thorens, som ligger i regionen Auvergne-Rhône-Alpes.
I 2018 var der 84 tilfælde af mæslinger i regionen.
/DR Nyheder/FacebookTwitterKopier linkEmner:Frankrig|Statens Serum Institut|Børnesygdomme|Vaccinationer|Styrelsen for Patientsikkerhed




https://www.dr.dk/nyheder/penge/socialdemokratiet-efter-skandalesager-der-skal-renses-ud-i-toppen-af-finanstilsynet

Hvidvask i Danske BankSe temaPengeSocialdemokratiet efter skandalesager: Der skal renses ud i toppen af FinanstilsynetFinanstilsynet skal have en ny bestyrelse, mener Morten Bødskov (S).
Morten Bødskov (S) ønsker at sætte et nyt hold til at bestyre Finanstilsynet.
Af Mathias Sommer og Emil Winckler12.
feb.
2019 kl.
11.
06Bemærk: artiklen er mere end 30 dage gammelLæs opDer trænger til at blive luftet ud i toppen hos den finansielle vagthund i Danmark, Finanstilsynet.
Det mener formanden for Folketingets erhvervsudvalg, Morten Bødskov (S), som planlægger at udskifte Finanstilsynets syv mand høje bestyrelse, hvis han får magt, som han har agt.
- Der er behov for en ny bestyrelse i Finanstilsynet, så vi kan sikre, at der ikke bare sker et kursskifte men også en kulturændring.
De nye medlemmer skal ikke nødvendigvis komme fra finanssektoren, siger Morten Bødskov.
Anklagere, politifolk, revisorerUdspillet fra Socialdemokratiet lander under de politiske forhandlinger om et styrket tilsyn af finanssektoren.
Det er jo faktisk nogle af de ting, vi sidder ved forhandlingsbordet og forhandler om, så jeg synes, det er upassende.
Man skulle hellere have respekt omkring Finanstilsynets virke, så vi kan få styrket tilsynet og gennemført bedre kontroller.
Hans Kristian Skibby, DFForhandlingerne er en udløber af de seneste års fokus på den finansielle sektor, hvor skandalesagerne har hobet sig op.
Ikke mindst hvidvaskskandalen i Danske Bank, hvor op mod 1.
500 milliarder kroner fossede igennem bankens estiske filial, har gjort Finanstilsynet til en skydeskive for landets politikere.
Politikernes vrede fik yderligere næring, da det i efteråret kom frem, at den nuværende formand for Finanstilsynet, professor ved CBS David Lando, har siddet i bestyrelsen for en fond, der er blevet brugt til spekulation med udbytteskat mod Schweiz.
Lando har efterfølgende redegjort for sin rolle i fonden, hvilket har fået erhvervsminister Rasmus Jarlov (K) til at frede den nuværende formand.
Socialdemokratiet foreslår:At de øverste bestyrelsesposter i tilsynet først skal kunne besiddes af personer med baggrund i den finansielle sektor efter en længere karensperiode på op til fem år for forhenværende direktions- og bestyrelsesmedlemmer i den finansielle sektor.
Karensperiodens længde skal vurderes af Finanstilsynet.
At øvrige bestyrelsesposter ikke skal kunne besættes af personer med baggrund i den finansielle sektor uden en kortere karensperiode.
At nøglepersoner i tilsynet skal pålægges en karensperiode ved skift til den finansielle sektor, som det er tilfældet med konkurrenceklausuler i den private sektor.
Socialdemokratiet anbefaler, at der i forbindelse med en aftale om et styrket Finanstilsyn, herunder ny organisering af tilsynet skal udpeges en ny bestyrelse for Finanstilsynet.
Men den redegørelse ændrer ikke på, at Lando skal ud, lyder det fra Bødskov:- Det her har ikke noget med enkeltpersoner at gøre.
Det her handler om, at vi skal have et effektivt finanstilsyn, siger Bødskov, som samtidig foreslår en karenstid på op mod fem år for formanden og næstformanden i Finanstilsynet- Vi mener faktisk, at det kan styrke troværdigheden, at man kan tage folk fra anklagemyndigheden, fra politiet, advokater, revisorer; der er sådan set mange muligheder for, hvordan vi tilrettelægger bestyrelsessammensætningen med det mål, at troværdigheden skal op.
Skibby: UtidigtDansk Folkepartis erhvervsordfører, Hans Kristian Skibby, ærgrer sig over, at Morten Bødskov løfter sløret for sin politiske ønskeliste, mens syv partier forsøger at nå til enighed i forhandlinger om et styrket Finanstilsyn.
- Jeg synes, det er utidigt, at vi midt i forhandlingerne begynder for snurrende kameraer i pressen at diskutere navngivne personer, som dermed ved, at vi forhandler om de her ting.
Det her bringer os i en kritisk situation i forhold til at få en aftale på plads, siger Hans Kristian Skibby.
Dansk Folkeparti er meget enig i 'meget af det, Bødskov siger'.
- Det er jo faktisk nogle af de ting, vi sidder ved forhandlingsbordet og forhandler om, så jeg synes, det er upassende.
Man skulle hellere have respekt omkring Finanstilsynets virke, så vi kan få styrket tilsynet og gennemført bedre kontroller, siger Hans Kristian Skibby.
I næste uge ventes erhvervsminister Rasmus Jarlov (K) at offentliggøre sit udspil til et styrket Finanstilsyn.
Medlemmer af Finanstilsynets bestyrelse i dag:•Professor, Ph.
d.
, CBS, David Lando (formand)•Fhv.
direktør, Preben Lund Hansen (næstformand)•Advokat, dr.
jur.
og partner i Nielsen Nørager, Eigil Lego Andersen•Økonomidirektør, Brødrene Hartmann A/S, Marianne Rørslev Bock•Vicedirektør, Danmarks Nationalbank, Karsten Biltoft•Fhv.
generalsekretær i Financial Stability Board, Svein Andresen•Observatør for Erhvervsministeriet: Finansdirektør, Steen Lohmann PoulsenFacebookTwitterKopier linkEmner:Dansk Folkeparti|Det Konservative Folkeparti|Hans Kristian Skibby (politiker)|Finanssektoren|Schweiz




https://www.dr.dk/sporten/fodbold/championsleague/hele-norge-foelger-med-i-aften-venter-solskjaers-stoerste-test

Champions LeagueHele Norge følger med – i aften venter Solskjærs største testAlle følger med i Ole Gunnar Solskjærs massive succes i Manchester United.
Nu venter PSG i Champions League.
Nordmændene holder øje med Ole Gunnar Solskjær.
I aften venter Paris Saint-Germain i Champions League.
Af Mathias Hauge Jacobsen12.
feb.
2019 kl.
14.
44Bemærk: artiklen er mere end 30 dage gammelLæs opDen tidligere norske fodboldangriber Ole Gunnar Solskjær fik legendestatus i den engelske storklub Manchester United allerede som fodboldspiller.
Nu er legendestatussen om muligt vokset sig endnu større, efter at han tidligere på sæsonen blev ansat som midlertidig manager.
Læs også:Dritkul: Norsk legende bliver midlertidig United-managerI nordmandens hjemland fylder Ole Gunnar Solskjær mere end noget andet, og i aften kan det kulminere, når han står overfor sin hidtil største test.
Her møder Manchester United således Paris Saint-Germain i den første af to 1/8-finaler i Champions League.
Og det er nordmændene helt klar over, fortæller Øyvind Brenne, der er sportsjournalist på Norges største netmedie, VG.
- Vi kan jo se interessen på VG og fornemme interessen for at se, hvordan det kommer til at gå Solskjær.
- Kampen i aften er den største og mest interessante, der har været, siden han blev manager for Manchester United, siger Øyvind Brenne til DR Sporten.
Større end LaudrupOle Gunnar Solskjær overtog tilbage i december managersædet efter portugisiske José Mourinho, der ikke lykkedes med meget.
Han er sandsynligvis verdens mest kendte nordmand – uanset om det er sport, nyheder eller politik.
Også større end Michael Laudrup er i Danmark, for han har jo aldrig trænet klubber på Manchester Uniteds størrelse- Øyvind Brenne, journalist hos norske VGDet formsvage Manchester United-hold fik Solskjær dog hurtigt vendt til et usædvanligt formstærkt mandskab.
11 kampe efter ansættelsen har Manchester United vundet ti og blot smidt point én enkelt gang, da det blev til 2-2 mod Burnley.
Læs også:Norsk manager får drømmedebut i United med storsejr over danskerklubI Norge har VG siden Ole Gunnar Solskjærs ansættelse dedikeret et helt onlinemagasin til United-manageren, og nordmændene er vilde med det.
Faktaboks:Navn: Ole Gunnar SolskjærAlder: 45 årTid som Manchester United-spiller: 1996 – 2007Antal kampe: 366Mål: 126 (blandt andet sejrsmålet til 2-1 mod Bayern München i Champions League-finalen i 1999)Formkurve som manager for Manchester United:10 sejre – 1 uafgjort – 0 nederlag- Han er vores læseres foretrukne læsestof.
Jeg lavede en optælling i går og så, at 14 af de 22 mest læste artikler de seneste to måneder er om Solskjær.
Så interessen er ekstrem.
- Det skyldes til dels den store norske interesse for fodbold, men derudover også manges lyst til at følge med i det eventyr, han er ved at skabe i Manchester United, siger Øyvind Brenne.
Tendensen er, at Solskjær vokser sig større og større, og fornemmelsen hos Øyvind Brenne er også, at Norge mener, at Solskjær er større end Michael Laudrup.
- Han er sandsynligvis verdens mest kendte nordmand – uanset om det er sport, nyheder eller politik.
Også større end Michael Laudrup er i Danmark, for han har jo aldrig trænet klubber på Manchester Uniteds størrelse, siger Øyvind Brenne.
Ole Gunnar Solskjær blev helten, da Manchester United i 1999 på en sen 2-1-scoring af nordmanden vandt Champions League-finalen over Bayern München.
Har overhalet RosenborgNorsk fodbold i sig selv markerede sig særligt i slutningen af 90’erne, hvor Rosenborg præsterede store sejre i Champions League over både Real Madrid, AC Milan og Dortmund.
Siden da er niveauet hos Rosenborg og dermed også interessen for dem faldet.
Og dét i en sådan grad, at Solskjær suverænt kan kalde sig Norges største fodboldnavn.
- Det er 20 år siden, at Rosenborg var så gode.
I dag - når Rosenborg spiller i Europa League - interesserer det ikke nordmændene så meget.
Solskjær er meget, meget større, siger Øyvind Brenne.
Ikke alle er vilde med Solskjærs succesMed den store interesse for Ole Gunnar Solskjær kunne man fristes til at tro, at hele Norge kommer til at sidde iklædt Solskjær-trøje og United-farvede briller i aften.
Men sådan forholder virkeligheden sig ikke.
Smilet har været bredt hos Ole Gunnar Solskjær, siden han overtog managersædet i Manchester United.
- Særligt norske Liverpool-fans, men også fans af andre engelske hold generelt er irriterede over, at Solskjær får så stor opmærksomhed.
Vi får mange klagemails fra læsere, der mener, at vi dækker United for bredt og positivt.
- Men den generelle nordmand synes, at det er fedt med Solskjær, og her har han stor støtte fra befolkningen, siger Øyvind Brenne.
Ole Gunnar Solskjær er indtil videre ansat i Manchester United på en midlertidig aftale, der løber sæsonen ud.
Flere medier spekulerer dog allerede i, hvorvidt en samlet sejr over Paris Saint-Germain kan sikre ham det permanente managerjob.
Champions Leagues 1/8-finaler skydes i gang i aften klokken 21 med to af slagsen.
Aftenens andet opgør står mellem AS Roma og FC Porto.
Ole Gunnar Solskjær og Manchester Uniteds kamp mod Paris Saint-Germain kan ses på TV3+.
FacebookTwitterKopier link




https://www.dr.dk/sporten/badminton/kraeftramt-badmintonstjerne-venter-paa-groent-lys-fra-sin-laege

BadmintonKræftramt badmintonstjerne venter på grønt lys fra sin lægeLee Chong Wei opgiver at gøre comeback ved All England.
Nu stiler han efter Malaysia Open i april.
Lee Chong Wei nærmer sig et comeback efter at være blevet ramt af kræft.
12.
feb.
2019 kl.
10.
44Bemærk: artiklen er mere end 30 dage gammelLæs opDen malaysiske badmintonstjerne Lee Chong Wei venter yderligere en måned med at vende tilbage til banen efter at have kæmpet med en kræftsygdom siden juli sidste år.
Lee Chong Wei stilede oprindelig efter at gøre comeback ved All England, der begynder 6.
marts, men den plan har han opgivet.
I stedet satser han nu på Malaysia Open i begyndelsen af april.
- Jeg har en ny aftale med min læge i Taiwan i næste måned.
Når jeg får grønt lys fra ham, vil jeg gøre comeback.
Forhåbentlig i Malaysia Open.
- Tiden er ikke inde til et comeback endnu, jeg må tage det roligt og skridt for skridt i samråd med min læge, siger han ifølge AFP til lokale medier i Malaysia.
Kræft i næsenDen 36-årige veteran blev sidste sommer ramt af kræft i næsen og gennemgik et intensivt behandlingsforløb i Taiwan.
Læs også:Kræft i næsen holder Lee Chong Wei fra banenBehandlingen havde så positiv effekt, at Lee Chong Wei i november kunne bekendtgøre, at han agter at vende tilbage til badmintonbanen med OL i 2020 som det store mål i horisonten.
Han kommer dog til at arbejde hårdt for at få en billet til legene i Tokyo.
Efter syv måneders turneringspause er Lee Chong Wei dumpet ned som nummer 30 i verden og er nu blot tredjebedste malaysiske spiller på ranglisten.
Et land kan højst sende to singlespillere til OL - og kun hvis de begge er rangeret blandt verdens 16 bedste.
Lee Chong Wei har taget sølv ved de seneste tre olympiske lege.
/ritzau/FacebookTwitterKopier linkEmner:Lee Chong Wei (badmintonspiller)|Malaysia|Taiwan|Badminton|Kræft




https://www.dr.dk/nyheder/indland/person-med-maeslinger-kan-have-smittet-andre-i-ventevaerelse-i-nordsjaelland

IndlandPerson med mæslinger kan have smittet andre i venteværelse i NordsjællandPersoner, der har opholdt sig i venteværelset med den smittede, vil blive kontaktet direkte.
Mæslingevira set helt tæt på.
(© KATERYNA KON/SCIENCE PHOTO LIBRARY)Af Marie Louise Hagemeister12.
feb.
2019 kl.
10.
27Bemærk: artiklen er mere end 30 dage gammelLæs opEn voksen person, som er smittet med mæslinger, kan have smittet andre i venteværelset hos egen læge.
Det skriver Styrelsen for Patientsikkerhed i en pressemeddelelse.
Da mæslinger er meget smitsomt, vil styrelsen tage kontakt til personer, der har siddet i venteværelse med den smittede.
De vil få tilbud om relevant behandling.
Den smittede har ikke fået vaccine mod mæslinger og har heller ikke haft mæslinger som barn.
Ifølge overlæge Hanne Borch-Christensen har mange født før 1987 ikke fået vaccinen.
- Mæslinger er først indført i børnevaccinationsprogrammet i 1987.
Derfor er en stor andel af befolkningen født før det tidspunkt ikke vaccineret mod mæslinger.
De fleste af dem har haft sygdommen, men de, der ikke har, kan risikere at blive smittet.
Mæslinger er meget smitsomMæslinger er den mest smitsomme børnesygdom.
De fleste, der smittes, kommer sig uden mén, men for nogen bliver sygdommen alvorlig.
1 ud af 15 vil få mellemørebetændelse og 1 ud af 25 vil få lungebetændelse.
Hjernebetændelse vil ses hos 1 ud af 2.
500.
Kilde: Statens Serum InstitutMød ikke uanmeldt opBåde børn og voksne kan blive meget syge af mæslinger, men det er muligt at få vaccinen gratis, påpeger Hanne Borch-Christensen.
- Fra 1.
april 2018 har det været gratis for alle at blive vaccineret mod mæslinger, og man kan få vaccinen hos egen læge.
Så for voksne, der ikke har haft sygdommen, er det en rigtig god idé at få vaccinen.
Alle, der har været i venteværelset samtidig med den smittede person, vil blive kontaktet af deres læge.
Så hvis man ikke får en henvendelse, skal man ikke være bekymret.
Overlæge Hanne Borch-Christensen.
Ifølge overlægen kan man risikere alvorlige komplikationer såsom mellemørebetændelse, lungebetændelse eller hjernehindebetændelse.
Man skal derfor ringe til sin læge, hvis man har symptomer på mæslinger, og man ikke er vaccineret eller har haft sygdommen.
Men man skal ikke møde op uanmeldt hos sin læge, da det er meget smitsomt, og derfor kan man - som i tilfældet her - smitte andre i venteværelset.
- Alle, der har været i venteværelset samtidig med den smittede person, vil blive kontaktet af deres læge.
Så hvis man ikke får en henvendelse, skal man ikke være bekymret, siger Hanne Borch-Christensen.
Det er ikke oplyst, hvor mange det drejer sig om.
Det er ikke første gang i år, at en person smittet med mæslinger, kan have smittet andre i et venteværelse.
Den 4.
februar var en smittet person dukket op i venteværelset ved lægevagten i Odense ved Odense Universitetshospital.
Her blev omkring 30 patienter kontaktet.
FacebookTwitterKopier linkEmner:Sygdomme og lidelser|Børnesygdomme|Odense|Odense Universitetshospital|Styrelsen for Patientsikkerhed




https://www.dr.dk/sporten/tennis/virusramt-wozniacki-traekker-sig-fra-qatar-open

TennisVirusramt Wozniacki trækker sig fra Qatar OpenCaroline Wozniacki er ramt af en virus og har meldt afbud til Qatar Open, meddeler arrangørerne.
Caroline Wozniacki er blevet syg og er derfor ude af Qatar Open.
12.
feb.
2019 kl.
13.
22Bemærk: artiklen er mere end 30 dage gammelLæs opTennisspilleren Caroline Wozniacki kommer alligevel ikke til start i Qatar Open.
Danskeren havde ellers fået et wildcard af arrangørerne og skulle have spillet mod den tjekkiske kvalifikationsspiller Karolína Muchová i første runde tirsdag eftermiddag.
Læs også:Polsk underlag forhindrer Wozniacki i at spille Fed CupMen få timer før kampstart valgte hun at trække sig fra turneringen.
Ifølge tennisorganisationen WTA har Wozniacki meddelt, at hun er ramt af en virus.
Senere samme dag forklarede hun selv mere om sin tilstand.
- Jeg er syg.
Det er ganske enkelt den korte version.
- Jeg føler mig bare ikke godt tilpas.
Jeg har haft feber og har det bare ikke godt.
Jeg skal tilbage i seng og hvile mig, siger Wozniacki.
Hun tilføjede samtidig, at hun håber at spille næstes uges WTA-turnering i Dubai.
Også afbud til Fed CupDen tidligere verdensetter har ikke været på banen, siden hun blev slået ud af Australian Open for mere end tre uger siden.
Hun måtte også melde fra til det danske landshold, der spillede Fed Cup i den forgangne weekend.
Ved den lejlighed var det hendes gigtsygdom, der var årsag til afbuddet.
Efter den tidlige exit i Australien er Wozniacki raslet ned ad verdensranglisten, hvor hun aktuelt er nummer ti.
Afbuddet i Qatar betyder, at hun står til at tabe yderligere terræn.
Wozniacki nåede sidste år semifinalen i turneringen.
Danskerens plads i Qatar Open blev overtaget af australieren Samantha Stosur, der tabte sin kvalifikationsfinale mandag, men siden fik status af "lucky loser".
Det blev dog en kort fornøjelse for Stosur, som tirsdag tabte med 4-6, 2-6 til Muchová, som dermed gik videre til ottendedelsfinalen.
Turneringen i Qatar blev også ramt af andre prominente afbud tirsdag, da australieren Ashleigh Barty og franske Caroline Garcia også trak sig.
Og tidligere havde den japanske verdensetter, Naomi Osaka, også meldt afbud med en rygskade.
/ritzau/FacebookTwitterKopier link




https://www.dr.dk/nyheder/regionale/midtvest/asylansoegere-forsvinder-ud-i-det-blaa-mange-rejser-videre-til-andre-eu-0

Midt- og VestjyllandAsylansøgere forsvinder ud i det blå: Mange rejser videre til andre EU-landeRestriktive forhold på udrejsecenter skal få afviste asylansøgere til at rejse hjem.
I stedet rejser de videre til andre EU-lande.
Dansk Flygtningehjælp vurderer, at langt de fleste af 328 forsvundne udlændinge fra Udrejsecenter Kærshovedgård er flygtet videre til et andet vesteuropæisk land.
Af Jesper Ibfelt og Mette Skov-Jensen12.
feb.
2019 kl.
09.
40Bemærk: artiklen er mere end 30 dage gammelLæs op328 ud af 447 udlændinge, som de seneste tre år har boet på Udrejsecenter Kærshovedgård, er forsvundet ud i det blå.
Myndighederne aner ikke, hvor de er henne.
Politikerne oprettede ellers det midtjyske udrejsecenter for at have bedre styr på, hvor de afviste befinder sig, indtil de enten frivilligt eller ved tvang kan sendes hjem.
Men i stedet for at tage tilbage til deres respektive hjemlande, rejser langt størstedelen af de forsvundne videre til andre europæiske lande.
Heriblandt Tyskland, hvor det er muligt at søge kirkeasyl.
Meningen er selvfølgelig, at de skal rejse hjem til det land, de kom fra.
Men jeg har hele tiden været klar over, at nogen forsøger sig i andre lande.
Inger Støjberg, Udlændinge- og integrationsministerUdlændinge- og integrationsminister Inger Støjberg (V) erkender, at de fleste forsvundne asylansøgere tager videre til andre EU-lande.
- Meningen er selvfølgelig, at de skal rejse hjem til det land, de kom fra.
Men jeg har hele tiden været klar over, at nogen forsøger sig i andre lande.
Mit mål er selvfølgelig, at de skal rejse hjem til det land, de kom fra, i og med de ikke har ret til at være i Danmark, siger ministeren.
Ekspert: Stramninger virker ikke efter hensigtenBeboerne på Udrejsecenter Kærshovedgård lever under strikse forhold.
De afviste asylansøgere, som ikke samarbejder om deres hjemsendelse, har opholds- og meldepligt, de må ikke arbejde eller uddanne sig, de må ikke selv lave mad, og som afviste modtager de heller ingen penge fra det offentlige.
Det kaldes "motivationsfremmende foranstaltninger" og er tænkt fra politisk side som et ekstra pres, der skal få de afviste til frivilligt at rejse hjem.
Men de virker ikke efter den officielle hensigt, påpeger en ekspert.
- Skal man se på tallene i sig selv, må man sige, at i forhold til det erklærede mål - altså at få folk til at vende frivilligt tilbage - så er svaret nok nej.
Det er ret få, der vender hjem frivilligt, siger professor MSO (med særlige opgaver, red.
) i migration- og flygtningeret Thomas Gammeltoft-Hansen fra Københavns Universitet.
© ScanpixUdrejsecenter KærshovedgårdÅbnede 21.
marts 2016Der bor 244 personer på centret (20.
januar 2019)155 beboere er afviste asylansøgere, der nægter at rejse hjem19 beboere er personer på tålt ophold, som myndighederne vurderer ikke kan sendes hjem, fordi de for eksempel risikerer tortur70 beboere er personer, som har afsonet deres straf og er udvist ved domKilde: UdlændingestyrelsenDansk Flygtningehjælp vurderer, at langt de fleste af de 328 forsvundne udlændinge fra Udrejsecenter Kærshovedgård er flygtet videre til et andet vesteuropæisk land.
Samme vurdering har Thomas Gammeltoft-Hansen.
- Den største gruppe er formentlig taget videre til andre EU-lande, hvor de enten forsøger at indgå i det officielle asylsystem i landet eller forsøger at leve som udokumenterede indvandrere, siger han.
Minister: Vi fortsætter vores kursUdlændinge- og Integrationsminister Inger Støjberg mener, at det er svært at forhindre, at afviste asylansøgere rejser til et andet EU-land.
- Det er klart, at der er nogle mennesker her, der ikke har ladet sig påvirke af vores meget, meget strikse regler, men i stedet har forsøgt at skabe sig et bedre liv i for eksempel Tyskland, hvor der er nogle lempeligere regler.
Det er selvfølgelig helt forkert.
De burde være rejst hjem til deres hjemlande, siger Inger Støjberg.
Selv om de motivationsfremmende foranstaltninger dermed ikke virker efter den officielle hensigt, er hun parat til at fortsætte den nuværende politiske kurs med flere stramninger.
- Jeg har en klar forventning om, at der er flere, der rejser hjem, og det er også meningen, siger Inger Støjberg.
Hun fortæller, at der er gode erfaringer med en støtteordning til iranere, der vender frivilligt hjem.
Udsendte af Danmark429 afviste asylansøgere blev i perioden 1.
januar 2018 til 30.
november 2018 udsendt af Danmark – enten frivilligt eller ved tvangKilde: Nationalt Udlændingecenter under RigspolitietSøren Søndergaard, der er udlændingeordfører for Enhedslisten, mener, at de mange forsvundne afviste asylansøgere viser, at de reelt er bange for vende tilbage til deres hjemland.
- Det kan være, at der i nogle tilfælde er tale om en subjektiv angst.
Men de er bange.
Ellers ville de ikke opholde sig hele og halve år i for eksempel kirkeasyler i Tyskland, siger Søren Søndergaard.
Han mener, at Danmark bør gøre mere for at give de afviste asylansøgere forudsætninger for selv at træffe en beslutning om at tage hjem - i stedet for at blive boende på udrejsecentre eller tage videre til et andet EU-land.
- Vi foreslår at styrke folk.
For eksempel ved at give dem mulighed for at arbejde og dermed også være til gavn for samfundet.
Det vil gøre folk stærkere, og dermed måske lette den beslutning, det er at tage hjem, siger han.
Søren Søndergaard fastholder, at man som afvist asylansøger skal rejse hjem.
Men erkender også, at der opstår nogle dilemmaer især i forhold til familier med børn, som bliver mere og mere integreret i det danske samfund.
DF: En lille succesFormanden for Folketingets udlændinge- og integrationsudvalg Martin Henriksen (DF) har ikke de store problemer med, at de afviste asylansøgere rejser videre til andre EU-lande i stedet for at rejse hjem.
- Det her er en lille succes.
Forstået på den måde, at det er bedre, at de rejser ud og er i et andet europæisk land, end at de opholder sig i Danmark.
Så på den måde er det selvfølgelig godt, siger Martin Henriksen.
Han så dog gerne, at de danske myndigheder havde fuldstændig styr på de afviste for at være 100 procent sikre på, at de virkelig er rejst ud.
FacebookTwitterKopier linkEmner:Dansk Folkeparti|EU|Inger Støjberg (politiker)|Flygtninge og asylansøgere|Tyskland




https://www.dr.dk/nyheder/udland/lauras-mand-risikerer-16-aars-faengsel-catalansk-oproer-jeg-er-ikke-bange

UdlandLauras mand risikerer 16 års fængsel for catalansk oprør: 'Jeg er ikke bange'Tolv politikere og aktivister skal for Spaniens højesteret i dag - Laura Masvidals mand er én af dem.
Af Oliver Fruergaard12.
feb.
2019 kl.
12.
30Bemærk: artiklen er mere end 30 dage gammelLæs op- Folk skriver.
Det er alt fra julehilsener til beskeder fra børn og voksne.
Også fra udlandet, siger Laura Masvidal.
Hun sidder på sit stuegulv omgivet af store kasser fyldt med breve, som hendes mand har modtaget i de 15 måneder, han har siddet i fængsel.
20.
000 er det blevet til.
Klokken 10 i formiddags startede retssagen mod den tidligere catalanske indenrigsminister Joaquim Forn.
Sammen med 11 spanske politikere står han anklaget for oprør mod staten, og han risikerer en straf på 16 år.
Det sker, efter han den 1.
oktober 2017 var med til at arrangere en ulovlig folkeafstemning om, hvorvidt den spanske region Catalonien skulle løsrives fra resten af landet.
Læs også:Spaniens vigtigste retssag: Cataloniere risikerer 25 års fængsel for oprørNu prøver Laura Masvidal af affinde sig med tanken om, at hendes mand måske skal blive i fængslet de næste mange år.
- Jeg er stærk, stolt og højt elsket af ham.
Det giver mig styrke - og støtten fra andre mennesker får os til at holde ud.
Politisk motiveret retssagPolitikerne på anklagebænken risikerer mellem 7 og 25 års fængsel.
Retsagen er blevet kaldt den vigtigste i landets nyerere tid, og mange spaniere ser den som et eksempel på et velfungerende retssystem.
Men i Catalonien bliver den oplevet som politisk forfølgelse, fortæller DR's Europa korrespondent Anna Gaarslev.
Den har forenet de catalanske seperatister, der før retssagen samledes for at vise deres sympati med de fængslede politikere og aktivister.
Én af dem var Joan Prats, der bor i Barcelona.
Han håber, at omverdenen vil komme Catalonien til undsætning.
- Den eneste løsning på konflikten er, at det internationale samfund griber ind og gennemtvinger en folkeafstemning, siger han.
Ingen vej tilbageSammen med Laura Masvidals mand står også den catalanske politisker Raul Romeva anklaget.
Og han tror ikke på andre udfald end frifindelse.
- En dom vil for altid veje tungt i historien og tungt over Spaniens fremtid, siger politikeren, der også tidligere har siddet i Europa-Parlamentet.
Laura Masvidal er ikke ligeså sikker - men hun tager det roligt.
- Det er muligt, at der falder en straf.
Men vi anker og bliver ved, siger hun og tilføjer, at hun ikke er bange for at tage kampen op:- Der er ingen vej tilbage.
På den ene eller anden måder ender det med mere frihed.
FacebookTwitterKopier link




https://www.dr.dk/sporten/oevrig/vm-resultat-fylder-faarup-med-motivation-jeg-skal-bare-have-mere-tid-naa-toppen

Øvrig sportVM-resultat fylder Faarup med motivation: Jeg skal bare have mere tid for at nå toppenSkiløberen Christoffer Faarup havde sit bedste VM i karrieren, og det skal udnyttes til næste sæson.
Christoffer Faarup da han kommer over målstregen ved VM i styrtløb.
Af Frederik Palle12.
feb.
2019 kl.
07.
39Bemærk: artiklen er mere end 30 dage gammelLæs opLangsomt år for år og løb for løb æder Danmarks hurtigste på ski, Christoffer Faarup, sig ind på verdens bedste.
Det klareste billede på dette kom ved weekendens VM i svenske Åre.
Den 26-årige dansker fløj ned ad pisterne, hvilket var nok til en 26.
plads i Super G og en 22.
plads i styrtløb.
Begge er uden for det planlagte mål, som var top 20, men det er alligevel en meget glad Faarup, der ser tilbage på konkurrencerne.
- Jeg er rigtig godt tilfreds med mit VM.
Jeg ved godt, at jeg meldte hårdt ud, at jeg gerne ville slutte i en top 20, og jeg synes også selv, at det var et højt mål.
Men jeg føler også, at jeg viste, at det ikke var urealistisk, når jeg kun er fire hundrededele fra at opnå det mål, siger Christoffer Faarup:Læs også:Christoffer Faarup bliver nummer 22 ved VM i styrtløb- Jeg kørte vanvittig godt til styrtløbet, jeg kørte godt til Super G.
Så jeg er generelt set virkelig godt tilfreds.
Hvis man ikke bare ser på placeringerne ved de forgange VM, men også ser på tiderne, så bider Faarup af afstanden op til VM-vinderne.
Ved styrtløbskonkurrencen i år var han halvandet sekund fra vinderen og kun lidt over et halvt sekund fra top ti.
- Alpint er en sport, hvor der er enorm kort afstand fra fiasko til succes og specielt også den anden vej rundt.
Christoffer Faarup- Jeg kan mærke, at jeg hele tiden bliver bedre, og jeg kan se, at jeg kommer tættere på de store navne.
Hvis man sammenligner med tiderne fra VM i St.
Moritz (2017) og VM i Beaver Creek (2015), så spiser jeg hele tiden et halvt til et helt sekund af de bedste, siger Christoffer Faarup.
- Det er den udvikling, som giver motivation til at fortsætte med at angribe og satse.
Man kan se, at man bliver bedre og kommer tættere på verdens bedste.
Det eneste, jeg skal bruge for at nå toppen, er mere tid i sporten, siger han.
Christoffer Faarup i konkurrence til VM i Sverige.
Det var planen, at han også skulle deltage i den kombinerede disciplin i går, og det gjorde han egentlig også, men han fuldførte bare ikke.
Han vågnede nemlig op med en begyndende halsbetændelse og kunne hurtigt mærke i styrtløbet, at han manglede energi.
Derfor er VM slut for Faarup.
Næste meget vigtige punkt i kalenderen for ham er en World Cup-afdeling i Kvitfjell i Norge.
Stedet hvor han bruger det meste af sin tid på træning, så han tror på et godt resultat der.
Læs også:Faarup før VM i styrtløb: ’26.
plads gav selvtillid’- Alpint er en sport, hvor der er enorm kort afstand fra fiasko til succes, og specielt også den anden vej rundt.
Så sådan en præstation i disse to løb her giver motivation nok til virkelig at give den gas hele sommeren og så gå ind i en ny sæson, siger Christoffer Faarup:- Jeg har ikke brug for særlig mange af disse løb med gode præstationer for at have blod på tanden til at angribe en sæson mere.
Den dårlige nyhed fra VMEn af Christoffer Faarups gode venner og træningskammerater havde en mareridtsdag til VM i kombinationskonkurrencen i går.
Chileneren Henrik von Appen mistede kontrollen i styrtløbet, og det endte med et grimt styrt, hvor man efterfølgende kunne høre, at han var i store smerter.
Faarup var selvfølgelig bekymret på sin vens vegne, men den umiddelbare melding kunne have været langt værre.
- Min far var med ham på klinikken, og jeg ved bare, at han er okay i hovedet og ryggen, men han har smerter i knæet.
Status på knæet er dog stadig uklart.
Så længe hovedet er okay, så er det ikke helt galt, fordi hovedet er trods alt svært at reparere, siger Christoffer Faarup.
FacebookTwitterKopier linkEmner:Christoffer Faarup (skiløber)|Skisport|Norge|Schweiz




https://www.dr.dk/nyheder/regionale/fyn/fra-vaadservietter-til-oksemoerbrad-kunder-siger-ja-tak-paa-facebook

FynFra vådservietter til oksemørbrad: Kunder siger 'ja tak' på FacebookMange butikker er begyndt at slå ekstraordinære tilbud op på Facebook.
Mange butikker bruger Facebook til at give de lokale kunder et godt tilbud.
Butikken slår tilbuddet op på Facebook, kunder kommenterer med et 'ja, tak' og kan efterfølgende hente varen i butikken.
Af Ida-Sofie Sellerup og Trine Søgaard Rødkær12.
feb.
2019 kl.
06.
59Bemærk: artiklen er mere end 30 dage gammelLæs op- Hvis man sparer nogle penge som kunde, så er det godt.
Det mener Dorthe Kirstejn Nielsen fra Strib om de mange Facebook-tilbud, som hun ofte siger ja tak til.
Hun følger de lokale forretninger på Facebook og får derfor de forskellige tilbud direkte i sit Facebook-feed.
Butikken lægger et billede af en vare op på sin Facebook-profil, og så kan kunderne kommentere med et 'ja, tak' og efterfølgende hente varen i butikken dagen efter.
- Jeg gør det ofte.
Jeg synes, det er nemt, siger Dorthe Kirstejn Nielsen, mens hun lægger dagens 'ja, tak-tilbud' i sin indkøbskurv: Forloren hare til to.
Alt fra godt kød til baby-sagerIfølge både detailvirksomhederne Coop og Dagrofa, som står bag flere danske supermarkeder, er mange butikker begyndt at slå forskellige slagtilbud op på Facebook.
Det kan være alt fra vådservietter til et godt stykke kød.
Tilbuddene varierer fra butik til butik, og de er derfor målrettet de kunder i området, som følger den lokale købmandsforretnings Facebook-profil.
- Facebook-tilbuddene er blevet enormt populære for vores varehuse, og derfor er de begyndt at spille en markant og væsentlig rolle, siger Jens Juul Nielsen, informationsdirektør hos Coop, der forklarer, at det er en ny måde at nå kunderne på.
Førhen indrykkede supermarkeder annoncer i den lokale avis for at lokke kunderne ned i butikken.
- Men nu er Facebook blevet vigtigere, og derfor vil vi gerne have flere til at bruge Facebook, hvor butikken kan kommunikere direkte med kunderne, siger Jens Juul Nielsen.
Slagtermester Søren Brinckmand Jensen slår flere gange om ugen et tilbud op på Facebook.
Mange kunder bakker op om den nye måde at få tilbud på.
Det gælder også hos Kvickly i Middelfart, hvor Søren Brinckmand Jensen er slagtermester.
- Det er meget populært, fortæller han og mindes en gang, hvor kunderne var særligt ivrige.
- Jeg tror, vi solgte 700 oksemørbrader.
Det var helt vanvittigt.
Forbrugerrådet Tænk: Vær opmærksomIfølge Forbrugerombudsmanden er der endnu ingen særskilte regler for de mange 'ja, tak-tilbud' på Facebook.
- Det er almindelige regler, der gælder for reklame, køb og salg, som er på spil her.
Det bliver ikke anderledes af, at det foregår på Facebook, forklarer Vagn Jelsøe, vicedirektør hos Forbrugerrådet Tænk.
Forbrugerrådet Tænk anbefaler derfor, at man som kunde er ekstra opmærksom, når man skriver 'ja, tak' til et tilbud på Facebook.
- Der kan være brug for at skærpe folks opmærksomhed på, at Facebook ikke er en hyggesnak.
Det kan også være et sted, hvor virksomhederne vil sælge ting til os.
Og så skal man være klar over, at det er formel aftaleindgåelse, siger Vagn Jelsøe.
Tilbud er en bindende aftaleIndgår man en aftale – enten mundtligt eller skriftligt – er den bindende.
Hvis jeg ikke kommer ned i butikken den fredag eftermiddag, hvor jeg skulle hente mine to pakker oksekød, så er butikken i sin gode ret til at sige, at man alligevel skal betale.
Vagn Jelsøe, vicedirektør i Forbrugerrådet Tænk- Hvis jeg ikke kommer ned i butikken den fredag eftermiddag, hvor jeg skulle hente mine to pakker oksekød, så er butikken i sin gode ret til at sige, at man alligevel skal betale, forklarer Vagn Jelsøe.
Men han tror dog ikke, at butikkerne vil gå så langt.
- Jeg håber og gætter på, at realiteterne er nogle andre.
Forbrugerrådet Tænk savner dog, at de butikker, der skriver, at et 'ja tak' er bindende, vælger en mere præcis formulering.
- For hvad sker der, hvis jeg bliver forhindret i at hente varen?
Hvordan kommer butikken efter mig?
Har jeg mulighed for at ringe og afbestille?
Det havde være ønskeligt, at butikkerne er mere præcise, når de bevæger sig ud i, at en aftale er bindende, mener Vagn Jelsøe.
Coop vil ikke tvinge folk til at betaleHos Coops butikker er 'ja tak' på Facebook ikke bindende, og det er derfor muligt at fortryde, selvom man har bestilt en vare.
- Vi kan selvfølgelig ikke tvinge folk til at komme og hente dem, men erfaringerne er, at folk føler sig forpligtet og henter varerne, siger informationsdirektør Jens Juul Nielsen.
Der har endnu ikke været nogen klager til Forbrugerombudsmanden i forbindelse med 'ja, tak-tilbuddene' på Facebook.
FacebookTwitterKopier linkEmner:Facebook|Jens Juul Nielsen (erhvervsleder)|Coop|Detailhandel|Middelfart




https://www.dr.dk/nyheder/regionale/syd/politiet-uddeler-falske-fyrfadslys-og-tv-simulator-efter-kaempe-indbrudsboelge

Syd- og SønderjyllandPolitiet uddeler falske fyrfadslys og tv-simulator efter kæmpe indbrudsbølgeSyd- og Sønderjyllands Politi går nu ekstraordinært til værks for at stoppe indbrudsbølge i Sønderborg Kommune.
Syd- og Sønderjyllands Politi forventer at uddele elektroniske fyrfadslys til 250 private hjem i Sønderborg Kommune.
(© Syd- og Sønderjyllands Politi)Af Marie De Fine Skibsted12.
feb.
2019 kl.
07.
17Bemærk: artiklen er mere end 30 dage gammelLæs opDet skal være svært at være indbrudstyv i Sønderborg Kommune.
Sådan kan du sikre dig mod indbrudUdendørs lys – også på bagsiden af husetSamarbejd med dine naboer og hold øje med nærområdetGem de værdifulde ting væk – de skal ikke være synlige udefraUndgå høje hække og plankeværk, der giver tyven arbejdsroRod lidt i haven – det signalerer aktivitetLås værktøj og haveredskaber inde, så tyven ikke kan bruge det til at bryde huset opMærk dine værdigenstande, så tyven har svært ved at omsætte dit indboUndlad oplysninger på sociale medier om, at du er på ferieBeskyt de udsatte vinduer, for eksempel med en stikkende busk foranVis ikke tyven, at du er væk, for eksempel med en tom garageKilde: Syd- og Sønderjyllands PolitiDet mener Syd- og Sønderjyllands Politi, der sammen med kommunen vil stoppe antallet af indbrud i de private hjem.
Læs også:QUIZ: Store tyverier i DanmarkI 2017 var der 377 indbrud i Sønderborgs boliger, mens antallet steg til 599 sidste år, viser politiets foreløbige tal.
Det er en stigning på knap 60 procent.
Og den udvikling bekymrer vicepolitiinspektør Christian Østergaard.
- Jeg har det ikke godt med, at det er så stor en stigning, for så er der rigtig mange borgere, der er blevet udsat for det.
Det er derfor, vi gør noget ved indsatsen, så borgerne fortsat er trygge i deres eget hjem, siger han.
En ekstraordinær indsatsFor at komme indbrudstyvene til livs går Syd- og Sønderjyllands Politi nu ekstraordinært til værks.
I disse dage kører betjentene rundt med en mobil politistation og uddeler ’Fake TV’ til borgerne i området.
’Fake TV’ er en særlig tv-simulator, der lyser op som et tv og giver tyven indtryk af, at beboeren er hjemme.
Borgerne har også mulighed for at få et tænd-og-sluk-ur, og begge dele er betalt af Sønderborg Kommune.
Politikommissær Jan Rasmussen fra Syd- og Sønderjyllands Politi med tænd-og-sluk-ure og Fake TV.
(© Syd- og Sønderjyllands Politi)Samtidig har Syd- og Sønderjyllands Politi afleveret elektroniske fyrfadslys i borgernes postkasser, som de forventer at uddele til i alt 250 private hjem.
Lys kan nemlig være afgørende for, om indbrudstyven kommer forbi, siger Christian Østergaard.
- Prøv at gå en tur ud på gaden i aften.
Så vil du kunne se, hvilke huse der er "alene hjemme", hvor folk er på vinterferie, og hvor der er fred og ingen fare.
Så vi skal have folk til at gå ud og kigge på husene og se, hvordan det er ser ud i aften.
Hvor er der lys?
Hvor ser man tv’et henne?
, siger han.
Borgernes hjælp er nødvendigIfølge Christian Østergaard er det i høj grad vigtigt, at borgerne gør en indsats.
For selvom politiet laver målrettet patruljering, analyserer tyvenes arbejdsmetoder og efterforsker samtlige indbrud, er borgerne også nødt til at sikre deres hjem, hvis indsatsen skal virke.
- Vi kan og skal ikke stå og passe på hver lille bolig.
Der er vi nødt til at have borgerne til at tage indbrudssikring alvorligt og gøre noget ved det, siger Christian Østergaard.
Samtidig opfordrer politiet til mere nabohjælp, så man er på vagt, hvis man ser noget anderledes eller mistænkeligt i nærområdet.
FacebookTwitterKopier linkEmner:Syd- og Sønderjyllands Politi|Sønderborg Kommune|Tyverier|Politi|Jylland




https://www.dr.dk/nyheder/viden/kroppen/tre-generationer-af-familien-christmann-stammer-vi-foeler-os-skyldige-over

KroppenTre generationer af familien Christmann stammer: 'Vi føler os skyldige over at tage folks tid'Stammen kan ramme alle uanset alder, køn og livsstil, men det er ofte arveligt betinget og nedarves især mellem mænd.
Af Anton Lind12.
feb.
2019 kl.
07.
00Læs opFamilien Christmann kendte symptomerne alt for godt, da August som treårig begyndte at ændre sin måde at tale på.
Der var ord, han begyndte at undgå, der var unaturlige brud i hans tale, og han begyndte at slubre ved bestemte ord.
Se SundhedsmagasinetSundhedsmagasinet på DR1 handler om stammen.
Se programmet her på DR TV eller på DR1 kl.
21.
55.
Alt sammen var det tegn på, at den nu fireårige dreng var begyndt at stamme, og dermed kunne familien konstatere, at talehandicappet, der afbryder eller blokerer ens talestrøm, var nået til tredje generation i familien.
Augusts far, Niels, er i dag 41, og han begyndte at stamme for omtrent 33 år siden og gør det stadig.
Niels' far, Hermann på 69, har stammet i cirka 65 år, siden han var fire, og han stammer også stadig.
Tit, så skammer vi os over, at vi stammer, og vi føler os på en måde skyldige over, at vi tager andre menneskers tid.
Hermann ChristmannBåde Niels og Hermann har accepteret, at stammen er en fast del af deres liv, men der er alligevel stort fokus på hjælp til August, så han ikke skal stamme hele livet ligesom sin far og farfar.
Hvorfor stammer man?
Luften kommer nede fra dine lunger, videre op i luftrøret og op til stemmelæberne, og når luften bevæger sig forbi stemmelæberne, bliver det til lyd.
Hos mange, der stammer, sker der det, at man kan få en slags krampe i stemmelæberne eller strubehovedet.
En krampe, der lukker af for luften.
Og så bliver det, vi er i gang med at sige, afbrudt eller blokeret.
Og ofte vil den, der stammer, forsøge at komme ud af den blokering ved at forsøge at gentage lyden - ordet - sætningen, der har sat sig fast.
Kilde: Helle Brandt, lektor, talepædagog og fagansvarlig for talepædagogerne ved VIA University College, Aarhus.
Talehandicappet har nemlig i mange år givet dem problemer i hverdagen.
- Jeg har kæmpet virkelig meget med stammen og haft lange, svære perioder, hvor det har været rigtig hårdt, og hvor bare et lille ord, som de fleste treårige kan sige, har været som et bjerg at bestige, siger Niels.
På den måde kan stammen ofte påvirke folk psykisk, uddyber Hermann.
- Man har ikke den samme selvtillid, og man begrænser sig selv.
Tit, så skammer vi os over, at vi stammer, og vi føler os på en måde skyldige over, at vi tager andre menneskers tid, siger han.
Rammer en procentSundhedsmagasinet på DR1 kigger i denne uge nærmere på stammen og undersøger talehandicappet, der ifølge Stammeforeningen og Sundhed.
dk rammer omkring en procent af befolkningen.
Man ved ikke præcist, hvorfor stammen opstår, men den kan ramme alle.
Det er bestemt ikke rart at stå i en talesituation og instinktivt kunne føle, at det ord, jeg skal sige om to ord eller fem ord, får jeg problemer med.
Niels ChristmannMan ved også, at stammen kan skyldes arv, og at især mænd har større tendens til at give deres stammen videre til en søn.
Det er forskelligt fra person til person, hvad der sker, når man stammer, men ofte får personen en slags krampe i stemmelæberne eller strubehovedet, som lukker for luften og blokerer for talestrømmen.
Derefter vil personen forsøge at gentage lyden, der har sat sig fast.
Niels fortæller, at det skaber nogle ubehagelige situationer.
- Det er bestemt ikke rart at stå i en talesituation og instinktivt kunne føle, at det ord, jeg skal sige om to ord eller fem ord, får jeg problemer med, siger han.
For Hermann har stammen desuden haft helt konkrete konsekvenser.
Igennem et liv med talebesvær, har han oplevet, at hans stammen har betydet, han blev valgt fra til jobsamtaler, og at han har fået lavere karakterer i skolen, fordi han ikke kunne udtrykke sig ordentligt.
Hør Hermann Christmann fortælle om sin stammen.
Han har også manglet modet til at fortælle historier i store forsamlinger.
For slet ikke at tale om det at fortælle vittigheder.
- Der er nogle, der har sammenlignet stammen med et fængsel.
At man ikke kan komme til sin fulde udfoldelse.
Man støder mod tremmerne igen og igen, hvis man vil ud.
Det er nok en meget rammende betegnelse, siger Hermann.
Tidlig behandling er afgørendeDet kan have store effekter, hvis der bliver grebet tidligt ind, når børn begynder at stamme.
Med den rette behandling og øvelser kan det faktisk undgås, at det kommer til at skabe problemer for et barns taleevner.
Det gælder om at skabe gode kommunikative erfaringer og succesoplevelser for barnet, mens evnen til at udvikle den del af hjernen, der står for at tale og tale flydende, er størst – hvilket er inden det sjette leveår.
Hvorfor skal man sætte tidligt ind?
Jo mere flydende tale, et barn får erfaringer og succes med, desto stærkere udvikler barnets hjerne sig i de områder, der står for at tale flydende.
Evnen til at danne disse nye forbindelser i hjernen, er størst hos børn - og især frem til barnets 6.
leveår.
Derfor er det vigtigt at sætte tidligt ind, når man vil hjælpe barnet til en ubesværet tale og især at bevare lysten til at udvikle kommunikationen med omverdenen.
Kilde: Helle Brandt, lektor, talepædagog og fagansvarlig for talepædagogerne ved VIA University College, Aarhus.
Derfor har fireårige August også allerede været i ti måneders behandling hos en talepædagog, som han besøger hver 14.
dag.
Derudover skal han lave daglige øvelser med sine forældre i 10-15 minutter.
- Det er meget vigtigt for mig, at vi gør alt det, vi kan gøre, for at give August den bedste hjælp, så han holder op med at stamme, så han undgår de samme ærgrelser og de samme situationer, jeg har været ude for, siger Niels.
Stammen ligger altid og truerVirkeligheden så desværre en hel del anderledes ud, dengang Hermann var barn, hvor det ikke var almindeligt at behandle børn for stammen.
Derfor kom han først i behandling som 12-årig.
Den første behandling fik ham til at acceptere, at han stammede, men den fjernede ikke talebesværet.
Der er nogle, der har sammenlignet stammen med et fængsel.
At man ikke kan komme til sin fulde udfoldelse.
Man støder mod tremmerne igen og igen, hvis man vil ud.
Det er nok en meget rammende betegnelseHermann Christmann- Jeg er faktisk ret overbevist om, at hvis jeg havde fået et tilbud, da jeg begyndte at stamme, ville jeg have stammet meget, meget mindre i dag, siger han.
Selvom Hermann har stammet, siden han var barn, så kan hans stammen stadigvæk være uforudsigelig.
Han ved aldrig helt, hvor meget han kommer til at stamme på næste ord, næste sætning eller i næste samtale.
Tre gode råd til at tale med et barn, der stammerHer er, hvad du kan gøre, hvis du positivt vil støtte et barn, der stammer:- Vis, at du er tilstede, og at du har tid til at lytte og tale med barnet.
- Hold naturlig øjenkontakt, når I taler.
- Vær opmærksom på, at barnet får tid til at tale færdig og ikke bliver afbrudt.
Kilde: Helle Brandt, lektor, talepædagog og fagansvarlig for talepædagogerne ved VIA University College, Aarhus.
Det samme gælder for hans søn, Niels, der dog har stort udbytte af flere forskellige teknikker og øvelser, som han bruger til at forbedre sine taleevner.
- Det bliver afgjort nemmere.
Men stadigvæk oplever jeg, at jeg i nogle situationer kan have sværere ved at mobilisere taleteknikken end i andre situationer, og så er det bare op på hesten igen og træne noget mere, siger han.
Det er afgørende for ham at vise folk, at han er stammer, men at han trods alt har styr på sin tale.
På den måde er det ham, der styrer sin stammen og ikke omvendt, som det var engang.
For August på fire, vil stammebehandlingen fortsætte, indtil hans stammen forhåbentlig ikke længere skaber problemer for hans tale.
Niels og Hermann har hver især fundet metoder, der gør, at deres hverdag fungerer godt, selvom de har et talehandicap.
Nu taler de, når de har lyst, og ikke kun, når de tør.
Og til dem, der tænker, hvordan de skal tale til folk, der stammer, så har Hermann et klart råd til, hvad man ikke skal gøre.
- Dengang jeg som barn stammede, var der tit nogen, jeg talte med, der forsøgte at gætte, hvad jeg ville sige, og de gættede meget ofte forkert.
Og så blev det hele ekstra besværligt, for så skulle jeg sige nej, det var ikke det, jeg ville sige, forklarer han.
FacebookTwitterKopier linkEmner:DR1




https://www.dr.dk/nyheder/udland/spaniens-vigtigste-retssag-cataloniere-risikerer-25-aars-faengsel-oproer

CatalonienSe temaUdlandSpaniens vigtigste retssag: Cataloniere risikerer 25 års fængsel for oprørTolv politikere og aktivister skal for Spaniens højesteret i dag.
"Selvbestemmelse er en ret, ikke kriminelt", lyder parolen under en demonstration i Barcelona i februar 2019.
Af Camilla Markvardsen12.
feb.
2019 kl.
08.
03Bemærk: artiklen er mere end 30 dage gammelLæs op'Det er den vigtigste retssag i Spanien, siden demokratiet blev genoprettet i kølvandet på diktator Fransisco Francos død i 1975.
'Sådan beskriver den spanske højesteretsformand, Carlos Lesmes, retssagen mod tolv catalanske politikere og aktivister, der i dag skal for Spaniens højesteret.
Det skriver nyhedsbureauet Reuters.
Ni af de tolv har siddet fængslet i mere end et år.
De er anklaget for oprør mod den spanske stat, fordi de i flere år organiserede og planlagde en proces, hvis mål var at ”ødelægge den forfatningsmæssige orden” og ”løsrive Catalonien fra den spanske stat”, som anklageskriftet formulerer det.
Den 1.
oktober 2017 arrangerede de tiltalte en ulovlig folkeafstemning om, hvorvidt regionen Catalonien skulle løsrives fra resten af Spanien.
Herunder kan du se, hvorfor catalonierne ønsker selvstændighed.
'De lukkede vores mund med fængsel'Separatister med catalanske flag protesterer, mens den tidligere catalanske minister Raul Romeva og otte andre fanger bliver flyttet fra fængsler i Catalonien til Madrid forud for retssagen i højesteret.
De anklagede fastholder, at det var deres demokratiske ret, og at hele retssagen er politisk motiveret.
- Vi har længe ønsket at blive hørt, men de lukkede vores mund med fængsel, siger en af de fængslede, den catalanske politiker Raul Romeva.
Sagen er oppe på de højeste nagler, da de tolv politikere og aktivister risikerer mellem 7 og 25 års fængsel.
Og den har på forhånd kastet Spanien ud i en af de alvorligste politiske kriser siden Francos diktatur sluttede.
Læs også:VIDEO Korrespondent var live, da fredelig demonstration blev til urolighederEn af de voldsomste politiske kriserDemonstranter for et uafhængigt Catalonien i Barcelona i oktober 2017.
Konflikten kulminerede i efteråret 2017, da de anklagede cataloniere gennemførte en folkeafstemning om løsrivelse, som på forhånd var dømt ulovlig af den spanske forfatningsdomstol i Madrid.
Voldsomme billeder fra Cataloniens største by, Barcelona, gik verden rundt: Spansk politi smadrede ruderne til et valgsted, og der udbrød kampe mellem politi og vælgere.
Adskillige blev såret under sammenstød på valgdagen.
Resultatet af afstemningen var, at 90 procent af den catalanske befolkning sagde ja til at løsrive sig fra resten af Spanien.
Kun 43 procent af catalonierne valgte dog at stemme.
26 dage senere erklærede Catalonien sig alligevel uafhængigt, men uden anerkendelse fra den spanske stat eller det internationale samfund.
Som reaktion på en af de værste politiske kriser i nyere spansk historie skred den spanske regering i Madrid ind og overtog kontrollen med Catalonien fra regionalpolitikerne.
Catalanske politikere på flugtCataloniens tidligere leder, Carles Puigdemont, forlader et fængsel i Tyskland i april 2018, efter en tysk domstol har nægtet at udlevere ham til retsforfølgelse i Spanien.
Den daværende catalanske leder, Carles Puigdemont, flygtede sammen med fem catalanske ministre ud af landet, og i dag bor Puigdemont i Belgien.
Spaniens højestreret trak sidste år en international arrestordre mod Puigemont tilbage.
Det skyldtes, at en tysk domstol nægtede at udlevere Puidgemont til retsforfølgelse for oprør.
Men der er næppe nogen tvivl om, at de spanske myndigheder vil anholde og retsforfølge Cataloniens tidligere præsident og de fem tidligere ministre, hvis de vender tilbage til Spanien.
'Århundredets retssag'"Frihed til politiske fanger", står der på banneret under en demonstration forud for retssagen i højesteret.
Spanske medier kalder retssagen, der begynder i dag, for "århundredets retssag".
Flere højtstående catalanske politikere er blandt de tolv på anklagebænken, herunder den daværende vicepræsident i Catalonien, Oriol Junqueras.
Sideløbende bliver der ved lavere domstole ført retssager mod andre catalanske politikere og politibetjente for deres roller ved den ulovlige folkeafstemning for halvandet år siden.
De anklagede får opbakning af Cataloniens nuværrende leder, Quim Torra, der siger, at de "ikke har begået nogen ulovligheder", men blot har udøvet deres demokratiske ret.
Han opfordrer Spaniens premierminister, Pedro Sanchez, til at forhandle med Catalonien om en løsrivelse.
'En dom vil for altid veje tungt'Raul Romeva på vej til Cataloniens parlament i Barcelona efter folkeafstemningen.
Men det catalanske krav om en folkeafstemning om uafhængighed er hele tiden blevet afvist af regeringen i Madrid med henvisning til, at landets forfatning forbyder det.
Til gengæld siger den spanske premierminister, at han er åben over for at give Catalonien mere selvbestemmelse.
Den fængslede catalanske politiker Raul Romeva siger til Reuters, at han kun ser ét muligt udfald af retssagen, nemlig frifindelse.
- En dom vil for altid veje tungt i historien og tungt over Spaniens fremtid, siger politikeren, der også tidligere har siddet i Europa-Parlamentet.
En afgørelse ventes tidligst at falde i slutningen af juni.
Retssagen er offentlig og vil blive transmitteret på spansk tv.
FacebookTwitterKopier linkEmner:Carles Puigdemont (politiker)|Catalonien|Pedro Sánchez (politiker)|Europa-Parlamentet|Retsvæsen




https://www.dr.dk/nyheder/regionale/hovedstadsomraadet/metro-cityringen-risikerer-ny-forsinkelse-naboer-til

KøbenhavnMetro Cityringen risikerer ny forsinkelse: Naboer til metrobyggeri er frustreredeMetrobyggeriets naboers tålmodighed er ved at være opbrugt, mens politikere fortsat er optimistiske.
Det er særligt metroarbejdet under jorden, der risikerer at forsinke åbningen, vurderer Metroselskabet.
Af Anne Sophie Flach og Ida Nathan12.
feb.
2019 kl.
06.
05Bemærk: artiklen er mere end 30 dage gammelLæs opMetroens cityring skal efter planen stå klar til i slutningen af juli i år med 17 nye stationer i København og på Frederiksberg.
Men i januar har så få folk været på arbejde på byggepladserne under jorden, at Metroselskabet nu melder om øget risiko for, at projektet bliver forsinket.
Det fremgår af den seneste orientering fra Metroselskabet.
- Før nytår var der knap 500 mennesker på byggepladserne til at udføre arkitektarbejdet, og efter nytår var der godt 200.
Det giver selvfølgelig anledning til et markant dyk i produktiviteten, siger teknisk direktør i Metroselskabet, Erik Skotting.
Fakta: Metroen i København2005:Staten, Københavns og Frederiksberg Kommune beslutter at anlægge Cityringen.
2007:Lov om Cityringen vedtages i Folketinget.
2008:Arbejdet med ledningsomlægninger og de arkæologiske udgravninger begynder.
2009:Projektet for Cityringen sendes i udbud.
2011:Kontrakt indgås med Copenhagen Metro Team, der skal bygge Cityringen, og Ansaldo STS, der skal levere tog og styresystem.
Etablering af byggepladser begynder, og anlægsarbejdet på Cityringens stationer går i gang.
2013:Tunnelboringen starter og fortsætter indtil 2017.
2014:Revideret lov om Cityringen vedtages i Folketinget.
Åbning udsættes fra dec.
2018 til juli 2019.
2016:Arbejdet med at anlægge stationspladser og nye byrum går i gang.
Skinnelægning påbegyndes i de færdigborede tunneler.
2016-2019:Stationerne indrettes med fliser, elevatorer og trapper m.
m.
2017-2019:Cityringens tog testkøres.
2019:Endelig godkendelse til drift.
Cityringen åbner efter den nuværende plan.
Kilde: MetroselskabetHan understreger, at man stadig håber på at kunne åbne til sommer, men risikoen for forsinkelse er øget betydeligt.
- De næste store milepæle på projektet ligger i marts og april, og det vil være dér, vi kan se, om de (metroarbejderne, red.
) kan nå det.
Men der er ingen tvivl om, at de har travlt, siger Erik Skotting.
Larm og byggerod udfordrer naboers tålmodighedEn forsinkelse har store konsekvenser for naboerne til metrobyggeriet.
Det siger Nikolaj Rajovic, der formand for beboerforeningen Folmer Bendtsen på Nørrebro, som er nabo til metrobyggepladsen ved Nørrebro Station.
Her måtte beboerne i 2014 evakueres, da jorden skred ud under fundamentet på en beboelsesejendom.
Det fik Københavns Brandvæsen til at vurdere, at der var fare for sammenstyrtning.
.
.
.
Jeg kan ikke engang huske, hvor mange gange byggeriet foreløbigt er blevet forsinketChristian Alsted, Formand for beboerforeningen SortedamgruppenMen selvom beboerne i dag er flyttet tilbage, så kan flere af skaderne på bygningerne i forbindelse med metrobyggeriet først udbedres, når Cityringen er færdig, siger Nikolaj Rajovic.
- Ejendommen er i meget dårlig stand, nogle af væggene er flækket, loftet er flækket, fortovene er i dårlig stand, og vi kan ikke gå videre, før de er færdige, siger han.
Også Christian Alsted, der er formand for beboerforeningen, Sortedamgruppen, der repræsenterer over 1.
000 naboer til metrobyggeriet og de kommende stationer på Østerport Station, Trianglen og Poul Henningsens Plads, er frustreret.
- Det kan vi ikke være glade for, for det er sket utallige gange nu, og jeg kan ikke engang huske, hvor mange gange byggeriet foreløbigt er blevet forsinket, siger han.
Politikere tror fortsat på sommeråbningKøbenhavns og Frederiksberg Kommune er medejere af Metroselskabet og er dermed med til at finansiere Cityringen.
I begge kommuner tror man stadig på, at den nye metrolinje kommer til køre til tiden.
Men viceborgmester og formand for Frederiksberg Kommunes by- og miljøudvalg, Jan E.
Jørgensen (V), erkender, at Metroselskabets udmelding gør indtryk.
Jeg tænker, at Metroselskabet har sat en række tiltag i gang nu for at sikre, at vi nu alligevel kan åbne til tidenCecilia Lonning-Skovgaard, beskæftigelses- og integrationsborgmester, Københavns Kommune, Venstre- Af samme grund har vi bedt Metroselskabet om at mødes med os umiddelbart efter vinterferien på Frederiksberg Rådhus, så vi kan høre dem forklare nærmere, for vi har en forventning om, at metroen åbner til sommer, og vi glæder os, siger han.
Samme forventning har man i Københavns Kommune.
Her er Jonas Bjørn Jensen (S), der er medlem af Økonomiudvalget, fortsat optimistisk.
- Jeg hæfter mig ved, at det stadig er vurderingen, at det kan lade sig gøre at åbne på det tidspunkt, man har planlagt, siger han.
Også beskæftigelses- og integrationsborgmester, Cecilia Lonning-Skovgaard (V) har tillid til, at Cityringen kommer til at køre til tiden.
- Jeg tænker, at Metroselskabet har sat en række tiltag i gang nu for at sikre, at vi alligevel kan åbne til tiden.
Så det stoler jeg på, siger hun.
Sådan kommer den nye Cityringen til at køreKonflikt udskudt til metroen står klarMetroselskabet betragter januars manglende fremdrift efter juleferien som et kontraktbrud, men ifølge hovedentreprenøren Copenhagen Metro Team, CMT vil den ekstra bemanding på byggepladserne udgøre et ekstrakrav, som bygherren skal betale.
Men med kun fem måneder til åbningen er de to parter nu blevet enige om at udskyde konflikten, til Cityringen står færdig.
Indtil da har Metroselskabet og CMT indgået en aftale, hvor Metroselskabet midlertidigt betaler CMT for skrue op for bemandingen.
- Det gode er, at den uenighed, der tydeligvis er mellem os og CMT, den har vi været enige om at udskyde, indtil projektet er færdigt, siger Erik Skotting.
Det har ikke været muligt at få en kommentar fra CMT.
Metrobyggeriet stopper ikke med Cityringen.
Den bliver suppleret af Nordhavnslinjen, der efter planen skal stå klar i begyndelsen af 2020.
I midten af 2024 åbner Sydhavnslinjen.
FacebookTwitterKopier linkEmner:Cecilia Lonning-Skovgaard (politiker)|Copenhagen Metro Team|Jan E.
Jørgensen (politiker)|København|Jernbaneanlæg




https://www.dr.dk/nyheder/kultur/film/i-aften-stopper-et-af-danmarks-mest-unikke-tv-programmer-her-er-3-oejeblikke-vi

BingeSe temaFilm og serierI aften stopper et af Danmarks mest unikke tv-programmer: Her er 3 øjeblikke, vi aldrig glemmerDe seneste 19 år har vi grinet og grædt med 'Årgang 0'.
Men nu er det slut.
Fra venstre: Stephanie, Christian og Rachel er hovedpersonerne i 'Årgang 0'.
Den fjerde pige, Emma, valgte at trække sig efter sæson 15.
(© Camilla Hey/TV 2)Af Kasper Lundberg12.
feb.
2019 kl.
06.
07Bemærk: artiklen er mere end 30 dage gammelLæs op'Årgang 0' er det ultimative slow-tv.
Jeg bliver nogle gange i tvivl om, hvorvidt man overhovedet kan kalde det en dokumentarserie.
Vi er jo så tæt på at være fluen på væggen i et fuldstændig almindeligt liv, at hvis ikke man er blevet bidt af at følge med i familiernes langsomme udvikling, kan det være svært at forstå, hvorfor tv-programmet er et af de mest populære i Danmark.
Hvem gider at se på uspektakulært hverdagsliv?
Ret mange, viser det sig.
Programmet er altid på top 20 over de mest sete, når det kører, og har op mod en million seere.
Serien har i 18 år fulgt en række børn, der blev født i år 2000 i danske familier rundt omkring i landet.
Tilrettelæggerne har filmet familierne en dag om måneden til særlige begivenheder - en eksamen, en flytning, en konfirmation - og det hele bliver så hvert år klippet sammen til fire afsnit af serien.
Det er et meget forpligtende tv-koncept at lægge sig fast på for TV 2 og holdet bag, for det har fra starten været aftalt, at det skulle køre, til børnene blev myndige.
Hvad hvis ingen ser det?
Hvad hvis familierne fortryder?
Nu er projektet med sikker hånd ført til ende, og jeg har personligt ikke kedet mig et øjeblik, for det er altid klippet med så meget kærlighed til personerne og med så meget humor, at jeg typisk griner og gisper lige så meget, som når jeg ser 'Game of Thrones'.
Det er ikke hoveder, der ruller, eller helte, der besejrer snezombier, men mindre kan nogle gange sagtens gøre det.
For hvis der er helt stille, skal der også meget mindre til at larme.
Kunsten er at få det stille og det ordinære til at føles vedkommende nok til, at man kan engagere sig i de helt almindelige problemer.
Blive bedrøvet over en, der bliver holdt uden for i skolen, og lettet over en god eksamenskarakter.
Og det kender jeg ingen serier, der kan som 'Årgang 0'.
Her er tre af de små, store øjeblikke, jeg altid vil huske.
1Familien fra Lollands kulturclash i Japan (sæson 10)Rachel og hendes familie besøgte Japan i sæson 10.
(© Thomas Marott/TV 2)Hyperintelligente Rachel er en af de deltagere, der har været med fra starten og hele vejen til målstregen.
Hun kom til verden med præste-mor Theresia, der arbejdede i en kirke på Lolland og en farmaceut-far, der arbejdede på et apotek på Langeland.
Familien er en vidunderlig uforudsigelig blanding af ekstremt mange brune møbler, abonnement på Billed-Bladet (hvor Rachel også var i praktik) og en hel vildt rørende åbenhed over for børnenes ambitioner, uanset om Rachel vil på lejrture rundt i verden, eller om David vil på et alt for dyrt amerikansk universitet.
Derfor var det et et meget sigende øjeblik og et forvarsel om børnenes internationale fremtid, da apoteker-familien fra vandkants-Danmark tog til Japan for at besøge en af Lars' japanske kollegaer.
De sad på fancy hoteller omgivet af de smarteste japanske influencers, man kan forestille sig.
Totalt ude af deres komfortzone, totalt åbne og totalt sig selv.
Og så bliver jeg aldrig træt af at se scenen, hvor Theresia og Lars danser til 'Uptown Funk', selvom børnene flygter ud af rummet.
Seriøst, hvis ikke du ved, hvad jeg taler om, så googl det og tak mig senere.
Det klip kan redde enhver dårlig dag.
2Stephanie føler sig uden for på sidste skoledag (sæson 17)Stephanie (th.
) og Rachel i sæson 17.
Stephanies problemer i skolen er nogle af de øjeblikke, der står klarest for DR's serieekspert.
(© Camilla Hey/TV 2)Stephanies forældre gik fra hinanden i 2005, og siden har deres liv været et rørende kaos af bonusforældre og -søskende.
Et helt vildt fint portræt af en familie, hvor alle vil hinanden det bedste på trods af mystiske rockerforbindelser og nedture med migræne og hårde sygdomsperioder.
Stephanie er sådan en kærlig, følsom og ansvarlig teenager, og derfor har det været så hårdt i perioder at følge hendes komplicerede følelser i skolen.
Især en passage omkring sidste skoledag i sæson 17 var aldeles hjerteskærende.
Det går meget godt i løbet af dagen, hvor de løber rundt på skolen og kaster med karameller.
Men da de så skal i Tivoli, er hun efter eget udsagn bare helt alene, uden at hverken hun eller vi rigtig forstår hvorfor.
Vi elsker jo Stephanie!
Men det gør hendes klassekammerater ikke: 'lige nu vil jeg rigtig gerne bare ud af den klasse.
Jeg føler mig alene.
Der er ikke nogen, der snakker med mig, og jeg sidder bare for mig selv.
Sådan har det været i fire måneder.
Der har været en del fester, men jeg har ikke være inviteret til en eneste.
'Ingen filmisk tilfredsstillende forklaring, bare fortvivlelse over at prøve at opsøge venner uden held.
Problemer med børn, der ikke trives i skolen, kan være svære at forholde sig til, men når man ser det helt tæt på, med én man har fulgt så længe som Stephanie, er det næsten som om, det var ens eget barn.
3Forkælede Christian forvandler sig til den fødte vært (sæson 19)Christian (th.
) sammen med sin bror.
Christian udvikler sig heldigvis ikke til den forkælede dreng, DR's serieekspert frygtede.
(© Camilla Hey/TV 2)Helt ærligt, så har min allerstørste fornøjelse i 'Årgang 0' de seneste år været at lade mig forarge frydefuldt over Christians ultimative curlingforældre.
De tre brødre har ret tit ligget i et bjerg af deres eget affald og madrester i huset i Aarhus og gloet hjernedødt ind i deres telefoner og nægtet at løfte en finger.
Og jeg har leget sofapædagog og taget mig til hovedet over de alt for overbærende (velhavende) forældre, der har stået klar til at lave mad, rydde op og købe lejligheder til de forkælede snotunger.
Sorry!
Jeg tænkte bare; 'haha, selvfølgelig bliver de utålelige dovenkroppe, hvis I ikke sætter grænser og lærer dem, at man ikke bare kan tage og tage og tage.
'Og havde 'Årgang 0' været en almindelig dokumentar, så havde den sluttet der, og jeg havde kunnet godte mig over min lette konklusion.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Men 'Årgang 0' er ikke en hvilken som helst serie, så i den nye sæson ser man pludselig, hvordan Christian udvikler en oprigtig, kærlig entusiasme for at være vært for sine venner.
Han sørger for en tur til familiens hus på Mallorca, holder middage og prøver at få lov til at indrette lillebror Ludwigs værelse til at holde forfester.
Så forældrenes grænseløshed har ikke plantet sig som en grådig forventning om, at man kan tage og tage fra andre (som sofapædagogen troede), men som en generøs glæde ved at sørge for andre.
Jeg kender altså ikke mange dokumentarserier, der giver den slags aha-oplevelser om familiers udvikling over tid og hverdagspsykologi.
'Årgang 0' har været noget helt særligt, og jeg vil virkelig savne at følge med i de små familier fremover og blive klogere på mig selv og familielivet.
Sidste afsnit af 'Årgang 0 'sendes på TV 2 tirsdag den 12.
februar.
Alle 19 sæsoner kan ses på TV 2 PLAY.
Læs også:Hollywood elsker dem: Se disse 4 'hemmelige' serier før dine vennerFacebookTwitterKopier linkEmner:TV 2 (tv-kanal)|Uddannelse|Japan|TV 2 Play|Aarhus




https://www.dr.dk/nyheder/udland/gennembrud-i-forhandlinger-om-amerikansk-graenseaftale

UdlandGennembrud i forhandlinger om amerikansk grænseaftalePræsident Trump skal underskrive aftalen, og han fastholder, at der skal bygges en mur.
12.
feb.
2019 kl.
05.
47 | opdateret 12.
feb.
2019 kl.
06.
34Bemærk: artiklen er mere end 30 dage gammelLæs opDemokraterne og Republikanerne er 'enige om rammerne' for en aftale om grænsesikkerhed i USA.
Det siger den republikanske senator Richard Shelby, der har deltaget i forhandlingerne, uden at give flere detaljer om indholdet, oplyser Reuters.
Nyhedsbureauet AP skriver, at forhandlere fra begge partier er enige om en aftale, der sikrer finansieringen af den offentlige sektor.
Nita Lowey, der repræsenterer Demokraterne i forhandlingerne, siger, at detaljerne i aftalen kan være på plads inden onsdag amerikansk tid.
Derefter vil aftalen kræve en underskrift fra USA's præsident, Donald Trump.
Richard Shelby siger, at han 'tror' og 'håber', at Det Hvide Hus vil støtte aftalen.
Læs også:Midlertidigt budget et nederlag for Trump: 'Det største skvat, vi har haft som præsident'Parterne har forhandlet, siden der i slutningen af januar blev indgået en midlertidig aftale om at genåbne dele af den offentlige sektor, der blev lukket ned kort før jul.
Den midlertidige aftale udløber på fredag.
Mens Donald Trump har afvist at underskrive en budgetaftale for 2019 uden penge til en grænsemur til Mexico, har Demokraterne nægtet at afsætte en eneste dollar til det omstridte projekt.
Trump vil stadig have grænsemurTidligt i morges dansk tid forsikrede Trump sine tilhængere ved at vælgermøde i Texas, at muren stadig nok skal komme.
- Idet jeg gik op på scenen, fik jeg at vide, at der er fremskridt i komiteen.
Bare så I ved det: Vi bygger muren alligevel.
Præsidenten slog også fast, at han endnu ikke har nået at læse aftalen, men at han "aldrig ville skrive under på en aftale, der tvinger massefrigivelse af voldelige kriminelle".
Hvis der ikke ligger en færdig aftale senest fredag denne uge, vil dele af statsapparatet igen lukke ned.
/DR Nyheder/FacebookTwitterKopier linkEmner:Donald Trump (politiker)|USA|Texas|Mexico




https://www.dr.dk/nyheder/kultur/barsk-dansk-tegneserie-hitter-i-udlandet-skal-udgives-i-rekordmange-lande

TroldspejletSe temaKulturBarsk, dansk tegneserie hitter i udlandet: Skal udgives i rekordmange landeDen grafiske roman 'Zenobia' fokuserer på, at børn er krigens ofre.
(© Forlaget Cobolt)Af Jakob Stegelmann / Troldspejlet12.
feb.
2019 kl.
11.
01Bemærk: artiklen er mere end 30 dage gammelLæs opUSA.
Australien.
Sydkorea.
Brasilien.
Rusland.
Frankrig.
Makedonien…Tegneserieelskere i mere end 18 lande enten har eller får meget snart muligheden for at få fingrene i den danske, grafiske roman 'Zenobia', hvilket er rekord for en dansk tegneserie.
Det oplyser forlaget Cobolt, der står bag den danske originaludgave af tegneserien.
'Zenobia' er skabt af makkerparret Morten Dürr og Lars Hornemann, der er henholdsvis forfatter og tegner, og handler om en forældreløs, syrisk pige, der forsøger at flygte over Middelhavet.
En flugt, der ender grumt – for de to danskeres serie har ikke en happy ending.
Midt i al grusomheden er serien samtidig meget smuk, fordi den også viser os pigens liv før krigen, fortalt i tilbageblik, mens hun går til bunds i havet.
En illustration fra 'Zenobia'.
(© Forlaget Cobolt)Men det hele er nøgternt og lavmælt fremstillet, og det gør 'Zenobia' til noget særligt.
Serien, der modtog Kulturministeriets Illustratorpris i 2016, har da også fået flotte ord med på vejen hos Publishers Weekly, der kalder den 'en uforglemmelig historie, som vil blive hængende hos både teenagere og voksne', mens fagbladet The Comics Beat mener, at den 'rammer i hjertet af menneskelig uværdighed'.
Ud over at udkomme som album i de mange lande er der også planlagt en teateropsætning af 'Zenobia' i 2020, og det spanske animationsstudie Kanaki Films er netop gået i gang med en animeret kortfilmudgave.
Følsomme emner skal ikke gemmes vækForfatter Morten Dürr glæder sig over seriens popularitet og mener, at der generelt er mangel på denne type fortællinger til børn.
- Jeg mener, at vi har en forpligtelse til at behandle alle relevante emner i børnelitteratur.
Vi skal gøre det på en måde, så det ikke bliver for voldsomt for læseren.
Men vi skal ikke pakke følsomme emner af vejen, siger han i en pressemeddelelse.
Morten Dürr og Lars Hornemanns næste projekt er endnu en grafisk roman, der også tager et alvorligt emne op.
Romanen, der kommer til at hedde 'Ivalu', handler om en grønlandsk pige, der udsættes for seksuelle overgreb.
- Det bliver en smertefuld oplevelse for læseren.
Men incest og overgreb skal populært sagt tales ihjel, siger Morten Dürr.
- Derfor er det vigtigt, at den slags historier bliver fortalt - også i børnebøger.
Læs også:Fejres verden over: Legendarisk tegneserie-helt er faktisk (næsten) dansker(© Forlaget Cobolt)FacebookTwitterKopier link




https://www.dr.dk/nyheder/udland/7-svar-forstaa-striden-om-gasledningen-der-har-sat-danmark-i-en-saerlig-klemme

Valg til Europa-ParlamentetSe temaUdland7 svar: Forstå striden om gasledningen, der har sat Danmark i en særlig klemmeDen højpolitiske splid nærmer sig sin afslutning efter små to år.
Den danske statsminister, Lars Løkke Rasmussen (V), har sammen med den tyske kansler, Angela Merkel, været en del af striden.
Af Per Bang Thomsen - Strasbourg og Karin Axelsson - DR's EU-korrespondent12.
feb.
2019 kl.
07.
16Bemærk: artiklen er mere end 30 dage gammelLæs opHvem skal bestemme gasforsyningen til Europa – EU eller medlemslandene selv?
Det er spørgsmålet, som i mere end halvandet år har skabt storpolitisk debat i den europæiske union – og sat Danmark i en noget delikat, diplomatisk klemme.
Omdrejningspunktet er den nye, undersøiske gasrørledning 'Nord Stream 2' mellem Rusland og Tyskland, der efter planen skal løbe forbi Bornholms kyst.
Læs også:Borgermøde om kontroversiel russisk gasledning: Kan en gnist antænde den?
Nu ser det ud til, at striden er ved at blive løst, efter at Tyskland og Frankrig i sidste uge blev enige om et kompromis.
Senere i dag skal forhandlere fra EU’s tre hovedinstitutioner – Ministerrådet, Europa-Parlamentet og EU-Kommissionen – mødes for at diskutere EU’s nye gasdirektiv, som netop skal sætte rammerne for fremtidens gasrørledninger.
Og forventningen er, at aftalen kan landes i løbet af dagen.
Men hvad går den ud på, og hvem vandt den storpolitiske armlægning?
DR Nyheder giver dig her et overblik:1Hvad går striden ud på?
Der bliver bygget mellem tre-fire kilometer rørledning om dagen.
Det handler kort og godt om, hvilke krav og regler 'Nord Stream 2' og andre gasrørledninger fra lande uden for EU skal leve op til.
Det har indtil nu været et nationalt anliggende, men med et nyt gasdirektiv overgår driftskompetencen til EU-Kommissionen.
2Hvad er 'Nord Stream 2'?
Den nye gasrørledning skal øge andelen af russisk gas i Europa.
Det er en 1.
225 kilometer lang gasrørledning, der skal løbe fra Rusland til Tyskland gennem Østersøen – heriblandt igennem dansk farvand.
Byggeriet gik i gang sidste år, og lige nu vokser rørledningen med tre-fire kilometer om dagen.
Trods politiske protester er gasledningen en realitet, og den forventes færdigbygget i slutningen af året.
Det er den statsejede russiske energikoncern Gazprom, der ejer rørledningen, og målet er, at den skal øge andelen af russisk gas i Europa.
I dag leverer russerne knap 40 procent af al den gas, som EU-landene - heriblandt Danmark - importerer.
Det skal efter planen stige med 55 milliarder kubikmeter om året, når den nye gasrørledning bliver taget i brug.
3Hvorfor har rørledningen skabt så meget ballade?
Det er Tysklands forhenværende kansler, Gerhard Schröder, der står i spidsen for projektet, der er ejet at den statsejede russiske koncern Gazprom.
Her ses han sammen med den russiske præsident, Vladimir Putin.
Det er der flere forskellige grunde til.
Den russiske gasledning er forhandlet på plads med Tyskland, men også firmaer fra blandt andet Østrig, Holland og Frankrig er involveret.
Tyskerne har fastholdt, at ledningen var et kommercielt anliggende.
Men en række lande med Polen og Danmark i spidsen har protesteret voldsomt og forlangt, at EU-Kommissionen fik bemyndigelse til at forhandle med Rusland på vegne af de involverede lande, da gasledningen også udgør et sikkerhedspolitisk spørgsmål.
Frygten har især været, at EU bliver for afhængig af russisk gas, og at det kan bruges som pressionsmiddel mod medlemslande og skade EU’s forsyningssikkerhed.
Amerikanerne har ligeledes protesteret over projektet.
- Det er frygteligt, at I får en rørledning fra Rusland, lød kritikken fra USA's præsident, Donald Trump.
Den amerikanske præsident, Donald Trump, mener ikke, at gasrørledningen er en god ide.
Omvendt har tyskerne med kansler Angela Merkel presset på for projektet.
Tyske virksomheder har nemlig investeret mange penge i projektet, og det er den forhenværende kansler Gerhard Schröder, der står i spidsen for det.
Derudover er gassen fra Rusland en vigtig brik i kansler Angela Merkels løfte om at udfase kul- og atomkraft i Tyskland i løbet af de kommende år.
Og hun har flere gange prøvet at tale bekymringen ned.
4EU-landene har brugt halvandet år på at diskutere sagen.
Hvorfor er de nu tættere på en løsning?
Den tyske kansler, Angela Merkel, kindkysser her med den franske præsident, Emmanuel Macron.
De to indgik i sidste uge et kompromis om gasrørledningen.
Det skyldes Tyskland og ikke mindst Frankrig.
Frankrig fik i sidste uge Tyskland til at acceptere det nye gasdirektiv og ikke mindst, at 'Nord Stream 2' skal være omfattet af direktivet.
Franskmændene har af hensyn til deres egen forsyningssikkerhed ønsket gennemsigtighed på markedet, og de har presset på for at give EU-Kommissionen større beføjelser.
Da hverken Bulgarien eller Østrig er tilhængere af direktivet, har det ligget stille, mens de to lande sad med EU-formandskabet.
Men efter Rumænien overtog lederstafetten ved årsskiftet, har de skubbet på direktivet.
5Hvad betyder direktivet konkret?
Rørledningen forventes at være bygget færdig i år.
Det står fortsat ethvert EU-medlemsland frit for at indgå aftaler med lande uden for unionen om at bygge gasrørledninger.
Det kan EU ikke afvise i dag, og det kommer de heller ikke til fremover.
Men selve driften af forbindelsen - det vil sige på hvilke betingelser, gassen må flyde ind i EU - afgøres af direktivet.
Et af kravene bliver, at det ikke må være det samme firma, der både ejer rørledningen og eksporterer gassen.
Det sker for at undgå monopoltilstande, og det kommer til at ramme Gazprom, der både ejer 'Nord Stream 2' og er leverandør af gassen til den.
Derudover skal andre lande have lov til at bruge gasrørledningen, og leverandøren må heller ikke lukke ned for gassen af politiske grunde.
Dertil skal der være fuld gennemsigtighed med prisen på gassen og på transportomkostningerne, så øvrige lande og leverandører kan kontrollere i forhold til markedet.
Til gengæld får Tyskland retten til at forhandle med Rusland om driften af 'Nord Stream 2', da det ligger i direktivet, at den ret tilfalder det medlemsland, hvor rørledningen kommer i land.
Dog skal det foregå inden for gasdirektivet rammer, og EU-Kommissionen kan til hver en tid tilbagetage forhandlingsretten, hvis der opstår problemer.
Ligesom Kommissionen har mulighed for at udstede bøder til konsortier eller lande, som ikke overholder direktivet.
6Hvordan stiller det Danmark?
Statsminister Lars Løkke Rasmussen (V) har endnu ikke truffet en beslutning om, hvorvidt 'Nord Stream 2' skal få lov til at løbe igennem dansk farvand.
'Nord Stream 2' skal som bekendt løbe langs den bornholmske kyst, men den danske regering har endnu ikke godkendt ansøgningen om at trække gasledningen igennem dansk territorialfarvand.
I modsætning til tyskerne har den danske regering ikke ment, at der alene var tale om et kommercielt projekt.
Ifølge statsminister Lars Løkke Rasmussen (V) kan rørledningen også have sikkerhedspolitiske konsekvenser, og derfor har man ønsket at trække debatten op på et europæisk niveau – hvilket nu delvist er lykkes.
Det er dog stadigvæk en politisk beslutning, om Danmark vil godkende rørledningen i dansk farvand.
7Hvad så nu?
Forhandlingerne forventes at blive afsluttet i dag.
Forhandlingerne går i gang klokken 15.
30.
Alle EU's medlemslande på nær Bulgarien bakker nu op om kursen, og det forventes at blive afgjort på få timer.
Ifølge den danske parlamentariker Morten Helveg Petersen (R), der er forhandler for sin politiske gruppe, Alde, er det vigtigt, at der kommer et kompromis.
- Så vil vi få nogle fælles spilleregler for hele Europa.
Eftersom klimaet angår os alle - og eftersom det her også er sikkerhedspolitik, fordi Putin bruger gassen som afpresningsmiddel over for lande i Central- og Østeuropa - er det så vigtigt, at vi har fælles spilleregler, siger Morten Helveg Petersen, der sidder med ved dagens forhandlinger.
Den radikale europaparlamentariker Morten Helveg Petersen sidder med ved forhandlingsbordet i dag.
Men hvis russerne ikke kan acceptere de krav, der står tilbage efter forhandlingerne, så er EU ifølge den radikale parlamentariker bedre tjent helt uden 'Nord Stream 2'.
- Hvis ikke Putin vil leve op til nogle fælles spilleregler, så mener jeg slet ikke, at vi skal have det projekt, siger han.
Den socialdemokratiske parlamentariker Jeppe Kofod mener, at sidste uges kompromis mellem Frankrig og Tyskland er "en hån imod alle os, der i årevis har været bekymret for Putins nye pipeline".
- Ideen med det nye gasdirektiv var netop at løfte 'Nord Stream 2' til EU-niveau for at sikre, at det var vores fællesinteresser, der vejede tungest, og ikke snævre tyske økonomiske interesser.
Kompromiset fejler kolossalt, og betyder i praksis en blåstempling af 'Nord Stream 2', siger han.
- Putins brækjern opnår præcis det, russerne gerne ville have: Det splitter Europa, og det øger EU’s afhængighed af russisk gas.
Jeppe Kofod (S) mener ikke, at kompromiset med Tyskland er godt.
FacebookTwitterKopier linkEmner:Rusland|Tyskland|Frankrig|Naturgas|EU-forhold




https://www.dr.dk/nyheder/regionale/oestjylland/lenette-blev-bortfoert-fra-sit-hjem-og-voldtaget-venter-stadig-paa

ØstjyllandLenette blev bortført fra sit hjem og voldtaget: Venter stadig på erstatning et år efterErstatningsnævnet fik sidste år tilført mere mandskab til at få behandlet erstatningssager, men Lenette Andersen venter stadig.
Erstatningsnævnet behandler erstatningssager for ofre, der har været udsat for en forbrydelse og har fået skader som følge deraf.
Af Mikkel Vithner og Emma Lichscheidt12.
feb.
2019 kl.
10.
28Bemærk: artiklen er mere end 30 dage gammelLæs opHvis man bliver udsat for vold, voldtægt eller en anden alvorlig forbrydelse, kan man få erstatning.
Men selvom Erstatningsnævnet sidste år fik tilført ekstra mandskab til at behandle sagerne og udbetale erstatningerne, så venter mange ofre stadig længe på deres penge.
Det ved 30-årige Lenette Andersen alt om.
Hun gennemlevede for et år siden sit værste mareridt, da det bankede på døren.
Hun åbnede døren og blev bortført af en mand, som i fem dage voldtog hende og udsatte hende for forskellige former for grov vold, der resulterede i, at hun blandt andet brækkede ryggen tre steder.
Gerningsmanden fik tre års fængsel, og Lenette Andersen blev tilkendt en erstatning på 87.
400 kroner for svie, smerte og tort.
Men pengene har hun ti måneder senere stadig ikke set skyggen af.
- Jeg kan ikke gøre en dyt nu, for jeg er på kontanthjælp, og det løber knap nok rundt.
Jeg kan ikke forstå, når dommeren sagde, som hun sagde, at jeg ikke kan få udbetalt pengene, siger hun.
Bange for at blive opsøgt af gerningsmand igenHun er bange for at blive opsøgt af gerningsmanden på sin bopæl igen, når han kommer ud af fængslet - og derfor ville erstatningspengene kunne bruges til at flytte et nyt sted hen.
Hun er simpelthen så bange for, at gerningsmanden kan komme efter hende, når han kommer ud, for han ved, hvor hun bor,Tove Juhl Jørgensen, bistandsadvokat- Jeg åbner aldrig op for persiennerne og har våben liggende rundt omkring, eksempelvis en hammer, fortæller hun.
Derudover ville pengene kunne bruges på behandlinger ved fysioterapeuter og psykologhjælp samt nye møbler, der er bedre til hendes opererede ryg.
- Jeg er blevet stivet af i ryggen, og jeg kan ikke bevæge mig på samme måde mere og går rundt med rollator.
Det skal møblerne passe til, forklarer hun.
Det er helt urimeligt at være nødsaget til at leve sådan, mener hendes advokat Tove Juhl Jørgensen fra advokatfirmaet Grotkjær og Elmstrøm i Aarhus, som er bistandsadvokat for Lenette Andersen.
- Det er bare om at få erstatningen udbetalt.
Hun har brug for pengene til psykologhjælp og til at kunne komme væk fra sin lejlighed.
Hun er simpelthen så bange for, at gerningsmanden kan komme efter hende, når han kommer ud, for han ved, hvor hun bor, siger hun.
Justitsminister: "Helt utilfredsstillende"Efter at Erstatningsnævnet, der står for at udbetale erstatningen til ofre som Lenette Andersen, fik tilført flere ressourcer til at få sagsbehandlingstiden til at falde, er bunken med uafsluttede sager skrumpet fra cirka 2.
000 til 1.
400 sager.
Men det går for langsomt, mener justitsminister Søren Pape Poulsen (K), der i et svar til Folketingets Retsudvalg 7.
februar skriver:"Sagsbehandlingstiden i Erstatningsnævnet er desværre fortsat helt utilfredsstillende.
På nuværende tidspunkt er den gennemsnitlige sagsbehandlingstid 285 dage.
"Efter en voldtægtHvis du er blevet voldtaget, er det vigtigt, at du kontakter et af landets centre for voldtægtsofre, så hurtigt som muligt.
Man kan henvende sig døgnet rundt, og der er professionel hjælp.
Centeret hjælper også med at indsamle eventuelle spor, gerningsmanden måtte have efterladt, ligesom du bliver undersøgt for fysiske skader og overførte sygdomme.
Sporene kan bruges ved en retssag og kan være både slag, stik eller kvælningsmærker.
Men det kan også være spor efter sæd, hår eller hud.
På centeret bliver du også tilbudt opfølgende behandling i form af psykologhjælp og hjælp fra en socialrådgiver, ligesom du kan få hvilet ud.
Al behandling er gratis og frivillig.
Efter en voldtægt kan der komme både fysiske og psykiske reaktioner, og det er vigtigt, at du ikke isolerer dig, men får hjælp af familie og venner – og eventuelt også professionel hjælp.
Kilde: Det Kriminalpræventive RådSekretariatschef i Erstatningsnævnet Louise Ingerslev Andersen er opmærksom på, at ventetiden for ofre stadig er lang, men påpeger, at det går den rigtige vej med at få behandlet de ældste sager.
Der er nemlig kommet flere ansatte i nævnet, samtidig med at kammeradvokaten i 2018 har hjulpet med at behandle sager.
- At have nedbragt antallet af ubehandlede sager med 600 er et ret godt ryk.
Det betyder ikke, at vi er i mål.
Men ikke desto mindre viser det en udvikling, som gør, at vi tror på, at fremtiden også bliver bedre på det punkt, siger hun.
Louise Ingerslev Andersen kan ikke kommentere på Lenette Andersens sag.
Men hun siger, at nævnet som udgangspunkt behandler de ældste sager først.
Der er dog mulighed for at få sin sag hurtigere gennem systemet, hvis man er ved at gå fra hus og hjem, og man er nødt til at sætte sit hus på tvangsauktion.
Men man kan ikke hastebehandle en sag, blot fordi man hellere vil flytte et nyt sted hen, som det er tilfældet i Lenette Andersens sag.
- Vi kan ikke generelt sige, at behov for at købe en anden bolig, eller at fraflytning sådan umiddelbart kan berettige til en opprioritering af sager, siger sekretariatschefen.
Lenette Andersen kan senere på måneden endelig flytte i en ny bolig - et hemmeligt sted - med økonomisk hjælp fra kommunen.
Men hun ville ønske, at hun havde haft penge til at flytte for et år siden.
- Så ville jeg have haft ro i sindet og kunne være kommet videre, siger hun.
Hvornår kan du søge erstatning?
Det er blandt andet en betingelse for at få erstatning, at:•skaden er sket ved en overtrædelse af straffeloven eller lov om tilhold, opholdsforbud og bortvisning•der er tale om personskade•forbrydelsen er anmeldt til politiet inden for 72 timer.
Kravet om anmeldelse til politiet inden for 72 timer gælder dog ikke i sager om voldtægt, incest og seksuelt misbrug af børn begået efter den 1.
april 2016•man har fremsat krav om erstatning over for skadevolderen, hvis sagen har været i retten•man har fremsat krav over for Erstatningsnævnet senest to år, efter forbrydelsen er begået, to år efter endelig dom i sagen er afsagt eller to år efter politiets afgørelse om indstilling af efterforskningen•man kan få erstatning, selv om gerningsmanden er ukendt eller ikke kan findes.
•man kan også få erstatning, selv om gerningsmanden ikke kan straffes, fordi gerningsmanden er under 15 år eller utilregnelig (f.
eks.
sindssyg).
Kilde: ErstatningsnævnetFacebookTwitterKopier link




