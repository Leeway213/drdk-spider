https://www.dr.dk/sporten/fodbold/championsleague/eriksen-og-tottenham-ydmyget-paa-hjemmebane-bayern-vinder-med-fem

Champions LeagueEriksen og Tottenham ydmyget på hjemmebane: Bayern vinder med fem målFire af Bayern Münchens mål blev sat ind Serge Gnabry i sejren i Champions League-gruppespillet.
Christian Eriksen fik de sidste 26 minutter på banen i det pinlige 2-7-nederlag.
01.
okt.
2019 kl.
23.
02Bemærk: artiklen er mere end 30 dage gammelLæs opI sidste sæson var Tottenham i Champions League-finalen.
Tirsdag aften fik Christian Eriksen og co.
læsterlige klø på eget græs i selv samme turnering af Bayern München.
Anført af en sprudlende Serge Gnabry i anden halvleg lammetævede sydtyskerne værterne med hele 7-2 efter 2-1 ved pausen.
Gnabry lavede fire mål efter pausen.
Christian Eriksen sammen med tre meget skuffede holdkammerater.
 Forsvareren Jan Vertonghen måtte se bolden ryger ind bag ham hele syv gange mod Bayern.
 Tottenhams Son Heung-min (tv.
) og Erik Lamela - den ene med lamslået end den anden.
1 / 3Christian Eriksen sammen med tre meget skuffede holdkammerater.
1 / 3Forsvareren Jan Vertonghen måtte se bolden ryger ind bag ham hele syv gange mod Bayern.
2 / 3Tottenhams Son Heung-min (tv.
) og Erik Lamela - den ene med lamslået end den anden.
3 / 3Christian Eriksen kom ind midtvejs i anden halvleg ved stillingen 4-2, men han kunne intet stille op i Gnabrys show.
Dermed har Tottenham kun et enkelt point efter to kampe i gruppen, hvor Bayern har maksimumpoint.
Offensiv fodbold fra første fløjtDet var to angrebslystne hold, som bød hinanden op til dans.
Allerede tidligt fik begge mandskaber gode tilbud.
Den første scoring lod da heller ikke vente så længe på sig.
Efter 12 minutters spil straffede Tottenham en fejl i Bayerns opspil.
Heung-Min Son blev spillet fri og sparkede fladt bolden ind til 1-0.
Son Heung-Min kunne juble over at bringe Tottenham i front efter 12 minutter.
Siden var der ikke meget at juble over for det London-mandskabet.
Føringen holdt kun i tre minutter i den livlige indledning.
Så havde Joshua Kimmich med et flot langskud bankede udligningen i kassen.
Godt midtvejs i første halvleg havde holdene tilsammen sendt hele 11 afslutninger afsted - ni af dem inden for målrammen.
Det fortæller lidt om den kvalitet, som de to hold udviste i og omkring felterne.
Og kort før pausen viste Bayern-angriber Robert Lewandowski den kvalitet, som i snart et årti har gjort ham til en af Europas farligste frontløbere.
I første omgang tørrede han fuldstændig Jan Verthongen på baglinjen, da han vippede bolden over belgieren med hælen og efterfølgende vippede bolden ind foran mål.
Den blev dog clearet, men Lewandowski søgte hen mod de klumpspil, der opstod i situationen.
Da bolden trillede hen til ham, vendte han rundt på en tallerken og bankede kuglen fladt ind til 2-1 fra kanten af feltet.
Robert Lewandowski jubler over et af sine to mål i aftenens kamp.
Seks mål efter pausenDen kolde dukkert ramte Tottenham hårdt.
Og London-holdet kom frygteligt fra start i anden halvleg, som fuldstændig tilhørte gæsternes Serge Gnabry.
To gange på to minutter bankede han bolden fladt ind, og pludselig var kampen afgjort efter bare 55 minutter.
Serge Gnabry blev aftenens store helt med fire mål.
Harry Kane reducerede få minutter senere på et straffespark, men nærmere pointene kom Tottenham ikke.
Christian Eriksen kom ind efter 64 minutters spil og nåede at have et par skudforsøg, inden Gnabry fortsætte sit vilde show.
I 83.
minut fuldbyrdede han sit hattrick.
I 87.
minut blev Lewandowski dobbelt målscorer, inden Gnabry fuldendte sin enestående halvleg med sit fjerde mål.
I gruppens anden kamp vandt Røde Stjerne hjemme med 3-1 over Olympiakos, som ellers var foran ved pausen.
/ritzau/FacebookTwitterKopier linkEmner:Harry Kane (fodboldspiller)|Robert Lewandowski (fodboldspiller)|Tottenham Hotspur FC|Tyskland|Fodbold




https://www.dr.dk/sporten/atletik/amerikaner-sprinter-sig-til-vm-guld-i-maendenes-200-meter

AtletikAmerikaner sprinter sig til VM-guld i mændenes 200 meter19,83 sekunder lød vindertiden på, da Noah Lyles fra USA vandt guld ved VM i Qatar.
Noah Lyles havde farvet sit hår sølv, men vandt guld i finalen på mændenes 200 meter.
Af Kasper Heide Lund01.
okt.
2019 kl.
22.
33Bemærk: artiklen er mere end 30 dage gammelLæs opUSA bliver ved med at spytte dygtige sprintere ud.
Det blev bevist igen tirsdag aften.
Her blev det til endnu en amerikansk guldmedalje, da Noah Lyles spænede i mål som vinder af mændenes 200 meter ved VM i Qatar.
19,83 sekunder lød tiden, der sikrede 22-årige Lyles guld foran Andre De Grasse fra Canada og Alex Quiñonez fra Ecuador.
Guldrandede USAForinden havde den ligeliges amerikanske Donavan Brazier vundet guld på 800 meter foran Amel Tuka fra Bosnien-Hercegovina og Kenyas Ferguson Rotich.
Braziers tid på 1 minut og 42,34 sekunder var ny rekord for et verdensmesterskab.
Den tidligere VM-rekord blev sat for 32 år siden.
En stolt Donavan Brazier poserer ved siden af beviset på sin verdensrekord.
 Amerikaneren var jublende lykkelig, da han løb over målstregen som verdensmester.
1 / 2En stolt Donavan Brazier poserer ved siden af beviset på sin verdensrekord.
1 / 2Amerikaneren var jublende lykkelig, da han løb over målstregen som verdensmester.
2 / 2Brazier og Clayton Murphy, der sluttede som nummer otte i 800-meterfinalen, træner begge hos Nike Oregon Project.
Nike Oregon Projects ledende træner, Alberto Salazar, blev tidligere tirsdag idømt fire års karantæne af USA's Antidopingagentur, Usada.
Den 61-årige atletikguru blev straffet for at "orkestrere og facilitere forbudt dopingadfærd".
Også Jeffrey Brown blev straffet med karantæne.
Salazar nægter at have gjort noget forkert og vil ifølge Reuters appellere karantænen.
/ritzau/FacebookTwitterKopier linkEmner:USA|Bosnien-Hercegovina|Oregon|Qatar|Nike




https://www.dr.dk/nyheder/politik/regeringen-vil-bruge-milliarder-paa-velfaerd-og-uddannelse-naeste-aar

PolitikRegeringen vil bruge milliarder på velfærd og uddannelse næste årDet fremgår af regeringens finanslovudspil for næste år, der bliver fremlagt i morgen.
Statsminister Mette Frederiksen taler til pressen til Folketingets åbning på Christiansborg, tirsdag den 1.
oktober 2019.
.
 Af Amanda Holmen og Daniel Myrup01.
okt.
2019 kl.
20.
41 | opdateret 01.
okt.
2019 kl.
23.
56Bemærk: artiklen er mere end 30 dage gammelLæs opNæste år skal der flere penge til velfærden og landets uddannelser, hvis det står til regeringen.
Samlet set vil regeringen bruge cirka 5,4 milliarder kroner til et løft af velfærd og uddannelse i 2020.
Det fremgår af regeringens udspil til næste års finanslov, der bliver fremlagt i morgen kl.
12 under overskriften ‘Velfærd først - tryghed, tillid og en grøn fremtid’.
Flere af milliarderne til velfærd har regeringen dog allerede meldt ud i forbindelse med kommunerne og regionernes økonomi for næste år.
Genopretning af skattevæsenetRegeringen vil oprette et nyt skattecenter med 250 medarbejdere, der især skal beskæftige sig med kontrol, svindel og udbytteskat.
Centret får et budget på 150 millioner kroner næste år og 200 millioner kroner hvert år de efterfølgende tre år.
Derudover ønsker regeringen at sætte 1,5 milliarder kroner af til "genopretning af et skattevæsen, vi kan have tillid til".
Sagen kortRegeringen fremlægger sit samlede forslag til finansloven for næste år onsdag den 2.
oktober klokken 12.
De skal blandt gå til at videreføre tiltag, som allerede er i gang for at oprette Skattestyrelsens evne til at inddrive skat.
Derudover skal pengene også bruges på "civilretlige" tiltag, hvilket kan betyde de retssager, som Skattestyrelsen er i gang med mod internationale forretningsmænd og banker.
Forhandlingsrummet med aftaleparterneSamtidig vil regeringen afsætte 2,1 milliarder til blandt andet velfærd, grøn omstilling og minimumsnormeringer.
Hvad pengene helt konkret skal bruges til, vil de forhandle med aftalepartierne om.
I årene 2021-2023 vil regeringen afsætte 1,8 milliarder årligt til prioriteringer inden for minimumsnormeringer, grøn omstilling og velfærd, som aftalepartierne kan udmønte.
Venstre: Det bliver dyrere at være danskerFor at finansiere udgifterne vil regeringen blandt andet andet rulle en række skattelettelser tilbage, som den tidligere VLAK-regering vedtog.
Det begejstrer ikke Venstres tidligere skatteminister og nuværende gruppenæstformand, Karsten Lauritzen:- Det kommer til at skade vores økonomi, og det gør det dyrere at være dansker.
Nu skal vi jo have gennemlæst det hele (red.
udspillet), når det bliver præsenteret i morgen, men jeg tvivler på, at de forholder sig meget til, hvor pengene skal komme fra, men at de har travlt med at bruge de penge, der er, siger han.
Det ved vi om regeringens forslag til finanslov•Det koster penge:•Flere sygeplejersker: Regeringen vil næste år afsætte 300 millioner kroner og 600 millioner kroner året efter til at ansætte 1.
000 flere sygeplejersker frem mod 2021.
•Flere penge til politiet: Der skal afsættes 1,2 milliarder årligt over de næste fire år til politiet.
Den første milliard fastholder det nuværende niveau i politiet, mens de sidste 200 millioner skal hjælpe med at uddanne 150 flere betjente.
Desuden sættes der 130 millioner kroner af til at udbetale politiansattes overarbejde.
•Dropper sparekrav på uddannelser: Regeringen vil droppe det såkaldte omprioriteringsbidrag på videregående uddannelser, der har betydet, at uddannelsesinstitutioner siden 2016 hvert år har skulle spare to procent.
•Penge til jernbane på Vestfyn: Regeringen vil også sætte penge af i finansloven til en kommende jernbane over Vestfyn.
Det drejer sig om 147 millioner, der dog først skal bruges i 2023.
•Tilskud til børnefamilier på lave ydelser: 300 millioner kroner afsættes til et midlertidigt tilskud til familier, der blandt andet er ramt af kontanthjælpsloftet.
•Penge til udsatte grupper: Regeringen vil bruge ca.
1,3 mia.
kroner mellem 2020 og 2023 til indsatser for socialt udsatte borgere.
•Skat: Regeringen vil bruge 1,5 mia.
kroner på genopretning af skattevæsenet i 2020.
•Grøn forskning: Regeringen vil afsætte 1 mia.
kroner til ny grøn forskning.
•Det skaffer penge:•Højere cigaretpriser: Regeringen vil hæve prisen på en pakke cigaretter med ti kroner.
Prisen skal stige med fem kroner i 2020 og fem kroner i 2021.
•Dropper skattelettelse på firmatelefon: Den tidligere regering vedtog sidste år at fjerne skatten på arbejdsgiverbetalt telefon og internet.
Den skattelettelse vil regeringen nu sløjfe.
Det skal give 580 millioner kroner årligt.
•Dropper lettelse af bo- og gaveafgift: Den tidligere regering besluttede at sænke skatten ved overdragelse af en virksomhed til næste generation og skatten på gaver.
De lettelser vil regeringen også droppe.
•Fordobling af afgift på plastikposer og engangsprodukter: Afgiftsfordoblingen rammer ifølge regeringen ikke forbrugeren, der vil se en stigning på 50 øre for en plastikpose.
Det ventes at give 195 mio.
kroner i 2020, som falder til 175 mio kroner i 2025.
•Arbejdsgiver skal betale flere sygedagpenge: I dag refunderer staten sygedagpenge til arbejdsgiveren, når en ansat har været sygemeldt i mere end 30 dage.
Fremover vil arbejdsgiveren først blive refunderet efter 40 dage.
Det ventes at give 500 millioner i indtægter.
•Fastholdelse af loftet på aktiesparekonto: Loftet ligger i dag på 50.
000 kroner per person, men den tidligere regering stod til at hæve det til 200.
000.
Ved at bibeholde loftet på 50.
000 kroner ventes der indtægter for 60 millioner næste år og 140 millioner kroner fra 2022 og frem.
FacebookTwitterKopier linkEmner:Karsten Lauritzen (politiker)|Skatter og afgifter|Økonomi|Venstre|Skattestyrelsen




https://www.dr.dk/nyheder/udland/boris-johnson-vil-fremlaegge-sin-endelige-brexitplan-onsdag

UdlandBoris Johnson vil fremlægge sin endelige brexitplan onsdagDen britiske premierminister har et såkaldt endeligt tilbud klar.
Storbritanniens premierminister, Boris Johnson, har et sidste skud i bøssen inden et farvel til EU uden aftale.
01.
okt.
2019 kl.
23.
39Bemærk: artiklen er mere end 30 dage gammelLæs opStorbritanniens premierminister, Boris Johnson, vil fremlægge forslag til en ny brexitaftale med EU onsdag.
Det oplyser premierministerens kontor sent tirsdag aften.
I udtalelsen understreges det, at der er tale om "et endeligt tilbud", og at alternativet er ingen aftale.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit her.
Det har været forventningen, at en brexitplan ville blive lagt frem på De Konservatives landsmøde, der slutter onsdag.
Dementi af skriverierFlere britiske og irske medier har skrevet om en plan, der lægger op til etableringen af en særlig økonomisk zone i Nordirland og toldcentre med kilometers afstand til grænsen.
Det sidste er dog blevet direkte dementeret af en talsmand for den britiske regering.
Striden om den såkaldte irske bagstopper har været den helt store knast i brexitforhandlingerne.
Bagstopperen er et sikkerhedsnet i brexitaftalen mellem Storbritannien og EU.
Den skal forhindre en hård grænse med kontrolposter og grænsevagter mellem Irland og Nordirland og beholde den nuværende "usynlige" grænse.
/ritzau/ReutersFacebookTwitterKopier linkEmner:Boris Johnson (politiker)|Storbritannien|Nordirland|Det Konservative Folkeparti|EU-forhold




https://www.dr.dk/nyheder/indland/laes-svarene-camilla-og-david-flyttede-til-omoe-det-er-haardt-men-vi-er-helt-klart






https://www.dr.dk/nyheder/udland/harry-og-meghan-har-faaet-nok-og-sagsoeger-britisk-avis

UdlandHarry og Meghan har fået nok og sagsøger britisk avisAvisen Mail on Sunday har ifølge det royale par udgivet et af hertugindens private breve.
Prins Harry og hertuginde Meghan har fået nok af den kulørte britiske presse.
01.
okt.
2019 kl.
21.
48Bemærk: artiklen er mere end 30 dage gammelLæs opHertuginde Meghan, der er gift med den britiske prins Harry, vil lægge sag an mod avisen Mail on Sunday.
Det skriver det britiske medie BBC.
Meghan mener, at avisen på ulovlig vis har offentliggjort et af hendes private breve.
Det højtprofilerede par ønsker desuden at svare igen på "ubønhørlig propaganda", forklarer prins Harry i en lang og personlig udtalelse.
- Jeg mistede min mor, og nu ser jeg min hustru blive offer for nogle magtfulde kræfter, lyder det fra 35-årige prins Harry.
Prins Harrys afdøde mor, prinsesse Diana, var konstant i de britiske mediers søgelys, indtil hun døde i en ulykke i 1997.
Prinsen forklarer, at "hans største frygt er, at historien gentager sig selv".
Advokatfirmaet Schillings, der repræsenterer Meghan, beskylder den britiske avis Mail on Sunday for at skrive usande og nedsættende historier om hende.
/ritzau/FacebookTwitterKopier link




https://www.dr.dk/nyheder/politik/cordsen-viser-vej-derfor-var-disse-5-punkter-afgoerende-i-frederiksens-tale

PolitikCordsen viser vej: Derfor var disse 5 punkter afgørende i Frederiksens taleMette Frederiksen laver en forventningsafstemning efter valgløfterne, lyder det fra Christine Cordsen.
Mette Frederiksen talte mest om tillid og svigtende tillid, da hun holdt sin første åbningstale i Folketinget.
Af Christine Cordsen01.
okt.
2019 kl.
20.
28Bemærk: artiklen er mere end 30 dage gammelLæs opMette Frederiksen holdt i dag sin første åbningstale i Folketinget.
© drDR's politiske korrespondent Christine CordsenChristine Cordsen er politisk korrespondent på DR Nyheders Christiansborg-redaktion.
Hun analyserer dansk politik i tv, radio og på dr.
dk.
Læs mereDR's politiske korrespondent Christine Cordsen har her udvalgt fem nøglepunkter i talen og forklarer, hvorfor lige netop de nedslag er vigtige.
Læs med og forstå, hvorfor Mette Frederiksen talte så meget om en tillidskrise, hvad der undervejs var helt usædvanligt, og hvor Mette Frederiksen vil slå enhver mistanke om at bøje af for sine støttepartier ned.
I kommer ikke til at mærke bedre velfærd med sammeStatsminister Mette Frederiksen (S) under Folketingets åbning på Christiansborg, tirsdag den 1.
oktober 2019.
.
 Mette Frederiksen sagde: - En del af jer, der sidder oppe på tilskuerpladserne her i salen eller ser med hjemmefra – I kommer ikke til at mærke forbedringerne lige med det samme.
Hverdagen på sygehusene, på plejehjemmene og i daginstitutionerne vil ikke blive markant tryggere og bedre.
Ikke fra første færd.
Selvom vi bruger flere milliarder.
- Selvom vi ruller skæve skattelettelser tilbage.
Selvom vi i stedet bruger pengene på uddannelse, sundhed og børn – så er udfordringerne så store, at mange slet ikke vil opdage det.
I får med andre ord den ærlige version.
Vi har kun taget det første skridt.
Og der er lang vej.
Cordsen forklarer: - Mette Frederiksen har brug for en vis forventningsafstemning efter en valgkamp, hvor der blev udstedt store løfter om bedre velfærd.
Skuffede forventninger kan være noget af det sværeste at håndtere, fordi forventninger ikke altid er opbygget af de helt præcise løfter, politikerne har udstedt, men i lige så høj grad af, hvad folk selv læser ind i budskaberne i valgkampen.
- Den økonomiske realitet er også, at der skal bruges mange milliarder i den offentlige sektor de kommende år bare for at følge med, når der kommer flere børn og flere ældre.
Så en del af de penge, som regeringen vil bruge på den offentlige sektor, går bare til at sikre, at velfærden ikke bliver forringet.
TillidskriseMette Frederiksen sagde: - Forskellene er blevet for store.
Samfundskontrakten er blevet svagere.
Tilliden er blevet mindre.
Hvis afmagten slår rod, så risikerer vi troen på demokratiet.
Viljen til fællesskab.
Håbet om forandring.
Det må vi aldrig miste.
For så mister vi også troen på, at vi kan skabe fremtiden sammen.
Derfor skal vi styrke det, som gør Danmark til Danmark.
Tilliden.
Sammenholdet.
Solidariteten.
Cordsen forklarer: - Mette Frederiksen har flere gange i de seneste år talt om sin bekymring for sammenhængskraften i det danske samfund.
Og her er tillid helt afgørende, fordi et skattefinansieret velfærdssamfund som det danske er bygget op på en grundlæggende tillid til systemet.
Så for Mette Frederiksen er det hele det danske velfærdssamfund, der er udfordret, hvis tilliden for alvor ryger.
- Men det er usædvanligt, at hun bruger sin åbningstale på at tale om tillidskrisen.
Åbningstalen plejer at være mere konkret på regeringens planer for det nye folketingsår.
I stedet valgte Mette Frederiksen at sætte ord på det, som er regeringens overordnede projekt.
Den røde tråd i S-regeringens arbejde.
Troværdighedskrise:Statsminister Mette Frederiksen taler til Folketingets åbning på Christiansborg, tirsdag den 1.
oktober 2019.
.
 Mette Frederiksen sagde: For selvom tilliden til os politikere er steget en smule.
Så ligger den lavt.
Og jeg ser den manglende troværdighed som et opråb.
Jeg tror, den kan hænge sammen med, at vi nogle gange – hvordan skal jeg sige det – puster vores resultater lidt op.
Ikke altid er helt ærlige.
Lader som om noget, der er svært, er let.
Og omvendt.
Det vil jeg prøve at holde mig fra.
Cordsen forklarer: - Det handler i virkeligheden også om den tillidskrise, som statsministeren brugte en stor del af talen på.
Nemlig den del af tillidskrisen, der kommer til udtryk som manglende tillid til politikerne.
Mette Frederiksen mener, at en af årsagerne til politikernes lave troværdighed er tendensen til at overdrive og pynte på egne evner og resultater.
- Den slags spin lovede hun at forsøge at holde sig fra, og det var nok også det, hun forsøgte at efterleve, da hun gjorde det klart, at det vil tage tid, før danskerne vil mærke forbedringer i den daglige kontakt med velfærdssamfundet.
Væk med bureaukratiPrime Minister Mette Frederiksen speaks at the opening of the Danish Parliament Folketinget at Christiansborg Palace in Copenhagen, Tuesday, October 1, 2019.
(Photo: Niels Christian Vilmann / Scanpix 2019) Mette Frederiksen sagde: Medarbejderne er ved at drukne i alle de gode intentioner om, hvordan de udfører deres arbejde bedst muligt.
Jeg forstår godt dem, der lader bureaukratiet gå ind ad det ene øre og ud af det andet.
Og bruger kræfterne på at være sammen med borgeren.
Vi har brug for en nærhedsreform.
Hvor vi skruer ned for detailstyring oppefra og skruer op for faglighed og ledelse ude på institutionerne.
Cordsen forklarer: - Det er et af løfterne fra valgkampen, som Mette Frederiksen her leverer på – også selv om overskriften under valgkampen var Selvstyrereform.
Intentionerne i reformtankerne er der bred politisk enighed om, men det er et omfattende og svært politisk projekt at få omsat til virkelighed.
Bare spørg de mange statsministre før Mette Frederiksen, der har holdt taler om tilsvarende ambitioner.
- Det konkrete indhold i Mette Frederiksens nærhedsreform var der intet af i åbningstalen, og det er, når det bliver konkret, at det kan blive rigtig svært.
Udlændinge og kriminalitetStatsminister Mette Frederiksen taler til Folketingets åbning på Christiansborg, tirsdag den 1.
oktober 2019.
.
 Mette Frederiksen sagde: - Fejlslagen integration har trukket spor i skoler, i boligområder, på arbejdspladser.
Og måske allertydeligst i kriminaliteten.
I fængslerne har fire ud af ti udenlandsk baggrund.
Alt for mange, der er kommet hertil, begår kriminalitet.
Eller deres sønner gør det.
Voldskriminalitet er mere end tre gange større hos mandlige efterkommere med ikke-vestlig baggrund end hos andre mænd.
Cordsen forklarer: - Det er vigtigt for Mette Frederiksen at slå fuldstændig fast, at hun vil videreføre en stram udlændingepolitik.
På det område er hun allerede under anklage for at lempe og under mistanke for at ville bøje sig endnu mere for regeringens støttepartier, som ønsker en lempeligere udlændingepolitik.
Mette Frederiksen har tidligere ligefrem sagt, at Socialdemokratiet ikke vil kunne overleve at begynde at slingre i udlændingepolitikken igen.
- Et led i den stramme udlændingepolitiske linje er at tale direkte om problemerne med f.
eks.
kriminelle unge med udenlandsk baggrund og bandekriminalitet.
Så det gør Mette Frederiksen.
FacebookTwitterKopier linkEmner:Christine Cordsen (journalist)|Kriminalitet|Udlændingepolitik|Mette Frederiksen (politiker)|Folketinget




https://www.dr.dk/nyheder/indland/camilla-og-david-flyttede-til-omoe-vi-havde-nok-romantiseret-det-lidt

IndlandCamilla og David flyttede til Omø: Vi havde nok romantiseret det lidtDe danske småøer får flere beboere, men svære rammer får nogle til at opgive ølivet.
Se, hvordan det gik, da parret fik deres allerførste bestilling.
Af Nikoline Vestergaard01.
okt.
2019 kl.
21.
00Bemærk: artiklen er mere end 30 dage gammelLæs opDen kæmpestore lastbil fyldt med flyttekasser og møbler raslede ned ad øens veje.
Den fyldte det hele - og lidt til.
Foran i den hvide bil kørte David og Camilla og otteårige Noah.
De havde forladt familien, vennerne, skolen, de faste job med fast indkomst og ikke mindst den syvværelsesstore villa i Vordingborg for at udleve en drøm.
En drøm om at blive forpagtere af et spisested på en lille ø - og styre det helt selv.
En drøm, der betød, at de skulle flytte til Omø, der i skrivende stund har 163 beboere.
Fra syv værelser til to.
Fra fastansættelser til selvstændige restauratører uden erfaring med hverken at drive forretning eller lave mad på professionel vis.
Parret havde diskuteret det meget inden, men kunne til sidst ikke lade være og skrev under.
Selv om Noah ikke var meget for flytteprojektet, lavede han også en smiley på kontrakten.
Se, hvordan det gik, da de skrev under her:Og som David formulerede det:- Vi vil hellere sidde som 60-årige og sige, jaja, det gik ikke – end at skulle sige: Hvorfor fanden gjorde vi ikke det?
Ikke timer nok i døgnetDen dag i februar, da den lille familie ankom til Omø, var en lille velkomstkomité af nogle af øens andre beboere mødt frem – der blev flaget, solen skinnede, og der blev skålet.
Det tegnede godt, og siden april, hvor drømmen endelig blev udlevet, og parret kunne slå dørene op til Restaurant Perlen i Camilla og David-versionen, har tingene flasket sig, som de kun havde turde håbe på, fortæller Camilla Linnebjerg i dag.
© drSe programmetDu kan se 'Enkeltbillet til Omø' på DR TV her:DR TV- Det er gået godt.
Bedre end vi havde ventet.
Vi har klaret det, selv om vi har været på egen hånd og kun haft hjælp af nogle unge piger til at servere og vaske op hen over sommeren, siger Camilla Linnebjerg.
Det har været en travl tid for de helt uprøvede restaurationsejere, hvor Camilla tager sig af køkkenet og David af den direkte kontakt til gæsterne.
- Der er ikke timer nok i døgnet til at gøre alt det, vi gerne vil - fange krabber, gå ture på stranden og lufte hunden.
Der er så mange praktiske ting med restauranten.
Men vi regner med at indhente en del af det i vinterhalvåret, siger Camilla.
Ender nemt i den samme surdejOp til flytningen jokede forældrene med, at nu har ”mor og far besluttet, at vi skal på eventyr”.
Det var ikke Noahs store drøm, men det er gået godt for sønnen, der nu også trives med at gå i skole.
Noah er nu fyldt ni år.
Han trives på øen, men er også glad for at spille playstation.
(© dr)I starten var Noah meget med i restauranten og hjalp til.
Det gør han også stadig, men ikke i så stor grad.
Den nu niårige dreng vil hellere spille playstation på værelset end at rende rundt med mor og far.
Han kommer dog stadig ned og hjælper til, når der skal samles drikkepenge til et nyt spil.
- Vi havde da håbet, at han ville være lidt mere med, så det havde været et fælles projekt.
Vi havde nok romantiseret det at flytte ud på en lille ø lidt.
Men det ender nemt med den samme surdej, hvor han sidder meget på sit værelse og spiller, siger Camilla, der også indrømmer, at forældrene har haft meget travlt.
Se klippet fra dokumentaren med Noahs første skoledag - i dag går han i skole med fem andre børn:Øboer: Vi skal give tilflyttere tidOg det er ikke nødvendigvis nemt at være tilflytter til nogle af de mange små øer, der er rundt om i Danmark.
Det kræver nemlig noget af tilflytterne at engagere sig, fortæller Dorthe Winther, der er formand i foreningen Danske Småøer, der tæller 27 småøer over hele landet.
Vi har været lukket lidt inde på restauranten over sommeren.
Så nu har vi meldt os til badminton hver onsdag og vil deltage i de sociale arrangementer.
Camilla Linnebjerg- Det kan godt virke overvældende, hvis der inden for den første uge har været ti personer forbi for at spørge, om man vil med til det ene eller andet fællesarrangement.
Man kan godt komme til en ø for at nyde roen og gøre, hvad man selv vil, men man er jo flyttet til et lille lokalsamfund, hvor alle kender alle, siger Dorthe Winther og påpeger, at udfordringen også kan være der for de, der allerede bor der.
Flere flytter til småøerneDe seneste tre år har landets 27 småøer oplevet en befolkningsfremgang.
Det er især Agersø, Fejø, Orø og Strynø, der trækker nye beboere til.
Tilflyttere fremhæver især 'naturen og roen', 'drømmen om et enkelt liv' og 'fællelsskabet' som vigtige årsager til at komme dertil.
Fraflyttere fremhæver især 'nyt job', 'manglende egnet bolig' og 'drømmen om egen virksomhed blev ikke indfriet' som årsager til, at de er flyttet.
Blandt tilflyttere ønsker 79,2 procent af blive boende, mens 5,2 procent vil væk.
Fraflytterne har været glade for at bo der - 87,5 procent siger, at de var 'meget tilfredse' eller 'tilfredse' med ølivet.
Kilde: Projektet 'Nye naboer- mere øliv', Danmarks Statistik, Danske Småøer.
- Vi tænker tit ”YES, nu er der nye folk på øen, der kan sidde i bestyrelsen og det ene og det andet, men man skal jo lige give dem lov til at lande og finde ud af, hvad de har lyst til.
Hvis man er flyttet til en ø for at nyde naturen, er det ikke sikkert, man synes, at man skal gå til bestyrelsesmøde hver aften.
Og det er vi nok ikke ret gode til at give tid til, griner Dorthe Winther.
Fællesskabet betyder megetCamilla Linnebjerg indrømmer da også, at de ikke har haft tid til at folde sig ud op det sociale område, som hun kalder det.
- Vi har været lukket lidt inde på restauranten over sommeren.
Så nu har vi meldt os til badminton hver onsdag og vil deltage i de sociale arrangementer, for mange af dem, der bor her, kender vi i virkeligheden kun som gæster her på restauranten, siger hun.
Læs også:Camilla og David satsede drømmehuset for en tilværelse som kropar på OmøNetop fællesskabet er en væsentlig ting, når man bor på så lille en ø.
Det er på top-tre over de punkter, som både tilflyttere og fraflyttere i en ny undersøgelse svarer som det bedste ved ø-livet.
Der har været travlt i restauranten hen over sommeren.
Nu er der blevet stille igen.
Anja Bech Knudsen er bosætningskonsulent for projektet ”Nye naboer – mere ø-liv” - et større projekt, der netop omhandler at få flere tilflyttere.
Her har man sendt spørgeskemaer ud til tilflyttere og fraflyttere fra de 27 danske småøer og hørt om blandt andet årsagerne til at flytte til eller fra en lille ø - og også det bedste ved at bo på en småø.
I undersøgelsen, der blev gennemført i foråret, og hvor til- og fraflyttere fra 2016 til 2019 medvirker, kan man se, at "fællesskab" er gået igen i besvarelserne.
OmøOmø ligger cirka 17 kilometer sydvest for Skælskør.
Øen er på 4,5 kvadratkilometer og har 163 beboere.
Færgen til Omø sejler fra færgelejet ved Stigsnæs på det vestlige Sjælland og tager cirka 50 minutter.
Kilde: Danske Småøer- Det giver et godt billede af, hvordan folk oplever ølivet.
Billedet har ikke ændret sig nævneværdigt, fra vi havde en tredjedel af besvarelserne, til at alle var med, siger Anja Bech Knudsen.
Familiens drøm lever endnuUndersøgelsen viser, at det den største gruppe, der har valgt at flytte væk, er de 26-39-årige.
En af årsagerne er ifølge Anja Bech Knudsen, at man ikke har fået ølivet til at gå op med pendlerlivet og færgeafgangene og dermed jobbet.
Desuden viser besvarelserne, at den tredjestørste årsag til fraflytningen er, at "drømmen om egen virksomhed ikke blev indfriet".
For Camilla og David Linnebjerg lever drømmen dog endnu.
Endnu har de ikke helt overblik over, om deres eventyr hænger sammen rent økonomisk.
Kontrakten lyder på halvandet år.
Camilla og David håber ikke, at vinteren bliver alt for kedelig.
(© dr)- Lige nu handler det om, hvordan det kommer til at gå i vinteren - der er allerede meget stille, og det er frygteligt at være her, når der ikke kommer et øje og bare vente, vente, vente.
- Men vi giver det, indtil det ikke er sjovt mere.
Næste sommer skal vi så tage stilling til, om vi skal fortsætte.
Vi ved heller ikke, om vi kan låne penge til at fortsætte, for bankerne er ikke meget for at låne til folk på små øer uden broforbindelse.
Vi må bare se tiden an, siger Camilla Linnebjerg.
Tre råd fra Dorthe Winther, hvis du overvejer at flytte til en småø1.
Hop ud i detAt flytte ud på en ø er ikke en livstidsdom.
Tænk på det som, at hvis man får fem eller gode ti år, er det da et scoop - og så kan det være man vil videre eller tilbage til byen, men så udlevede man da drømmen og fik en fantastisk oplevelse.
2.
Find de lokaleNår man kommer til en ø, skal man prøve at spørge, hvad der foregår på øen.
Spørg nede hos købmanden, beboerforeningen eller spørg naboen om, hvad der ske.
Tag med til fællesspisningen.
Der er næsten altid noget, man gerne vil – og hvis ikke der er en forening med noget, du gerne vil, så kan du jo bare lave den sammen med andre.
3.
Tjek, hvornår færgen sejler til og fra øenVi har af og til folk, der flytter til, og som tror, de kan pendle til de store byer for at arbejde, men som har glemt at tjekke fartplanen.
Færgerne sejler stort set på den samme tid, året rundt, så man kan ikke bare udskyde overfarten en halv time.
FacebookTwitterKopier linkEmner:Befolkning|Restauranter|Omø|Playstation|Vordingborg




https://www.dr.dk/sporten/atletik/dansk-protest-afvist-sara-slott-er-ude-af-atletik-vm

AtletikDansk protest afvist: Sara Slott er ude af atletik-VMSara Slott Petersen blev diskvalificeret i det indledende heat i 400 meter hæk for at have passeret en hæk ulovligt.
Sara Slott Petersen er færdig ved VM i atletik.
Af Kasper Heide Lund01.
okt.
2019 kl.
20.
24 | opdateret 01.
okt.
2019 kl.
21.
36Bemærk: artiklen er mere end 30 dage gammelLæs opDet bliver uden danske Sara Slott Petersens deltagelse, når der i morgen bliver løbet VM-semifinale i 400 meter hæk.
Hækkeløberen har fået den protest afvist, som hun nedlagde, efter hun blev diskvalificeret efter sit indledende heat.
Det oplyser den danske teamleder, Lars Nielsen, til TV 2 Sport.
Selvsamme medie fangede også hovedpersonen selv til en kommentar på sin diskvalifikation.
- Skuffelse i helt abnorm grad – jeg er ked af det og ærgerlig.
Jeg synes virkelig, jeg har været godt forberedt, og jeg synes virkelig tingene er begyndt at spille her til sidst, siger Sara Slott Petersen til TV 2 Sport.
Var ellers semifinaleklarSara Slott Petersen så ud til at have løbet sig sikkert videre til semifinalen med en andenplads i sit heat og en tid på 55,28 sekunder, men efter heatet blev hun diskvalificeret.
Hun havde passeret en hæk ulovligt undervejs.
Sara Slott Petersen kom i mål som nummer to i sit heat, men blev efterfølgende diskvalificeret.
Efterfølgende valgte den danske hækkeløber at nedlægge protest over sin diskvalifikation - en protest som altså er blevet afvist.
Den beslutning er en skuffet Sara Slott Petersen dog meget uenig i.
- Benet hænger på ydersiden af hækken og det må det gerne, men de diskvalificerer mig, fordi de siger, at det går under hækken.
Det er der, vi er uenige med dem, for det har de ikke noget billedmateriale på, siger hun til TV2 Sport.
- Reglerne hedder, at benet må gerne være under, bortset lige fra det splitsekund du passerer hækken.
Og det har de ikke billeder af, og det er det, der er megafrustrerende, for jeg synes, de disker mig på et grundlag, de ikke kan bevise.
Ifølge Slott var det i første omgang hæk nummer seks, der var indgivet protest imod.
Men hun blev efter eget udsagn straffet for at bryde reglerne på en anden hæk, hvilket hun kalder "fuldstændig imod reglerne".
Artiklen er opdateret med citater fra Sara Slott Petersen fra et interview, TV 2 Sport har lavet med hende.
FacebookTwitterKopier linkEmner:Sara Slott Petersen (atlet)|TV 2 Sport|TV 2 (tv-kanal)|Atletik




https://www.dr.dk/nyheder/udland/dr-korrespondent-ramt-af-taaregas-paa-live-tv-jeg-kunne-ikke-traekke-vejret

Protester i HongkongSe temaUdlandDR-korrespondent ramt af tåregas på live-tv: 'Jeg kunne ikke trække vejret'I Hongkong har demonstranter og politi i dag haft voldsomme sammenstød, hvor en demonstrant blev ramt af skud fra politiet.
- Det var helt bizart.
Vi stod ved en politistation.
Og inden vi gik på, var der ingen tegn på uro.
Af Rasmus Christiansen01.
okt.
2019 kl.
20.
36Bemærk: artiklen er mere end 30 dage gammelLæs opTV-avisens seere fik her til aften i den grad en fornemmelse af urolighederne i Hongkong.
For midt i et live-interview i 18.
30-udsendelsen blev DR's korrespondent i Asien, Philip Khokhar, ramt af tåregas.
Så meget, at han måtte afbryde interviewet.
- Der var så meget tåregas, at jeg ikke kunne tale.
Jeg har prøvet det masser af gange, men her kom der pludselig så meget, at jeg hverken kunne trække vejret eller se noget.
Så lige da jeg hørte, at TV-avisen havde klippet væk fra mig, så løb jeg bare væk.
Væk fra kameramand og det hele, fortæller Philip Khokhar og understreger, at han er okay.
- Jeg skyndte mig at købe en flaske vand for at skylle mine øjne.
Og nogle førstehjælpsfolk hjalp mig også med at skylle dem ordentligt.
Så det så voldsomt ud, og det var også voldsomt, lige da det skete, men jeg har det helt fint nu, siger han.
I løbet af dagen er der blevet påsat adskillige brande i byens gader.
 Demonstranter er stadig på gaden i Hongkong, selvom klokken har passeret midnat lokal tid.
 Omkring 100 demonstranter er i løbet af i dag blevet anholdt.
1 / 3I løbet af dagen er der blevet påsat adskillige brande i byens gader.
1 / 3Demonstranter er stadig på gaden i Hongkong, selvom klokken har passeret midnat lokal tid.
2 / 3Omkring 100 demonstranter er i løbet af i dag blevet anholdt.
3 / 3- Det er helt bizart.
Vi stod ved en politistation, og der var ingen tegn på uro, inden vi gik på.
Det var også derfor, at jeg ikke havde gasmaske eller noget på.
Har mistet respekten for politietI løbet af de sidste fire måneder har der været demonstrationer mod det kinesiske styre i Hongkong.
I dag nåede urolighederne dog sit foreløbige højdepunkt, da en 18-årig blev skudt af politiet på klos hold.
I dag hørte jeg selv mødre på gaden råbe 'forbrydere' efter politibetjente.
Respekten for myndighederne og politiet er totalt forsvundet.
Philip Khokhar, DRs korrespondent i AsienDet er blevet bekræftet af Hongkongs politi.
De seneste meldinger fra lokale medier er, at den 18-årige er uden for livsfare.
- Det kan godt være, det måske ikke virker overraskende for folk udefra, at det er kommet så vidt, men i Hongkong er de ikke vant til at se deres politi på den her måde, forklarer DR's korrespondent.
I løbet af dagen har han været på gaden i Hongkong og mærket den vrede, der er mod politiet.
En markant ændring i forhold til tidligere, ifølge Philip Khokhar.
- Det er ikke så lang tid siden, at de fleste i Hongkong havde respekt for politiet, men i dag på gaden hørte jeg selv mødre råbe 'forbrydere' efter politibetjente.
Respekten for myndighederne og politiet er totalt forsvundet.
Hongkongs politi har udtalt, at betjenten skød, fordi han "frygtede for sit eget liv og sine kollegaers liv".
Stadig demonstranter på gadenI Hongkong har man passeret midnat, men der er ikke tegn på, at demonstrationerne er overstået for denne gang.
Lige da jeg hørte, at TV-avisen havde klippet væk fra mig, så løb jeg bare væk.
Philip Khokhar, DRs korrespondent i Asien- Vreden blandt demonstranterne er bestemt ikke blevet mindre.
Især ikke efter skuddet mod den 18-årige mand, siger Philip Khokhar.
Igennem dagen har man i Beijling fejret 70-årsdagen for det kommunistiske styre i Kina.
Derfor var alle forberedte på sammenstødene i dag - selvom det har været ulovligt at demonstrere på gaderne.
Og det kunne mærkes i gaderne, fortæller DR's korrespondent.
- Det usædvanlige er, at det ikke bare var tre-fire gader med demonstrationer, som det plejer.
Når vi har følt os presset, har vi kunnet søge ly i en sidegade.
I dag, når vi løb ned ad sidegaderne, så var der også kampe.
Men det er ikke sikkert, at det bliver ved med at være så voldsomt.
Ud over den sårede 18-årige mand er der meldinger om over 50 andre sårede og omkring 100 anholdte.
Philip Khokhar har i dag flere gange været tæt på konfrontationerne mellem demonstranterne og politiet.
Se mere i videoen her:FacebookTwitterKopier linkEmner:Hong Kong|Demonstrationer|Kriminalitet|Kina|Politi




https://www.dr.dk/nyheder/udland/habitsnit-og-slipseknuder-kurdiske-gentlemen-i-front-bedre-stil-og-baeredygtighed-0

UdlandHabitsnit og slipseknuder: Kurdiske gentlemen i front for bedre stil og bæredygtighed I kurdernes hovedby, Erbil, har en flok mænd skabt et brand, der handler om meget mere end herremode.
Af Puk Damsgård - mellemøstkorrespondent og Mads Køngerskov (foto og video)01.
okt.
2019 kl.
20.
01Bemærk: artiklen er mere end 30 dage gammelLæs opI dag er Mr.
Erbil Gentlemen’s House en herretøjsbutik, frisør og cafe.
For fire år siden, hvor det hele begyndte, var Mr.
Erbil en flok mænd med hipsterskæg og en Instagram-profil.
Mens terrororganisationen Islamisk Stat spredte sig over Irak, mødtes en gruppe gamle gymnasievenner for at diskutere habitsnit og slipseknuder.
De kurdiske mænd, som var vokset op i urolige årtier, var trætte af den konstante samtale om politik og religion.
Én af dem, Ahmed Nauzad, hvis far flygtede fra Iraks diktator, Saddam Hussein, i halvfemserne, vendte hjem til sine kammerater i Erbil fra Tyskland.
Ikke for at tilslutte sig væbnet kamp mod Islamisk Stat.
Men for at præge sin kultur, der også var truet af islamisterne.
- I min oldefars tid gik herrerne altid ulasteligt klædt.
Om de så skulle til barberen, tog de habitjakke på og groomede skægget, inden de gik hjemmefra.
Sådan er det ikke i dag.
Krigene og konflikterne har ændret moden, påstår Ahmed Nauzad.
Ahmad Nauzad er ejer af Mr.
Erbil Gentlemen’s House Med butterfly og hatHan og kammeraterne kaldte sig Mr.
Erbil.
De groede hipster-skæg og iførte sig skræddersyede jakker, slips, butterfly og hatte.
De oprettede en profil på det sociale medie Instagram, som hurtigt fik tusindvis af følgere lokalt såvel som internationalt.
Den base har de brugt til over årene at skyde det projekt i gang, som hele tiden var målet: En iværksættervirksomhed, der støtter lokal produktion i irakisk Kurdistan.
Et projekt, der både griber tilbage til traditionerne og fremad i den moderne nutid.
- Vores mål har aldrig været bare at stå med langt skæg i habit og se smarte ud på Instagram.
Vi ville noget med det, forklarer en anden af Mr.
Erbils herrer, Omer Nihad, denne dag klædt i et blåt jakkesæt.
Omer Nihad i sit blå jakkesæt, der ligesom alt andet i Mr.
Erbil Gentlemen's House er syet af lokale skræddere.
Mr.
Erbils første produkt var skægolie, lokalt udviklet og produceret i Kurdistan.
- Med det fik vi brudt den stereotype opfattelse blandt folk, at lokale produkter er lig med dårlig kvalitet.
Vi ønsker, at producere alt lokalt og booste økonomien i stedet for at importere fra Tyrkiet og europæiske lande.
Det har vist sig sværere end som så.
Men vi er i gang, fortæller Omer Nihad.
Lokal kvalitet og traditionelt håndværkEt hurtigt blik rundt i den rummelige butik afslører en særlig sans for detaljer.
Habitterne bliver skræddersyet i butikken.
Strømperne i alle farver sørger for, at fødderne ikke stinker i skoene.
Bøjlerne, som skjorter og jakker hænger på, er prydet af indskriften Mr.
Erbil Gentlemen’s House.
Omer Nihad peger på en række slips.
- Indtil videre er vores slips det eneste 100 procent lokale produkt.
De er lavet af gedehår på traditionel facon på en trævæv i landsbyerne.
Vi skræddersyr selv habitter og skjorter, men vi importerer stadig stoffet, da der simpelthen ikke findes gode nok materialer i Kurdistan.
Men det vil vi have ændret på, fortæller han.
Slipsene i Mr.
Erbil Gentlemen's House er lavet af gedehår, som er traditionelt forarbejdet i lokale landsbyer.
- Ikke engang bøjlerne eller poserne, som kunderne får med, kunne vi få lavet indskrift på her på den måde, vi gerne ville, pointerer han.
Den ene regelMr.
Erbil Gentlemen’s House vil være andet end et tøjbrand, der bringer den gode stil tilbage, som herrerne kan se på billeder fra 1950’ernes Irak.
- Vi promoverer et bæredygtigt samfund og kvindelige iværksættere, siger Ahmad Nauzad.
Mr.
Erbil Gentlemen's Houseer også en frisør og cafe - og en slags kreativt laboratorium, der også afholder arrangementer.
Og stedet har også åbnet dørene for unge, der sælger mad og spiller musik.
- Hvordan gør i det gennem et gentleman-univers?
- Hver uge har vi en pop up-shop med en kvindelig designer.
Da vi kun eksisterede på Instagram, promoverede vi hver torsdag en kvinde via et billede.
Nu, hvor vi har butikken, sælger vi deres produkter.
Samtidig arbejder vi på at blive den første plastik-fri cafe i Irak, siger Ahmad Nauzad.
Der findes kun én regel i herrernes univers.
- Tale om politik og religion er forbudt.
I medierne taler de ikke om andet.
Vores samfund og kultur meget mere end det, og det vil vi gerne udvikle og give plads til, siger de to herrer.
FacebookTwitterKopier linkEmner:Islamisk Stat|Saddam Hussein (politiker)|Irak|Instagram|Detailhandel




https://www.dr.dk/nyheder/indland/youtube-video-afsloerede-og-oedelagde-pets-sporing-af-dronedele

Drone-sagenSe temaIndlandYoutube-video afslørede og ødelagde PET's sporing af dronedele Terrortiltalt opdagede, at der var sporing i indkøbt droneudstyr.
Den eneste gang, det lykkedes PET at få et gps-signal i dronesagen, var fra et punkt i Marmarahavet.
Af Louise Dalsgaard og Mette Mayli Albæk01.
okt.
2019 kl.
19.
19Bemærk: artiklen er mere end 30 dage gammelLæs opEn russisk video på Youtube ødelagde Politiets Efterretningstjenestes andet forsøg på at sætte sporing i dronedele.
Det kom frem i Københavns Byret tirsdag i den såkaldte dronesag.
Politiet havde ellers håbet på, at gps'erne kunne bruges til at følge dronedele købt i Danmark hele vejen til terrororganisationen Islamisk Stat, som et dansk netværk er tiltalt for at have leveret droner til.
Det var en af de tiltalte i sagen, ham der kaldes Taxachaufføren, der i vinteren 2017 fattede mistanke til, at der var sporing eller aflytning i emballagen på fire dronecomputere.
Sagen kortDen såkaldte 'drone-sag' kører i disse dage i Københavns Byret.
Her skal retten tage stilling til, om tre mænd har medvirket til terror ved at købe droneudstyr i Danmark og sende det til Islamisk Stat i Syrien og Irak.
Yderligere to mænd er sigtet i sagen, men er ikke tiltalt, da de ikke befinder sig i Danmark.
Den ene af de to mænd er Basil Hassan, der menes, at være bagmanden i terrornetværket.
Inden Taxachaufføren skulle på en tur til Tyrkiet med dronedelene i januar 2017, fandt han på Youtube en video af en mand, der åbner en æske med samme dronedel, som Taxachaufføren havde indkøbt.
- Jeg fandt en russer på Youtube, der havde den samme pakke.
På videoen åbner han den og forklarer, hvad der er hvad.
Hans æske var ikke forseglet nogen steder, men det var min.
Der var sådan en gennemsigtig film i den ene side, forklarede Taxachaufføren.
Han fulgte skridt for skridt videoen og fandt en lille flap i æsken, som på videoen sad løst.
På Taxachaufførens æske sad flappen helt fast.
- Jeg mærker på den og i midten er der blødt og resten er hårdt.
Så tager jeg en kniv og tænker, at måske kan jeg få den op, men det kan jeg ikke.
Så bliver jeg mistænksom.
Jeg prøver med de andre pakker, og så kom der røg op, sagde Taxachaufføren.
Taxachaufføren sagde tirsdag i retten, at han blev mistænksom og lidt bange.
Det fremgår af en rapport fra PET, at politiet fra en rumaflytning af Taxachaufføren den 14.
september 2017 finder ud af, at Taxachaufføren har opdaget gps-sporingen.
Det er derfor, at politiet skrider ind og anholder Taxachaufføren den 21.
september 2017.
Én sporing til TyrkietI byretten i København fortalte Anklagemyndigheden tirsdag, at PET også havde placeret gps-sporing i emballagen på en række dronedele, som Taxachaufføren indkøbte i 2016.
Gps'erne sender et positionssignal en gang i timen, men kun hvis genstanden med gps'en bliver flyttet.
PET monterede her gps-sporingsenheder i fire dronecomputere, men fik kun ét koordinat på én sporing den 2.
januar 2017 klokken 8.
42.
Jeg håber, at de der kameraer virkelig bliver et godt våben for dem.
De har virkelig brug for dem.
Taxachaufføren på aflytningKoordinatet var i Tyrkiet, ude i vandet, tæt på byen Bursa, hvor en anden mistænkt i dronesagen bor - den tidligere terrordømte Abdulkadir Cesur.
Ved du, hvad den laver herude i Sortehavet?
spurgte anklager Kristian Kirk i retten.
- Jeg har mødtes med Kadir, jeg tog over til ham.
Det er muligt, jeg har haft den (dronecomputeren, red.
) med tilbage igen.
Jeg kan ikke huske, om jeg kom af med den først, sagde Taxachaufføren.
Taxachaufføren har forklaret i retten, at han fandt gode tilbud på droner i Danmark og tog dem med til Tyrkiet for at sælge dem til kunder og butikker i Istanbul.
Til videresalget fik han hjælp af Abdulkadir Cesur, der modsat Taxachaufføren kan flydende tyrkisk.
Læs også:Dronesagen: Taxachaufføren købte droner, 'fordi det var et godt tilbud'Navnet på en advokatDe dronecomputere, der blev udstyret med gps'er fra PET blev blandt andet købt i en dronebutik i København, hvor butikkens to ejere gennem et år samarbejdede hemmeligt med PET.
DR har tidligere beskrevet, at PET havde dronekomponenterne i tre uger, før efterretningstjenesten returnerede dem til dronebutikken, så Taxachaufføren kunne afhente dem.
Politiets Efterretningstjeneste har aflyttet og overvåget Taxachaufføren i et år, før han i september 2017 blev anholdt.
Centralt i Anklagemyndighedens bevisførelse er lydoptagelser af samtaler over en krypteret app, som Taxachaufføren har ført med Abdulkadir Cesur i Tyrkiet.
De to har indtalt beskeder til hinanden, og dermed er de gået ind på rumaflytninger i Taxachaufførens biler og lejlighed.
Inden Taxachaufføren skal ned og besøge Abdulkadir Cesur med dronedele i kufferten, beder Taxachaufføren om navnet på en advokat.
- Jeg skal lige have ham der advokatens navn i tilfælde af, at der skulle ske et eller andet.
Det er altid godt at have, så jeg ikke bare få beskikket en eller anden.
Taxachaufføren forklarede, at det ikke var fordi, han var nervøs over at rejse med dronedelene, man at han gerne ville have navnet på en advokat, fordi han tidligere havde oplevet at blive anholdt for menneskesmugling for at give en mand et lift fra Danmark til Sverige.
Læs også:Mistænkt i dronesag er tidligere dømt i Bosnien for at planlægge terror"De har virkelig brug for dem"Gennemgående for retssagen mod Taxachaufføren, der er terrortiltalt sammen med to andre mænd, er aflytninger af Taxachaufføren og dokumenter fundet hos de tre tiltalte.
Alle tre tiltalte erkender at have købt forskellige dronedele, men nægter ethvert kendskab til, at de skulle ende hos Islamisk Stat.
I en samtale i bilen mellem Taxachaufføren og hans kone i sommeren 2017, hvor Islamisk Stat er under pres, nævner Taxachaufføren, at 'de er ved at miste Raqqa'.
Kort efter siger Taxachaufføren:- Jeg håber, at de der kameraer virkelig bliver et godt våben for dem.
De har virkelig brug for dem.
Taxachaufføren forklarede i retten, at han med den sætning mente, at det ville blive en god forretning for dem i Istanbul, der skulle købe hans kameraer.
Han nægter ethvert kendskab til, at dronedelene skulle ende hos Islamisk Stat.
Anklagemyndigheden mener, at den danske terrorist Basil Hassan har været hovedfiguren i det danske netværk, og at han har bestilt dronedele gennem det tyrkiske mellemled Abdulkadir Cesur.
FacebookTwitterKopier linkEmner:Islamisk Stat|Politiets Efterretningstjeneste|Taxiselskaber|Tyrkiet|København




https://www.dr.dk/nyheder/politik/video-mette-frederiksen-mange-oplever-stoerre-usikkerhed

PolitikVIDEO Mette Frederiksen: Mange oplever større usikkerhedStatsministeren fokuserede i sin åbningstale på den tillid, vi har - eller ikke har - til hinanden.
Af Flemming Brandt01.
okt.
2019 kl.
19.
46Bemærk: artiklen er mere end 30 dage gammelLæs op- Danmark er et fantastisk land, fastslog statsminister Mette Frederiksen i sin tale ved Folketingets åbning.
Men hun understregede samtidig, at vi har mistet en hel del af den tillid til hinanden, som tidligere bandt vores samfund sammen.
Der er større usikkerhed og bekymringer om fremtiden end tidligere.
Det var her hendes indledende fokus lå i talen.
- Det er et paradoks, at selvom velstanden samlet set er steget, oplever mange en større usikkerhed.
Når man i dag spørger danskerne: Tror I, at jeres børn får en bedre fremtid, end den I selv har haft?
Så er mange i tvivl, sagde hun.
Lovede hjælp til nedslidteMette Frederiksen lovede lige som før valget, at hendes regering vil gøre en indsats for de danskere, der er slidt ned efter et langt arbejdsliv.
- Når man i dag spørger danskerne: Tror I, at jeres børn får en bedre fremtid end den, I selv har haft?
Så er mange i tvivl.
- De, der har knoklet længe med hårdt fysisk arbejde, er bekymrede for den nærmeste fremtid.
- De oplever, at det velfærdssamfund, de har betalt til hele arbejdslivet, ikke er der, når de har brug for det.
- Jeg vil gøre alt, hvad jeg kan, for at gennemføre en ny ret til tidlig pension for de mest nedslidte.
Se et uddrag af statsministerens åbningstale i videoen ovenfor.
FacebookTwitterKopier linkEmner:Mette Frederiksen (politiker)|Folketinget




https://www.dr.dk/sporten/fodbold/kvindeligaen/fortuna-hjoerrings-moede-med-cl-overmagten-skal-udvikle-de-danske

KvindeligaenFortuna Hjørrings møde med CL-overmagten skal udvikle de danske talenterDet danske hold møder i kvindernes Champions League ottendedelsfinale de seneste fire sæsoners vindere fra Lyon.
Sådan så det ud tilbage i maj, da Lyon løftede Champions League-trofæet for fjerde år i træk.
Af Mathias Hauge Jacobsen01.
okt.
2019 kl.
18.
54Bemærk: artiklen er mere end 30 dage gammelLæs op- Olympique Lyonnais.
Sådan lød det mandag eftermiddag, da Fortuna Hjørrings modstander i Champions Leagues ottendedelsfinaler blev trukket op af lodtrækningsbowlen i Nyon.
De seksfoldige Champions League-vindere.
Holdet, der har løftet trofæet de sidste fire år, og et hold fyldt med verdensstjerner.
Om LyonOfficielt navn: Olympique Lyonnais FémininFranske mesterskaber: 17 (fransk rekord)Champions League-titler: 6 (rekord)Tidligere møder med danske hold: - 2007-08: 0-0 mod Brøndby - 2009-10: 1-0 og 5-0 mod Fortuna Hjørring - 2011-12: 4-0 og 4-0 mod BrøndbyUdvalgte profiler: - Lucy Bronze - Wendie Renard - Amandine Henry - Dzsenifer Marozsán - Ada HegerbergEn stor oplevelse, men også en stor mundfuld for det nordjyske fodboldmandskab.
Tre af de spillere, som skal stå over for Lyon, er Sara Holmgaard, Emma Snerle og Sara Thrige.
De er i disse dage er samlet med landsholdet frem mod de forestående EM-kvalifikationskampe mod Bosnien-Hercegovina og Georgien.
Til tirsdagens træning var der da også store smil hos både de tre Fortuna-spillere, men også hos landstræner Lars Søndergaard, der med landsholdskasketten ser positivt på lodtrækningen.
For selvom han ikke øjner de store muligheder for et nordjysk avancement, så glæder han sig over de sportslige udfordringer for landsholdstalenterne.
- Når de kun er med i Kvindeligaen, bliver de ikke matchet på internatinalt niveau.
Mod Lyon får de en fantastisk mulighed for dette og for at udvikle sig.
Landstræner Lars Søndergaard- Jeg sagde før lodtrækningen, at det var en fordel ikke at være seedet, fordi man så kommer op imod i dygtig modstander, siger Lars Søndergaard til DR Sporten.
- Det er godt, at de får lov til at måle sig mod verdensstjerner.
Det er præcis det, de danske spillere mangler.
Når de kun er med i Kvindeligaen, bliver de ikke matchet på internationalt niveau, og der mangler de lidt, når vi ser på det i landsholdssammenhæng.
Mod Lyon får de en fantastisk mulighed for dette og for at udvikle sig.
Landstræner Lars Søndergaard glæder sig over, at de landsholdsaktuelle Fortuna Hjørring-spillere kan blive udfordret på højeste internationale niveau.
- Det er det bedste hold gennem de sidste mange år i europæisk kvindefodbold.
De har en stor del af både det franske og det engelske landshold i truppen.
Det bliver en fantastisk kamp for Fortuna.
Jeg tror ikke, de vinder, men de skal forsøge at få det bedste ud af det.
Skrækmodstander og trøjebyt med fransk landsholdsprofilDe tre Fortuna Hjørring-spillere glæder sig da også til at prøve kræfter med toppen af europæisk klubfodbold, selvom lodtrækningen ifølge Sara Thrige godt kunne have været bedre set i et sportsligt perspektiv.
- Det var lidt af et chok, vi fik, da vi så lodtrækningen.
Det var nok dem, vi mindst havde håbet på, men det bliver også sjovt at skulle måle sig med de bedste, siger Sara Thrige.
Hun medgiver dog, at det muligvis er det største opgør nogensinde for Fortuna Hjørring.
- Det kan man godt sige.
Det er fedt, at vi får muligheden for at møde dem, og det bliver en kæmpestor kamp for os alle i Fortuna, siger Sara Thrige.
En holdning, der også deles af holdkammerat og landsholdkollega Sara Holmgaard.
- Der kommer vist ikke en større kamp lige foreløbig.
Det bliver en stor oplevelse, og vi kan lige så godt få Lyon nu og se, hvad vi kan gøre ved dem, siger Sara Holmgaard.
De tre er alle enige om, at Lyon er turneringens formentlig stærkeste hold, og at en procentmæssig vurdering af Fortuna Hjørrings chancer hedder 90-10 i franskmændenes favør.
- Det kunne være stort at få Wendie Renards trøje.
Men det er selvfølgelig ikke sikkert, at hun vil bytte med migSara Holmgaard, Fortuna Hjørring- De er klare favoritter, men jeg tror også på, at vi kan drille dem lidt, siger Emma Snerle.
- De ti procent er vores chance.
Jeg tror på, at vi har noget at byde ind med, og det skal vi vise, siger Sara Thrige.
Lykkes det ikke at avancere til turneringens kvartfinaler, vil Sara Holmgaard i stedet forsøge at tage til takke med et helt særligt minde til gemmerne.
Et minde, der kræver lidt hjælp fra Lyons forsvarsprofil og landsholdsanfører Wendie Renard.
- Det kunne være stort at få Wendie Renards trøje.
Men det er selvfølgelig ikke sikkert, at hun vil bytte med mig, siger Sara Holmgaard.
Wendie Renard er ikke bare en stor profil på Lyon-holdet, men også på det franske landshold, hvor hun har spillet mere end 100 kampe.
Pernille Harders onde åndHvorvidt Pernille Harder har Wendie Renards trøje hængende i sit hjem i Tyskland er uklart, men faktum er, at hverken Lyon eller Renard er nogen ubekendt faktor for den danske landsholdprofil.
For siden sit skifte til tyske Wolfsburg for to et halvt år siden har den aktuelle Bundesligatopscorer stået overfor Lyon og Renard hele tre gange i Champions League.
To gange i kvartfinalerne og en enkelt gang i finalen.
Pernille Harder (tv.
) har med sin tyske klub Wolfsburg mødt Lyon i Champions League de seneste tre sæsoner.
Her senest i foråret, hvor Harder trods to scoringer i den ene af de to kvartfinaler måtte se Lyon avancere til semifinalerne med en samlet sejr på 6-3.
Fælles for alle møder er dog, at Lyon har trukket det længste strå, og Harder erkender da også, at der venter Fortuna Hjørring en af de sværere modstandere.
- Det er et klassehold med en masse klassespillere.
De spiller god fodbold og har topspillere på alle pladser.
- De tre gange med Wolfsburg lavede vi for mange dumme fejl, som gav dem lette mål.
Det bliver svært for Fortuna, men de skal nyde det.
De kan spille frit, fordi alt pres ligger på Lyon.
Og så skal de ikke være bange for dem.
De skal forsøge at presse dem, og i fodbold kan alt ske, siger Pernille Harder.
Fortuna Hjørrings første møde med Lyon spilles den 16.
eller 17.
oktober, mens der er returopgør to uger senere.
FacebookTwitterKopier linkEmner:Fortuna Hjørring|Lyon|Pernille Harder (fodboldspiller)|Fodbold|Bosnien-Hercegovina




https://www.dr.dk/musik/saa-er-det-officielt-kashmir-vender-tilbage-efter-flere-aars-pause

MusikSå er det officielt: Kashmir vender tilbage efter flere års pauseDen danske gruppe Kashmir har fundet sammen igen og spiller næste år to arenakoncerter.
Kashmir spiller til maj i både Herning og København.
Af Michael Charles Gaunt01.
okt.
2019 kl.
19.
00Bemærk: artiklen er mere end 30 dage gammelLæs opSavner du at stå foran scenen og skråle med på store rocksange som 'Rocket Brothers', 'Mom In Love, Daddy In Space' og 'Graceland'?
Så er der godt nyt.
For efter flere års pause vender Kashmir omsider tilbage til livescenerne.
© ScanpixHer spiller KashmirJyske Bank Boxen i Herning den 28.
maj 2020Royal Arena i København den 29.
maj 2020Det fortæller bandet til P6 BEAT i forbindelse med radioprogrammet 'P6 BEAT elsker Kashmir', der sendes på lørdag.
I første omgang er der tale om to koncerter i henholdsvis Jyske Bank Boxen i Herning og Royal Arena i København i maj 2020.
- Tanken er at mødes igen om noget, der har haft kolossal betydning i vores liv og en stor betydning i andres liv.
Og så lad os prøve at finde ind i den følelse igen sammen med publikum, siger forsanger og guitarist Kasper Eistrup om de kommende koncerter.
Lyt til Kashmirs mest streamede nummer, 'Rocket Brothers', her:Kashmir - Rocket BrothersNår bandet går på scenen, er det knap seks år siden, at de sidst spillede sammen foran et publikum.
Efter en række optrædener på Grøn Koncert i 2014 valgte de at trække stikket på ubestemt tid.
I mit hoved har der altid ligget en lyst til at forsøge at lave den ultimative Kashmir experience.
Kasper EistrupSiden har Kasper Eistrup helliget sig en karriere som billedkunstner, mens både trommeslager Asger Techau og keyboardspiller Henrik Lindstrand har udgivet soloplader.
Men nu er tiden altså moden til at samle tropperne igen.
- I mit hoved har der altid ligget en lyst til at forsøge at lave den ultimative Kashmir experience, hvor vi har tid til at dykke ned i hele vores bagkatalog og håndvælge de sange, vi allermest har lyst til at spille og forhåbentlig tilføre noget nutid til det, siger Kasper Eistrup til P6 BEAT.
Lørdag den 5.
oktober sender P6 BEAT seks timer 'P6 BEAT elsker Kashmir'.
Savner at spille liveDet første hint om genforeningen kom, da Kasper Eistrup i august optrådte solo med et par Kashmir-sange til fejringen af Smukfests 40 års fødselsdag og i et interview med P4 Østjylland fortalte, at han savnede at spille live.
Læs også:Savner livet som musiker: Kashmir-frontmand er klar på genforeningOm KashmirKashmir blev dannet i 1991 på Kastanievej Efterskole, hvor Kasper Eistrup, Mads Tunebjerg og Asger Techau alle var elever.
Senere sluttede Henrik Lindstrand sig til bandet.
Gruppen deltog i 1993 i DM i Rock, men måtte se sig slået på målstregen af gruppen Dizzy Mizz Lizzy, der løb med sejren.
Kashmir blev nummer to.
Den første plade, 'Travelogue', udkom i 1994, og siden blev det til i alt syv album.
Siden 2014 har bandet holdt pause på ubestemt tid.
Siden har det vist sig, at følelsen var gengældt blandt resten af bandets medlemmer.
- Tanken om, at de her sange ikke skulle spilles live igen med os fire som en unit, har jeg altid syntes var ærlig.
Det har helt klart altid været et af de steder, hvor vi har fungeret allerbedst, siger trommeslager Asger Techau.
Jeg er helt sikker på, at den spilleglæde og energi, der kommer fra os, bliver højoktan.
Asger TechauAlle i bandet har haft brug for at finde ud af, hvem de hver især var uden for det store Kashmir-maskineri, men nu er gnisten vendt tilbage.
- Jeg tror, at der har været et kæmpe undertryk de senere år, som forhåbentlig bliver forløst på de her koncerter.
Jeg er helt sikker på, at den spilleglæde og energi, der kommer fra os, bliver højoktan.
Fordi vi simpelthen har sparet op over så mange år, siger Asger Techau.
Betyder genforeningen så også, at der er ny musik på vej fra Kashmir?
Ikke umiddelbart, lyder svaret fra Kasper Eistrup:- Jeg tror ikke, der kommer mere ny musik, men jeg vil heller ikke lukke døren, for jeg ved det ganske enkelt ikke.
Jeg har ikke skrevet noget som helst, siden vi stoppede.
Til gengæld har jeg lavet en masse billeder.
Det kommer lidt det samme sted fra.
Genforeningen vækker jubelP6 BEAT-vært Ander Bøtter har svært ved at få armene ned over de kommende koncerter:At Kashmir spiller koncerter igen er uden tvivl årets største danske musiknyhed.
Anders Bøtter, vært på P6 Beat- At Kashmir spiller koncerter igen er uden tvivl årets største danske musiknyhed.
Kashmir er et liveband, der har så stor rutine og så uhyre mange store sange, som betyder helt utrolig meget for både deres fans og dansk musikhistorie, at det kun kan blive overvældende godt.
Hør hele historien om Kashmir og baggrunden for de kommende koncerter, når P6 BEAT på lørdag hylder bandet med seks timers 'P6 BEAT Elsker Kashmir' fra klokken 10 til 16.
Inden da kan du her lyttte til en helt ny podcast om Kashmirs største hit, 'Rocket Brothers':P6 BEAT elsker Ekstra: Historien om Rocket BrothersFacebookTwitterKopier linkEmner:DR P6|Kasper Eistrup (musiker)|Jyske Bank Boxen|Pop og rock|København




https://www.dr.dk/nyheder/indland/kaempetun-solgt-35000-kroner-i-gilleleje

IndlandKæmpetun solgt for 35.
000 kroner i GillelejeTunen er en sensation, lyder det fra køberen.
Af Sophie Bavnhøj01.
okt.
2019 kl.
17.
57Bemærk: artiklen er mere end 30 dage gammelLæs op280 kilo og 2,63 meter lang.
Det var målene for den blåfinnede tun, der i dag blev solgt på en fiskeriauktion i Gilleleje.
Prisen løb ifølge TV2/Lorry op på 35.
000 kroner.
For fiskens køber, Annette Bylov Sørensen, der er indehaver af Restaurant Gilleleje Havn, har fangsten stor betydning.
- Det er jo lidt af en sensation.
Både her i Gilleleje, men også i min familie, siger hun.
En tun af den kaliber bliver bestemt ikke fanget og solgt hver dag i Gilleleje, fortæller hun.
Netop derfor ville hun så gerne have fat i den.
Blåfinnet tunFisken er den største af tunarterne.
Tunen kan blive over tre meter lang og veje op til cirka 700 kilo.
Fisken lever i store dele af Atlanterhavet.
Historisk var blåfinnet tun tidligere en velkendt gæst i skandinaviske farvande.
Den blåfinnede tun er tilbage i de danske farvande efter 50 års fravær.
Kilde: DTU Aqua, Institut for Akvatiske Ressourcer- Det er mange årtier siden, at sådan en fisk er landet nede på auktionen.
Så det var vigtigt for os, fordi det var en unik oplevelse og en unik mulighed for at opleve sådan et dyr.
Jeg synes, det er meget fascinerende, siger hun.
Stor fisk, store planerDet var Annette Bylov Sørensens storebror, som er erhvervsfisker i byen, der tippede hende om fangsten, da den kom ind i går.
Beskeden om en 280 kilo blåfinnet tun, fanget lokalt, fik derfor restaurantindehaveren til at suse mod fiskeriakutionen klokken syv i morges og sætte sit bud.
For hende har det nemlig stor betydning, at det er lokal fisk, hun byder sine gæster.
- At vi kan servere lokalfanget tun, havde jeg jo aldrig drømt om skulle ske i mine år som restauratør.
Så det er bare helt unikt for os, siger hun.
Fisken skal nu fileteres og ryges, og kun en del af den vil være at finde på menukortet de kommende dage.
Resten er der store planer for, fortæller Annette Bylov Sørensen.
- Den skal faktisk på vores nytårsmenu, så der er så mange mennesker som overhovedet muligt, der kan få lov til at smage det her vidunder, siger hun.
FacebookTwitterKopier linkEmner:Gilleleje|Fisk|TV 2 (tv-kanal)




https://www.dr.dk/nyheder/udland/usa-og-nordkorea-er-klar-til-nye-samtaler-om-atomprogram

UdlandUSA og Nordkorea er klar til nye samtaler om atomprogramEn nedrustning af Nordkoreas atomprogram ventes at blive diskuteret, når USA og Nordkorea mødes i løbet af ugen.
USA's præsident, Donald Trump, og Nordkoreas leder, Kim Jong-un ,, har et godt forhold.
Nu skal repræsentanter for de to lande igen mødes.
01.
okt.
2019 kl.
18.
37Bemærk: artiklen er mere end 30 dage gammelLæs opUSA og Nordkorea vil i løbet af den næste uges tid mødes til forhandlinger.
Det oplyser en talsmand for det amerikanske udenrigsministerium.
- Jeg kan bekræfte, at embedsmænd fra USA og Nordkorea har planlagt at mødes inden for den næste uges tid.
Jeg kan ikke give yderligere detaljer om mødet, siger talsmanden, Morgan Ortagus.
Tidligere tirsdag oplyste det statslige nordkoreanske nyhedsbureau, KCNA, at parterne vil mødes lørdag den 5.
oktober.
Det forventes, at en nedrustning af Nordkoreas atomprogram ligesom tidligere vil være på dagsordenen.
Det skriver nyhedsbureauet AFP.
Forhandlingerne mellem USA og Nordkorea har stort set ligget stille, siden et topmøde i februar i den vietnamesiske by Hanoi endte uden resultater.
Fransk visitNordkoreas viceudenrigsminister, Choe Son-hui, siger i en udtalelse via KCNA, at Nordkorea og USA mødes til en "indledende" snak fredag den 4.
oktober.
Dagen efter begynder forhandlingerne.
- Det er min forventning, at forhandlingerne på embedsmandsniveau vil bidrage til den positive udvikling i forholdet mellem Nordkorea og USA, oplyser Choe Son-hui ifølge nyhedsbureauet AFP.
I juni besøgte USA's præsident, Donald Trump, den demilitariserede zone mellem Nordkorea og Sydkorea.
Ved mødet indgik Trump og Nordkoreas leder, Kim Jong-un, dog ikke i forhandlinger.
Men de blev enige om snart at genoptage samtalerne.
Det har efterfølgende ladet vente på sig, men er nu tilsyneladende på vej.
Donald Trump fyrede i sidste måned John Bolton, den tidligere nationale sikkerhedsrådgiver.
Det har været med til at optø forholdet mellem de to lande.
Nordkorea har tidligere udtrykt sin utilfredshed med Bolton.
/ritzau/ReutersFacebookTwitterKopier link




https://www.dr.dk/sporten/fodbold/dbu-stoetter-uefa-boykot-af-kampe-i-kvindefjendske-lande

FodboldDBU støtter Uefa-boykot af kampe i kvindefjendske landeOpfordringen fra Uefa kommer, fordi Iran nægter kvinder adgang til herrekampe i fodbold.
Iran har fået international kritik for ikke at tillade kvinde at overvære herrekampe i fodbold.
01.
okt.
2019 kl.
19.
09Bemærk: artiklen er mere end 30 dage gammelLæs opPræsidenten i Det Europæiske Fodboldforbund (Uefa), Aleksander Ceferin, opfordrer i et åbent brev europæiske landshold og klubhold til at nægte at spille kampe i lande, hvor kvinder er udelukkede fra at overvære kampe på stadion.
Den opfordring bakker formanden i Dansk Boldspil-Union (DBU), Jesper Møller, op om.
- Vi hverken kan eller vil acceptere, at fodbold ikke er for alle, siger Jesper Møller til unionens hjemmeside.
Formand i DBU, Jesper Møller, støtter Uefa's forslag.
Iran i centrumOpfordringen fra Uefa skal tolkes som et øget pres på Iran, der har været hjemland for en trist sag, fordi kvinder ikke har adgang til at se herrekampe på stadion.
29-årige Sahar Khodayari blev anholdt, da hun klædt ud som en mand ville se en kamp med sit yndlingshold Esteghlal.
Hun risikerede et halvt års fængsel og satte derfor ild til sig selv foran en retsbygning 2.
september.
Efterfølgende døde hun af kvæstelserne.
For iranske kvinder som disse kan der være en ændring på vej, efter Irans sportsminister har varslet, at landet vil ændre adfærd.
Der sker efter at der især i den seneste tid har været hård kritik af landets regler for kvinder.
Jesper Møller kalder det for en frygtelig sag.
- Vi skylder #bluegirl og alle verdens fodboldglade piger og kvinder at udtrykke os uden tøven.
Derfor er jeg tilfreds med Uefa-præsidentens stærke udmelding, siger Jesper Møller.
Repræsentanter fra Det Internationale Fodboldforbund (Fifa) har været i Iran for at lægge en plan for, hvordan kvinder kan komme til at overvære fodboldkampe i fremtiden.
Det første skridt mod en ændring af lovene i Iran er taget.
Kvinder har således adgang til VM-kvalifikationskampen mod Cambodja 10.
oktober.
Ifølge det tyske nyhedsbureau dpa bliver der en særskilt kvindetribune til kampen.
Her er der plads til 4600 tilskuere.
/ritzau/FacebookTwitterKopier linkEmner:Aleksander Ceferin (idrætsleder)|DBU|FIFA|Iran|Fodbold




https://www.dr.dk/nyheder/penge/ekspert-om-tv-krig-mellem-yousee-og-discovery-det-er-ren-tryne-taktik

Yousee og DiscoverySe temaPengeEkspert om tv-krig mellem Yousee og Discovery: Det er ren tryne-taktikForbrugerne skal ikke lade sig skræmme af taktik, der forsøger at presse Yousee i knæ, mener medieanalytiker.
Yousee-kunder skal ifølge medieanalytiker Claus Bülow Christensen passe på med at lade sig skræmme, når Discovery siger, at der i fremtiden vil være sort skærm, når det gælder herrelandsholdets kvalifikationskampe til de store fodboldturneringer.
Af Alexander Hecklen og Mikkel Jensen01.
okt.
2019 kl.
18.
15Bemærk: artiklen er mere end 30 dage gammelLæs opSelvom linjerne i øjeblikket er trukket hårdt op mellem Yousee og Discovery, så er det langt fra ensbetydende med, at parterne ikke kan nå at finde hinanden, inden en aftale om 11 kendte tv-kanaler udløber.
Sagen kortEfter at tv-selskabet YouSee for to uger siden meddelte, at det ville opsige sin aftale med Discovery Networks, blev det mandag gjort formelt.
Det betyder, at alle Discovery Networks' kanaler fjernes fra YouSees faste tv-pakker fra årsskiftet.
Dermed udgår blandt andet Kanal 5, der viser landsholdskampe, samt Canal 9 og Eurosport 1 og 2, som viser 3F Superligaen.
Også Kanal 4 og 6'eren er blandt Discovery Networks' kanaler.
Stridspunktet har været et ønske fra YouSee om at have Discovery Networks' kanaler i en bland selv-pakke.
Men det ønske har Discovery Networks ikke villet være en del af.
Kilde: RitzauDet mener Claus Bülow Christensen, der er selvstændig medieanalytiker.
- Jeg kan næsten ikke forestille mig, at de ikke kan finde en løsning, for det vil være et tab for dem begge, hvis de fuldstændig skal skilles, siger han.
Discovery Networks Danmark har i dag meldt ud, at virksomheden har fået en officiel opsigelse af en aftale med Yousee, som i fremtiden vil gøre det umuligt for kunder med Yousees tv-pakker at se blandt andet Kanal 4, Kanal 5, Kanal 6, Canal 9 og Eurosport 1 og 2.
Det er måske sådan lidt en amerikansk stil, at for at få så meget som muligt ud af Yousee, så må man tryne demClaus Bülow Christensen, medieanalytiker.
Reklameslogans og kold luftI de seneste uger har Discovery Networks Danmark kritiseret Yousee offentligt.
Virksomheden har også betalt for reklamer med slogans som "Nosee" og oprettet en hjemmeside, der advarer om "sort skærm" efter den 1.
januar 2020, hvor aftalen mellem de to parter stopper.
Men selvom der lige nu er krigerisk retorik, betalte kampagneslogans og kold luft, er vi ifølge medieanalytikeren i virkeligheden blot vidner til den videre forhandling af kontrakten, der normalt ville foregå bag lukkede døre, men som nu foregår med fuld gaspedal i offentligheden.
- Det er fra Yousees vedkommende nogle kolde beregninger af, at Discoverys kanaler generelt har en lavere popularitet.
Det ser Yousee køligt på.
For når der ikke er så mange, som ser de her kanaler, vil Yousee ikke bruge så mange penge på dem, siger Claus Bülow Christensen.
Bruger "udansk" taktikIfølge Claus Bülow Christensen er det heller ikke første gang, at Discovery bruger den slags forhandlingstaktik, når der skal laves kontrakter.
Disse kanaler har er opsagtKanal 4Kanal 5Kanal 6Canal 9Eurosport 1Eurosport 2Discovery ChannelTLCAnimal PlanetDiscovery ScienceInvestigation DiscoveryMen det er ikke en særlig "dansk" måde at forhandle på, siger han.
- Det er måske sådan lidt en amerikansk stil, at for at få så meget som muligt ud af Yousee, så må man tryne dem.
Det er er ret udansk.
Men jeg tror egentlig bare, at det er en forhandlingstaktik, der er blevet besluttet på meget højt plan formentlig hos de amerikanske ejere, siger han.
I øjeblikket modtager Yousee en del sure beskeder om det mulige brud fra kunder på Facebook.
Det kan være med til at presse virksomheden i forhandlingerne, mener medieanalytikeren.
Når alt kommer til alt, så kæmper de om kunder og om pengeClaus Bülow Christensen, medieanalytikerMen som bekymret Yousee-kunde skal man ifølge Claus Bülow Christensen passe på med at lade sig skræmme.
- Det er kommet ud af proportioner, og der er talt meget om, at der forsvinder en masse sport.
Men det gør der ikke nødvendigvis, siger han.
Bliver dyrere, men ikke umuligtKnaster i forhandlingerne er denne gang større end tidligere, mener Claus Bülow.
Det kan hænge sammen med, at der i dag er et øget pres på udbyderne af kabeltv, fordi mange vælger at droppe tv-pakkerne og i stedet streame indhold via internettet.
Det skaber øgede spændinger mellem Yousee og Discovery, når tv-pakkerne giver færre penge i kassen, mener Claus Bülow Christensen.
- Når alt kommer til alt, så kæmper de om kunder og om penge.
Men i virkeligheden er det her også et udtryk for et stort opbrud på det store marked for tv, siger han.
Når det internetbaserede tv vinder frem, er det også med til at bryde med de faste kanalpakker, og det kan faktisk sikre, at forbrugerne ikke skal frygte at gå glip af indhold trods armlægningen mellem de to parter, mener Claus Bülow Christensen.
Blandt andet nævner han, at man som udgangspunkt vil få adgang til at kunne betale sig fra at streame sport fra Discovery.
Vil man stadig kunne se landsholdskampe, hvis der ikke kommer en aftale?
- Det vil jeg mene.
Det kan godt være, du vil betale mere for dem, men de vil være tilgængelige.
Hvis det virkelig går helt i fisk med de aktuelle forhandlinger, så skal Discovery nok finde en løsning ved at sælge programmerne til de enkelte forbrugere, siger han.
Men så vil det koste forbrugerne flere penge?
- Det kan blive en smule dyrere.
Men det kan så være, at der, hvor du skal betale noget ekstra for at se en bestemt kanal, der kan du spare på noget, som du alligevel ikke gider se, siger medieanalytiker Claus Bülow Christensen.
FacebookTwitterKopier linkEmner:YouSee|Erhverv|Discovery Networks|Canal 9|Forbrug




https://www.dr.dk/nyheder/udland/betjents-forklaring-forkastet-i-retten-doemt-skyde-overbo

UdlandBetjents forklaring forkastet i retten: Dømt for at skyde overboJuryen købte ikke den tidligere politibetjent Amber Guygers forklaring om, at hun tog fejl af lejlighederne, da hun skød sin overbo.
Amber Guyger er nu dømt for drabet på Botham Jean.
01.
okt.
2019 kl.
19.
43Bemærk: artiklen er mere end 30 dage gammelLæs opEn tidligere politibetjent fra Texas er tirsdag ved en domstol i Dallas blevet kendt skyldig i at dræbe sin overbo i september sidste år.
Det oplyser medierne The Fort Worth Star-Telegram og CBS News.
31-årige Amber Guyger troede angiveligt, at hun var gået ind i sin egen lejlighed, da hun 6.
september 2018 kom hjem fra en over 13 timer lang vagt.
Ved en fejl var hun dog gået ind i sin overbo Botham Jeans lejlighed.
Han sad i sin sofa og spiste is og så tv, da Guyger kom ind i lejligheden og skød ham.
Det forklarede anklager Jason Fine i sin afsluttende bemærkning.
Guyger, der var politibetjent i fire år før drabet, troede, at han var en tyv, der var trængt ind i hendes lejlighed, har hun forklaret.
Botham Jeans mor, Allison Jean, jubler efter dagens domsafsigelse.
Betændt sagGuyger er en hvid, tidligere politibetjent, mens ofret var sort.
Sagen førte derfor til flere protester i gaden - særligt da anklagere indledningsvist valgte at anklage Guyger for en mildere grad af drab.
Det blev senere ændret til en strengere tiltale.
Guyger boede i lejlighed nummer 1378 i sin bygning, mens 26-årige Botham Jean boede i 1478, der ligger en enkelt etage lige ovenover.
Hun har forklaret, at hun troede, at hun var i livsfare.
- Jeg er så ked af det, så ked af det.
Jeg skal leve med det her hver dag, sagde hun til juryen bestående af otte kvinder og fire mænd.
Under retssagen blev hun blandt andet spurgt, om hun forsøgte at dræbe overboen, da hun valgte at skyde ham to gange.
- Det gjorde jeg, svarede hun.
Anklagere har i øvrigt bemærket, at Guyger ikke gjorde noget særligt for at hjælpe offeret - selv efter at have opdaget sin fejl.
Sagen adskiller sig fra en række andre sager, hvor en hvid politibetjent har skudt et sort offer.
Amber Guyger var således ikke i tjeneste, da hun skød overboen.
Hverken forsvarer eller anklager fokuserede på race under sagen.
Guyger afventer nu strafudmålingen.
Hun risikerer fængsel på livstid.
/ritzau/ReutersFacebookTwitterKopier linkEmner:Texas|Politi|CBS Corporation




https://www.dr.dk/nyheder/viden/teknologi/robot-spiller-jazz-med-danske-musikere-den-improviserer-paa-en-helt-anden

TeknologiRobot spiller jazz med danske musikere: ’Den improviserer på en helt anden måde’En af verdens mest avancerede musikrobotter har netop givet koncert i Aarhus.
Robotten Shimon spiller marimba.
Den er blevet trænet til at spille med Aarhus Jazz Orchestra.
Af Allan Nisgaard01.
okt.
2019 kl.
18.
38Bemærk: artiklen er mere end 30 dage gammelLæs opDen skiller sig temmelig meget ud fra sine menneskelige musikkompagnoner.
Og så alligevel ikke helt.
Midt på scenen sidder robotten Shimon og spiller marimba, mens den bevæger sin lange hals frem og tilbage og kigger rundt på de andre musikanter i Aarhus Jazz Orchestra.
Med fire arme og to køller på hver hånd, rammer Shimon den ene tangent efter den anden - i nogle tilfælde med langt hurtigere gentagelser, end mennesker er i stand til.
Shimon er ikke hvilken som helst robot.
Den sidder ikke bare og spiller indøvede faste melodier.
I stedet lytter den til de andre musikere i orkestreret og improviserer ud fra det musik, den registrerer.
- Den lytter til musik som et menneske, og forstår tone, rytme og tempo som et menneske, siger Gil Weinberg, der er professor på Georgia Tech og leder udviklingen af robotten.
- Men når den improviserer, bruger den algoritmer, som mennesker aldrig vil bruge.
Og det resulterer i, at den overrasker og måske inspirerer menneskerne, fortsætter Gil Weinberg.
Jazz, som er en rytmisk musikgenre, er netop egnet til at improvisere.
Det vil sige, at muskerne finder på melodier ud fra bestemte tonerækker, også kaldt skalaer, mens de spillerShimon øver med Aarhus Jazz Orchestra.
(© dr)Det er de danske komponister Signe Bisgaard og Morten Riis, som har skrevet et værk, hvor Shimon, en af verdens mest avancerede musikrobotter, er med i.
Værket, der er et samarbejde mellem Aarhus Jazz Orchestra, Det Jyske Musikkonservatorium og Aarhus Universitet, er netop blevet opført på Musikhuset i Aarhus.
- Shimon er ikke vant til at spille med et big band.
Og den er ikke vant til at optræde ind i den lyd, som Aarhus Jazz Ochestra har, siger Signe Bisgaard og fortsætter:- Det giver en masse idéer og en masse inspiration.
For eksempel spiller robotten i starten af koncerten en gentagelse af den samme tone meget hurtigere end et menneske ville gøre, og det giver en anden lyd, end en marimba normalt har.
Og den lyd gav os inspiration til, hvordan lydbilledet skulle startes.
Inspirerer mennesker til at spille anderledesNår Shimon ikke turnerer rundt i verden med forskellige musikalske projekter, bor den på Georgia Institute of Technology i USA, hvor den indgår i større forskningsprojekter.
Shimons kunstige intelligens er blevet trænet gennem 10 år ved hjælp af machine learning og deep learning, hvor den er blevet fodret med masser af musik, som den har analyseret.
På den måde har den lært at genkende mønstre i musikken.
HVAD ER KUNSTIG INTELLIGENS?
Kunstig intelligens betyder programmerede maskiner, som efterligner en eller flere aspekter af den menneskelige intelligens.
Forskere skelner generelt mellem to typer af kunstig intelligens.
Den ene er en bred intelligens og er den type, vi ofte ser i film.
Den er selvtænkende og kan træffe alle typer af komplekse beslutninger på samme måde som mennesker.
Denne intelligens bliver ofte kaldt AGI (Artificial general intelligence).
Det er endnu ikke lykkedes at udvikle intelligensen.
Den anden type er en kunstig intelligens, der løser specifikke opgaver.
Intelligensen kan for eksempel være en chatbot eller et spamfilter.
Efterhånden som denne type kunstige intelligens bliver integreret i vores kultur, ender den ofte med at blive kaldt almindelig software fremfor kunstig intelligens.
Det er også sådan, at Signe Bisgaard og Morten Riis har måttet gribe situationen an.
- Signe har spillet solo for robotten i over en time.
Så den har lært Signes tonesprog at kende.
Ud fra de musikalske input den så får under koncerten, prøver den at tilpasse sin musik til det tonesprog, som Signe normalt vil improvisere med, siger Morten Riis, der er komponist og lektor på Det Jyske Musikkonservatorium i Aarhus.
Ifølge Gil Weinberg skal Shimon gerne inspirere andre musikanter til at spille anderledes.
- Når musikerne spiller noget musik til Shimon, vil den improvisere ved at tage nogle af elementerne fra menneskernes musik og samtidig manipulere det.
På den måde vil musikken ligne det, menneskerne spiller, men samtidig også være nyt, siger han.
- Og det kan inspirere saxofonisten til at spille noget tilbage på en måde, som han normalt ikke ville gøre det, fortsætter Gil Weinberg.
Kan også spille forkertShimon er dog ikke perfekt, når det kommer til at spille korrekt, forklarer Signe Bisgaard:- Den kan godt ramme en forkert tone.
Og det er på en måde også med til at få den til at lyde godt og menneskelig.
Det giver noget følelse og noget uventet, siger Signe Bisgaard.
Og så er det med til at inspirere de andre musikere, siger Morten Riis.
- Normalt har vi en forestilling om, at teknologi altid virker, når vi trykker på knappen.
Men når vi trykker på knappen her, er vi ikke nødvendigvis sikker på, at den gør det, som vi tror, den vil gøre.
Så teknologien bliver lige så fejlende som os mennesker.
Professor Gil Weinberg håber, at robotten kan være med til at udvide vores opfattelse af musik i fremtiden:- Potentialet i den her robot er at udvide musik, som vi kender det.
Ikke bare hvordan vi spiller det, men også hvordan vi opfatter musik.
Vi kan udvikle nye lyde og måske nye genrer, siger han.
FacebookTwitterKopier linkEmner:Teknologi|Det Jyske Musikkonservatorium|Aarhus|USA|Jazz




https://www.dr.dk/mitliv/mike-skammer-sig-gjorde-grin-med-tyk-pige-saa-han-selv-slap

VIL DU VÆRE MED?
Se temaMit LivMike skammer sig: Gjorde grin med tyk pige, så han selv slap- Jeg gav afkald på mine værdier for at være sammen med nogle røvhuller.
© drFortalt til Sebastian Stokkebo Sørensen01.
okt.
2019 kl.
20.
00Læs opDet var i starten af folkeskolen.
Jeg var seks-syv år gammel og lidt mere stille end de andre børn, så jeg var et let offer.
Det begyndte med, at jeg var den, der altid var udenfor.
Jeg blev valgt sidst, når vi spillede fodbold, og ingen gad lege med mig.
Du ved, alle de typiske ting.
De sagde, jeg var underlig, og at jeg havde en stor næse.
De kaldte mig nørd og stræber.
Alt, hvad de kunne finde på - og ikke nødvendigvis ting, som var sande.
De kunne også finde på at sige, at jeg tissede i sengen, selvom det ikke passede.
Mobningen fik mig til at føle mig magtesløs.
Jeg tvivlede på mig selv, og jeg begyndte at spørge mig selv: 'Er jeg god nok til dem?
Og har de en pointe med de ting, de mobber mig med?
'Jeg husker særligt en gang, de gjorde grin med min næse i frikvarteret.
Jeg klatrede op i et træ, fordi jeg var bange, og oppe i træet havde jeg ligesom mit safe space.
Så jeg gemte mig der, mens de stod under træet og råbte grimme ting ad mig.
På et tidspunkt smuttede de, men jeg blev siddende deroppe.
Men så kom der pludselig en lærer og skældte mig ud over, at jeg i min nervøsitet havde siddet og knækket små grene af træet.
Det føltes, som om alle var ude efter mig.
Jeg var nederst i hierarkiet.
Men så kom en anden til.
Der kom en pige, som var blevet fjernet fra sine forældre, fordi de havde alvorlige sociale problemer.
Nu skulle hun bo hos sine bedsteforældre i min by.
Hun var ny i klassen og tilmed overvægtig.
Ikke en særlig heldig kombination - i hvert fald ikke i min klasse.
Lille Mike tænkte: ’Cool, vi gør grin med hende, så gør de ikke grin med mig længere.
’Så jeg tilsluttede mig de andre, og vi begyndte at gøre grin med hende i stedet.
Vi kaldte hende for eksempel 'tyksak'.
Vi mobbede hende hele tiden.
En dag blev det så meget for hende, at hun sked i bukserne.
Det siger noget om den tilstand, hun var i.
Hun var helt alene og havde ingen venner.
Der var ingen, der ville have med hende at gøre.
Jeg tror, folk var bange for, at de ville blive mobbet, hvis de hang ud med hende.
Det var lidt som om, at hvis du snakkede med hende, var du klam.
Efter hun kom til, slap jeg selv for mobning.
Men jeg var altid meget opmærksom på, hvad jeg gjorde og sagde foran de andre, for jeg var stadig bange for, at de ville mobbe mig igen.
Så jeg havde altid en maske på og prøvede at være hårdere, end jeg egentlig var.
Men det syge er, at de blev mine venner, og jeg hang ud med dem resten af min skoletid.
Jeg føler afsky over for den beslutning, jeg traf.
Jeg gav afkald på mine værdier for at være sammen med nogle røvhuller.
Men det var åbenbart vigtigere for mig at have venner end at stå fast på mine principper.
Det giver sikkert mening, når man tager i betragtning, at jeg var barn.
Men i dag ville jeg aldrig gøre noget lignende.
Jeg så hende på busstationen i sommer, da jeg besøgte min familie i min hjemby.
Jeg tænkte: ’Oh shit’.
Det fremkaldte nogle følelser hos mig.
Det mindede mig om, hvor træls jeg har været over for et andet menneske.
Jeg overvejede at sige 'hej', men gjorde det ikke.
Jeg var bange for, hvordan hun ville reagere, hvis jeg kom der: ’Hej med dig.
Ja, det var mig, der gjorde dit liv til et helvede, da du var barn, og gav dig en masse ar på sjælen.
’Læs også:Magnus føler sig usynlig: 'Jeg bliver aldrig inviteret til noget, uden jeg selv spørger'Det er sikkert ikke nemt for hende i dag.
Hele hendes barndom har hun fået at vide, at hun var mindre værd.
Jeg tror, det sætter nogle spor, som går over i voksenalderen.
Det er også sådan, jeg selv har det.
Jeg er stadig bange for at blive udstillet.
For eksempel er jeg bange for at få mit navn i medierne i forbindelse med den her artikel.
Jeg er bange for, at nogen vil gøre grin med mig.
Jeg holder mig altid lidt under radaren i sociale situationer.
Og når jeg møder nye mennesker, er jeg tilbageholdende.
Der går et stykke tid, før jeg stoler på folk.
Jeg skammer mig over det, jeg har gjort.
Jeg ønsker, jeg kunne lave det om.
Ønsker, jeg havde haft styrken til at sige fra.
Jeg håber, at hun har det godt.
Og hvis ikke, at hun så har søgt hjælp.
Mike har ikke ønsket at stå frem med sit efternavn i denne artikel.
Redaktionen er bekendt med Mikes fulde navn.
FacebookTwitterKopier linkEmner:Folkeskolen (Danmark)|Sundhed og velvære




https://www.dr.dk/nyheder/politik/dyster-ukonkret-god-mette-frederiksens-aabningstale-splittede-salen

PolitikDyster.
Ukonkret.
God.
Mette Frederiksens åbningstale splittede salenStøttepartierne gav rygklap til S-formanden, men blå blok savnede svar trods gode takter.
Statsministeren åbnede folketingsåret med sin tale til nationen.
Af Emil Eller og Daniel Myrup01.
okt.
2019 kl.
18.
34Bemærk: artiklen er mere end 30 dage gammelLæs opEn proppet Folketingssal dannede rammen om statsminister Mette Frederiksens åbningstale, som traditionen tro falder her første tirsdag i oktober.
Alle Folketingets medlemmer var til stede, og derfor var der mange reaktioner på talen, der både skal gøre status over, hvordan det går med Danmark, men også løfte sløret for regeringens planer for den kommende tid.
Vi har samlet alle partiernes reaktioner her:Venstre: Dyster og ukonkret taleVenstres Jakob Ellemann-Jensen.
Venstres nye formand, Jakob Ellemann-Jensen, roste talen for at være "retorisk flot".
Men derudover var der ikke mange rosende ord fra oppositionens største parti til statsministeren.
- Desværre var talen meget dyster og ukonkret.
Jeg havde håbet på flere svar på, hvordan man vil løse de udfordringer, der tegner sig i horisonten, siger han.
Han hæftede sig ved Mette Frederiksens plan om at genskabe tilliden til medarbejdere og ledere i det offentlige.
- Det er den rigtige vej at gå.
Men hvordan?
- Det bliver ved de meget overordnede fortællinger, og nu er de så langt inde i regeringsperioden, at man godt kan forlange konkrete svar, siger Jakob Ellemann-Jensen.
Dansk Folkeparti: Kan skrive under på det mesteGruppeformand Peter Skaarup.
Hos Dansk Folkeparti bemærkede gruppeformand Peter Skaarup planerne om at gennemføre en ny reform, der skal gøre op med bureaukratiet i det offentlige.
Nærhedsreformen, kaldte statsministeren den.
- Det kunne være godt.
Tryghed og tillid er et af vores gamle valgslogans.
Der var nærmest ikke noget, jeg ikke kunne skrive under på, siger Peter Skaarup.
- Men hvordan har man tænkt sig at gøre det?
Det var der ikke mange svar på, siger han.
SF: En god taleFormand Pia Olsen Dyhr.
- Der er grund til at være bekymret.
Tillidskrisen er jo reel.
Pia Olsen Dyhr, formand, SFHos støttepartiet SF var formand Pia Olsen Dyhr glad for talen.
- Det var en god tale.
Det handler om, at Danmark skal i en ny retning.
Vi har haft flere år med besparelser og slitage af velfærdssamfundet.
Nu skal vi vende bøtten, siger hun.
I talen omtalte statsministeren en række problemer i samfundet.
Eksempelvis klimakrisen, manglende tillid og problemer med kriminalitet.
Og det er der grund til, mener Pia Olsen Dyhr.
- Der er grund til at være bekymret.
Tillidskrisen er jo reel.
Når vi mærker, at alt slides ned, så skal vi også passe mere på os selv, siger SF-formanden.
Alternativet: Rykkede nervøst i sædetPolitisk leder Uffe Elbæk Hos Alternativet var der både ros og ris til Mette Frederiksen efter åbningstalen.
For mens partileder Uffe Elbæk var glad for talens fokus på mere frihed til kommunerne og klimaindsatsen, var der noget, der gjorde ham utilpas.
- Jeg rykkede nervøst i sædet, da hun snakkede flygtninge og integration.
Jeg synes, det bliver forkert, når man i samme sætning nævner udlændingepolitik og bomberne mod Skat.
Så bliver jeg ked af det, siger Uffe Elbæk.
Radikale Venstre: Tillid skal blive til handlingPolitisk leder Morten Østergaard.
- Det var godt, at tillid fyldte så meget.
Jeg er selv dybt optaget af, at tilliden til politikerne daler år for år.
Morten Østergaard, politisk leder, RadikaleDR Nyheder lavede en optælling over, hvor mange gange Mette Frederiksen gentog et bestemt ord.
Og 'tillid' blev sagt 34 gange i løbet af talen.
En god ting, ifølge De Radikales politiske leder, Morten Østergaard:- Det var godt, at tillid fyldte så meget.
Jeg er selv dybt optaget af, at tilliden til politikerne daler år for år.
Det er afgørende, at vi får handling bag ordene.
Vi skal have hånden på kogepladen.
Hensigterne i talen var gode, men forhåbentlig kommer der mere gris på gaflen, siger han.
Enhedslisten: Alle de rigtige emnerPolitisk leder Pernille Skipper.
- Hun berører de vigtige elementer.
Målsætningen på klimaområdet er vigtig, og den skal vi holde fast i.
Pernille Skipper, politisk leder, EnhedslistenDet er næsten en tale taget ud af Enhedslistens Pernille Skippers hoved:- Hun berører de vigtige elementer.
Målsætningen på klimaområdet er vigtig, og den skal vi holde fast i.
Så nævner hun også, at velfærden skal forbedres og at det skal ske uden at sende regningen til dem, der har mindst, siger hun.
Men den politiske ordfører savner ord i snakken om papirarbejde:- Der er også mangler.
Det er godt at tale afbureaukratisering (.
.
.
) Men det er svært at nævne uden at tale om det beskæftigelsessystem, der pisker syge og arbejdsløse rundt.
Det nævnte hun ikke et ord om, siger Pernille Skipper.
Konservative: Svært at være uenig i de store linjerFormand Søren Pape Poulsen.
- Der er ingen, der ønsker mere kontrol, siger Søren Pape Poulsen med henvisning til Mette Frederiksen, der vil afbureaukratisere den offentlige sektor.
Det passer De Konservative godt.
Men statsministeren vil udskyde politiforliget, som ellers skulle forhandles her til efteråret.
Det et punkt, som får talen til at tippe over i det negative for De Konservatives formand:- Jeg er rigtig ked af, at man udskyder den aftale med et år, når nu vi har en anklagemyndighed, der i den grad har brug for flere ressourcer, for de ligger i den grad ned, siger Søren Pape Poulsen.
Liberal Alliance: Banebrydende talePolitisk leder Alex Vanopslagh.
- Det var på mange måder en ganske okay tale med henblik på, at det var en Socialdemokratisk statsminister.
Jeg synes det er fint hun ikke tegner et lyserødt billede af, hvordan der ser ud i DanmarkAlex Vanopslagh, politisk leder, Liberal Alliance- Det var på mange måder en ganske okay tale med henblik på, at det var en Socialdemokratisk statsminister.
Jeg synes det er fint, at hun ikke tegner et lyserødt billede af, hvordan der ser ud i Danmark, siger Alex Vanopslagh med henvisning til bombesnak og udlændingestramninger.
Men der var noget, den liberale, politiske ordfører lagde særligt, positivt mærke til:- Det er banebrydende, at hun siger, at de mange milliarder, som bliver brugt i den offentlige sektor, ikke virker.
For hun siger jo sådan set, at det er afbureaukratisering, der virker, siger Alex Vanopslagh og slutter af med en negativ observation fra talen:- Det der med, at uligheden er ved at stikke af.
Det er overdrevet af statsministeren.
Nye Borgerlige: Socialdemokratiet afslører sig selvFormand Pernille Vermund.
- Socialdemokratiet afslører der, at man spilder danskernes penge, når de betaler skat til det offentlige, som politikerne skalter og valter medPernille Vermund, formand, Nye Borgerlige- Hun lavede en dygtig tale, og jeg er rigtig glad for, at hun taler om et dystert billede af Danmark.
Hun sætter fingeren på nogle af de ømme punkter, som der eksisterer i Danmark, men vi vil se noget handling omkring de kriminelle udlændinge og asylsystemet.
Det vil vi holde hende op på, siger formand Pernille Vermund.
Så en overvejende positiv melding fra Folketingets nye parti, men ifølge Pernille Vermund afslører Mette Frederiksen sig selv:- Det er afslørende, når en Socialdemokrat siger, at 'vi bruger flere penge, uden at borgerne mærker det'.
De afslører der, at man spilder danskernes penge, når man betaler skat til det offentlige, som politikerne skalter og valter med, siger Pernille Vermund.
FacebookTwitterKopier linkEmner:Alex Vanopslagh (politiker)|Jakob Ellemann-Jensen (politiker)|Socialistisk Folkeparti|Venstre|Udlændingepolitik




https://www.dr.dk/nyheder/politik/test-dig-selv-har-du-styr-paa-de-sidste-100-aars-statsministre

PolitikTEST DIG SELV Har du styr på de sidste 100 års statsministre?
Mette Frederiksen er statsminister nummer 23 på 100 år.
Kan du de 22 foregående?
Af Katrine Rørby Madsen, Thomas Rix og Pernille Bækholm Sloth01.
okt.
2019 kl.
17.
17Bemærk: artiklen er mere end 30 dage gammelLæs opStatsminister Mette Frederiksen har i dag holdt sin første åbningstale i Folketinget, hvor et nyt folketingsår er skudt i gang.
41-årige Mette Frederiksen er den yngste statsminister nogensinde og den anden kvinde på posten.
Og så er hun statsminister nummer 23 i løbet af de seneste 100 år.
Men har du styr på de 22, der kom før hende?
Prøv vores quiz herunder.
Du får tre valgmuligheder for hver statsminister, har fem sekunder til at svare og kan svare forkert tre gange.
Test dig selv her.
FacebookTwitterKopier linkEmner:Mette Frederiksen (politiker)|Folketinget




https://www.dr.dk/nyheder/udland/russiske-maend-drikker-langt-mindre-markant-faerre-doer-af-druk

UdlandRussiske mænd drikker langt mindre: Markant færre dør af drukEn ny rapport viser, at mænd i Rusland i snit nu bliver 10 år ældre end i 1990'erne.
Russernes indkøb især af spiritus såsom vodka er faldet markant.
Af Jakob Busk Olsen og Catharina Maria Skov Lassen01.
okt.
2019 kl.
15.
43Bemærk: artiklen er mere end 30 dage gammelLæs opDer er en udbredt forestilling om, at russere er et drikfældigt folkefærd, som hellere drikker vodka end vand.
Og der er ingen tvivl om, at russernes alkoholforbrug har påvirket den gennemsnitlige levealder i landet førhen.
Men Ruslands omdømme som en nation af drukkenbolte bliver mere og mere ufortjent, viser en rapport fra WHO.
Verdenssundhedsorganisationen roser Rusland for at have nedbragt borgernes forbrug af alkohol markant.
- Disse resultater viser, at nye regler, prisstigninger og begrænset alkoholtilgængelighed redder liv og sparer omkostninger til sundhedssystemet, skriver Carina Ferreira-Borges, leder hos WHO med ansvar for alkohol og ulovlige stoffer, i en pressemeddelelseDet er ikke tjekket at rende rundt og drikke sig fuld, som de tidligere generationer har gjort det.
Mathilde Kimer, DR's Ruslandskorrespondent.
Kurven knækkerEn "dødelighedskrise" hærgede gennem Rusland i 1990'erne og i 00'erne.
Den høje dødelighed i landet var i høj grad forbundet med russernes indtag af alkohol.
Da krisen var værst i 1990 til 1994 faldt en russisk mands forventede levetid med seks år til bare 57 år.
Krisen opstod i kølvandet på Sovjetunionens fald, hvor mange mennesker mistede deres eksistensgrundlag og derfor tyede til de gennemsigtige alkoholiserede dråber.
- Alkohol og rygning var en folkesygdom i Rusland i 1990'erne, fortæller DR's Ruslandskorrespondent, Matilde Kimer.
Men i 2003 begyndte kurven at knække i takt med, at regeringen begyndte at indføre afgifter på alkohol.
Nogle år efter Sovjetunionens fald kom Vladimir Putin til magten, og modsat sin forgænger, Boris Jeltsin, var han mere sportsmand end drukkenbolt, og han har været med til at gøre russerne sundere.
Den russiske præsident, Vladimir Putin, har ofte optrådt som sportsmand, både når det gælder ishockey, judo, eller ridning i bar overkrop på en bjørneryg.
 Putin's forgænger, Boris Jeltsin, havde ikke den samme passion for sport, i stedet nød han ofte alkoholiserede drikke.
Trangen til alkohol fik Jeltsin ud i flere offentlige skandaler heriblandt utallige skænderier med parlamentet.
1 / 2Den russiske præsident, Vladimir Putin, har ofte optrådt som sportsmand, både når det gælder ishockey, judo, eller ridning i bar overkrop på en bjørneryg.
1 / 2Putin's forgænger, Boris Jeltsin, havde ikke den samme passion for sport, i stedet nød han ofte alkoholiserede drikke.
Trangen til alkohol fik Jeltsin ud i flere offentlige skandaler heriblandt utallige skænderier med parlamentet.
2 / 2Matilde Kimer fortæller, at udviklingen i høj grad handler om et generationsskifte:- De unge i Rusland dyrker den sunde, stærke krop.
De har skiftet vodka ud med øl, og det er ikke tjekket at rende rundt og drikke sig fuld, som de tidligere generationer har gjort det.
En ny udviklingFra 2003 til 2016 faldt forbruget af alkohol med 43 procent, og det er noget, som kan mærkes i sundhedsstatistikkerne.
En russisk mand kunne i 2018 forvente i gennemsnit at blive 67 år - altså 10 år mere end i 1994, mens den forventede levetid for kvinder var oppe på 78 år.
Til sammenligning var middellevealderen i Danmark i 2018 for mænd 79 og for kvinder 83.
En lignende udvikling kan aflæses i en række andre statistikker om dødelighed, hvor alkohol spiller en større eller mindre rolle.
Markant færre russere dør for eksempel af hjertekarsygdomme, ligesom man kan se et fald i antallet af mord og dødsfald i trafikken.
Den 1.
september 2010 lavede regeringen i Rusland et forsøg gående på, at man kun skulle sælge alkohol i tidsrummet 10-22.
Den første marts 2013 valgte man at gøre det forbudt i hele landet at sælge alkohol i perioden fra klokken 23-8.
Matilde Kimer fortæller, at tiltagene har hjulpet russerne til at tage sig selv mere seriøst, og derfor har kulturen omkring alkohol ændret sig.
- Jeg tror, at det er en udvikling, der fortsætter.
Der er lige pludselig dukket økobutikker op i gadebilledet, og folk er begyndt at gå meget mere op i at være sunde.
De unge i Ruslands drukkultur er ændret markant, og faktisk drikker de væsentlig mindre, end hvad danske unge gør.
Og derfor opfordrer Carina Ferreira-Borges europæerne til at tage ved lære af russernes nye vaner.
- Jeg stoler på, at Europa vedtager lignende politikker for at beskytte borgernes sundhed i andre lande, skriver hun i WHO's pressemeddelelse.
FacebookTwitterKopier linkEmner:Boris Jeltsin (politiker)|Rusland|Vladimir Putin (politiker)|WHO|Sundhed og velvære




https://www.dr.dk/nyheder/kultur/gaming/kaos-under-filmatisering-af-populaer-spilserie-det-bliver-noget-forfaerdeligt

GamingKaos under filmatisering af populær spilserie: 'Det bliver noget forfærdeligt lort'Det har indtil videre taget ti år og seks instruktører at lave 'Uncharted'-filmen.
'Uncharted' nyder stor succes som spilserie.
Men samme skæbne skulle ikke overgå filmversionen, der indtil videre har været undervejs i en uendelighed.
(© Naughty Dog)Af Christian Mejdahl Buhl01.
okt.
2019 kl.
17.
19Bemærk: artiklen er mere end 30 dage gammelLæs opForventningens glæde er som bekendt den største.
I hvert fald ifølge Sony.
For siden 2008 har film- og spilstudiet haft en filmatisering af den ikoniske spilserie 'Uncharted' på tegnebrættet.
Men filmatiseringen af spillet, der handler om den karismatiske og rebelske skattejæger Nathan Drake, er endnu ikke blevet til noget.
For mens seneste kapitel i 'Uncharted'-serien slog salgsrekorder, da det udkom i 2016, så har filmprojektet i skarp kontrast været ramt af det ene insturktørskifte efter det andet.
Og det er ildevarslende ifølge film- og tv-ekspert Kasper Lundberg.
Det her bliver noget forfærdeligt lort.
Jeg vil vædde min højre arm på det.
Kasper Lundberg, filmekspert- 'Uncharted' er måske det spil, som virker mest oplagt at lave til en film.
Når man spiller det, føler man, at man er med i en actionfilm.
Men de mange og skiftende instruktører på denne filmatisering giver mig en rigtig dårlig mavefornemmelse, siger han.
Senest er det annonceret, at det bliver den 46-årige instruktør Travis Knight, der nu skal sejle 'Uncharted'-skibet i havn.
Han står bag 'Transformers'-spin off'en 'Bumblebee' fra sidste år, ligesom han også har instrueteret stop motion-filmen 'Kubo and the Two Strings' fra 2016.
Kasper Lundberg tror dog ikke, man skal forvente, at det kommer til at gøre en forskel.
Han har nemlig endnu til gode at se en vellykket filmatisering af et spil.
- Det her bliver noget forfærdeligt lort.
Jeg vil vædde min højre arm på det.
Det ligner en scene fra en 'Indiana Jones'-film, men stammer altså fra 'Uncharted 4' fra 2016.
(© Naughty Dog)Seks instruktører på ti årHele redeligheden om 'Uncharted'-filmatiseringen startede i 2008, da det blev annonceret, at Sony arbejdede på en filmatiseing af spilfirmaet Naughty Dogs' populære spil.
Og herfra skal man holde tungen lige i munden for at kapere de seks (!
) instruktører, der igennem årene har været tilknyttet projektet.
Nathan Drake er hovedrollen i 'Uncharted'-serien, og gennem tiden har blandt andre Mark Wahlberg været på tale til at spille rollen i filmudgaven af spillet.
(© Naughty Dog)I 2010 kom det frem, at instruktøren (den første i rækken) David O.
Russell var hyret ind til at skrive og instruere filmen.
Han havde på daværende tidspunkt brilleret med 'The Fighter', som blev nomineret til hele syv Oscar-statuetter.
Men året efter droppede David O.
Russell 'Uncharted'-projektet, og i stedet blev Neil Burger hevet ind til at lave filmen.
Det oprindelige manuskript blev droppet, og man begyndte arbejdet på et nyt.
Men allerede i 2012 stak Neil Burger også halen mellem benene.
Der gik herefter to år, før det i 2014 blev en tredje instruktørs tur til at tage projektet på sig.
Nu havde man fået Seth Gordon, der mest havde lavet komedier som 'Horrible Bosses' og 'Four Christmases', til at sætte sig i instruktørstolen.
Men året efter måtte han forlade filmen på grund af det, der blev kaldt 'kreative uoverensstemmelser'.
Som det ser ud nu, er det 'Spider-Man'-stjernen Tom Holland, der skal spille Nathan Drake i en ung version, når filmen en dag rammer verdens biografsale.
Instruktør nummer fire blev Shawn Levy, der har stået bag de populære 'Night at the Museum'-film.
Men efter to år på posten forlod Shawn Levy skuden sidste år, hvor han så blev erstattet af Dan Trachtenberg i januar i år.
Dan Trachtenberg nåede dog ikke at have med filmen at gøre i mere end nogle måneder, før han i august hoppede fra igen.
Det bringer antallet af instrutører op på fem - foruden altså Travis Knight, som nu er den stjette i rækken, der skal stå i spidsen for projektet.
Svært at lave spil til filmNår en film har været gennem så mange instruktørskift, så plejer det sjældent at ende særligt vellykket, lyder meldingen fra Kaper Lundberg.
Jeg respekterer computerspil som kunstart.
Men ofte er historierne i spil dybt idiotiske og uegnede til at lave til film.
Kasper Lundberg- De gange, hvor jeg kan have hørt lignende historier, kan man mærke det på filmen ved, at der er for mange historier.
Der er lidt rester fra alle manuskripterne, der er gået forud, og man kan mærke, at der har været forskellige instruktører med forskellige idéer, siger han.
Han mener også, at sagaen om 'Uncharted'-filmen er et eksempel på, at det generelt er svært at lave spil til film.
Film- og serie-eksperten Kasper Lundberg fremhæver blandt andet 'Warcraft: The Beginning' fra 2016 som et eksempel på, at filmatiseringer af spil sjældent bliver helt gode.
(© Atlas Entertainment/UIP)- Ingen vil indse, hvad problemet er: De har ingen gode historier, siger Kasper Lundberg og fortsætter:- Jeg respekterer computerspil som kunstart.
Men ofte er historierne i spil dybt idiotiske og uegnede til at lave til film.
Som historiefortællende medie er computerspil stadig meget ungt, så om det er 'Silent Hill', 'Assasin's Creed' eller 'World of Warcraft', så bliver det bare latterligt hver gang, de bliver lavet til film.
Kasper Lundberg mener, at filmstudierne har en tendens til at glemme, at popularitet ikke kan stå alene.
- Du kan jo heller ikke lave en film over 'Untitled Goose Game'.
Bare fordi det er populært, gør det det ikke nødvendigvis til en god film.
Indtil videre er 'Uncharted'-filmen sat til at få premiere den 18.
december 2020.
FacebookTwitterKopier linkEmner:Sony|Computerspil|World of Warcraft|Leg og spil




https://www.dr.dk/nyheder/udland/turistguide-anholdt-som-kinesisk-spion-i-usa

UdlandTuristguide anholdt som kinesisk spion i USAEn 56-årig amerikansk statsborger beskyldes af FBI for at være agent.
Han nægter sig skyldig.
FBI har hemmelige optagelser af den 56-årige kinesisk-fødte amerikaner, som nu er anholdt og tiltalt for spionage.
Af Flemming Brandt01.
okt.
2019 kl.
16.
27Bemærk: artiklen er mere end 30 dage gammelLæs opUSA's efterretningstjeneste mener at have afsløret en 56-årig kinesisk-født amerikaner i at spionere for Kina.
Den 56-årige er ifølge det amerikanske justitsministerium blevet tiltalt for at have virket som 'ulovlig fremmed agent for Kina'.
Det skriver BBC.
Han har ifølge tiltalen udleveret fortrolige oplysninger til fare for nationens sikkerhed til folk fra det kinesiske ministerium for statssikkerhed.
Manden, der er udlært i traditionel kinesisk naturmedicin, kom oprindeligt til USA på et midlertidigt forretningsvisum.
Han fik permanent opholdstilladelse i landet tilbage i 2006 efter at være blevet gift.
I 2012 fik den spiontiltalte mand amerikansk statsborgerskab.
Han menes at have arbejdet som turguide i San Francisco-området for kinesiske besøgende og studerende.
Den 56-årige har ifølge tiltalen gennemført mindst fem såkaldte 'dead drops' på hotelværelser mellem 2015 og 2018.
Det vil sige, at han enten har efterladt penge til en kilde eller afhentet fortrolige oplysninger på et hukommelseskort efterladt af kilden, som viste sig at være en FBI-dobbeltagent.
Efterfølgende er den 56-årige rejst til Kina, formentlig for at aflevere hukommelseskortene.
FBI har filmet mandenFBI har både filmet manden og optaget hans telefonsamtaler med hans kinesiske styringsofficer.
- Tiltalen giver et sjældent kig ind i de hemmelige anstrengelser, som Kina gør sig for at få fat i hemmeligtstemplede oplysninger fra USA, og den kamp, som vores efterretnings- og politimyndigheder kæmper for at forsvare vort folk, vore ideer og vort nationale forsvar, sagde David L.
Anderson, statsadvokat for Nord-Californien.
Den spiontiltalte mand blev arresteret i fredags på sin bopæl i Hayward i Californien.
Han blev nægtet mulighed for at blive løsladt mod kaution.
Han bliver fremstillet for en dommer igen i morgen onsdag.
Hvis manden ender med at blive dømt, kan han maksimalt få en dom på ti års fængsel samt en bøde på 250.
000 dollar (1,7 millioner kroner).
FacebookTwitterKopier linkEmner:USA|Kina|Californien|BBC|Kriminalitet




https://www.dr.dk/nyheder/indland/over-100000-gjorde-som-dronningen-og-tog-metroen

IndlandOver 100.
000 gjorde som dronningen og tog metroenDet blev en særdeles travl åbningsdag for den nye metrolinje i København, som blev indviet søndag.
Åbningen af Cityringen i København var en stor succes.
Her strømmer folk til Skjolds Plads Station på Nørrebro.
01.
okt.
2019 kl.
15.
18Bemærk: artiklen er mere end 30 dage gammelLæs opI alt 127.
000 passagerer tog en tur med den nye metrolinje i København ved indvielsen søndag.
Det oplyser Metroselskabet i en pressemeddelelse.
Folk strømmede ned i metroen for at få deres første tur, da den nye metro i København, Cityringen, blev indviet ved stationen på Rådhuspladsen i København, søndag den 29.
september 2019.
  Interessen for den nye metrolinje var stor, så mange måtte vente længe for at få deres tur.
  127.
000 mennesker var til at fejre åbningen af den nye metrolinje.
 Dagen derpå var det lidt nemmere at komme til.
Her er det den flotte Aksel Møllers Have metrostation.
  Frederiksberg Allé Metrostation er klædt helt i grønt.
Stationsindgangen har en diskret indgang fra den flotte allé.
  Enghave Plads Metrostation.
Selve Enghave Plads har også fået et løft.
Men det skal man naturligvis op over jorden for at se.
  Gammel Strand Metrostation er placeret midt i København få skridt fra Christiansborg.
 1 / 7Folk strømmede ned i metroen for at få deres første tur, da den nye metro i København, Cityringen, blev indviet ved stationen på Rådhuspladsen i København, søndag den 29.
september 2019.
 1 / 7Interessen for den nye metrolinje var stor, så mange måtte vente længe for at få deres tur.
 2 / 7127.
000 mennesker var til at fejre åbningen af den nye metrolinje.
3 / 7Dagen derpå var det lidt nemmere at komme til.
Her er det den flotte Aksel Møllers Have metrostation.
 4 / 7Frederiksberg Allé Metrostation er klædt helt i grønt.
Stationsindgangen har en diskret indgang fra den flotte allé.
 5 / 7Enghave Plads Metrostation.
Selve Enghave Plads har også fået et løft.
Men det skal man naturligvis op over jorden for at se.
 6 / 7Gammel Strand Metrostation er placeret midt i København få skridt fra Christiansborg.
 7 / 7Ved indvielsen af Cityringen åbnede 17 nye stationer, og i dagens anledning var det gratis at rejse med metrotogene.
- Alle i Metroselskabet vil gerne sige tak til de mange mennesker, der havde lyst til at komme og fejre begivenheden med os.
Vi ved, at der var mange, som ventede i kø for at prøve systemet.
Læs også:Se billederne: Sådan ser Københavns 17 nye metrostationer ud- Derfor er vi også meget glade for, at så mange valgte at tage turen i Cityringen på åbningsdagen, selv om der var lidt pres på i starten, siger Metroselskabets administrerende direktør, Henrik Plougmann Olsen, i pressemeddelelsen.
Søndagen bød også på en passagerrekord på de eksisterende linjer, M1 og M2.
I alt 167.
000 personer rejste på M1 eller M2, hvilket er det højeste antal kunder nogensinde på en søndag, oplyser Metroselskabet.
Med Cityringen og de kommende metrolinjer til Nordhavn i 2020 og Sydhavn i 2024 får København 24 nye metrostationer.
Fakta om CityringenCityringens 17 nye stationer vil forbinde Vesterbro, Frederiksberg, Nørrebro, Østerbro og Indre By, og der er maksimalt 12 minutter til den fjerneste station, uanset hvor du står på.
Den kommer til at køre førerløst og i døgndrift ligesom den eksisterende metro, og der vil i myldretiden være maksimalt tre minutter mellem afgangene, så du behøver ingen køreplan.
Metroens passagertal ventes at blive fordoblet til 122 millioner allerede i 2020.
I 2020 suppleres M3 af linjen M4, som bliver en linje fra København H til Nordhavn og Orientkaj.
Fra 2024 vil hovedstaden således have 44 metrostationer, der binder store dele af byen sammen.
Dronning Margrethe blev søndag en af de første passagerer på Cityringen, da et metrotog for første gang begav sig ud på den nye linje.
/ritzau/FacebookTwitterKopier linkEmner:Henrik Plougmann Olsen (erhvervsleder)|København|Metroselskabet|Jernbaneanlæg|Togtrafik




https://www.dr.dk/nyheder/udland/hongkong-politiet-bekraefter-skud-mod-en-18-aarig-demonstrant

Protester i HongkongSe temaUdlandHongkong: Politiet bekræfter skud mod en 18-årig demonstrantOver 50 mennesker er såret og massevis af demonstranter er anholdt efter voldsomme uroligheder i Hongkong.
I månedsvis har der været sammenstød mellem politi og demonstranter i Hongkong.
Dagens uroligheder ser dog ud til at være de hidtil mest voldsomme.
Af Rasmus Christiansen01.
okt.
2019 kl.
16.
32 | opdateret 01.
okt.
2019 kl.
16.
42Bemærk: artiklen er mere end 30 dage gammelLæs opDemonstranter og politi er for 18.
uge i træk stødt sammen i Hongkong og politiet har for første gang skudt med skarpt mod en demonstrant.
Ifølge BBC har Hongkongs politi bekræftet, at en 18-årig demonstrant er blevet skudt på klos hold og efterfølgende blevet kørt til hospitalet.
En lokal avis, South China Morning Post, citerer en kilde ved hospitalet for at sige, at den 18-årige er uden for livsfare efter operationen.
Den britiske udenrigsminister Dominic Raab har rettet skarp kritik mod politiet.
- Selvom der ikke er nogen undskyldning for vold, er brugen af skarp ammunition helt ude af proportioner.
Det risikerer kun at gøre det hele værre, siger han ifølge nyhedsbureauet Reuters.
Skudepisoden er blevet filmet og lagt op på sociale medier af foreningen for universitetsstuderende i Hongkongs tv-kanal, Campus TV.
ADVARSEL: VOLDSOMME BILLEDER I VIDEOENHongkongs politi har lagt en video op på Twitter, hvor senior-opsynshavende ved politiet Yolanda Yu Hoi-kwan fortæller, at betjenten følte sig "truet på livet og skød for at redde sit eget og sine kollegaers liv.
"Mange sårede og anholdteLokale medier og hospitaler melder om flere sårede, deriblandt demonstranter, pressefolk og politibetjente.
Ifølge den britiske avis The Guardian er 51 personer bragt til hospitalet med skader som følge af urolighederne.
To meldes kritisk såret, mens en enkelt er alvorligt såret.
Demonstrationerne finder sted flere steder i Hongkongs centrum.
Politiet har dagen igennem affyret varselsskud og tåregas.
 Flere steder i byen er der brande.
 Demonstranterne bruger paraplyer som beskyttelse mod tåregassen.
 Adskillige demonstranter er blevet anholdt i løbet af dagen.
 Flere demonstranter har brugt hjemmelavede brændbomber under urolighederne.
1 / 5Politiet har dagen igennem affyret varselsskud og tåregas.
1 / 5Flere steder i byen er der brande.
2 / 5Demonstranterne bruger paraplyer som beskyttelse mod tåregassen.
3 / 5Adskillige demonstranter er blevet anholdt i løbet af dagen.
4 / 5Flere demonstranter har brugt hjemmelavede brændbomber under urolighederne.
5 / 5Der er meldinger om brand i gaderne og ødelagte bygninger, og politiet forsøger at opløse demonstrationerne med tåregas, gummikugler og vandkanoner.
I en pressemeddelelse fra Hongkongs politi lyder det, at flere regeringsbygninger og butikker er blevet udsat for hærværk.
Indtil videre er op mod 96 personer blevet anholdt.
FacebookTwitterKopier linkEmner:Hong Kong|Twitter|Storbritannien|Hospitaler|The Guardian




https://www.dr.dk/nyheder/politik/den-havde-i-ikke-set-komme-tillid-fejede-klima-af-banen-i-frederiksens-tale

PolitikDen havde I ikke set komme: Tillid fejede klima af banen i Frederiksens taleTillid kom til at fylde mest i Mette Frederiksens åbningstale.
Statsminister Mette Frederiksen holdt en alvorstung tale, som kredsede om dalende tillid.
Af Anders Byskov Svendsen01.
okt.
2019 kl.
15.
13Bemærk: artiklen er mere end 30 dage gammelLæs opTillid var klart det mest brugte ord, da Mette Frederiksen i dag holdt sin første åbningstale i Folketinget som statsminister.
Men det var ikke kun ment på postiv måde.
For Frederiksen talte også om, at tilliden slår revner og er blevet mindre.
Mette Frederiksens valg af hovedtema kom bag på jer brugere af dr.
dk.
For inden talen havde vi bedt jer om at komme med jeres gæt på, hvad hun ville sige.
I troede, at klima ville toppe, men klima endte helt nede på en ottendeplads, når man lægger alle de ord sammen, der begynder med klima.
Læs også:Mette Frederiksen vil have mindre detailstyring: Ny reform skal sætte offentligt ansatte friOg den store fokus på tillid kom i den grad bag på jer.
Brugerne skulle vælge fem ord, som I troede, ville være de meste brugte.
Kun 2,51 procent havde tillid på den liste.
Det gjorde ordet til det 13.
mest populære.
Men det endte altså med at tage overskriften i talen.
I havde set rigtig med, at Danmark og fælleskab ville lyde ofte fra talerstolenHer kan du se de mest brugte ord i åbningstalen.
Ord som at, i, på, og, skal, det, er, den og lignende ord er ikke regnet med.
Afledte ord er regnet med.
Og her er de ord, som I troede mest på.
I skulle vælge fem ord blandt 36 udvalgte ord.
Grafen viser de ord, der blev valgt flest gange.
FacebookTwitterKopier linkEmner:Mette Frederiksen (politiker)|Folketinget




https://www.dr.dk/nyheder/udland/en-draebt-og-flere-saaret-i-angreb-paa-finsk-skole

UdlandEn dræbt og flere såret i angreb på finsk skoleAngrebet fandt sted på en fagskole i den finske by Kuopio.
Skolen lå tæt på et indkøbscenter i byen Kuopio.
01.
okt.
2019 kl.
13.
10Bemærk: artiklen er mere end 30 dage gammelLæs opEn er dræbt og 10 er såret, da en gerningsmand tilsyneladende trængte ind på en fagskole i den finske by Kuopio med et sværd, oplyser politiet ifølge tv-stationen YLE.
En person er anholdt.
Vedkommende er blandt de sårede.
Politiet bekræfter, at betjente under aktionen har brugt deres skydevåben.
Men oplyser ikke, hvilket våben den formodede geringsmand har brugt.
Øjenvidner siger ifølge Hufvudstadsbladet, at gerningsmanden havde en slags sværd med sig.
Trængte ind i klasseværelseAvisen Iltahleti skriver, at gerningsmanden trængte ind i et klasseværelse med sværdet.
Fagskolen ligger inde i butikscenteret Herman.
De sårede er blevet ført til sygehuset i Kuopio.
Byen ligger i det centrale Finland.
Politiet modtog alarmen klokken 12.
50.
Den første melding lød på ni sårede.
Butikscentret ligger fire kilometer syd for centrum af Kuopio.
/ritzau/FacebookTwitterKopier linkEmner:Finland|Kriminalitet|Uddannelse




https://www.dr.dk/sporten/atletik/kaempe-vm-skuffelse-sara-slott-diskvalificeret-i-indledende-heat-i-400-meter-haek

AtletikKæmpe VM-skuffelse: Sara Slott diskvalificeret i indledende heat i 400 meter hækDen danske atlet har efterfølgende nedlagt protest efter sin VM-diskvalifikation.
Den danske løb er færdig i 400 meter hæk.
01.
okt.
2019 kl.
17.
10 | opdateret 01.
okt.
2019 kl.
17.
41Bemærk: artiklen er mere end 30 dage gammelLæs opDet gik fra himmel til helvede for den aarhusianske atletikstjerne Sara Slott Petersen, da hun tirsdag løb sit indledende heat ved VM i atletik.
Danskeren så ud til at have løbet sig sikkert videre med en andenplads i sit heat og en tid på 55,28 sekunder, men efter heatet blev hun diskvalificeret.
Hun havde passeret en hæk ulovligt undervejs.
I et interview med TV2 Sport lige efter løbet - hvor Sara Slott Petersen troede, at hun var gået videre - fortalte hun, at inderbanen havde føltes skarp, og at hun havde begået flere fejl.
Kort efter viste fejlene sig ikke bare at være af teknisk karakter, men også ulovlig karakter.
Derfor blev hun disket.
Nedlægger protestEfterfølgende har den danske hækkeløber valgt at nedlægge protest over sin diskvalifikation i sit indledende heat på 400 meter hæk.
Det oplyser hendes træner Mikkel Larsen til TV2 Sport.
Han er også landstræner for sprinterne og hækkeløberne i Dansk Atletik.
Han tror på, at diskvalifikationen kan blive omstødt.
- I fire ud af fem tilfælde, hvor man bliver disket for det her, bliver man sat ind igen, fordi det er så svært at vurdere visuelt, siger Mikkel Larsen til tv-stationen.
Som billedet viser, kom Sara Slott Petersen i mål som nummer to i sit heat.
Danskerens heat blev vundet af amerikaneren Dalilah Muhammad i tiden 54,87 sekunder.
Ved OL i Rio for tre år siden var amerikaneren den eneste, der var hurtigere end Sara Slott Petersen i finalen.
Aarhusianerens VM er nu overstået, inden det for alvor er kommet i gang.
Hun havde ellers satset på at løbe semifinale onsdag og finale fredag.
/ritzau/Opdatering: Sara Slott Petersen valgte efter artiklens udgivelse at nedlægge protest over sin diskvalifikation, hvilket er blevet tilføjet til artiklen.
FacebookTwitterKopier linkEmner:Sara Slott Petersen (atlet)|TV 2 Sport|Atletik|TV 2 (tv-kanal)|Doha




https://www.dr.dk/nyheder/penge/doedstrussel-mod-3fs-formand-trussel-malet-paa-gangbro-over-motorvej

PengeDødstrussel mod 3F's formand: Trussel malet på gangbro over motorvejPå kort tid har 3F modtaget to dødstrusler.
Her til formiddag er medarbejderne blevet orienteret.
Denne dødstrussel kunne trafikanter i går se på en københavnsk motorvej.
 DR Nyheder)Af Jakob Lyders Tarpgaard01.
okt.
2019 kl.
13.
20 | opdateret 01.
okt.
2019 kl.
17.
30Bemærk: artiklen er mere end 30 dage gammelLæs opBilister på en københavnsk motorvej kunne i går se en trussel malet henover en gangbro over motorvejen ved Avedøre.
"3F PER CHR.
JEG DRÆBER DIG!
", stod der.
Truslen er efter alt at dømme rettet direkte mod forbundsformanden i 3F, Per Christensen, der fik tilsendt billedet fra en kollega i går aftes.
- Det gør mig ubehageligt til mode at få sådan en personlig trussel, og jeg er vred og trist over, at mine kollegaer i forbundshuset er nødt til at kigge sig over skulderen, fordi de laver helt almindeligt fagligt arbejde, siger Per Christensen til DR Nyheder.
- Vi bliver af og til blive mødt af kontante meldinger på Facebook og andre sociale medier, men det her er langt over stregen.
Vi skal ikke trues for at lave fagligt arbejde.
Fagforbundet har meldt truslen til politiet.
Københavns Vestegns Politi bekræfter, at de har modtaget en anmeldelse, som de nu vil se nærmere på.
Det er anden gang på kort tid, at 3F bliver udsat for dødstrusler.
Få dage før forbundets kongres den 21.
september ringede en ukendt person ind til forbundshusets medlemsservice og sagde, at han "ville bryde ind og skyde alle".
Truslen fik 3F til at skærpe sikkerheden ved kongressen og ved forbundshuset i København.
Også den trussel er meldt til politiet.
Læs også:SAS-medarbejdere genoptager arbejdet efter trusselssag - truet medarbejder sendt hjemMedarbejdere orienteretDen seneste trussel har betydet, at medarbejderne her til formiddag er blevet orienteret om hændelserne.
Desuden er det blevet indskærpet, at alle gæster skal benytte hovedindgangen i medlemsbygningen, og at ingen ukendte må lukkes ind i.
De to dødstrusler kommer i halen på en turbulent periode for fagforeningen, som har været centrum for en sag vedrørende chikane, trusler og voldsomt sprogbrug over for en lufthavnsansat i Kastrup, der nægtede at melde sig ind i 3F.
Læs også:3F'er bag trusler og bøllemetoder i lufthavn står frem: 'Jeg tabte både sut og kasket'Om de to trusler har forbindelse til den sag er endnu uvist.
Per Christensen er dog overbevist om, at de har forbindelse til konflikten blandt medarbejdere i lufthavnen.
- Min formodning er, at det har noget med Kastrup-sagen at gøre.
Truslen er skrevet på en motorvejsbro på vej mod Kastrup, og sagen har fulgt meget i medierne.
Der er mange, der mener noget om den sag, siger Per Christensen.
Der bliver ikke nævnt noget konkret om lufthavnen i truslen på broen.
Kunne det handle om noget andet?
- Jeg mener, min formodning holder.
Vi modtager jo ikke den slags trusler normalt.
Københavns Politi bekræfter, at 3F har anmeldt en dødstrussel på telefon.
- Vi tager altid sager som denne alvorligt og indledte straks en efterforskning, som endnu ikke er afsluttet, lyder det i en kommentar fra Københavns Politi til DR Nyheder.
FacebookTwitterKopier linkEmner:3F|Kriminalitet|København|Københavns Politi|Per Christensen (fagforeningsleder)




https://www.dr.dk/nyheder/regionale/nordjylland/fodboldfan-om-yousee-de-tager-valget-fra-os

Yousee og DiscoverySe temaNordjyllandFodboldfan om Yousee: ’De tager valget fra os’Flere folk på banegården i Hjørring er trætte af sagen om Yousee.
Af Jesper Nørgaard Thomsen og Katja Schlaikier01.
okt.
2019 kl.
15.
11Bemærk: artiklen er mere end 30 dage gammelLæs opI 2020 mister 1,2 millioner danskere med et tv-abonnement hos Yousee flere populære kanaler.
Yousee har nemlig opsagt samarbejdet med Discovery Networks.
Det betyder, at tv-kunderne mister populære kanaler som 6’eren, Canal 9 og Eurosport 1 og 2.
Det betyder også, at fodboldglade Yousee-kunder ikke længere kan følge herrelandsholdet i kvalifikationskampe til de store turneringer.
Det går eksempelvis også ud over de kunder, der vil se superligafodbold.
Discovery har nemlig rettighederne til en tredjedel af kampene.
Yousees beslutning falder da heller i god jord hos de folk, som DR mødte på banegården i Hjørring.
1Fodboldseer: Træt af at skulle købe dyre streamingtjenesterFrederik Nørgaard Jensen plejer at se landskampe med sine brødre og far.
Frederik Nørgaard Jensen er fra Hjørring.
Hans familie har allerede valgt Yousee fra netop på grund af den her sag.
- De tager valget fra os.
Det er rimelig irriterende, for vi har altid hygget os med at se fodbold i min familie, siger Frederik Nørgaard Jensen.
Han fortæller, at han, hans brødre og far altid plejer at se landsholdsfodbold sammen, og det kan blive dyrt for dem nu.
- Vi er trætte af at skulle ud og købe dyre streamingtjenester, for at vi kan se fodbold, siger Frederik Nørgaard Jensen.
2Kaj Nielsen: Jeg ser rigtig meget fodboldKaj Nielsen ser meget fodbold i tv.
Han er træt af, at Yousee nu bryder med Discovery Network.
Kaj Nielsen fra Hjørring er taxachauffør.
Han bruger meget tid på at se fodbold, og han er træt af, at Yousee har opsagt samarbejdet med Discovery Networks.
- Det er træls, at jeg ikke kan se landskampe og visse fodboldkampe i det hele taget, for jeg ser rigtig meget fodbold, siger Kaj Nielsen.
Han mener, at de to udbydere burde blive enige om en aftale i stedet for at være i krig med hinanden.
- Jeg kan ikke forstå, at de ikke kan blive enige.
Jeg synes, jeg betaler nok for at se tv.
3Mathilde kan ikke se landskampe med svigerfamilienMathilde Wiehl Hejlesen ser landskampe med svigerfamilien.
Den mulighed mister de nu.
Mathilde Wiehl Hejlesen kommer fra Frederikshavn, men læser til social- og sundhedshjælper i Hjørring.
Hun ser ikke selv så meget fodbold kun sammen med sin svigerfamilie, som går meget op i fodbold.
- Nu mister vi det, at vi kan sidde hele familien sammen og se en landskamp.
Det bliver taget fra os, siger hun.
Mathilde Wiehl Hejlesen mener i det hele taget, at landsholdsfodbold burde blive delt ud på flere kanaler, så flere har mulighed for at se det.
FacebookTwitterKopier linkEmner:YouSee|Fodbold|Hjørring|Discovery Networks|Erhverv




https://www.dr.dk/nyheder/viden/kroppen/over-en-halv-liter-sodavand-om-dagen-kan-forkorte-dit-liv

KroppenOver en halv liter sodavand om dagen kan forkorte dit livDu bør skifte både almindelig og light sodavand ud med vand til hverdag, anbefaler forsker.
Hvis du vil leve længere, bør du drikke mindre sodavand og mere vand.
Det er konklusionen i en ny, stor undersøgelse.
Redigeret af Anders Topp01.
okt.
2019 kl.
17.
05Bemærk: artiklen er mere end 30 dage gammelLæs opEn iskold cola kan være dejligt forfriskende på en varm sommerdag.
Du har nok en idé om, at sodavand ikke ligefrem er sundt - men er du klar over, at læskedrikken ligefrem kan gøre dit liv kortere?
Og det gælder altså både almindelige og light sodavand.
Det er ihvertfald konklusionen i et stort europæisk forskningsprojekt med data fra over 450.
000 mennesker fra ti europæiske lande, herunder Danmark.
- Dette peger på, at der er behov for indsatser, som begrænser indtaget af søde drikke, særligt blandt børn og unge, som har det højeste indtagAnne Dahl Lassen, seniorforsker ved DTUSodavandsdrikkerne døde tidligereForskerne har fulgt forsøgspersonerne i mere end 16 år.
De forsøgspersoner, som hver dag drak mere end to glas sodavand, havde 17 procent højere risiko for at være døde efter de 16 år sammenlignet med personer, som drak mindre end ét glas sodavand om måneden.
Anne Tjønneland er overlæge fra Kræftens Bekæmpelse og en af forskerne bag projektet.
- Det mest skræmmende er, at de her forsøgspersoner blev spurgt ind til deres indtag af sodavand i 1990’erne, og der var de fleste af dem midaldrende og havde formentlig ikke drukket sodavand hele livet, og alligevel så vi en klar tendens, siger hun til Videnskab.
dk og fortsætter:- Kigger vi længere frem, kan tingene se endnu værre ud, eftersom unge mennesker i dag drikker markant mere sodavand, end midaldrende personer formentlig gjorde i 1990’erne, siger hun.
Ifølge tal fra Miljø- og Fødevareministeriet drikker 4-14-årige børn i gennemsnit saft eller sodavand i et omfang, der svarer til 11 sukkerknalder hver dag.
For personer over 15 år er det i gennemsnit cirka syv sukkerknalder om dagen.
© ScanpixÅrsagen er ikke helt sikkerSodavandsdrikkerne lever kortere ifølge dette forskningsprojekt.
Men man kan ikke med sikkerhed sige, at det er sodavand, som er skyld i det.
Forskningsprojektet er nemlig et såkaldt korrelationsstudie.
Det betyder, at man kan påvise en statistisk sammenhæng mellem det at drikke meget sodavand og at dø tidligere.
Men dette forskningsprojekt kan ikke sige noget om årsagssammenhængen.
Der er mange grunde til, at sodavand er usundtForskningsprojektet styrker bevisbyrden for, at du sætter din sundhed på spil ved at drikke meget sodavand.
Det vurderer Anne Dahl Lassen, der er seniorforsker ved DTU Fødevareinstituttet på Danmarks Tekniske Universitet (DTU).
Hun har ikke selv deltaget i forskningsprojektet.
Hun skriver, at sodavand er usundt af mange forskellige årsager.
- Ud over koblingen til højere risiko for at dø øger indtag af sødet sodavand også risikoen for overvægt, dårlig tandsundhed samt næringsstoffortynding af kosten, så man ikke får den fulde mængde næringsstoffer, skriver hun og fortsætter:- Dette peger på, at der er behov for indsatser, som begrænser indtaget af søde drikke, særligt blandt børn og unge, som har det højeste indtag.
Desuden skal man fremme sundere alternativer som vand og mælk, skriver Anne Dahl Lassen i en mail til Videnskab.
dk.
Forsker peger på dødsårsagerIndholdet af fruktose (også kaldet frugtsukker) i almindelige sodavand kan være en af årsagerne til den øgede risiko for tidligere død, vurderer Anne Tjønneland.
Ifølge hende er fruktose kædet sammen med reduceret insulinfølsomhed i kroppen.
Det kan føre til forskellige hjertekarsygdomme uafhængigt af overvægt.
- Der er også lavet nogle studier, hvor man ser de samme sammenhænge for indtag af juice, så det gælder ikke bare for sodavand, siger Anne Tjønneland.
Når det gælder den øgede dødelighed ved light sodavand kan det være sødemidler, som er skurken.
Sødemidlerne i light sodavand kan nemlig ændre tarmbakteriernes sammensætning.
Ændringer i tarmbakteriens sammensætning kan føre til overvægt, hjertekarsygdomme, såkaldte inflammatoriske sygdomme (fx sklerose) og psykiske sygdomme.
Drik vand!
© ScanpixSådan slukker du tørstenHvis du er tørstig, så bør du slukke tørsten i vand.
Det anbefaler Miljø- og Fødevarestyrelsen.
Det feder nemlig ikke, det er billigt, og det er altid nemt at få fat på.
Man kan også slukke tørsten i fedtfattige mælkeprodukter som kærnemælk, skummetmælk eller minimælk.
Kaffe og te kan også bruges, men man bør ikke drikke for meget, da de indeholder koffein.
Kilde: Miljø- og Fødevarestyrelsen.
Ifølge Anne Tjønneland lever personer, som drikker meget sodavand, sandsynligvis også usundt på andre områder.
Oftere spiser de usundt, ryger, og måske motionerer de ikke.
Men med sodavand kan man indtage en stor mængde sukker eller sødemidler meget hurtigt.
Derfor er det usundt, uanset hvordan ens andre vaner er.
Det sunde – og måske kedelige – råd er derfor, at man bør drikke vand til hverdag.
- Sodavand er ikke noget, man skal drikke til daglig.
Vi kan nøjes med at tale om fedme og sige, at det er nok årsag til, at folk skal holde sig fra sodavand, siger hun og fortsætter:- Derudover øger sodavand også risikoen for hjertekarsygdomme, tarmkræft og andre sygdomme i mavetarmkanalen, og det gør, at det i det hele taget er en dårlig idé at drikke det i hverdagen.
Der skal der drikkes vand, siger Anne Tjønneland.
Forskningsprojektet er publiceret i det videnskabelige tidsskrift JAMA Internal Medicine.
FacebookTwitterKopier linkEmner:Ikke-alkoholiske drikke|Miljø- og Fødevareministeriet|Videnskab|Danmarks Tekniske Universitet|Videnskab.
dk




https://www.dr.dk/nyheder/udland/kommissaerkandidat-giver-garanti-den-danske-model-er-ikke-truet

UdlandKommissærkandidat giver garanti: Den danske model er ikke truetEn EU-mindsteløn vil ikke ødelægge den danske model, siger Nicolas Schmit under høring.
Nicolas Schmit garanterer for den danske model, hvis han bliver EU's næste beskæftigelseskom- missær.
Af Per Bang Thomsen - Bruxelles01.
okt.
2019 kl.
12.
59Bemærk: artiklen er mere end 30 dage gammelLæs opBare rolig, Danmark!
Den danske model er på ingen måde truet af en EU-mindsteløn.
Det garanterede Nicolas Schmit, som står til at blive EU's næste beskæftigelseskommissær, da han i dag var i høring Europa-Parlamentet.
Hvad er den danske model?
Arbejdsmarkedet i Danmark er reguleret af et system, der kaldes "den danske model".
Grundstenen er, at arbejdsmarkedsparterne selv laver aftaler om løn- og arbejdsvilkår gennem kollektive overenskomster - uden indblanding fra politikere.
Den danske model bygger på, at arbejdsmarkedets parter sammen kan nå til enighed om blandt andet løn gennem kompromiser.
For at den fungerer optimalt, er det nødvendigt, at mange arbejdsgivere og arbejdstagere er organiserede.
- Jeg vil gerne sige klart og tydeligt, at jeg på ingen måde ønsker at sætte spørgsmålstegn ved et system, der er bygget på overenskomstforhandlinger, og som har sikret gode lønninger i de lande, hvor det er indført, understregede den luxembourgske socialdemokrat.
- Jeg ser ingen farer for det system, som vi i den grad skal bevare.
Bred dansk bekymringFra dansk side har der ellers været stor bekymring for Europa-Kommissionens løfte om at indføre en mindsteløn i EU.
I Danmark er det arbejdsmarkedets parter, der aftaler løn- og arbejdsvilkår, mens politikerne normalt blander sig udenom.
Derfor har tanken om en politisk bestemt mindsteløn skabt stor bekymring.
Hvad er lovbestemt mindsteløn?
En lovbestemt mindsteløn bliver fastsat fra politisk side.
22 af EU's 28 medlemslande har fastsat minimumslønninger ved national lovgivning.
Danmark, Sverige, Finland, Østrig, Cypern og Italien har ikke lovfastsatte mindstelønninger.
Størstedelen af fagforbundene og Folketinget siger klart nej til lovbestemt mindsteløn, der de seneste 120 år har reguleret lønningerne ved overenskomster.
- Det er ingen hemmelighed, at vi er meget store modstandere af det i regeringen, og derfor er det noget, vi er meget bekymret for, lød det tidligere på dagen fra beskæftigelsesminister Peter Hummelgaard (S).
Læs også:Beskæftigelsesminister frygter EU-mindsteløn: 'Det vil være gift for danske lønmodtagere'Men ifølge Nicolas Schmit handler det om at give de medlemslande, der ikke har samme tradition for overenskomstforhandlinger, som Danmark og de andre nordiske lande har, nogle instrumenter til at sikre minimumsløn for borgerne.
- Det er den ramme, vi skal skabe, sagde han uden at gå nærmere i detaljer med den.
Og da Enhedslistens europaparlamentariker, Nikolaj Villumsen, efterfølgende efterspurgte ”en undtagelse for de medlemslande, der besidder et højt organiseringsniveau, og hvor langt størstedelen af arbejdsstyrken er omfattet af kollektive overenskomster”, fik han den.
- Hvis du vil kalde det en undtagelse, så kald det det.
Vi skal bevare det, der fungerer godt, og det er en garanti, jeg kan give dig, lød det fra Nicolas Schmit.
Der var flere danske parlamentarikere, der i dag stillede spørgsmål til Nicolas Schmit.
SF: Det skal følges opDen garanti møder ikke overraskende glæde hos Nikolaj Villumsen, der er koordinator i beskæftigelsesudvalget for venstrefløjsgruppen GUE/NGL.
- Det vil være en katastrofe for danske lønmodtagere, hvis vi bliver en del af en lovbestemt mindsteløn, der river tæppet væk under den danske arbejdsmarkedsmodel.
Derfor er det positivt, at han nu giver os en garanti for en undtagelse, og det vil vi holde ham op på, siger Nikolaj Villumsen.
Meldingen møder også glæde hos Kira Marie Peter-Hansen, der er europarlamentariker for SF og koordinator for gruppen De Grønne i beskæftigelsesudvalget.
- Jeg var faktisk meget positivt overrasket, for han var meget kontant i sine udmeldinger om en undtagelse.
Men jeg tror også, at han var lidt træt af de danskere, der blev ved med at spørge ind til minimumslønninger og den danske model, siger hun.
Hun vil nu sikre, at denne undtagelse også finder vej til det konkrete minimumsløns-lovforslag, som skal ligge klar senest 100 dage efter, at den nye kommission er trådt til.
- Man kan sagtens sige de fine ord til en høring for at sikre, at man bliver stemt igennem.
Men det er et problem, hvis det ikke bliver fulgt skriftligt op, siger hun.
Dansk Metal og 3F: Gode tonerDen socialdemokratiske europaparlamentariker Marianne Vind, der også er medlem af beskæftigelsesudvalget, er med egne ord ”lykkelig” for Nicolas Schmits garanti.
- Det giver ikke mening at ødelægge en model, der virker, for at hjælpe nogle andre.
Det er ikke god solidaritet.
Men vi skal heller ikke stå i vejen for, at mindsteløn kunne hjælpe nogle andre, siger hun.
Hos Dansk Metal, der har været stærkt bekymret for forslaget, vækker Nicolas Schmits melding også glæde.
- Det er gode toner fra Nicolas Schmit, som forhåbentlig betyder, at Danmark på ingen måde bliver trukket ind i noget, der bare minder om en europæisk mindsteløn, skriver Johan Moesgaard, der er EU-chef i den danske fagforening.
En lignende melding kommer fra Peter Kaae Holm, der er europapolitisk ansvarlige i 3F.
- Vi ved, at det kan lade sig gøre at løfte de europæiske lønmodtagere og samtidig sikre den danske model.
Det har vi både set med det nye udstationeringsdirektiv, arbejdsvilkårsdirektivet og den nye arbejdsmarkedsmyndighed, siger han og fortsætter:- Det vil vi naturligvis også kæmpe for sker med forslaget om den europæiske mindsteløn.
Før den nye Europa-Kommission kan træde til, skal den først godkendes af Europa-Parlamentet.
Hvis det sker, går arbejdet efter planen i gang den 1.
november i år.
FacebookTwitterKopier linkEmner:EU|Europa-Parlamentet|Kira Marie Peter-Hansen (politiker)|Arbejdsmarked|Luxembourg




https://www.dr.dk/nyheder/politik/mette-frederiksen-vil-have-mindre-detailstyring-ny-reform-skal-saette-offentligt

PolitikMette Frederiksen vil have mindre detailstyring: Ny reform skal sætte offentligt ansatte friEn ny 'nærhedsreform' skal gøre op med for meget kontrol i det offentlige, siger statsministeren.
Statsminister Mette Frederiksen holder åbningstalen ved Folketingets åbning i dag.
Af Emil Eller01.
okt.
2019 kl.
12.
26 | opdateret 01.
okt.
2019 kl.
12.
49Bemærk: artiklen er mere end 30 dage gammelLæs opOffentligt ansatte drukner i gode intentioner og idéer om, hvordan de skal udføre deres arbejde.
Og de gode idéer bliver til for mange regler, der begrænser servicen.
Jeg mener, vi har brug for en nærhedsreform, hvor vi skruer ned for detailstyring oppefra og skruer op for faglighed og ledelse.
Statsminister Mette Frederiksen (S)Det mener statsminister Mette Frederiksen (S), der i sin tale ved Folketingets åbning i dag lancerede idéen om en nærhedsreform, der skal sikre mindre detailstyring i den offentlige service.
- Jeg mener, vi har brug for en nærhedsreform, hvor vi skruer ned for detailstyring oppefra og skruer op for faglighed og ledelse, sagde hun.
Kræftbehandlingen skal blive bedreDet må dog ikke gå ud over kvaliteten af den offentlige service, lød det.
- Vi går ikke på kompromis med resultaterne.
Kræftbehandlingen skal fortsat blive bedre.
Børnene skal stadig lære at læse, når de går i skole.
Pointen er tværtimod, at den styring, vi har i dag, ikke giver de bedste resultater, sagde hun.
Mette Frederiksen ankom til Folketingets åbning med sin kæreste, Bo Tengberg.
Flere klimaorganisationer afholdt demonstrationer foran Christiansborg.
Mette Frederiksen nævnte i talen flere eksempler på detailstyring, der giver problemer for de offentligt ansatte.
Blandt andet beskyldte hun sit eget parti og venstrefløjen generelt for alt for ofte at kræve detaljerede rettigheder i den offentlige service.
Jeg tror, at de fleste af os her i Folketinget på et eller andet tidspunkt har krævet nye rettigheder til borgeren.
Og måske mest os, der ligger politisk til venstre.
Statsminister Mette Frederiksen (S)Eksempelvis da Socialdemokratiet i 2007 ville give ældre ret til at komme i bad hver dag.
Et krav, der ifølge Mette Frederiksen "heldigvis" ikke blev gennemført.
© drSpørg Mette FrederiksenI dag begynder et nyt folketingsår, og statsminister Mette Frederiksen skal holde sin første åbningstale i Folketinget.
I aften sætter hun sig i den varme stol over for Kåre Quist i Mød Statsministeren på DR1 kl.
21.
55.
Har du et spørgsmål, du gerne vil stille Mette Frederiksen, så skriv det i en mail sammen med dit navn og mobilnummer og send til statsministeren@dr.
dk.
- Jeg tror, at de fleste af os her i Folketinget på et eller andet tidspunkt har krævet nye rettigheder til borgeren.
Og måske mest os, der ligger politisk til venstre.
- Lovgivning bør handle om retning.
Det er måden at lede et land på.
Hvis der er et konkret problem på et plejehjem, så skal lederen løse problemet og medarbejderen stå til ansvar, sagde hun.
Derfor skal Folketinget ifølge statsministeren holde op med at lovgive på baggrund af enkeltsager.
Politikerne skal simpelthen "holde fingrene væk", lød det.
Tidligere pension og nyt asylsystemI talen gentog Mette Frederiksen også regeringens ambition om, at der skal indføres en ny ret til tidligere pension for de mest nedslidte på arbejdsmarkedet.
Og så forklarede hun, at hun vil stille sig i spidsen for arbejdet for et helt nyt asylsystem i EU.
- Vores regering ønsker selvfølgelig at hjælpe mennesker, som er på flugt.
Men vi skal gøre det i nærområderne, for der kan vi hjælpe flest, sagde hun.
Desuden lød det fra Mette Frederiksen, at regeringen vil sætte flere penge af til skattevæsenet, når den i morgen præsenterer sit forslag til en ny finanslov.
De penge skal blandt andet gå til it-løsninger og til flere medarbejdere.
Folketinget åbner hvert år første tirsdag i oktober.
I år byder folketingsåret på hele 60 nye folketingsmedlemmer efter valget i juni.
Folketingsåret blev traditionen tro skudt i gang i dag med den officielle åbning af Folketinget, hvor kongehuset deltager, og statsministeren holder en tale.
Det skal ifølge grundloven ske første tirsdag i oktober.
FacebookTwitterKopier linkEmner:Mette Frederiksen (politiker)|Socialdemokraterne|Folketinget|EU|Arbejdsmarked




https://www.dr.dk/sporten/tennis/wozniacki-blaeser-forbi-amerikaner-i-jagten-paa-kinesisk-titelforsvar

TennisWozniacki blæser forbi amerikaner i jagten på kinesisk titelforsvarCaroline Wozniacki gik overbevisende videre fra anden runde i China Open.
Caroline Wozniacki er klar til tredje runde ved China Open efter sejr over amerikanske Christina McHale.
01.
okt.
2019 kl.
10.
33Bemærk: artiklen er mere end 30 dage gammelLæs opMåske kan tennisåret alligevel slutte med en succesoplevelse for Caroline Wozniacki.
I hvert fald har Wozniacki spillet flot og stabil tennis indtil videre i WTA-turneringen China Open, hvor hun i dag gik sikkert videre fra anden runde.
Wozniacki vandt med 6-4, 6-0 over amerikaneren Christina McHale, der er nummer 90 i verden.
I første runde slog Wozniacki amerikaneren Lauren Davis, og ingen af de amerikanske kvinder har været tæt på sejrene.
Det var tættest i første sæt, hvor de to duellanter fulgtes pænt ad frem til stillingen 2-2, men herefter kom Wozniacki foran 4-2 efter et servegennembrud.
Det blev også 5-2 til 16.
-seedede Wozniacki, inden McHale svarede igen og reducerede til 4-5.
Wozniacki, der er nummer 19 i verden, løftede dog sit spil og brød amerikaneren rent i det tiende parti og tog dermed første sæt.
Caroline Wozniacki har vundet China Open to gange tidligere i karrieren.
I andet sæt kom Wozniacki flyvende fra start og foran 3-0.
Amerikaneren mistede ofte tålmodigheden og hamrede boldene ud over linjerne.
Wozniacki bevægede sig godt, styrede spillet og blev ved med at sende boldene tilbage over nettet og ventede bare på fejlene fra modstanderen.
Og fejlene hobede sig op fra McHale, som blev brudt endnu en gang, så Wozniacki sendte sig selv i front med 5-0.
Og det blev til en ydmygelse af McHale i andet sæt, som endte med et æg, da amerikaneren meget sigende sluttede af med en dobbeltfejl.
I turneringens tredje runde, som svarer til ottendedelsfinalerne, skal Wozniacki møde tjekken Katerina Siniakova, der er nummer 47 i verden.
Sidste år vandt Wozniacki China Open for anden gang i karrieren.
Danskeren har meddelt, at det er hendes sidste turnering i år.
/ritzau/FacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/sporten/fodbold/superliga/hoeghs-hoejdepunkter-skal-fcm-overveje-smide-duncan-paa-banen

SuperligaHØGHS HØJDEPUNKTER Skal FCM overveje at smide Duncan på banen?
Fodboldmagasinets vært, Josefine Høgh, giver dig udvalgte højdepunkter fra Superligarunden.
Af Mikkel Bartholdy Olsen01.
okt.
2019 kl.
10.
49Bemærk: artiklen er mere end 30 dage gammelLæs opHele 11 kampe skulle der gå, før FC Midtjylland blev tilføjet sæsonens første nederlag.
Midtjyderne kæmper for at finde målformen, så måske Brian Priske skulle overveje at sætte sin assistent, Morten 'Duncan' Rasmussen, på banen?
Som om nederlaget til AGF ikke var nok for FC Nordsjælland, så fik Clinton Antwi også en hjernerystelse med hjem fra Aarhus, da han ufrivilligt tog plads på bænken.
Fodboldmagasinets vært, Josefine Høgh, har udvalgt det bedste fra den netop overståede runde i Superligaen.
FacebookTwitterKopier linkEmner:Brian Priske (fodboldtræner)|FC Midtjylland|FC Nordsjælland|Fodbold|Aarhus




https://www.dr.dk/musik/verdenstjerne-til-kamp-klimaet-bandlyser-plast-sugeroer-og-flaskevand-paa-sin-turne

MusikVerdenstjerne til kamp for klimaet: Bandlyser plast-sugerør og flaskevand på sin turnéSangerinden Billie Eilish vil gøre sin kommende verdensturné 'så grøn som muligt'.
Sangerinden Billie Eilish er en ivrig fortaler for en mere klimabevidst verden og har blandt andet levet som veganer siden 2014.
Af Christian Ellegaard01.
okt.
2019 kl.
13.
00Bemærk: artiklen er mere end 30 dage gammelLæs opIngen sugerør.
Ingen vand på flaske.
Plantebaseret mad.
Det er blot nogle af de krav, verdensstjernen Billie Eilish har lagt ned over sin kommende verdensturné.
Den 17-årige sangerinde har nemlig en ambition om, at hendes kommende turné skal være 'så grøn som muligt'.
Det afslørede hun, da hun for nylig gæstede det amerikanske talkshow 'The Tonight Show Starring Jimmy Fallon'.
Om Billie Eilish Billie Eilish er 17 år gammel og er vokset op i Los Angeles i USA.
Hendes fulde navne lyder Billie Eilish Pirate Baird O'Connell, og hun har både skotsk og irsk blod i årene.
Hun brød igennem med nummeret 'Ocean Eyes' i 2016 og udgav i foråret debutpladen 'When We All Fall Asleep, Where Do We Go?
'Blot på Spotify alene har Billie Eilish over 45 millioner lyttere hver måned, mens tæt på 40 millioner følger med i hendes liv på Instagram.
- Plastsugerør er ikke tilladt, fansene skal tage deres egne vandflasker med, og der kommer til at være genanvendelses-skraldespande overalt, fortalte sangerinden.
I forbindelse med sin turné har stjernen startet et samarbejde med organisationen Reverb, der ifølge Eilish specialiserer sig i grønne og klimavenlige løsninger.
Hvert spillested, hvor Billie Eilish optræder i løbet af sin turné, vil desuden have en såkaldt 'Billie Eilish Eco-Village'.
Et område, hvor fans og koncertgængere kan lære mere om klimaforandringer og om, hvordan de selv kan blive mere klimabevidste.
Desuden skal koncertgængerne her have mulighed for at købe plantebaseret mad.
Hør Billie Eilishs gennembrudshit 'Ocean Eyes' her, mens du læser videre:Billie Eilish - Ocean EyesLæs også:Popstjernen, alle taler om: 17-årige Billie Eilish giver ikke en fuckKlimaforsker: Det gør ingen forskelMen hvilken forskel gør det egentlig at droppe plastsugerør og plastflasker på en stor turné, der har brug for massevis af strøm, gear og flytransporter for at køre rundt?
- Det hjælper ikke noget som helst i en klimaforandringsmæssig kontekst, lyder dommen fra klimaforsker Jørgen Eivind Olesen fra Aarhus Universitet.
Det ville jo være håbløst, hvis hun skal sejle rundt på verdensturné i en båd.
Det går jo ikke.
Jørgen Eivind Olesen, klimaforskerHan bifalder Billie Eilishs initiativ, men mener, at sangerinden burde fokusere på andre indsatsområder, hvis hun virkelig ønsker at sænke turnéens klimaaftryk.
- Der er en god signalværdi i den her beslutning, men det kan også fejle, hvis folk får den opfattelse, at det er nok bare at droppe plastsugerør.
For det er det ikke.
Hvis hun virkelig vil gøre en forskel, burde hun for eksempel minimere flytransport under turnéen så meget som muligt, siger Jørgen Eivind Olesen, der medgiver, at Eilish har været realistisk omkring sine klimaambitioner.
- Det ville jo være håbløst, hvis hun skal sejle rundt på verdensturné i en båd.
Det går jo ikke.
Der er nogle ting, man må leve med, og så har hun jo kigget på, hvad hun har at byde ind med, og det er jo superfint, siger Jørgen Eivind Olesen.
Billie Eilish har meldt ud, at det vil være muligt at købe plantebaseret mad til koncerterne, men om kød helt er bandlyst fra turnéen, er endnu uvist.
Ifølge Jørgen Eivind Olesen ville netop et forbud mod kød dog være et initiativ, der for alvor kunne gøre en forskel.
- Hvis hun vælger helt at droppe burgere og hotdogs med kød, så vil det være et meget stærkt signal at sende, siger han.
Billie Eilish gæstede senest Danmark i sommer, da hun optrådte på den fynske musikfestival Tinderbox.
Her ses hun på scenen i Tusindårsskoven i Odense.
Lagde klimaopsang på YouTubeBillie Eilish er en aktiv fortaler for klimabevidsthed og har siden 2014 levet som veganer.
Samtidig med annoceringen af sin nye, grønnere verdensturné har hun lagt en video ud på sin Youtube-kanal, hvor hun giver en klimaopsang.
- Vores jord bliver varmere og vandstanden i vores have stiger.
Ekstremt vejr ødelægger milioner af liv, siger Eilish i videoen, hvor hun ses sammen med Hollywood-skuespilleren Woody Harrelson.
I videoen, der bærer titlen 'Our House Is On Fire' ('Vores hus brænder'), opfordrer de seerne til at deltage i de klimademonstrationer, der på det seneste er blevet afholdt verden over, samt at skære kød og mælkeprodukter væk fra ens diæt.
Det er ekstremt vigtigt, at en type som hende byder ind på den her dagsorden, for det har en stærk signalværdi.
Jørgen Eivind Olesen, klimaforskerSangerindens seneste musikvideo til nummeret 'All the Good Girls Go to Hell' fokuserer også på klimaforandringer.
Læs også:Hun er 17 år og poppens største stjerne: 'Der er folk, hvis eneste mission er at ødelægge dit liv'Klimaforsker Jørgen Eivind Olesen roser Billie Eilish for at sætte fokus på klimaet.
- Det er ekstremt vigtigt, at en type som hende byder ind på den her dagsorden, for det har en stærk signalværdi.
For tiden ser vi jo tydeligt, hvordan det i høj grad er ungdomsgenerationen, der skal drive den her ændring, siger han.
Den kommende verdensturné, der i alt består af 42 koncerter, bringer også Billie Eilish til Europa, hvor hun blandt andet lægger vejen forbi Belgien, Tyskland og Holland.
I skrivende stund er der ikke offenligtggjort planer om en koncert i Danmark for Eilish, der senest gæstede dansk jord, da hun i sommer optrådte på festivalen Tinderbox.
FacebookTwitterKopier linkEmner:Klimaændringer|Youtube|Videnskab|Aarhus Universitet|Belgien




https://www.dr.dk/nyheder/politik/mette-frederiksen-er-den-femte-statsminister-som-kalder-til-kamp-mod-bureaukrati

PolitikMette Frederiksen er den femte statsminister, som kalder til kamp mod bureaukratiKampen mod systemtænkning har stået på i mere end 35 år.
- Medarbejderne er ved at drukne i alle de gode intentioner, om hvordan de udfører deres arbejde bedst muligt.
Jeg forstår godt dem, der lader bureaukratiet gå ind ad det ene øre og ud af det andet, lød det fra Mette Frederiksen.
Af Anders Byskov Svendsen og Emil Eller01.
okt.
2019 kl.
14.
44Bemærk: artiklen er mere end 30 dage gammelLæs op- De enkelte dele af den offentlige sektor kan kun komme til at fungere effektivt, hvis de får større bevægelsesfrihed.
Sådan lød det fra statsministeren ved Folketingets åbning - i 1983.
For Mette Frederiksen er langt fra den første statsminister, der har kaldt til kamp mod regler og bureaukrati i den offentlige sektor.
Læs også:Mette Frederiksen vil have mindre detailstyring: Ny reform skal sætte offentligt ansatte friVed dagens åbning var et opgør mod bureaukratiet og mere tillid til pædagoger, sygeplejersker, lærere og andre offentligt ansatte et hovedelement i Mette Frederiksens tale.
Og det er et tema, som statsminister på statsminister har kæmpet med.
Hun erkender, at hun langt fra er den første, der vil gøre noget ved problemet.
- Der er ved Gud mange, der har sagt det her før.
Jeg tror, mange offentligt ansatte tænker, at herre du milde, nu kommer der en ny statsminister, der taler om at gøre tingene på en anden måde.
- Det understreger, at det her er rigtig svært.
Hvis vi altid lovgiver på baggrund af enkeltsager, hvis vi detailstyrer alt, så får vi ikke det velfærdssamfund, vi har behov for, sagde hun efter sin tale.
Poul Schlüter i 1983Allerede tilbage i 1983 tog den konservative statsminister, Poul Schlüter, fat på emnet, da han talte om behovet for en modernisering af det offentlige sektor.
- Det er regeringens principielle opfattelse, at en modernisering bedst kan ske ved at gennemføre en decentralisering af både ansvar og kompetence.
I dag sagde Mette Frederiksen:- Vi har brug for en nærhedsreform, hvor vi skruer ned for detailstyring oppefra og skruer op for faglighed og ledelse ude på institutionerne.
Poul Nyrup Rasmussen i 2000Poul Schlüters afløser som statsminister var socialdemokrat og hed Poul Nyrup Rasmussen.
Han var også optaget af ikke at have regler, som stod i vejen.
- Der skal gøres op med systemtænkning, der sætter borgerne og de ansatte i kasser og båse og gør det vanskeligt at få sin borgerret, sagde han eksempelvis i sin åbningstale i 2000.
Anders Fogh Rasmussen i 2008Ønsket om færre regler har lydt fra begge sider i folketingssalen.
Og da Nyrup blev afløst af Anders Fogh Rasmusen, overtog Venstre-manden også ønsket om færre regler.
Han stod bag en kvalitetsreform, som han beskrev med disse ord.
- Vi har fulgt op med en reform af den offentlige service.
En reform, der skal sikre bedre kvalitet og bedre service til borgerne og mere attraktive arbejdspladser i den offentlige sektor.
Ny og stærk ledelse.
Løbende faglig udvikling og opkvalificering af medarbejderne.
Afbureaukratisering og forenkling, sagde han i 2008.
Løkke-regeringen i 2018På trods af de mange forsøg på at skrue ned for systemtænkningen kom der ikke færre regler.
Lars Løkke Rasmussen kom derfor banen sidste år som endnu en statsminister, der ville have færre regler.
- Der er for mange situationer, hvor borgerne bliver klemt, fordi systemerne ikke hænger sammen.
Vi vil tage et opgør med de meningsløse skemaer og den rigide kontrol, sagde Lars Løkke Rasmussen i den forbindelse.
FacebookTwitterKopier linkEmner:Anders Fogh Rasmussen (politiker)|Lars Løkke Rasmussen (politiker)|Folketinget|Venstre|Embedsmisbrug




https://www.dr.dk/nyheder/udland/bro-kollapser-i-taiwan-og-kvaester-mindst-14

UdlandBro kollapser i Taiwan og kvæster mindst 14Broen ramte ned i flere fiskerbåde.
01.
okt.
2019 kl.
09.
35Bemærk: artiklen er mere end 30 dage gammelLæs opTv-billeder fanger øjeblikket, hvor den 140 meter lange bro kollapser og rammer ned i mindst tre fiskerbåde.
På billederne ses en olietankbil næsten nå over broen.
Lastbilen bryder efterfølgende ud i brand og sender en tyk, sort røgsøjle i luften.
Ifølge det lokale beredskab er chaufføren af lastbilen en af dem, som er blevet bragt til hospitalet som følge af kollapset.
Taiwan blev ramt af en tyfon mandag nat, hvilket medførte voldsom regn og blæst, men da broen kollapsede, var vejret igen godt.
Præsident Tsai Ing-wen oplyser, at en redningsaktion er i gang for at lede efter flere kvæstede eller savnede personer.
- Vi håber på at kunne redde alle på kortest muligt tid for at minimere følgerne, fortæller hun til journalister.
Broen blev bygget i 1998, og det efterforskes nu, hvad der forårsagede, at broen styrtede sammen.
/ritzau/AFPFacebookTwitterKopier linkEmner:Tsai Ing-wen (politiker)|Taiwan|Vejret|Ulykker




https://www.dr.dk/nyheder/viden/kroppen/mobbeofre-bliver-mere-syge-og-tjener-mindre-resten-af-livet

VIL DU VÆRE MED?
Se temaKroppenMobbeofre bliver mere syge og tjener mindre resten af livetMobning i barndommen trækker dybe spor ind i voksenlivet, viser forskning.
Af Jeppe Kyhne Knudsen og Grafik: Solvej Nygaard Gregersen01.
okt.
2019 kl.
11.
07 | opdateret 11.
okt.
2019 kl.
10.
56Læs opEt par formuleringer i denne artikel er blevet rettet.
Før var det formuleret sådan, at der er en direkte sammenhæng mellem mobning og risikoen for blodpropper.
Denne sammenhæng er ikke direkte etableret i forskningen.
Èt studie viser, at mobning øger inflammationsniveauet i din krop.
Et andet at inflammationsniveauet giver øget risiko for blodpropper.
Det fremgår tydeligt af teksten nu.
Desuden stod der i indledningen, at det var et amerikanske studie, der blev linket til.
Det var en fejl, og der står nu, rigtigt, at det er et britisk studie.
Hvis du er en af dem, der ser 'Gift ved første blik', har du ikke kunnet undgå at høre deltageren Claus fortælle om, hvordan han blev mobbet som barn.
Mobning sker ikke kun hos børnMobning finder ikke kun sted i folkeskolen.
En rapport fra det Nationale Center for Arbejdsmiljø i Danmark, der udkom tidligere i år, viser, at hver tiende lønmodtager har været udsat for mobning.
Det er heldigvis en lille forbedring i forhold til 2016, hvor tallet lå på 11,6 procent.
Det er dog ikke i alle brancher, at mobning er lige udbredt.
Værst står det til for jord- og betonarbejdere, hvor hele 23,5 procent bliver mobbet.
Men også bus og taxachauffører oplever mobning i stor stil.
Bedre står det til i sundhedssektoren, hvor kun 4,2 procent oplever at blive mobbet.
Og blandt journalister er tallet nede på 4,5 procent.
Kilde: Det Nationale Forskningscenter for ArbejdsmiljøClaus er en af de heldige, der er kommet ind i voksenlivet, uden de helt store mén.
Sådan er det desværre ikke for de fleste.
Talrige forskningsartikler, der er udkommet de senere år, viser nemlig, at der er en række langvarige konsekvenser for de mennesker, der bliver mobbet.
Selv i en alder af 50 år døjer mange mobbeofre med depression, selvmordstanker og angst.
De har større risiko for at få helbredsproblemer, og de tjener mindre end gennemsnittet, viser britisk forskning.
Men hvad er det egentlig mobning gør ved os på den lange bane?
Sammen med Åse Marie Hansen, der er professor på Institut for Folkesundhed på Københavns Universitet og forsker i mobnings effekt på helbredet, har vi lavet en liste over, hvilke konsekvenser mobning, ifølge forskningen, kan have ind i voksenlivet.
1Mobbeofre bliver trætte og udmattedeNår en person bliver mobbet i længere tid, bliver kroppen stresset, og det har store konsekvenser for helbredet, forklarer Åse Marie Hansen.
- Folk, der bliver mobbet, har et lavere kortisol-niveau om morgenen, når de står op.
Mobning sætter nemlig ofrene i en kronisk stress-situation, som betyder, at kroppen nedsætter kortisolproduktionen, siger hun.
Kortisol har den funktion i vores krop, at den hjælper med at frigive sukker- og fedtstoffer til blodet, så vi får en masse energi nu og her.
Hormonet er nemlig beregnet til at hjælpe os i farlige situationer, men kun i kort tid af gangen.
Hvis kroppen er stresset i længere tid, begynder den at sænke produktionen af kortisol.
Det betyder, at kroppen har sværere ved at frigøre sukker og fedt til energi, og man bliver derfor træt og udmattet.
Og det er, hvad der sker med ofre for længerevarende mobning, forklarer Åse Marie Hansen, som selv har lavet flere studier af sammenhængen mellem mobning og kortisol.
Hendes forsøg viste, at folk der bliver mobbet har 25 procent mindre kortisol end dem, der ikke blev mobbet.
- Da vi lavede et af studierne, sagde en psykolog, jeg arbejdede sammen med, at mobbe-ofrene selv beskriver, hvordan de hele tiden er trætte og ikke kan overskue noget.
Det harmonerer jo med det lave kortisolniveau, som vi kunne registrere, siger hun.
2Mobbeofre sover dårligere om nattenSelvom ofre for mobning typisk bliver trætte og udmattede om dagen, sover de heller ikke godt om natten.
Det viser en finsk undersøgelse, hvor forskerne havde indsamlet sovevanerne for mere end 7.
000 finner på arbejdspladsen.
Og den dårlige søvn kan hænge sammen med kortisolniveauet.
Kortisol er nemlig med til at regulere vores nattesøvn, forklarer Poul Jennum, der er professor på Københavns Universitet og forsker i søvn.
Dit kortisolniveau er faktisk på sit højeste i timerne lige før, du vågner.
Hvis det ligger for lavt, kan det have indflydelse på kvaliteten af din søvn.
Og det kan betyde, at du på sigt kommer til at lide af søvnunderskud.
Forskning i søvnmangel over længere tid viser desuden, at kortisolniveauet hos mennesker med søvnmangel er langsommere til at falde, når vi nærmer os sengetid.
Og det er ikke godt, for her skal niveauet nemlig være på sit laveste.
Ellers risikerer man at blive overvægtig - og forskning peger da også på, at mobbeofre oftere lider af overvægt, når de bliver voksne.
3Ofre for mobning har flere psykiske lidelserDet er ikke kun kroppen, der reagerer mange år efter, at et menneske er blevet mobbet.
Mobning giver - ikke overraskende - også ar på psyken.
Forskning viser, at mobning giver større risiko for angst, depression og selvmord.
Faktisk har mobbeofre 4,7 større risiko for at få angst end mennesker, der ikke er blevet mobbet.
Når det kommer til depression er 3,4 gange så stor risiko, og når det kommer til selvmord er risikoen 1,6 gange så høj.
Den mobbede bliver ofte til mobberenI mange tilfælde forvandles ofre for mobning til dem, der mobber.
Det kaldes modmobning, og det opstår, ifølge Åse Marie Hansen, fordi de mobbede forsøger at sende aben videre.
Kan den mobbede pege på et andet offer, får han selv lidt luft.
Faktisk viser forskning, at personer der mobber, også har større risiko for at få psykiske lidelser senere i livet.
Og det hænger måske netop sammen med denne “modmobningseffekt”.
Og det er muligt, forklarer Åse Marie Hansen, at vi simpelthen lukker ned, når vi bliver mobbet.
- Der er lavet eksperimenter om social isolation.
Hvis folk, der spiller bold med hinanden, og to pludselig udelukker en tredje, kan man se en apatisk reaktion fra den udelukkede.
Personen bliver først vred og så apatisk, siger hun.
- Så måske er det en spil-død mekanisme.
Ligesom urmennesket på savannen enten kan vælge at flygte fra løven eller spille død.
Måske lukker systemet simpelthen ned.
Men helt præcist hvorfor, ved vi simpelthen ikke, siger hun.
Forskning viser desuden, at mobningen kan resultere i posttraumatisk stress, ligesom soldater, der vender hjem fra krig med ar på psyken, lider af.
Faktisk viser en norsk undersøgelse, at hele 57 procent af mobbeofre beskriver symptomer på PTSD.
4Ofre for mobning har mere betændelse i kroppenHvis du bliver mobbet, reagerer din krop ved at producere mere af proteinet CRP, der suser rundt i blodet.
Det viser en stor amerikansk undersøgelse, der har fulgt mere end 1.
420 amerikanere i en periode på over 20 år, fra de var børn til de blev voksne.
Det er ikke sundt at have for store koncentrationer af proteinet i blodet gennem længere tid.
CRP er nemlig kun beregnet til at bekæmpe infektioner på den korte bane.
Og faktisk er niveauet af CRP højere selv mange år efter, du er blevet mobbet, viser undersøgelsen.
Konsekvenserne af det øgede CRP-niveau kan være mange og alvorlige.
Hvor det amerikanske studie kun har målt på antallet af CRP-proteiner i kroppen, har norsk forskning kigget på sammenhængen mellem CRP og blodpropper - og jo højere niveau, desto større risiko for blodpropper.
Overraskende viser den amerikanske undersøgelse også, at de, der mobbede, faktisk har et lavere CRP-niveau end gennemsnittet.
Det har altså en positiv effekt på dem, at de mobber.
Det resultat går imod tidligere forskning som viser, at det at mobbe også har en negativ betydning for dit helbred.
5Mobbeofre får mindre i lønDe personer, der er blevet mobbet i deres barndom, tjener mindre, end dem der ikke har været udsat for det.
Det viser engelsk forskning.
Mobbeofre tjener hele 2,1 procent mindre end gennemsnitslønnen.
Og det kan muligvis hænge sammen med, at ofre for mobning er mere syge.
Ifølge Åse Marie Hansen har mobbeofre nemlig langt mere sygefravær.
- Det er især, når det kommer til langtidssygefraværet, at mobbeofrene stikker ud.
Personer, der er blevet udsat for mobning, har nemlig dobbelt så meget langtidssygefravær end dem, der går fri af mobningen, siger hun.
Forskeren bag den engelske undersøgelse peger også på, at et lavere uddannelsesniveau kan have indflydelse på lønnen.
Mobbeofre har ifølge hans tal nemlig 18,5 procent mindre sandsynlighed for at have en lang videregående uddannelse.
FacebookTwitterKopier linkEmner:Sundhed og velvære|Københavns Universitet|Videnskab|Søvn|Sygdomme og lidelser




https://www.dr.dk/nyheder/penge/overblik-hvad-er-op-og-ned-i-sagen-om-yousee-og-discovery

Yousee og DiscoverySe temaPengeOVERBLIK Hvad er op og ned i sagen om Yousee og Discovery?
Hvornår træder ændringerne i kraft?
Hvilke programmer mister du?
Få overblikket her.
Fremover vil det også være muligt for Yousee-kunder at følge Bendtner og de andre Superliga-stjerner, men ikke hvis kampen bliver vist på en af Discoverys kanaler.
Af Nikoline Vestergaard01.
okt.
2019 kl.
10.
47Bemærk: artiklen er mere end 30 dage gammelLæs opFra nytår mister 1,2 millioner danskere, der har tv-abonnement hos Yousee, adgang til flere populære kanaler, herunder Kanal, 6'eren samt Eurosport 1 og 2.
Det sker, fordi Yousee helt har opsagt samarbejdet med Discorvery Networks efter en flere uger lang tv-krig.
Vi har samlet et overblik med svar på de væsentligste spørgsmål herunder:Hvad sker der?
Yousee er kommet i modvind efter opsigelsen.
Yousee og Discovery Networks er endt i en sand tv-krig.
Yousee oplyste i september, at man ville fjerne Discoverys kanaler fra de faste tv-pakker og i stedet udbyde dem som en del af bland selv-løsningen.
Det ville Discovery ikke finde sig i.
De gik ud med store kampagner under sloganet "Nosee".
Hele balladen er nu endt med, at Yousee helt har opsagt deres aftale med Discovery.
Det betyder, at man som Yousee-kunde fremover ikke kan se de 11 Discovery-kanaler.
Hvilke kanaler og programmer mister jeg som Yousee-kunde?
De unge mødre er et af de programmer, Yousee-kunder mister.
Du mister 11 kanaler: Kanal 4, Kanal 5, 6'eren, ID - Investigation Discovery, Eurosport 1, Eurosport 2, Canal 9, Discovery Channel, TLC, Animal Planet og Discovery Science.
Det betyder, at du fremover som Yousee-kunde ikke kan se programmer som: De unge mødre, Politijagt, Top Gear Danmark, Mythbusters, US Open, Voice Junior, Ex on the beach, Deadliest Catch, Say yes to the dress, PGA Tour og flere andre store sportsevents.
Kan jeg slet ikke se landsholdet eller nogen superligakampe?
Fremover vil Yousee-kunder ikke kunne se landsholdets kvalifikationskampe.
Jo, det kan du godt.
Men ikke alle kampene.
Det er herrelandsholdets kvalifikationskampe til de store turneringer, du går glip af.
Du vil også stadig kunne se de fleste superligakampe.
Yousee oplyser, at to tredjedele af kampene er tilgængelige på deres udbud af kanaler.
Du vil dog ikke kunne se Europa League eller FA Cup.
Du vil også kunne se OL i Tokyo næste år, men dog ikke det hele.
DR og Discovery deler nemlig tv-rettighederne.
Hvornår træder det i kraft?
Godt nytår - når Yousee-kunder vil se tv 1.
januar bliver det uden 11 kendte kanaler.
1.
januar 2020.
Bliver mit abonnement hos Yousee billigere eller dyrere?
Det vides endnu ikke, om fjernelsen af Discoverys kanaler kan spare kunderne penge.
Ikke umiddelbart.
- Prisen på din tv-pakke stiger ikke den 1.
januar.
Sker der ændringer i pris eller indhold i løbet af 2020, vil vi naturligvis informere dig i god tid, skriver Yousee.
Får jeg sort skærm 1.
januar 2020?
Du får andre kanaler og ikke sort skærm.
Discovery har kørt en kampagne, de kalder "helt sort", hvor de skriver:- Er du Yousee-kunde, så får du sort skærm på vores kanaler fra 1.
januar 2020.
Men det gør du nu ikke, oplyser Yousee.
Discoverys kanaler bliver erstattet af andre kanaler.
Hvilke kanaler får jeg i stedet?
Du får TV 2 Charlie i stedet for Kanal 5.
Lad os gennemgå de forskellige pakker hos Yousee fra 1.
januar:Grundpakken: Du får TV2 Charlie i stedet for Kanal 5Mellempakken: I stedet for Discoverys kanaler får du: TV 2 Fri, TV 2 Sport, TV3 Max, TV3 Sport og Viasat Ultra HD.
Fuldpakken: Du får nu følgende kanaler i stedet for Discoverys: Viasat Film Family, Viasat Film Hits, Viasat Film Premiere, Viasat Film Action, Viasat Ultra HD, C More First, C More Stars, C More Hits og C More Series.
Bland selv: Det er ikke længere muligt at vælge de 11 kanaler fra Discorvery Networks.
Kan jeg ikke bare se kanalerne på Yousee-appen?
Der er intet samarbejde mellem Discovery og Yousee fremover overhovedet.
Nej, alle Discorverys 11 kanaler forsvinder fra Yousee - også deres app og web.
Hvordan kan jeg fremover se Discovery Networks kanaler?
Hvis du vil se Discoverys kanaler, skal du skifte udbyder, hvis du kan.
Hvis du har muligheden, kan du skifte udbyder.
Discovery Networks har samarbejde med følgende udbydere: Boxer, Waoo, Canal Digital, Stofa, Telia, Viasat og D-Play.
Hvad sker der, hvis jeg opsiger mit Yousee-abonnement?
Du kan opsige dit abonnement på Yousee, men der kan være en bindingsperiode.
Man kan godt opsige sit abonnement.
Det kan du gøre med en måneds varsel for alle abonnementerne, men der er dog binding på visse af dem.
Her vil du først kunne opsige din aftale med Yousee, når den periode er overstået.
Vær opmærksom på, at der kan være bestemte regler for forskellige boligforeninger.
Der er bindingsperioder på følgende Yousee-tv-produkter:Tv via kabel-tv-stikket (Coax) - Grundpakken, Mellempakken og Fuldpakken: seks måneders bindingTv via telefonstikket (DSL): seks måneders bindingTv via fiber: seks måneders bindingKilder: Yousee, Discovery NetworksFacebookTwitterKopier linkEmner:Viasat|YouSee|Fodbold|Erhverv|USA




https://www.dr.dk/nyheder/udland/voldsomme-sammenstoed-i-hongkong-en-person-meldes-ramt-af-skud

UdlandVoldsomme sammenstød i Hongkong: En person meldes ramt af skudDR's korrespondent i Asien melder om kaotiske tilstande på den kinesiske årsdag.
Af Oliver Batchelor og Sophie Bavnhøj01.
okt.
2019 kl.
11.
31 | opdateret 01.
okt.
2019 kl.
13.
18Bemærk: artiklen er mere end 30 dage gammelLæs opMens kommunistregeringen og befolkningen på fastlandet markerer 70-års dagen for Folkerepublikken Kina, er politi og demonstranter i dag stødt sammen i Hongkong.
Her er der kort før middag udbrudt voldsomme kampe, skriver DR Nyheders Asien-korrespondent Philip Khokhar på Twitter:- Jeg har aldrig set så kaotisk et Hongkong som i dag.
Centrum er det rene kaos.
Politi har skudt med skarpt enkelte gange som varsel.
Tåregas overalt.
Politi truer også presse.
Over for nyhedsbureauet AP bekræfter en politikilde, at en demonstrant er blevet skudt i brystet af en betjent i Hongkongs Tsuen Wan-område.
Der er angiveligt tale om en mandlig demonstrant, som er ramt i lungen.
Dermed har politiet i Hongkong for første gang ramt en demonstrant med skarpe skud, siden bølgen af demonstrationer tog sin begyndelse i sommer.
Der er meldinger om adskillige tilskadekomne ved demonstrationerne i Hongkong.
REUTERS/Susana Vera CNN skriver på baggrund af oplysninger fra lokale sundhedsmyndigheder, at 15 mennesker er blevet indlagt på sygehuse i forbindelse med sammenstødene i dag.
To personer skulle allerede været blevet udskrevet.
Læs også:70-års dagen for Folkerepublikken: Se Kinas militære musklerPå Twitter skriver politiet, at der er uroligheder flere steder i Hongkong, og at demonstranter har brugt ætsende væsker, som har skadet flere politibetjente og journalister.
Politet advarer desuden borgerne om at bevæge sig udendørs.
Gasmasker og paraplyer mod tåregasPolitiet har udkommanderet 6.
000 betjente til at håndtere de ulovlige demonstrationer i Hongkong i dag.
Og ifølge Philip Khokhar er det tydeligt, at demonstranterne mødte op og var forberedt på sammenstød.
- Vi ser nogle andre typer end til tidligere demonstrationer.
De har sorte masker og gasmasker med.
Og så ser vi paraplyer, som er et symbol på paraplybevægelsen, siger han med henvisninger til de demonstranter, der begyndte at fylde Hongkongs gader i 2014.
- De (paraplyerne, red.
) kan også bruges til at afværge tåregasgranater med, siger Philip Kokhar.
Der er allerede blevet affyret tåregasgranater mod demonstranter i Sha Tin-distriktet i Hongkong.
Protestbevægelse vil sende signalPhilip Khokhar fortæller, at protestbevægelsen i dag er gået på gaden for at løbe med opmærksomheden på kommunistregeringens festdag - og samtidig sende et signal til Beijing.
- De yderligtgående demonstranter her i Hongkong har besluttet sig for, at resten af verden ikke skal høre om militærparaden i Beijing.
I stedet skal verden høre om, hvad der foregår i Hongkong.
- Og de (demonstranterne, red.
) har ikke lyst til, at præsident Xi Jinping og de andre magthavere skal stå og skåle i rødvin til middagen i aften.
Her er Kinas præsident Xi Jinping flankeret af de tidligere præsidenter Hu Jintao (tv.
) og Jiang Zeming ved militærparaden i Beijing i dag.
Kinesiske flag virker som rød kludÅrsdagen for Mao Zedongs grundlæggelse af den kinesiske folkerepublik i 1949 bliver dog også fejret af et prokinesisk mindretal i Hongkong.
Blandt andet flager offentlige myndigheder og virksomheder, der er loyale over for styret, flere steder i byen.
- Jeg ankom selv i går og kunne se flag mange steder, hvor de ikke normalt findes, fortæller Philip Khokhar.
Den kinesiske folkerepubliks årsdag bliver også markeret i Hongkong, som blev en del af Kina i 1997 efter at have været en britisk kronkoloni siden 1841.
REUTERS/Susana Vera Og det virker yderligere som en rød klud i ansigtet på demonstranterne, der bestemt ikke mener, at der er noget at fejre i dag.
- Der er ingen af dem, der ønsker, at 1.
oktober 2019 skal huske som stor festdag i Kinas i historie.
Man vil hellere påpege, at Kina forsøger at slå ned på den her folkelige opstand.
Tilbagetrukket lov er ikke nokSiden juni måned har der været demonstrationer og voldsomme sammenstød mellem demonstranter og politi i Hongkong.
I første omgang handlede protesterne om at få den lokale regering til trække en lovgivning tilbage, som ville have medført, at borgere fra Hongkong kunne udleveres til retsforfølgelse på det kinesiske fastland.
Hongkongs lokale regeringsleder Carrie Lam deltog i militærparade i Beijing i dag.
Demonstranterne i Hongkong har i månedsvis krævet hendes afgang.
Den lovgivning er siden hen blev trukket tilbage af den lokale regeringschef Carrie Lam, men det har ikke fået demonstranterne til at rømme gaderne.
- Vi er inde i en anden fase end i juni og juli.
Nu er det mere blevet en bevægelse for demokratiske rettigheder og reformer, fortæller Philip Kokhar.
Ifølge Reuters er demonstranten her i Hongkongs Sha Tin-distrikt bevæbnet med en hjemmelavet brandbombe - en såkaldt molotovcocktail.
Korrespondent: Det ser svært udBorgerne i Hongkong har i dag semidemokratiske parlamentsvalg, men vælger ikke selv deres lokale regering.
Og her står man fast i Beijing.
- Det er et punkt, hvor præsident Xi har sagt meget tydeligt, at man ikke kommer til at bevæge sig en tomme, siger DR's Asien-korrespondent.
Der findes ingen magt, der kan ryste denne store nations fundament, sagde Kinas præsident, Xi Jinping, i sin tale i Beijing.
Regeringen i Beijing ville i givet fald skulle forklare, hvorfor syv millioner mennesker i Hongkong skal have mere demokrati, mens 1,4 milliarder mennesker på fastlandet skal have et andet politisk system, påpeger Philip Kokhar.
- Det bliver svært for demonstranterne at få flere demokratiske reformer igennem.
For lige nu står kommunistpartiet i Kina relativt stærkt.
Der er ingen tegn på, at regeringen er ved at miste magten.
FacebookTwitterKopier linkEmner:Hong Kong|Kina|Xi Jinping (politiker)|Twitter|Demonstrationer




https://www.dr.dk/nyheder/politik/live-tv-folketinget-aabner






https://www.dr.dk/sporten/haandbold/championsleague/verdens-bedste-danskere-aalborg-fortsaetter-stimen-og-andersson

ChampionsleagueVERDENS BEDSTE DANSKERE Aalborg fortsætter stimen og Andersson imponererDR Sportens håndboldkommentator giver et overblik over Champions League-runden.
Af Helena Melin og Frederik Lindved01.
okt.
2019 kl.
07.
55Bemærk: artiklen er mere end 30 dage gammelLæs opAalborg Håndbold bliver bare ved med at imponere i Champions League.
Derudover var Lasse Andersson i hopla for Barcelona, PSG var i problemer uden Mikkel Hansen, og Rasmus Lauge er kommet på hård prøve i VeszpremDR Sportens Frederik Lindved har samlet det bedste fra Champions Leagues tredje runde.
FacebookTwitterKopier linkEmner:Rasmus Lauge (håndboldspiller)|Aalborg Håndbold|Paris Saint-Germain|Aalborg|Håndbold




https://www.dr.dk/nyheder/udland/kinas-kaempe-foedselsdag-enorm-militaerparade-og-vildt-sikkerhedsopbud

UdlandKinas kæmpe fødselsdag: Enorm militærparade og vildt sikkerhedsopbudFolkerepublikken Kina fylder 70 år, og præsident Xi Jinping bruger lejligheden til at spille med musklerne.
Xi Jinping bruger årsdagen til at illustrere sin magt.
Af Thomas Jorsal01.
okt.
2019 kl.
09.
00Bemærk: artiklen er mere end 30 dage gammelLæs opForbud mod at flyve med drager og balloner og at sende rislamper mod himlen.
Politi- og militærfolk på utallige gadehjørner og veje, der er lukket ned.
Det er blot nogle af de sikkerhedsforanstaltninger, de kinesiske myndigheder har indført forud for dagens fejring af Folkerepublikken Kinas 70 års fødselsdag.
Intet må nemlig gå galt.
For der er lagt i ovnen til den helt store fejring.
Det fortæller forsker Andreas Bøje Forsby fra Nordic Institute of Asian Studies.
- For den kinesiske ledelse er det vigtigt at gøre noget ekstra ud af de her jubilæer, så befolkningen bliver mindet om, hvor vigtigt kommunistpartiet har været for den fantastiske økonomiske udvikling, Kina har været igennem de seneste årtier.
Xi's magtdemonstration Den kinesiske hær - Folkets Befrielseshær - har gennem flere måneder foretaget enorme øvelser forud for marchen, der finder sted i Beijing i dag.
 Også luftvåbnet fra Folkets Befrielseshær deltager også i fejringen.
 Kina satser massivt på militæret og har i år øget militærbudgettet med otte procent.
1 / 3Den kinesiske hær - Folkets Befrielseshær - har gennem flere måneder foretaget enorme øvelser forud for marchen, der finder sted i Beijing i dag.
1 / 3Også luftvåbnet fra Folkets Befrielseshær deltager også i fejringen.
2 / 3Kina satser massivt på militæret og har i år øget militærbudgettet med otte procent.
3 / 3En del af fejringen bliver en enorm militærparade i hovedstaden Beijing, hvor militæret har foretaget enorme øvelser forud for paraden flere gange.
Kina har de seneste år satset stadig mere på militæret, hvor landet har øget militærbudgettet med otte procent siden 2017.
Landet har verdens største hær med to millioner soldater, men deres andel af verdens samlede militærbudget udgør 13 procent, hvor USA's andel er en tredjedel af verdens samlede militærbudget.
Selvom det er Kina, der skal fejres, så er fejringen i lige så høj grad en demonstration af præsident Xi Jinpings magt.
- Hele Xi Jinpings legitimitet som ikke-folkevalgt leder afhænger primært af, at det går fremad for Kina, og at den kinesiske befolkning har indtryk af, at Xi har styr på landets overordnede udvikling.
Så der er meget spil for Xi Jinping og kommunistpartiet omkring de her begivenheder, forklarer Andreas Bøje Forsby.
Derfor er det også ekstra ubehageligt for Xi Jinping, når der bare kommer den mindste smule grus i maskineriet.
Frygt for uroligheder i HongkongDer er nemlig begyndt at komme grus i maskineriet i Kina.
De seneste måneder har hundredtusinder af indbyggere i Hongkong demonstreret.
Det begyndte som protester mod en mulig udvekslingsaftale mellem Kina og Hongkong.
Senere udviklede det sig til demonstrationer mod udsigten til at miste den grad af selvstændighed, Hongkong trods alt har.
Demonstrationerne er en belastning for styret i Beijing, og det ventes, at der netop i dag igen vil være store demonstrationer i Hongkong.
- Demonstrationerne i Hongkong er en meget stor torn i øjet på Xi Jinping af to hovedårsager.
Ikke blot fordi det udfordrer kommunistpartiets magtmonopol, men også fordi demonstrationerne i sidste ende kan udfordre Kinas suverænitet, vurderer Andreas Bøje Forsby.
Afbrændinger af det kinesiske flag i Hongkong og det kinesiske styres påstande om, at urolighederne i Hongkong er orkestreret af udenlandske kræfter, indebærer, at konflikten i stigende grad er kommet til at handle om Kinas suverænitet og territorielle integritet, lyder det fra Andreas Bøje Forsby.
Presset fra USADonald Trump er gået i offensiven over for Kina, som han mener udnytter og ødelægger amerikansk økonomi.
En anden udfordring for Xi Jinpings Kina er presset fra USA.
Her har præsident Donald Trump blandt andet indført eller forhøjet tolden på en lang række kinesiske varer.
- Rivaliseringen mellem USA og Kina har allerede fået en række negative effekter - ikke mindst for Kinas økonomi.
Derfor er 70års-jubilæet ikke helt den glædesstund, som man havde håbet på, lyder det fra Andreas Bøje Forsby.
Selvom Kinas økonomi stadig er i vækst, vokser den langsommere, end den har gjort i over et årti.
FacebookTwitterKopier linkEmner:Donald Trump (politiker)|Hong Kong|Kina|Xi Jinping (politiker)|Demonstrationer




https://www.dr.dk/sporten/fodbold/kvindelandsholdet/italiensk-begyndere-junge-og-arnth-trives-i-det

KvindelandsholdetItaliensk for begyndere: Junge og Arnth trives i det fodboldpassionerede landKvindelandsholdets Sofie Junge og Janni Arnth er begge i år skiftet til den italienske Serie A.
Sofie Junge (til højre) rykkede i begyndelsen af 2019 til Juventus i den italienske Serie A.
Et sceneskift, midtbanespilleren har været meget glad for.
Af Emil Halkier01.
okt.
2019 kl.
07.
45Bemærk: artiklen er mere end 30 dage gammelLæs opUdlængsel.
Hos nogle fodboldspillere er den meget udtalt, hos andre nærmest ikke, og der kan være vidt forskellige årsager til at søge ud, væk fra ligusterhække og parcelhuskvarterer, til det store udland.
Det kan handle om at blive matchet på et andet og højere niveau, modnet, rykke sig rent fodboldmæssigt eller få én på opleveren.
Ofte findes forklaringen nok i krydsfeltet af førnævnte.
Skæver man mod den trup på 18 spillere, landstræner Lars Søndergaard har udtaget til fredagens EM-kvalifikationskamp mod Bosnien-Hercegovina, gør 11 af kvindelandsholdets spillere sig på udenlandske adresser.
Jeg har aldrig været bange for det (at rejse ud, red.
).
Jeg vil altid være det sted, hvor jeg føler, at jeg kan udvikle mig mestSofie Junge, kvindelandsholdsspillerÉn af dem er Sofie Junge.
Allerede i starten af tyverne søgte midtbanespilleren mod Sverige, siden til Spanien og Levante i en enkelt sæson, før pilen igen pegede mod saml-selv-møbler og knækbrød.
Og i december stod hun der igen med kufferten under armen.
'Ciao Italien, ciao Juventus'.
Først for et halv år.
Siden er opholdet hos 'Den gamle dame' (Juventus, red.
) blevet forlænget med yderligere to sæsoner.
- Det har været rigtig, rigtig godt.
Jeg har virkelig været glad for, at jeg tog derned.
Juventus er en fantastisk klub med gode faciliteter, og det gør en kæmpe forskel for mig, at jeg kan mærke, de virkelig vil kvindeholdet også, siger Sofie Junge, der i april vandt det italienske mesterskab med klubben.
- Vi har perfekte rammer for at udvikle os.
Det er en dejlig by, Torino, så jeg trives – også udenfor banen.
Danmarks Sofie Junge Pedersen i VM-playoff-kampen mellem Danmark og Holland på Energi Viborg Arena, tirsdag 9.
oktober 2018.
.
 Tanken om at stå langt fra det aarhusianske ophav har aldrig skræmt Sofie Junge, når hun igen og igen udfyldte blanketten med endnu en adresseændring til en ny destination i udlandet.
- Jeg har aldrig været bange for det.
Jeg vil altid være det sted, hvor jeg føler, at jeg kan udvikle mig mest, sige Sofie Junge.
Det har aldrig været varme eller godt vejr, der trak, understreger midtbanespilleren.
- Det betyder ikke det store, men jeg er heller ikke bange for, at det er noget anderledes.
Det trives jeg egentlig godt i, siger hun.
Fodboldpassionerede italienereI den nuværende landsholdstrup er der også en anden spiller med dansk pas og italiensk bopæl.
Forsvarsspilleren Janni Arnth skiftede i sommer fra engelske Arsenal til Fiorentina i Serie A.
En rejse fra ét fodboldgalt land til et andet, siger hun.
- England er et meget passioneret land, når det kommer til fodbold, men det er Italien også, måske endda endnu mere.
Der er utrolig meget intensitet og mange følelser involveret i at være fodboldspiller og spille fodbold i Italien.
Sofie Junge (tv.
) og Janni Arnth (th.
) i hælene på norske Ada Hegerberg under en landskamp i 2013.
Derfor var valget egentlig heller ikke så svært, da muligheden bød sig for en transfer til Fiorentina.
- Det var en drøm for mig at få lov til at spille i Serie A og i Italien.
Det er en liga, der, for mig at se, er på vej frem.
Så jeg glæder mig rigtig meget til at prøve ligaen og lære de ting, de kan dernede.
Det er spændende at være en del af, siger Janni Arnth.
Landstræneren har fået flere alternativerFællesnævneren for Sofie Junge og Janni Arnth er, udover italiensk bopæl, at ingen af dem var med i kvindelandsholdets første to EM-kvalifikationskampe grundet skader, men nu igen er tilbage i landsholdslejren.
Junge med 57 A-landskampe på cv'et skal forsøge at snige sig til spilletid på en midtbane, der har har virket særdeles velsmurt, mens Arnth med sine 93 kampe i rødt og hvidt skal klemme sig ind i en forsvarskæde, som holdt nullet mod både Israel og Malta.
Konkurrencesituationen på kvindelandsholdet er skærpet - og det glæder landstræner Lars Søndergaard.
- Vi har fået flere alternativer og lidt mere at skyde med.
Vi kan måske med tiden blive mere uberegnelige, fordi vi har forskellige typer til de forskellige positioner.
Så det er en god situation, vi står i, siger landstræneren.
Det er blevet sværere at være landstræner, når holdet skal udtages.
Nemmere, når kampene skal spilles.
Forhåbentlig, griner Lars Søndergaard.
Både Sofie Junge og Janni Arnth er tilbage i landsholdstruppen, og det øger rutinen på holdet, siger landstræner Lars Søndergaard.
Både Sofie Junge og Janni Arnth bibringer et ungt landshold noget ekstra rutine, siger landstræneren.
Og så har de været gode, begge to.
Gjort sig fortjent til udtagelsen gennem præstationerne hjemme i deres respektive italienske klubber.
Vælger Søndergaard at bringe Junge på midtbanen mod Bosnien-Hercegovina på fredag, ved Juventus-spilleren godt, hvad hendes fornemmeste opgaver bliver.
- Jeg skal bidrage med noget ro, specielt i opspillet, og noget sikkert spil.
Jeg skal være den spiller, der ikke mister bolden, siger Sofie Junge.
For Janni Arnth handler det om at bygge videre på den sikre defensiv, som har kendetegnet landsholdet i EM-kvalifikationen.
- Det har været en længerevarende proces, hvor vi har skullet finde os selv og vores fodboldidentitet.
Det har vi vist og gjort i de første to kampe, og det skal vi fortsætte med.
Det handler om at holde snuden i sporet, udvikle os og fortsat præstere, siger Janni Arnth.
Junge og Arnth er taget fra Italien til Viborg, hvor kvindelandsholdet i denne uge er samlet.
Fredag hedder det Bosnien-Hercegovina, ugen efter udebanebrag mod Georgien, før turen igen går sydpå til det fodboldpassionerede land.
FacebookTwitterKopier linkEmner:Fodbold|Bosnien-Hercegovina|Italien|Juventus FC|ACF Fiorentina




https://www.dr.dk/nyheder/indland/yousee-opsiger-officielt-tv-aftale-med-discovery

Yousee og DiscoverySe temaIndlandYousee opsiger officielt tv-aftale med DiscoveryHvis der ikke bliver indgået en ny aftale, vil Yousees tv-kunder ikke kunne se Discoverys kanaler fra årsskiftet.
Hvis ikke der bliver indgået en ny aftale mellem de to parter, er det slut med herrelandsholdets kvalifikationskampe i fodbold for Yousees kunder.
Af Jakob Lyders Tarpgaard01.
okt.
2019 kl.
07.
30 | opdateret 01.
okt.
2019 kl.
07.
54Bemærk: artiklen er mere end 30 dage gammelLæs opFra 1.
januar vil Yousees tv-kunder ikke kunne se Discoverys kanaler.
Det er konsekvensen af, at Yousee officielt har opsagt aftalen med Discovery.
- Vi har fået en opsigelse, hvori der står, at vi pr.
1.
januar ikke har et samarbejde, fortæller.
Så vi bliver nødt til at arbejde ud fra et spor, der hedder, at vi kommer til at leve et liv uden Yousee fra 1.
januar, siger Christian Kemp, administrerende direktør i Discovery Networks Danmark, til DR Nyheder.
Kunderne mister herrelandsholdetHelt konkret betyder det, at Yousees tv-kunder fra 1.
januar må undvære 11 kanaler heriblandt Kanal 4, Kanal 5, Kanal 6, Canal 9 og Eurosport 1 og 2.
Det betyder blandt andet, at Yousees over en million tv-kunder ikke vil kunne se herrelandsholdets kvalifikationskampe.
Det går også ud over de kunder, der vil se superligabold.
Discovery har nemlig rettighederne til en tredjedel af kampene.
Disse kanaler har Yousee opsagtDiscovery Networks har pt disse 11 kanaler i Yousees pakker.
Kanal 4Kanal 5Kanal 6Canal 9Eurosport 1Eurosport 2Discovery ChannelTLCAnimal PlanetDiscovery ScienceInvestigation DiscoveryHåber på aftaleIfølge den administrerende direktør hos Yousee, Jacob Mortensen, er opsigelsen af aftalen med Discovery helt standard, når man ønsker at genforhandle en kontrakt.
Og at opsigelsen skulle ske nu, hvis den skal have effekt fra 1.
januar 2020.
- Men vores ønske er, at vi fortsat kan stille Discoverys indhold til rådighed til alle Yousees kunder - også efter årsskiftet.
Så nu har vi et par måneder til at finde en fælles aftale.
Og det er også det, jeg tror og håber på, at vi nok skal løse i fællesskab, siger han til DR Nyheder.
Vi vil ikke, og det har jeg sagt igen og igen og igen, alene være en del af deres bland-selv-univers.
Christian Kemp, administrerende direktør i Discovery Networks DanmarkInden gårsdagens opsigelse har de to parter været gennem en længere proces.
Yousee fremlagde tidligere planer om, at Discoverys kanaler fremover skulle lægges i de såkaldte bland selv-pakker fremfor at være en del af de faste kanaler, som kunderne automatisk får med, hvis de er kunder hos Yousee.
Det vil Discovery ikke finde sig i.
- Vi vil ikke, og det har jeg sagt igen og igen og igen, alene være en del af deres bland-selv-univers.
Vi vil gerne lave en aftale med Yousee, men så skal det være en aftale, der også inkluderer deres faste pakker, siger Christian Kemp, administrerende direktør i Discovery Networks Danmark.
Inviterer til forhandlingLige nu er forhandlingslokalet tomt.
Men står det til Jacob Mortensen fra Yousee, vil de to parter snart sætte sig ned og forhandle.
- I forbindelsen med opsigelsen af kontrakten har vi igen opfordret til at sætte os sammen og finde en løsning i fællesskab, siger han.
Læs også:DIF og DBU i fælles front mod tv-udbyder: 'Tager sporten som gidsler'Han ønsker ikke at kommentere, hvad konsekvensen bliver, hvis Discovery nægter at bøje sig for kravet om at ligge i bland-selv-pakkerne.
- Det, vi skal løse, er, at de, som vil se Discoverys indhold, også skal kunne se det.
Og der er ingen tvivl om, at valgfriheden er et endnu større krav både i dag, men også fremover fra kunderne.
Men jeg tror, at begge parter bedst finder en løsning ved at sætte os ned i fællesskab, siger Jacob Mortensen.
Afviser forhandlingerMen at forhandle om at blive en del af et bland-selv-univers bliver uden Christian Kemp og Discovery.
Han er nemlig stærkt utilfreds med, at det lige netop er Discoverys 11 kanaler, som Yousee har valgt at pille ud af de faste pakker og ikke kanaler på tværs af de forskellige udbydere.
- Der bliver ikke nogen forhandling omkring de her bland-selv-pakker.
Vi forhandler ikke med Yousee omkring bland-selv.
Langt størstedelen af kunderne ser tv via de faste pakker, og deri ligger en stor del af vores økonomi.
Så - og nu gentage jeg mig selv - der bliver ingen forhandling, hvis vi alene skal forhandle om at blive en del af bland selv-produkterne, siger Christian Kemp.
FacebookTwitterKopier linkEmner:YouSee|Discovery Networks|Erhverv|Jacob Mortensen (erhvervsleder)|Telebranchen




https://www.dr.dk/nyheder/kultur/boeger/julian-giver-nyt-liv-til-crazy-univers-fra-din-barndom-det-var-en

Med andres ordSe temaBøgerJulian giver nyt liv til 'crazy univers' fra din barndom: Det var en drømmeopgaveScenograf Julian Toldam Juhlin opfandt blandt andet 'visuelle rim' til en forestilling med Halfdan Rasmussens tekster.
Af Michelle From Hoxer01.
okt.
2019 kl.
11.
00Læs opMariehønen Evigglad, Rapanden Rasmus og Den Lille Frække Frederik.
Det er jo et crazy univers på mange måder og en helt vildt sjov opgave at prøve at gøre visuel.
Julian Toldam Juhlin, scenografHvis du har været barn i Danmark og er vokset op inden for de sidste 50 år, så er der nok ret stor chance for, at du kender de tre.
Sammen med en hel række andre sjove og skæve figurer af samme forfatter.
Halfdan Rasmussen har nemlig om nogen præget danske børns sprog, siden han i 1960'erne begyndte at udgive sine populære børnebøger - som for eksempel 'Halfdans ABC'.
'Et bolsjedyr har stribet skind og chokoladefregner' hedder det i et Halfdan Rasmussens digte.
Og det kom til at se sådan ud i Julian Toldam Juhlins fortolkning.
(Foto: Camilla Winther © Det Kgl.
Teater)- Jeg tror ikke, der findes nogen, som har sat deres ben i en dansk institution eller på et folkebibliotek, der ikke har et forhold til Halfdan Rasmussen.
Jeg har også fået læst op af hans bøger som lille og kender jo også Ib Spang Olsens tegninger til, fortæller scenograf Julian Toldam Juhlin.
Han fik for et par år siden tilbudt opgaven som scenograf på en forestilling med Halfdan Rasmussens tekster til Det Kongelige Teater.
Og det tilbud kunne han ikke sige nej til.
'Øgendahl og de store forfattere'Tv-vært og komiker Mick Øgendahl ser hver uge nærmere på en kendt forfatter i 'Øgendahl og de store forfattere'.
Programmet bliver sendt tirsdag kl.
20.
30 på DR1.
Og kan efterfølgende ses på DR TV.
- Jeg tænkte bare: 'fedt!
'.
Det er jo et crazy univers på mange måder og en helt vildt sjov opgave at prøve at gøre visuel, siger den 32-årige scenograf, som i 2015 fik en talentpris ved 'Årets Reumert'.
Han medvirker i dennes uges afsnit af 'Øgendahl og de store forfattere', der sætter spot på Halfdan Rasmussens liv og forfatterskab.
Hvordan ser et rim ud?
Julian Toldam Juhlin forklarer, at opgaven til Det Kongelige Teater var tilpas løst formuleret til, at han sammen med stykkets instruktør kunne få lov til at lege og prøve vilde ideer af.
Han besluttede sig for at gå ret konkret til værks.
Da han og instruktøren havde lagt sig fast på de bøger, som stykket skulle bygge på, 'Tante Andante' og 'Hokus Pokus', spurgte han sig selv, hvordan der 'så ud' i bøgerne - og hvilke ting der var med.
I sin skitsebog lavede han en collage af alle de forskellige ting.
For at skabe sig et overblik lavede Julian Toldam Juhlin en bog spækket med ting fra Halfdan Rasmussens børnebøger.
- Det var et ret stort arbejde - og dér kunne jeg tydeligt se, at det er et vildt univers, hvor en præst og en pandekage kan sameksistere, fortæller han.
Præst og pandekager er gode eksempler på det, som Halfdan Rasmussen kan med ord, mener Julian Toldam Juhlin.
Han kunne sammensætte 'lækre ord', der er sjove at sige.
Men hvordan får man det til at leve og fungere på en scene?
- Jeg besluttede simpelthen, at jeg ville lave et visuelt univers som smagte lige så godt som hans ordunivers, fortæller den unge scenograf, som fandt på konceptet 'visuelle rim'.
Kunne sætte de vildeste ting sammen- Snegle og Vejle lyder lækkert sammen, men det ser ikke nødvendigvis lækkert ud.
Så jeg prøvede at lave mine egne oversættelser.
I stedet for Vejle satte Julian Toldam Juhlin en snegl sammen med en havfrue, selvom de to væsner ikke umiddelbart har meget med hinanden at gøre.
- Men de deler den skæbne, at de ikke har ben.
De rimer på deres egen måde, forklarer han.
Et eksempel på Julian Toldam Juhlins tegning og den færdige scenografi fra forestillingen.
(Foto: Julian Toldam Juhlin © Julian Toldam Juhlin / Foto: Camilla Winther © Det Kgl.
Teater)På samme måde proppede han en astronaut ind i en russisk Babushka-dukke, som ellers normalt har en mindre dukke indeni.
Men astronautens hjelm mindede ham om dukkens facon, forklarer han.
Og det blev åbningen på stykket.
En russisk Babushka-dukke og en astronaut kom i Julian Toldam Juhlins sceneunivers til at 'rime visuelt'.
- De visuelle rim var ligesom den fede nøgle til at skabe et univers, hvor jeg kunne støde de vildeste ting sammen, siger han og tilføjer:- Det var i det hele taget lidt en drømmeopgave, hvor jeg virkelig fik lov til at lege.
Det var totalt fedt.
Også et poetisk universUdover et vildt og gakket univers fyldt med sjove væsner og alle de ting, man kunne forestille sig, opdagede Julian Toldam Juhlin også en anden kvalitet ved at genlæse Halfdan Rasmussen som voksen.
- Man husker jo alle de spektakulære ting og klassikerne, men jeg havde faktisk glemt, hvor mange af hans tekster, der handler om det at skulle falde i søvn og være en lille skikkelse i en stor seng, siger Julian Toldam Juhlin, som blev transporteret tilbage til fornemmelsen af at føle sig lidt alene i en stor seng.
Første vers af digtet 'Søvnen ligger ganske stille' lyder for eksempel sådan her: 'Søvnen ligger ganske stille / gør sig mørk og bittelille / hvisker med sin trætte stemme: Iben, er der nogen hjemme?
'Han bliver aldrig kedeligHalfdan Rasmussen skrev nemlig ikke kun de børnerim, som mange husker ham for i dag.
Han skrev også mere alvorlige digte.
- Det overraskede mig, hvor mange af de mere poetiske ting, der også er i hans tekster, siger Julian Toldam Juhlin.
- 'Tingskoven' er et virvar af en skov, som er fyldt med, hvad jeg påstår er alting i hele verden.
Ting, som er taget ud af Halfdan Rasmussens tekster.
Det er en drøm for en scenograf at få lov til at lave, fortæller Julian Toldam Juhlin.
(Foto: Julian Toldam Juhlin © Julian Toldam Juhlin / Foto: Camilla Winther © Det Kgl.
Teater)Han brugte omkring et års tid på stykket 'Halfdans Hokus Pokus', som spillede på Det Kongelige Teater tidligere i år og indbragte ham roser fra flere anmeldere.
Berlingskes anmelder kaldte det blandt andet 'En overdådighed af bolsjestriber, Babusjka-dukker, balanceakt og bowlefisk – hele tiden holdt i skarp tømme, så øjet overraskes, men ikke forvirres'.
Efterfølgende har Julian Toldam Juhlin haft behov for en lille pause fra den kreative forfatters tekster.
Men han vil bestemt ikke afvise, at han på et tidspunkt bliver klar til endnu en tur i Halfdan Rasmussen-møllen.
- Jeg kunne sagtens få lyst igen, for der er så meget materiale – og der går lang tid, før hans univers bliver kedeligt.
Måske bliver det aldrig nogensinde rigtig kedeligt.
Hør Julian Toldam Juhlin fortælle om arbejdet med forestillingen i DR1-programmet 'Øgendahl og de store forfatter: Halfdan Rasmussen'FacebookTwitterKopier linkEmner:Det Kongelige Teater|Halfdan Rasmussen (forfatter)|Ib Spang Olsen (forfatter)|Litteratur|Vejle




https://www.dr.dk/nyheder/udland/70-aars-dagen-folkerepublikken-se-kinas-militaere-muskler

Udland70-års dagen for folkerepublikken: Se Kinas militære musklerKampvogne, droner og raketter blev vist frem under stor parade i Beijing.
Af Oliver Batchelor01.
okt.
2019 kl.
09.
00Bemærk: artiklen er mere end 30 dage gammelLæs opI dag fejrer kineserne oprettelsen af den kommunistiske republik 1.
oktober 1949.
Det blev i morges dansk tid markeret med en stor parade på Den Himmelske Freds Plads i Beijing.
Ud over militært isenkram, bød paraden også på 70.
000 balloner og 70.
000 duer, som kan ses i videoen ovenfor.
Foruden tanks, fly, droner, raketter og højteknologiske våben marcherede 15.
000 soldater over pladsen, hvor også 100.
000 civile og 70 rullende udstillinger markerede Kinas fremskridt.
I forbindelse med årsdagen er der samtidig ulovlige demonstrationer i Hongkong, hvor aktivister gennem de seneste måneder har krævet demokratiske reformer.
- Der findes ingen magt, der kan ryste denne store nations fundament, sagde den nuværende præsident, Xi Jinping, i sin tale i Beijing.
1 / 15Kina fejrer ikke mindst udviklingen fra at være et fattigt og afsondret land til at blive den globale stormagt, som landet er i dag, takket være markedsreformer og en åben handelspolitik.
2 / 15Med paraden i Beijing sendte Kina et signal til resten af verden om sin militære magt.
Blandt andet blev en række raketter vist frem.
3 / 15- Ingen magt kan stoppe det kinesiske folk og den kinesiske nation i at springe fremad, lød det fra Xi Jinping med en henvisning til Mao Zedongs politiske kampagne 'Det store spring fremad'.
4 / 15Det Kommunistiske Parti har siddet tungt på magten siden borgerkrigen, hvor Maos kommunister tvang de kinesiske nationalister til at flygte til Taiwan.
Her er Xi Jinping flankeret af de tidligere præsidenter Hu Jintao og Jiang Zemin.
5 / 15Den Himmelske Freds Plads er verdens største åbne plads i en by.
Det var også her, at et blodigt kapitel i Kinas historie fandt sted i 1989.
Her mistede et stort antal mennesker livet i forbindelse med studenterdemonstrationerne, som styret slog hårdt ned på.
6 / 15Kinesere med deres mobiltelefoner vendt mod himlen over Beijing, hvor kinesiske kampfly demonstrerede landets slagkraft i luften.
7 / 15Kinas luftvåben har i de senere år markeret landets territorium offensivt - ikke mindst i forhold til Taiwan, som styret i Beijing anser for at være en del af Kina.
8 / 15Ved paraden her til morgen dansk tid blev ikke mindst en række ballistiske missiler af typen DF-17 vist frem.
9 / 15Her er det interkontinentale DF-41-missiler, der ruller henover Den Himmelske Freds Plads i Beijing.
10 / 15Omkring 15.
000 soldater deltog i paraden i Beijing.
11 / 15100.
000 civile kinesere og 70 rullende udstillinger illustrerede folkerepublikkens historie fra 1949 til i dag.
12 / 15Præsident Xi Jinping i en åben bilkortege her til morgen.
13 / 15Demonstranter er i dag mødt op med masker på i Hongkong, hvor de har været i sammenstød med politiet.
14 / 15Politiet har allerede meddelt, at det er ulovligt at demonstrere i Hongkong i dag.
Men det stopper ikke aktivisterne, der siden juni har protesteret mod Kinas indskrænkning af demokratiet i bystyret.
15 / 15FacebookTwitterKopier linkEmner:Kina|Beijing|Militær|Hong Kong




https://www.dr.dk/sporten/atletik/manden-bag-mo-farahs-succes-faar-fire-aars-karantaene-efter-dopingskandale

AtletikManden bag Mo Farahs succes får fire års karantæne efter dopingskandaleAtletiktræneren Alberto Salazar har fået lang karantæne.
Atletiktræneren Alberto Salazar har fået fire års karantæne af USA's antidopingagentur.
01.
okt.
2019 kl.
09.
24Bemærk: artiklen er mere end 30 dage gammelLæs opMidt i atletik-VM er en af sportens mest kendte trænere straffet for brud på dopingreglerne.
Alberto Salazar, som blandt andre har været træner for den firedobbelte britiske OL-guldvinder Mo Farah, har fået fire års karantæne af USA's antidopingagentur, Usada.
Den 61-årige atletikguru er fundet skyldig i brud på dopingreglerne.
Det oplyser Usada, der har efterforsket sagen i mere end fire år.
Usada har også straffet Jeffrey Brown, der har arbejdet tæt sammen med Salazar, med fire års karantæne.
I de seneste seks års efterforskning har mine atleter og jeg oplevet uretfærdig, uetisk og enormt skadelig håndtering fra Usada.
Alberto Salazar, atletiktrænerI forbindelse med offentliggørelsen af karantænerne roser Usada atleterne for at være med til at afsløre svindlen.
- Atleterne har i disse tilfælde fundet modet til at råbe op og i sidste ende afsløre sandheden, siger Usada-chefen Travis Tygart ifølge AFP.
Salazar og Brown har ifølge Usada overtrådt dopingreglerne i forbindelse med træningen i Nike Oregon Project, der har flere prominente atletikudøvere tilknyttet.
- Salazar og Brown har demonstreret, at det var mere vigtigt at vinde end at sørge for atleternes ve og vel, lyder det fra Tygart.
Alberto Salazar har blandt andet været træner for det britiske løbefænomen Mo Farah.
Usada oplyser, at to paneler med tre medlemmer har fastslået, at Salazar og Brown skulle straffes med karantæne for at "orkestrere og facilitere forbudt dopingadfærd".
Cubansk-fødte Salazar ledte Oregon-projektet, som Mo Farah var knyttet til i årene fra 2011 til 2017.
Det skal dog understreges, at der ikke er meldt noget ud fra Usada om Mo Farah i sagen.
Da den somalisk-fødte britiske atletikstjerne forlod Oregon-projektet i 2017, afviste han, at det havde noget at gøre med dopingbeskyldningerne.
I efterforskningen er der blandt andet lagt vægt på 30 vidneudsagn og 5.
780 siders transskription.
Salazar er blevet straffet for at give atleter stoffer, der overskred dopingreglernes grænser.
Desuden er han straffet for at fifle med dopingkontrollen af atleter.
Læs også:Dopinganklaget løbetræner: Jeg bruger kun lovlige midlerSalazar afviser at have gjort noget forkert.
Det fortæller han på Oregon-projektets hjemmeside.
- Jeg er i chok over udfaldet.
I de seneste seks års efterforskning har mine atleter og jeg oplevet uretfærdig, uetisk og enormt skadelig håndtering fra Usada, lyder det fra Salazar.
Han meddeler desuden, at han vil appellere afgørelsen.
/ritzau/FacebookTwitterKopier linkEmner:Oregon|Doping|Retsvæsen|Storbritannien|Nike




https://www.dr.dk/nyheder/udland/beskaeftigelsesminister-frygter-eu-mindsteloen-det-vil-vaere-gift-danske

UdlandBeskæftigelsesminister frygter EU-mindsteløn: 'Det vil være gift for danske lønmodtagere'I dag skal Europa-Parlamentet udspørge Nicolas Schmit, der står til at blive EU's næste beskæftigelseskommissær.
Beskæftigelsesminister Peter Hummelgaard (S) vil lytte nøje efter, hvad Nicolas Schmit siger om EU-mindstelønnen i dag under høringen i Europa-Parlamentet.
Af Per Bang Thomsen - Bruxelles og Niels Kvale01.
okt.
2019 kl.
07.
15 | opdateret 03.
okt.
2019 kl.
16.
40Bemærk: artiklen er mere end 30 dage gammelLæs opDet er ikke kun i Bruxelles, at der i disse dage bliver holdt nøje øje med høringerne af de politikere, som står til at indtage kommissærposterne i den nye Europa-Kommission.
Det gør der også på Christiansborg og resten af Slotsholmen i København.
Hvad er lovbestemt mindsteløn?
En lovbestemt mindsteløn bliver fastsat fra politisk side.
22 af EU's 28 medlemslande har fastsat minimumslønninger ved national lovgivning.
Danmark, Sverige, Finland, Østrig, Cypern og Italien har ikke lovfastsatte mindstelønninger.
Størstedelen af fagforbundene og Folketinget siger klart nej til lovbestemt mindsteløn, der de seneste 120 år har reguleret lønningerne ved overenskomster.
Og beskæftigelsesminister Peter Hummelgaard (S) vil lytte ekstra grundigt efter, når den luxembourgske politiker Nicolas Schmit her til morgen skal udspørges af Europa-Parlamentet.
Nicolas Schmit er blevet udpeget til at blive EU’s næste beskæftigelseskommissær.
Og en af hans første opgaver bliver at levere kommende kommissionsformand Ursula von der Leyens løfte om en lovbestemt mindsteløn i hele EU.
- Det er ingen hemmelighed, at vi er meget store modstandere af det i regeringen, og derfor er det noget, vi er meget bekymret for, siger Peter Hummelgaard.
- Derfor vil jeg holde øje med, hvad Nicolas Schmit har at sige om planerne i dag, siger Peter Hummelgaard.
Forskellige traditionerÅrsagen er, at det i Danmark er arbejdsmarkedets parter og ikke politikerne, der normalt aftaler løn- og arbejdsvilkår.
Hvad er den danske model?
Arbejdsmarkedet i Danmark er reguleret af et system, der kaldes "den danske model".
Grundstenen er, at arbejdsmarkedsparterne selv laver aftaler om løn- og arbejdsvilkår gennem kollektive overenskomster - uden indblanding fra politikere.
Den danske model bygger på, at arbejdsmarkedets parter sammen kan nå til enighed om blandt andet løn gennem kompromiser.
For at den fungerer optimalt, er det nødvendigt, at mange arbejdsgivere og arbejdstagere er organiserede.
Den model er dog lidt af et særsyn i EU, hvor langt størstedelen af medlemslandene – 22 ud af 28 lande – allerede i dag har lovbestemte mindstelønninger.
Og derfor frygter Peter Hummelgaard, at den danske arbejdsmarkedsmodel vil blive klemt af den nye beskæftigelseskommissær.
- Vi må erkende, at der er forskellige traditioner i Europa, og vi skal gøre rigtig meget for ikke blot at værne om, men også styrke den tradition, vi har i de nordiske lande med vores aftalemodeller, siger han.
Det er en bekymring, som bliver delt af både fagbevægelsen og arbejdsgiverne.
- Det kan skabe usikkerhed om vores arbejdsmarkedsmodeller, hvis man begynder at skære hjørner af den væk, lød det i sidste måned fra Johan Moesgaard, der er EU-chef hos fagforeningen Dansk Metal.
Nicolas Schmit har tidligere været beskæftigelsesminister i Luxembourg.
Spørgsmålet er, hvor meget han kender til den danske model.
Kan pille ved fundamentetDen kommende kommissionsformand, Ursula von der Leyen, har dog understreget, at der skal tages hensyn til nationale forhold og aftalemodeller, når mindstelønnen skal foldes ud.
Den pointe har Nicolas Schmit gentaget i de skriftlige svar, som Europa-Parlamentet har fået tilsendt forud for høringerne.
Men Peter Hummelgaard sover med egne ord ”ikke trygt og roligt”, før han har set, hvordan Nicolas Schmit helt præcist fortolker den formulering.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
- Hvis det er en henstilling, kan vi tilrettelægge et forslag, som passer ind i vores danske system.
Men hvis man vil lave egentlig lovgivning, er vi inde ved noget, der virkelig kan pille ved fundamentet for vores kollektive aftalemodel, som vi har haft så stor succes med og som har virket i 120 år, siger Peter Hummelgaard.
Kan ende med lønloftDa Ursula von der Leyen præsenterede mindstelønsprojektet i sommer, var det med begrundelsen om at sikre, at ”alle arbejdere i unionen får en fair minimumsløn”.
- Hvis en person arbejder fuld tid på sit arbejde, bør det arbejde betale for hans eller hendes tilværelse.
Derfor vil jeg kæmpe for en mindsteløn i alle EU-lande, lød det fra den kommende kommissionsformand.
Peter Hummelgaard er enig i, at der skal sikres ordentlige lønforhold for folk i EU.
Men han er ikke enig i, at en fælles mindsteløn er vejen frem.
- I de lande, hvor man har lovfastsatte mindstelønninger, ender det med at blive et lønloft, hvor lønningerne ikke stiger ud over det.
Det vil være gift i forhold til vores situation i Danmark og for de danske lønmodtagere, hvis det ender med at blive hård lovgivning, siger beskæftigelsesministeren, der har planer om at invitere Nicolas Schmit til Danmark så hurtigt som muligt, hvis han ender med at blive beskæftigelseskommissær.
Hele kommissærholdet skal først godkendes af Europa-Parlamentet, før det kan ske.
- Mit indtryk er, at man ofte ikke helt forstår den danske aftalemodel i EU, og derfor kommer den på kollisionskurs med EU-lovgivningen.
Derfor vil jeg meget pædagogisk og indgående forklare Nicolas Schmit, hvad den danske aftalemodel går ud på, siger han.
Dagens høring af Nicolas Schmit går i gang klokken 9.
00.
FacebookTwitterKopier linkEmner:EU|Europa-Parlamentet|Peter Hummelgaard Thomsen (politiker)|Arbejdsmarked|København




https://www.dr.dk/sporten/fodbold/landsholdet/landsholdsspillernes-besoegsven-har-savnet-sin-partner

LandsholdetLandsholdsspillernes besøgsven har savnet sin partnerJon Dahl Tomasson nyder at have sin rejsemakker Åge Hareide tilbage i landsholdslejren.
Jon Dahl Tomasson er tilbage i rollen som assistenttræner efter to kampe som vikarierende landstræner.
Af Michael Sten Jensen og Andreas Kraul01.
okt.
2019 kl.
09.
28Bemærk: artiklen er mere end 30 dage gammelLæs opHan har haft det rødbedefarvede op af håndtasken mere end én gang på det seneste, den danske assistenttræner, Jon Dahl Tomasson.
Den tidligere målsluger for Danmark har nemlig været på en lille europæisk rundtur for at hilse på flere af de danske landsholdsspillere.
Blandt andet er turen gået til franske Nice, hvor Kasper Dolberg efter sit sommerskifte væk fra Ajax slår sin folder.
Jon Dahl Tomasson har dog måttet undvære sin faste partner på turene, Åge Hareide, der har været ukampdygtig på grund af en knæoperation.
Derfor er det også rart for Tomasson, der vikarierede i Hareides sted mod Gibraltar og Georgien, at have chefen tilbage.
- Det har været en barsk periode for Åge, og det har han sgu ikke fortjent.
Jeg har savnet min makker på de ture, jeg har været afsted på.
Det er dejligt, at han er tilbage, siger Jon Dahl Tomasson.
Kasper Dolberg løfter bolden i kassen mod Dijon.
Hans første mål for Nice.
Godt at komme rundtBlandt andet har den danske assistenttræner altså været en tur i det franske for at hilse på Kasper Dolberg.
Og selv om Kasper Dolberg udadtil nok ikke er den første i køen til en kontrakt med Colgate, så forsikrer den danske assistentræner, at angriberen er godt tilfreds med sit skifte til fransk fodbold.
- Jeg havde møde med Kasper Dolberg før kampen mod Monaco, og det var en glad Dolberg, jeg så - han var glad for sit skifte.
Han spillede måske ikke sin bedste kamp, men allerede et par dage senere fik han scoret, så det er positivt, at han allerede har lavet to mål på kort tid, siger Jon Dahl Tomasson.
Også Italien, som står den danske assistenttræner meget nær efter flere sæsoner i AC Milan, blev krydset af.
Både Lasse Schöne, Lukas Lerager og Peter Ankersen fik således besøg af Tomasson, der dog nok mest vil huske turen for den måde, som han selv blev modtaget.
I Italien husker de som elefanter, når det kommer til målslugere.
- Jeg fik en god sludder med gutterne og deres træner.
Jeg besøgte dem dagen efter et nederlag til Bologna, så der var meget frustration i og omkring klubben, for når man ikke vinder i Italien, så er der pres på kedlerne.
Men jeg blev modtaget godt, og det er jo typisk italiensk, så det var sgu sjovt at prøve igen, lyder det med et grin fra Jon Dahl Tomasson.
FacebookTwitterKopier linkEmner:Åge Hareide (fodboldtræner)|Kasper Dolberg (fodboldspiller)|Italien|Fodbold|AC Milan




https://www.dr.dk/nyheder/viden/kroppen/eksperter-er-uenige-faar-du-kraeft-af-spise-koed

KroppenEksperter er uenige: Får du kræft af at spise kød?
Myndighederne siger, at kød øger risikoen for kræft.
Men en ny undersøgelse afviser den konklusion.
Af Emilie Aagaard og Grafik: Mathis Birkeholm Duus01.
okt.
2019 kl.
06.
38Læs opDer kan være mange grunde til at skære ned på kødet, som vi danskere spiser rigtig meget af.
Blandt andet klima, dyrevelfærd og sundhed.
Men nu har en gruppe forskere gået kødets betydning for vores sundhed efter i sømmene.
For ifølge organisationer som Kræftens Bekæmpelse, Fødevarestyrelsen og WHO øger et stort indtag af kød fra dyr, der går på fire ben, sandsynligvis risikoen for visse kræftformer og livsstilssygdomme som hjerte-kar-sygdomme, diabetes type 2 og blodpropper.
Særligt sikkert er det, at for meget forarbejdet kød - bacon, pølser, kødpålæg og den slags - kan give kræft.
De danske anbefalingerFødevarestyrelsen anbefaler, at du spiser maksimalt 500 gram tilberedt, rødt kød om ugen.
Rødt kød betyder kød fra dyr, der går på fire ben.
Typisk svine-, okse- og lammekød (ikke fjerkræ og fisk).
Styrelsen mener, at der er videnskabeligt belæg for, at der er en sammenhæng mellem et højt indtag af de røde kødtyper og udviklingen af visse kræfttyper.
Særligt tydelig er forbindelsen for forarbejdet kød som kødpålæg og bacon.
Styrelsen understreger, at årsagen til sammenhængen er usikker.
Kilde: altomkost.
dkMen det kan man faktisk ikke konkludere, mener en række internationale forskere, der i aftes udkom med fem videnskabelige artikler i det akademiske tidsskrift Annals of Internal Medicine.
Forskerne har analyseret den eksisterende forskning på området og gennemgået data fra millioner af mennesker.
Deres konklusion: Vi er langt fra sikre på noget som helst.
Faktisk er usikkerheden stor, og en eventuelt øget risiko er så lille, at den ikke kan forsvare de nuværende anbefalinger.
De siger altså, at der for de fleste mennesker ikke er nogen grund til at spise mindre kød - udelukkende set ud fra et sundhedsmæssigt perspektiv.
Kan det virkelig passe, at de store organisationer som for eksempel WHO har anbefalinger, der ikke er videnskabeligt belæg for?
Læn dig lidt tilbage - for hvis du vil have svar på det, er der lige nogle ting, der først skal på plads.
Kødspisere får oftere kræftI mange vestlige lande, Danmark inklusiv, spiser vi rigtig meget kød.
I gennemsnit spiser danskere faktisk omkring en halv gang mere kød, end Fødevarestyrelsen anbefaler.
Hvordan alt det kød påvirker vores sundhed, er ikke sådan lige at svare på.
For i kød er der en masse gode proteiner, mineraler og vitaminer.
Men samtidig har store undersøgelser vist, at mennesker, der spiser meget kød - særligt forarbejdet kød, har større risiko for at blive syge.
Det fortæller Heddie Mejborn.
Hun er seniorrådgiver på DTU Fødevareinstituttet.
- Helt overordnet så ser vi i de her store befolkningsundersøgelser, at dem, der spiser meget kød, også har en øget risiko for kræft og andre livsstilssygdomme.
Kødspisere lever ofte mere usundtMen der er et vigtigt men.
- Når man ser nærmere på det, viser det sig, at ’de store kødspisere’ generelt har en anderledes – og mere usund – livsstil.
De spiser færre fibre og grøntsager.
De får mere fastfood med blandt andet stegte kartofler, sovs og smør.
Og de er oftere overvægtige og rygere.
Og så er der tilberedningen.
Kød bliver undertiden grillet eller stegt hårdt.
Og forskerne er generelt enige om, at det forkullede kød indeholder kræftfremkaldende stoffer.
Det er altså utrolig svært at sige med sikkerhed, at det alene er indtaget af kød, der øger risikoen for kræft.
For der er mange andre ting, der gør ’de store kødspisere’ anderledes end andre grupper.
- Det, som forskere typisk gør, er at behandle tallene, så man så vidt muligt får fjernet de her andre forskelle, siger Heddie Mejborn.
Og når tallene bliver behandlet, bliver den beregnede effekt af at spise kød typisk mindre.
I nogle undersøgelser forsvinder den helt.
Tal kan vridesI de nye akademiske artikler har forskerne blandt andet samlet op på nogle af store befolkningsundersøgelser.
Konklusionen er, at usikkerheden er stor.
Adjunkt Nina Rica Wium Geiker fra Institut for Idræt og Ernæring på Københavns Universitet har set på den nye forskning.
- At det er svært at sige noget som helst ud fra de her befolkningsundersøgelser, er ikke så overraskende.
For der er så mange måder, som man kan analysere den slags data på, at man næsten kan vride tallene i den retning, man vil, siger hun.
Derfor er der brug for noget helt andet, før vi for alvor kan få svar på, om kød giver kræft og anden dårligdom, mener Nina Rica Wium Geiker.
- Så skal vi se på store lodtrækningsforsøg.
Altså forsøg, hvor en gruppe mennesker via lodtrækning ændrer deres kost, så de spiser enten mere eller mindre kød.
Der mangler 'lodtrækningsforsøg'Der findes ikke lige så mange lodtrækningsforsøg, som der findes befolknings-undersøgelser.
De er nemlig hamrende dyre at lave.
- Den nye forskning ender faktisk med kun at se på én enkelt, stor lodtræknings-undersøgelse.
Alle andre bliver sorteret fra.
Og de kommer frem til, at de ikke ser nogen markant sundhedsfordel af at spise mindre kød, fortæller Nina Rica Wium Geiker.
Men Heddie Mejborn fra DTU mener, at konklusionen om, at der ikke er en markant sundhedsfordel af mindre kød, skal tages med et gran salt.
- Den undersøgelse, som de bruger data fra, handlede i første omgang slet ikke om sundhedseffekterne ved at spise kød.
Jeg mener, at de konkluderer noget ud fra en ret usikker baggrund, forklarer hun.
Øger forvirringenAnne Tjønneland er forskningsleder ved Kræftens Bekæmpelse.
Hun mener, at de nye akademiske artikler laver en række fejlslutninger.
- De tal, som de får, er ikke væsentlig anderledes end dem, som andre forskere har fået med samme data.
Men deres konklusion er anderledes, siger hun.
Og det kan være med til at øge forvirringen, frygter Anne Tjønneland.
- De siger, at fordi vi ikke kan sige med fuldstændig sikkerhed, at et stort kødindtag øger risikoen for kræft, og fordi risikoen ved at spise meget kød er relativt lille, skal vi ikke anbefale noget, siger hun og fortsætter.
- Men i forskning er det altid svært at sige noget med fuldstændig sikkerhed.
Og de her store befolkningsundersøgelser er altså det bedste, vi har, siger hun.
For lodtrækningsforsøg er svære at lave.
Sygdomme som kræft, diabetes og blodpropper kommer jo ikke af at spise mere eller mindre kød i en uge eller to.
Derfor skal grupperne i forsøget ændre deres kostvaner i flere år.
Det er ikke alene dyrt.
Der er også en forskningsetik, der går imod den type forsøg, siger Anne Tjønneland.
Hun peger derudover på, at der også findes dyreforsøg og mekanistiske undersøgelser, som understøtter anbefalingerne fra WHO.
Uenige danske forskereDe danske eksperter, som DR har talt med, er altså ikke helt enige om, hvorvidt det høje kødindtag, som ses hos mange danskere, kan være sundhedsskadeligt.
Har forskerne noget i klemme?
Vi har spurgt de forskere, der udtaler sig i artiklen, om de har nogle interessekonflikter.
Her er deres svar.
Heddie Mejborn, Seniorforsker på DTU Fødevareinstituttet- Jeg har flere gange modtaget penge til forskning fra blandt andet Landbrug & Fødevarer.
Lige nu arbejder jeg på et projekt, der er finansieret af Promilleafgiftsfonden for Landbrug.
Nina Rica Wium Geiker, Adjunk på Københavns Universitet- Jeg er ved at starte et stort projekt med oksekød, som er støttet økonomisk af The Cattleman´s Association (USA pendant til Oksekødafdelingen i Landbrug og Fødevarer).
Jeg har tidligere modtaget penge til forskning fra blandt andet Landbrug og Fødevarer.
Anne Tjønneland, Leder af forskningscenteret hos Kræftens Bekæmpelse- Jeg har aldrig modtaget penge fra fødevareindustrien.
Jeg får min løn fra Kræftens Bekæmpelse.
Nina Rica Wium Geiker fra Københavns Universitet er skeptisk overfor de nuværende anbefalinger fra WHO og Fødevarestyrelsen.
- Jeg mener, at der har været en kultur, hvor man har lavet anbefalingerne ud fra nogle befolkningsundersøgelser, uden først at have prøvet teorien ordentligt af, siger hun.
Heddie Mejborn fra DTU er enig i, at der er en usikkerhed.
Vi har ikke nok forskning til at kunne sige med sikkerhed, at for meget rødt og forarbejdet kød i alle tilfælde øger risikoen for kræft.
- Men jeg mener, vi lige skal være opmærksomme på en ting: Al forskningen peger i én retning: Hvis du reducerer dit kødindtag, reducerer du din risiko for sygdom og for tidlig død.
Der er undersøgelser, der ikke finder en effekt – men der er altså ikke meget, der peger den modsatte vej, siger hun og fortsætter.
- Så vi kan altså ikke helt frikende kødet.
Derfor vil det sandsynligvis være en god idé at reducere kødindtaget, især hvis man spiser mere end den anbefalede mængde.
Samtidig understreger hun dog, at forskningen peger på, at kødindtag betyder langt mindre for din sundhed end meget andet.
- Det er for de fleste langt vigtigere af få fuldkorn og grønt nok end at skære ned for kødet, fortæller hun.
Endelig er der Anne Tjønneland fra Kræftens Bekæmpelse.
Hun vil gerne slå et slag for, at de fleste danskere kan have gavn af at spise mindre kød.
- Hold dig til de officielle danske anbefalinger.
Den nye forskning ændrer ikke ved dem, siger hun.
FacebookTwitterKopier linkEmner:Videnskab|Københavns Universitet|Kræft|Sundhed og velvære|WHO




https://www.dr.dk/nyheder/kultur/danske-anna-ramt-af-censur-i-kina-med-provokerende-baenk-de-frygter-sige-noget

KulturDanske Anna ramt af censur i Kina med 'provokerende' bænk: 'De frygter at sige noget forkert'Budskabet bag et kunstværk, der er forbudt for mænd, mødes med larmende tavshed i Kina.
Anna Aagaard Jensen har lavet en bænk, der kun må bruges af kvinder.
Den kan lige nu ses på et stort galleri i Kina.
Af Marie Ravn Nielsen01.
okt.
2019 kl.
06.
32Bemærk: artiklen er mere end 30 dage gammelLæs opTidligere i år provokerede hun i udlandet – og herhjemme – med sine kunst-stole, der skulle få kvinder til at sidde med spredte ben og dermed fylde mere i det offentlige rum.
Nu er den danske kunstner Anna Aagaard Jensen tilbage med et lignende værk, hvis budskab er så provokerende, at det er blevet ramt af censur i udlandet.
Lige nu kan kineserne i storbyen Guangzhou nemlig se hendes nyeste værk på galleriet K11 – eller rettere; de kan opleve værket, men ikke budskabet bag det.
Kort om Anna Aagaard Jensen29 år.
Er opvokset i Esbjerg og bor for tiden i Holland.
Har en mastergrad fra Design Academy Eindhoven i Holland.
Er en del af kunstnerkollektivet Morph, der består af en række internationale kunstnere.
Har tidligere lavet en række skulpturelle stole til kvinder, der tvinger dem til at sidde med spredte ben.
De har blandt andet været udstillet i Frankring og USA.
Lige nu kan hendes nye værk opleves på galleriet K11 i Guangzhou, Kina.
Det ærgrer Anna Aagaard Jensen, der har skabt sit unavngivne værk under en måneds ophold i landet.
- Inden jeg tog afsted, havde jeg egentlig en forhåbning om, at jeg ikke ville blive censureret, men da jeg fik at vide, at det var tilfældet, blev jeg frustreret.
For mig er budskabet 50 procent af værket, siger hun.
Ligesom hendes kvinde-stole var forbudt for mænd, er Anna Aagaard Jensens nye værk – en bænk bestående af fem stole og en vase – også kun for kvinder.
Læs også:Forbudt for mænd: 28-årige Anna vil have kvinder til at sidde med spredte ben i sine stoleDen danske kunstner vil nemlig gerne sætte fokus på en gruppe af fem kinesiske kvinder, der kalder sig 'Feminist Five.
'Kunstner Anna Aagaard Jensen har skabt sit nye værk under en måneds ophold i Guangzhou i Kina.
(© Anna Aagaard Jensen)Andre spilleregler i KinaDe fem kvinder blev anholdt op til Kvindernes internationale kampdag i 2015, fordi de ville demonstrere mod seksuelle overgreb i den offentlige transport i Kina.
Her står folk ofte som sild i en tønde, og derfor kan de ikke slippe væk, hvis nogen rager på dem.
Men demonstrationen blev aldrig til noget, fordi myndighederne skred ind.
- Om man vil det eller ej, er der bare nogle andre regler i Kina, og vi ser gang på gang, at myndighederne prøver at ekskludere grupper og bevægelser – det ser vi jo også med protesterne i Hong Kong lige nu, siger Anna Aagaard Jensen.
Læs også:Urolighederne fortsætter i Hongkong: Demonstranter vandaliserer kinesisk flagOg det smitter altså også af på kunsten.
Galleriet K11 har i hvert fald åbenlyst skruet helt ned for budskabet bag Anna Aagaard Jensens kunstværk, der er en del af en større udstilling med en række internationale kunstnere.
Jeg har faktisk haft mange fine samtaler med kuratoren derovre privat, men så snart samtalen var offentlig, var det noget helt andet.
Anna Aagaard Jensen, kunstnerDa udstillingens mange kunstnere skulle præsentere deres værker ved et arrangement på en skole, oplevede hun, at budskabet blev sorteret helt fra – endda selvom det faktisk var galleriets kurator, der agerede tolk.
- Jeg sagde mit navn og lidt om min baggrund, og så introducerede jeg ellers historien om de fem feminister, men det blev slet ikke oversat for publikum, siger Anna Aagaard Jensen og tilføjer:- Jeg har faktisk haft mange fine samtaler med kuratoren derovre privat, men så snart samtalen var offentlig, var det noget helt andet.
Jeg tror, at det bunder i deres frygt for at sige noget forkert.
Den skulpturelle bænk med de fem stole hænger sammen med en stor vase, der indeholder plastikblomster.
Det samme skete på åbningsdagen for den store udstilling, hvor en ung tolk fik kolde fødder.
- Da jeg fortalte om mit budskab med værket, stoppede tolken op og kiggede over på kuratoren.
Jeg tror ikke, at hun turde oversætte det.
Efterfølgende hørte jeg, at kuratoren heller ikke havde oversat mit budskab korrekt.
Stadig et 'meget ømt emne'Til gengæld er det ikke blevet fjernet, at bænken – som man faktisk gerne må kravle op på – kun er for galleriets kvindelige gæster.
På gulvet står der både på engelsk og mandarin, at det kun er kvinder, der må sidde på den.
Til gengæld står der intet om ligestilling eller Feminist Five.
Jeg tror, at kineserne mest opfatter det som et æstetisk produkt, der bare er flot at se på.
Anna Aagaard Jensen, kunstner- Når folk spørger mig om værket, er jeg meget ærlig i mine svar, men jeg kan mærke, at Feminist Five stadig er et meget ømt emne derovre.
Overordnet har modtagelsen af selve værket dog været positiv, fortæller Anna Aagaard Jensen.
- Instinktivt sætter kvinder sig forkert på stolene, så når man retter på dem og viser, at man skal sidde med spredte ben, fniser de og tager hænderne op til hovedet.
- Men jeg tror, at kineserne mest opfatter det som et æstetisk produkt, der bare er flot at se på, siger danskeren.
Anna Aagaard Jensen har tidligere skabt værker i ligestillingens tegn.
Her ses hun på en af sine egne stole, der skal gøre op med siddende kvinders krydsede ben.
De var tidligere i år udstillet i Paris og  Los Angeles.
(© Anna Aagaard Jensen)Selvom Anna Aagaard Jensen ikke ønsker "at lægge låg på de ting, vi kæmper for her i Vesten," kunne hun godt tænke sig at arbejde i Kina igen.
Det kræver dog, at budskabet bag hendes kunst får plads.
- Jeg vil vildt gerne tilbage, men det skal være hos nogle mennesker eller en institution, der ligesom jeg mener, at det er relevant at kigge på ligestilling – ellers har jeg ikke noget at lave derovre.
Værket skal ikke bare ses som et kommercielt produkt, siger hun.
Håbet er, at Anna Aagaard Jensens værk på et senere tidspunkt skal udstilles på galleriets andre afdelinger i Kina, men det er endnu ikke bekræftet.
Bagefter skal det til Europa.
Læs også:Polakker tager bananbilleder i protest mod censurFacebookTwitterKopier linkEmner:Kina|Ytringsfrihed|Hong Kong




https://www.dr.dk/nyheder/regionale/hovedstadsomraadet/grafik-akademikere-sidder-tungt-paa-magten-i-folketinget

KøbenhavnGRAFIK Akademikere sidder tungt på magten i FolketingetDe faglærte hører til et mindretal i Folketinget, hvor langt over halvdelen af medlemmerne har en akademisk uddannelse.
Med en baggrund som murer hører udlændinge og integrationsminister Mathias Tesfaye (S) til det faglærte mindretal i Folketinget.
Af Jacob Pries og Melissa Maria Elsborg (Research)01.
okt.
2019 kl.
06.
05 | opdateret 01.
okt.
2019 kl.
09.
39Bemærk: artiklen er mere end 30 dage gammelLæs opMurer, svejser, pædagog og tømrer.
Selvom de faglærte er repræsenteret i Folketinget, så udgør de et mindretal på Christiansborg.
Til gengæld består mere end halvdelen af vores folkestyre af akademikere.
Det viser en gennemgang af de 179 folketingsmedlemmers uddannelsesbaggrund, som DR København har lavet.
104 medlemmer har minimum en akademisk uddannelse på bachelorniveau, men langt de fleste af den gruppe er kandidater fra universitetet.
Helt skæv er fordelingen i hovedstaden; i de tre storkredse er der kun tre faglærte blandt de i alt 48 medlemmer, der er valgt ind.
Vi kommer jo ikke bare dumpende ned fra himlen.
Vi har allesammen en omgangskreds.
Jan E.
Jørgensen (V), folketingsmedlemOg det er et problem for demokratiet, når de folkevalgte ikke afspejler resten af samfundet, siger Lars Olsen, der er journalist og forfatter til flere bøger om folkestyret:- Når der er så mange akademikere, er der for lidt plads til tømmersvenden, skolelæreren og andre med en baggrund som ufaglært, faglært eller med en kort, videregående uddannelse, siger Lars Olsen.
Få akademikere fylder i magtens topIfølge tal fra Danmarks Statistik har 10,4 procent af de 30 til 69-årige danskere en lang videregående uddannelse eller ph.
d.
, men ser man på Folketingets sammensætning, udgør akademikerne mere end halvdelen af medlemmerne.
© drSpørg Mette FrederiksenI dag begynder et nyt folketingsår, og statsminister Mette Frederiksen skal holde sin første åbningstale i Folketinget.
I aften sætter hun sig i den varme stol over for Kåre Quist i Mød Statsministeren på DR1 kl.
21.
55.
Har du et spørgsmål, du gerne vil stille Mette Frederiksen, så skriv det i en mail sammen med dit navn og mobilnummer og send til statsministeren@dr.
dk.
Den skæve fordeling risikerer at ramme de grupper, der ikke er stærkt repræsenteret i Folketinget, mener Lars Olsen:- Det skaber en blindhed over for den del af samfundet, som lever anderledes.
Det er ikke sådan, at politikerne ikke ved, at de mennesker findes, men man har ikke deres problemer så tæt inde på livet, siger Lars Olsen.
Han nævner debatten om pensionsalder som et af de emner, der har fyldt meget på arbejdspladserne, længe inden det blev et politisk emne.
V-akademiker: Vælgerne vælger dem, der taler deres sagMen det behøver ikke være et problem, at der er overvægt af universitetsuddannede blandt Folketingets medlemmer.
Det mener i hvert fald en af dem, der hører til gruppen af akademikere med en lang uddannelse.
- Jeg så da gerne, at der var flere faglærte, men jeg tror ikke, at det er en værdi i sig selv, hvis Folketinget var afspejlet 1 til 1 med befolkningen.
Folk stemmer på dem, der taler deres sag, siger Jan E.
Jørgensen (V), der selv er advokat og dermed hører til gruppen af akademikere med længst uddannelse.
Læs også:QUIZ: Ved du mere om Folketinget end de nye folketingsmedlemmer?
Han tror heller ikke, at nogle befolkningsgrupper bliver glemt, bare fordi de ikke har en repræsentant siddende i folketingssalen.
- Min svigermor er hjemmehjælper, min mor var dagplejer og blev førtidspensionist, og min svigerfar er snedker.
Vi kommer jo ikke bare dumpende ned fra himlen.
Vi har allesammen en omgangskreds, siger han.
Få faglærte vil ind i politikHvis det skal lykkes at få flere uden akademisk baggrund valgt ind i Folketinget, kræver det blandt andet, at partiforeningerne har fokus på at få opstillet ufaglærte og faglærte, lyder det fra Lars Olsen:- Og så skal folk selv være mere aktive og engagere sig i politik.
Fagbevægelsen har stået for meningsdannerkurser, hvor eksempelvis jord- og betonarbejdere eller rengøringsassistenter kan lære at skrive læserbreve og forstå politik og få de redskaber, som akademikerne fik på gymnasiet og universitet, siger han.
En af hovedstadsområdets få folkevalgte med en baggrund som faglært er Søren Søndergård (EL), der er uddannet svejser og skibsbygger.
Han så også gerne, at der var flere faglærte i Folketinget:- Men vi har åbenbart skabt et system, hvor folk med en faglig uddannelse, eller det man populært kalder erfaringer fra 'livets skole', ikke føler sig motiverede for at være politisk aktive.
Derfor kunne jeg godt ønske mig, at alle partier gjorde en større indsats for at få de normale arbejdere til at gå ind i politik, siger han.
FacebookTwitterKopier linkEmner:Folketinget|Jan E.
Jørgensen (politiker)|Venstre|Arbejdsmarked|Sjælland




https://www.dr.dk/nyheder/udland/det-laerte-vi-af-de-foerste-eu-hoeringer-og-det-skal-du-holde-oeje-med-i-dag

UdlandDet lærte vi af de første EU-høringer - og det skal du holde øje med i dagEuropa-Parlamentets høringer af de kommende EU-kommissærer går ind i sin anden dag.
Irske Phil Hogan var blandt de tre første kommissærkandidater, der var i høring i Europa-Parlamentet.
Høringerne fortsætter i dag.
Af Per Bang Thomsen - Bruxelles01.
okt.
2019 kl.
06.
15Bemærk: artiklen er mere end 30 dage gammelLæs op- Mange tak for spørgsmålene.
Det var en høflig og velforberedt Maros Sefcovic, der i går var til høring i Europa-Parlamentet.
Bevæbnet med en danskvand og bunker af A4-noter skulle den slovakiske socialdemokrat som den første kommissærkandidat svare på spørgsmål fra europaparlamentarikerne.
Hvis han bliver godkendt, skal han være EU-kommissær for ’interinstitutionelle forbindelser og fremsyn’.
Og blandt hovedopgaverne bliver at forbedre samarbejdet med Europa-Parlamentet og fjerne unødvendig lovgivning.
Det blev han da også spurgt grundigt ind til under den tre timer lange høring.
Og blandt Maros Sefcovics tilbagevendende løfter var, at Europa-Kommissionen skal samarbejde mere med parlamentarikerne, at EU-borgerne skal inddrages mere, og at samspillet med Folketinget og de andre nationale parlamenter skal forbedres.
Maros Sefcovic står også til at blive næstformand i den nye Europa-Kommission.
Kommissionen vil derudover indføre et ”én-ind-én ud”-princip, der betyder, at der skal skrottes en EU-lov, hver gang der bliver indført en ny.
Men det mødte kritik fra flere kanter under høringen.
Hvad er en kommissærhøring?
Europa-Parlamentet skal godkende den nye Europa-Kommission, før den kan træde til.
Det betyder, at alle kommissærkandidaterne skal igennem høringer i Europa-Parlamentet, hvor de skal svare på spørgsmål fra parlamentarikerne.
Det er om alt fra deres politiske visioner til deres fortid og politiske baggrund.
Europa-Parlamentet skal efterfølgende godkende den samlede kommission.
Og det er ikke usædvanligt, at en eller flere kommissærer må skiftes ud undervejs, hvis der er modstand blandt parlamentarikerne.
Når Europa-Parlamentet har stemt for den nye kommission, skal EU’s stats- og regeringschefer så også sige god for det nye hold.
Først der kan de gå i gang med arbejdet.
Det sker efter planen den 1.
november i år.
- EU er ikke som en natklub, hvor en gæst skal forlade stedet, før en ny kan komme ind, lød det fra tyske Tiemo Wölken.
Men der er ikke tale om en hovedløs regel, hvor man bare fjerner lovgivning uden at skelne til, hvad de dækker over, understregede slovakken, der ellers ikke mødte den store modstand.
Det samme var tilfældet for både irske Phil Hogan, der står til at blive ny handelskommissær, og Mariya Gabriel fra Bulgarien, som skal være kommissær for innovation og ungdom.
Phil Hogan skal blandt stå i spidsen for de kommende frihandelsforhandlinger med Storbritannien, når det har forladt EU.
Og han understregede, at lige konkurrencevilkår er helt afgørende for en god aftale.
Derudover vil han arbejde for, at den grønne dagsorden kommer til at fylde mere i fremtidige handelsaftaler.
Og Phil Hogan er klar til at sætte sig sammen med den amerikanske præsident, Donald Trump, for at få løst handelsstridighederne mellem USA og EU.
- Men det kræver to til tango, sagde han.
Læs også:EU-rivegildet ramte Ritt og Rocco: Hvem bliver de næste?
Høringerne fortsætter i dag, hvor fem politikere skal høres.
Det var egentlig meningen, at ungarske László Trócsányi også skulle være blevet hørt, men han er på forhånd blevet nedstemt af parlamentets retsudvalg, som ikke mener, at han er egnet til at blive kommissær.
Her er tre ting, du skal holde øje med:1Vil Ylva Johansson slå ned på dansk grænsekontrol?
Sveriges tidligere beskæftigelsesminister, Ylva Johansson, får ansvaret for Schengen-området.
Danmark har siden begyndelsen af 2016 haft midlertidig grænsekontrol ved den dansk-tyske grænse.
Det er egentlig i strid med Schengen-samarbejdet, som netop er bygget på, at folk frit kan passere grænserne uden at skulle finde passet frem.
Og den nuværende danske dispensation udløber i begyndelsen af november i år.
Hvis regeringen herhjemme beslutter sig for at forlænge kontrollen, bliver det svenske Ylva Johansson, de skal spørge om lov.
Hun skal nemlig være kommissær for indre anliggender.
Spørgsmålet er dog, hvilken linje hun vil lægge over for lande som Danmark og hjemlandet, Sverige, der fremover vil have grænsekontrol.
En af hendes arbejdsopgaver bliver nemlig at sikre, at EU vender tilbage til et ”fuldt fungerende Schengen-område”.
2Vil ny EU-mindsteløn ødelægge den danske model?
Luxembourgske Nicolas Schmit skal svare på, om en minimumsløn i EU er i strid med den danske model.
Fra dansk side vil der i dag være særligt fokus på luxembourgske Nicolas Schmit, som er blevet kørt i stilling til at blive ny beskæftigelseskommissær.
Han skal nemlig levere et af Ursula von der Leyens helt store løfter: En fælles EU-mindsteløn.
Det vækker bekymring hos både den danske regering og blandt arbejdsmarkedets parter, som frygter, at det vil ødelægge grundlaget under den danske arbejdsmarkedsmodel.
Den er nemlig kendetegnet ved, at politikerne blander sig helt uden om, hvor meget folk skal have løn.
Både Nicolas Schmit og Ursula von der Leyen har understreget, at de vil tage højde for nationale modeller, når de ruller projektet ud.
Det har dog ikke været nok til at dæmpe frygten, og derfor vil der fra dansk side blive gået til Nicolas Schmit under høringen.
3Vil parlamentet gå hårdt til polsk kandidat?
Janusz Wojciechowski har været i Olaf's søgelys.
Polske Janusz Wojciechowski har længe figureret på EU-iagttagernes lister over kommissærkandidater, som kunne gå hen og ryge under høringerne i Europa-Parlamentet.
Olaf, der er EU’s antisvindelenhed, har nemlig haft den forhenværende europaparlamentariker, som er blevet indstillet til posten som EU’s næste landbrugskommissær, i søgelyset for mulig svindel med EU-midler.
Fredag afsluttede Olaf sin undersøgelse, og her lød konklusionen, at han skulle tilbagebetale 11.
243 euro – noget, han allerede har gjort – men at der ellers ikke var behov for at gå videre med sagen.
Spørgsmålet er, om han nu er fredet, eller om europaparlamentarikerne vil gå hårdt til ham under høringen.
Janusz Wojciechowski kommer samtidig fra det EU-skeptiske polske regeringsparti, Lov og Retfærdighed (PiS), som flere gange har lagt sig ud med EU's grundlæggende retsstatsprincipper.
Ikke mindst da den valgte at sænke pensionsalderen for højesteretsdommere, som EU-domstolen efterfølgende underkendte.
Det er ikke utænkeligt, at mange parlamentarikere vil have det i baghovedet, når de skal sidde over for ham.
Test din kommissær-viden her:FacebookTwitterKopier linkEmner:Donald Trump (politiker)|EU|Europa-Parlamentet|EU-forhold|Storbritannien




https://www.dr.dk/nyheder/indland/flere-biler-er-sat-i-brand-i-forskellige-bydele-i-kobenhavn

IndlandFlere biler er sat i brand i forskellige bydele i København10 biler er mandag aften sat i brand på veje i københavnerbydelene Nordvest, Emdrup, Utterslev og NørrebroDe op mod otte biler er sat i brand på forskellige villaveje og parkeringspladser i bydelene Nordvest, Emdrup og Utterslev.
01.
okt.
2019 kl.
05.
40 | opdateret 01.
okt.
2019 kl.
06.
20Bemærk: artiklen er mere end 30 dage gammelLæs op10 biler er mandag aften sat i brand i forskellige bydele i København.
Det oplyser vagtchef hos Københavns Politi Kristian Rohdin.
Politiet modtog anmeldelser om fem af brandene fra klokken 22.
56.
Siden spredte ilden sig til yderligere tre køretøjer.
Klokken 3.
51 modtog politiet yderligere en anmeldelse om to biler, der var sat i brand på Nørrebro.
Politiet efterforsker brandene som kriminelle handlinger, men har endnu ikke anholdt nogen, oplyser vagtchefen.
Ingen er kommet til skade i bilbrandene.
Massiv efterforskningIngen personer er kommet til skade i forbindelse med brandene.
De otte biler er brændt på forskellige villaveje og parkeringspladser i bydelene Nordvest, Emdrup og Utterslev.
Ifølge Ekstra Bladet stod nogle af bilerne på Borgskrivervej og Hjortsholm Allé i Nordvest.
De sidste to biler blev sat i brand på Struensegade på Nørrebro.
Ifølge vagtchefen er politiet massivt tilstede, og at der vil foregå en massiv efterforskning i løbet af dagen.
Hovedstadens Beredskab har fået kontrol over brandene.
/DR Nyheder/FacebookTwitterKopier linkEmner:København|Ekstra Bladet|Nørrebro|Brande|Biler




https://www.dr.dk/nyheder/regionale/fyn/200-ulykker-om-aaret-ved-vejarbejde-michael-haaber-paa-mere-hensyn

Fyn200 ulykker om året ved vejarbejde: Michael håber på mere hensynHver anden dag er der ulykker ved et vejarbejde.
Det tal skal en ny kampagne nedbringe.
Vejarbejder Michael Hørbye har ofte fornemmelsen af, at folk ikke tænker over risiciene omkring vejarbejde.
Foto: Markus Christensen.
Af Michael Strandfelt og Allan Christiansen01.
okt.
2019 kl.
00.
30Bemærk: artiklen er mere end 30 dage gammelLæs opHver dag arbejder Michael Hørbye på den fynske motorvej, mens tusindvis af biler passerer forbi ham og kollegerne.
Det er ikke en ufarlig situation.
Mere end hver anden dag sker der ulykker ved et vejarbejde et sted i Danmark.
- Det er noget, vi har i baghovedet.
De fleste bilister kører pænt.
Men der er også dem, der slet ikke tænker på folk overhovedet, og som bare vil hjem til familien, siger Michael Hørbye, der i øjeblikket arbejder på at rive en motorvejsbro ned ved Spedsbjerg vest for Odense.
De seneste fem år har der konsekvent været over 200 ulykker om året ved et vejarbejde, og det er derfor, Vejdirektoratet i dag lancerer en kampagne, der skal få bilisterne til at øge opmærksomheden, når de kører forbi.
Skilte og reklamer med budskabet 'Stil skarpt' skal således få bilisterne til at øge hensynet til vejarbejderne.
- Vi håber på, at trafikanterne skifter adfærd.
Der er nogle helt andre forhold end på en normal motorvejsstrækning, siger Robin Højen Madsen, der er Vejdirektoratets projektleder på renoveringen af den fynske motorvej.
En svær ændringFor fem år siden hævede man i Folketinget bødestraffen for at køre stærkere end det tilladte ved vejarbejder, men det har ikke påvirket antallet af ulykker synligt.
Robin Højen Madsen erkender også, at det kan være svært at få folk til at ændre deres adfærd med en enkelt kampagne.
- Det blivet et langt sejt træk, men bare det, at de bliver lidt bevidste om, at de skal holde den her respektafstand og give plads til hinanden - det gør noget, siger han.
- De kører simpelthen for tæt, så det gælder om at have et andet fokus, når man kører igennem sådan en strækning med vejarbejde, hvor vejen er smallere og hastighedsgrænsen er lavere, siger Robin Højen Madsen.
Pas på langsomme lastbilerIfølge tal fra FDM sker hvert femte trafikuheld på motorveje ved vejarbejde, og på byggepladsen håber Michael Hørbye, at kampagnen kan få folk til at have øjene op for, hvor de farlige situationer opstår.
I hans hverdag som vejarbejder på motorvejen er det især en udfordring at få de tunge lastbiler sikkert ind og ud af afspærringerne.
Her kan de nemlig umuligt have samme fart som de andre på motorvejen.
- De prøver at komme op i samme hastighed som de biler, der kører ude i de to spor, men det kan bare ikke lykkes at komme helt op, og når folk ikke er opmærksomme, kan vi få de her farlige situationer, fortæller han.
Han håber, at bilisterne bliver mere betænksomme i fremtiden.
- Tænk på de folk, der går her.
Det er ikke altid lige sjovt.
FacebookTwitterKopier linkEmner:Vejtrafik|Biltrafik|Vejdirektoratet|Folketinget|Odense




https://www.dr.dk/nyheder/politik/venstre-kommer-gennem-brutal-magtkamp-og-formandsskifte-uden-vaelgerflugt

Krise i VenstreSe temaPolitikVenstre kommer gennem brutal magtkamp og formandsskifte uden vælgerflugtPersonkampe har fyldt mere end politik for Venstre siden valget.
Men vælgerne løber ingen steder.
Sophie Løhde, Jakob Ellemann-Jensen, Inger Støjberg og Karsten Lauritzen er den ny kvartet i spidsen for Venstre.
Af Anders Byskov Svendsen01.
okt.
2019 kl.
06.
00Bemærk: artiklen er mere end 30 dage gammelLæs opJakob Ellemann-Jensen kan i dag tage hul på sit første folketingsår som frontfigur i Venstre med et rygstød fra vælgerne.
For trods nogle uger med en voldsom intern magtkamp, der endte med, at Lars Løkke Rasmussen og Kristian Jensen trak sig som formand og næstformand, ser vælgerne ikke ud til at blive skræmt væk.
En ny måling, som Epinion har lavet for DR, viser, at 24,6 procent vil stemme på Venstre, hvis der var valg i dag.
Partiet fik 23,4 procent af stemmerne ved valget den 5.
juni.
Det er altså en lille fremgang, som dog ligger inden for den statistiske usikkerhed.
Men status er i hvert fald, at vælgerne ikke ser ud til at have forladt Venstre i den turbulente tid.
Det glæder partiets politiske ordfører Sophie Løhde.
- Det er ikke nogen hemmelighed, at vi har været igennem en svær tid, men det er dejligt at se, at vi er kommet godt ud på på den anden side.
Selvom man altid skal tage meningsmålinger med et gran salt eller to, er jeg glad for, at vælgerne ser ud til at give Venstre yderligere fremgang, siger Løhde.
Om målingenMeningsmålingen er udarbejdet af Epinion på baggrund af i alt 1.
543 gennemførte interview med danskere på 18 år og derover.
Interviewene er indsamlet 18.
september til 26.
september 2019.
Den maksimale stikprøveusikkerhed på de samlede resultater er +/- 2,5 procentpoint.
Hun tror også på, at der er politiske grunde til, at det går godt.
- Vi kæmper imod Mette Frederiksen og resten af venstrefløjens skattestigninger til helt almindelige mennesker, der går på arbejde.
Og vi kæmper imod, at ydelserne til arbejdsløse indvandrere skal stige, som Mette Frederiksen har aftalt med sine støttepartier.
Jeg tror, det er noget af det, som danskerne kvitterer for, sige Sophie Løhde.
Jakob Ellemann-Jensen blev ny formand ved Venstres ekstraordinære landsmøde den 21.
september i Herning.
Kan klare krise uden tilbagegangDR's politiske korrespondent, Christine Cordsen, vurderer, at Venstre har mulighed for at komme igennem krisen uden at tabe vælgere.
- Selvom Venstre selv synes, at ledelseskrisen var både lang og pinefuld, så gik der faktisk kun seks uger fra det dramatiske sommergruppemøde, der satte skub i krisen, og til Venstre havde valgt en ny formand.
Det er ikke ret lang tid i forhold til, hvor hurtigt vælgerne normalt reagerer på politiske begivenheder.
- Så hvis det nu lykkes Jakob Ellemann-Jensen at få ro i Venstre og få overbevist Venstre-vælgerne om, at han er den rette formand og statsministerkandidat, så behøver krisen ikke at koste i vælgeropbakning, siger Christine Cordsen.
Aldrig før har vi i vores parti oplevet en formand og en næstformand i et så konfronterende og brutalt opgør.
Og aldrig før har vi oplevet, at baglandet har reageret så skarpt.
Venstres partisekretær Claus Richter på det ekstraordinære landsmøde.
Tiltro til Ellemann som statsministerI en anden del af målingen er vælgerne blevet spurgt til, hvem de foretrækker som statsminister.
35 procent svarer Mette Frederiksen, mens 31 procent siger Jakob Ellemann.
Usikkerheden i den del af målingen er 3,5 procentpoint.
Det bliver modtaget med tilfredshed hos Venstre.
- Det er ingen hemmelighed, at når man bliver ny partiformand, så tager det noget tid at slå sig fast.
Derfor synes jeg, det er flot, at der stort set er dødt løb, når man spørger danskerne om, hvem de foretrækker som statsminister, siger Sophie Løhde.
Christine Cordsen mener, at Jakob Ellemann-Jensen kan være meget tilfreds med den del af målingen.
- Uanset den statistiske usikkerhed er det et signal om, at danskerne godt kan se ham som statsministerkandidat, selvom han først lige er trådt ind på den store politiske scene.
Og den slags tal er gode at have som rygstød, når Jakob Ellemann-Jensen de kommende måneder for alvor skal træde ind i rollen som partiformand og borgerlig statsministerkandidat, siger hun.
Vælgerne skal til at vænne sig til, at Mette Frederiksens hovedudfordrer i kampen om at være statsminister hedder Jakob Ellemann-Jensen.
Læs også:Meningsmåling | PolitikFacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Venstre|Valg og folkeafstemninger|Epinion




https://www.dr.dk/nyheder/kultur/operastjernen-jessye-norman-er-dod-efter-en-rygskade

KulturOperastjernen Jessye Norman er død efter en rygskadeNorman er død i en alder af 74 år.
Hun var i mange år en af de ledende stemmer på Metropolitan Opera.
På dette billede fra februar 2010 overrækker daværende præsident Barack Obama USA's kunstmedalje til operasangerinde Jessye Norman i Det Hvide Hus.
01.
okt.
2019 kl.
03.
20Bemærk: artiklen er mere end 30 dage gammelLæs opDen amerikanske operasangerinde Jessye Norman er død i en alder af 74 år.
Norman døde på et hospital i New York mandag som følge af multiorgansvigt efter en skade på en ryghvirvel, hun pådrog sig i 2015.
Det oplyser en talsmand for familien ifølge det amerikanske nyhedsbureau AP.
- Vi er så stolte af Jessyes musikalske bedrifter og den inspiration, hun har leveret til publikum over hele verden.
Hun vil fortsætte med at skabe glæde, oplyser hendes familie i en erklæring.
- Og vi er lige så stolte af hendes humanitære arbejde med at adressere emner som sult, hjemløshed, udvikling af unge og kunst- og kulturuddannelse.
SuperstjerneJessye Norman var en superstjerne på operascenen og vandt fire grammypriser samt en såkaldt Grammy Lifetime Achievement Award for sit livslange bidrag til musikken.
The New York Times beskriver hende som 'en majestætisk sopran, der udfyldte en bred vifte af roller på Metropolitan Opera og andre operahuse rundt om i verden med sin prægtige stemme'.
Jessye Norman var en af de ledende sangere på Metropolitan Opera i New York i 1980'erne og 1990'erne.
Den Franske RevolutionHun blev kendt for et bredere publikum i 1989, da hun sang den franske nationalsang, 'Marseillaisen', på Concorde-pladsen i Paris under fejringen af 200-året for den franske revolution.
Daværende præsident François Mitterrand hædrede hende med den franske orden Æreslegionen for hendes optræden.
Jessye Normans karriere begyndte på Deutsche Oper i Berlin 1969, hvor hun sang rollen som Elisabeth i Richard Wagners 'Tannhäuser'.
Efter optrædener på La Scala i Milano og Covent Garden i London fik hun sin debut på Metropolitan Opera i 1983.
Hun havde en storslået stemme, der lød ubesværet og passede godt til især Wagner og Strauss.
/ritzau/FacebookTwitterKopier linkEmner:Frankrig|Opera|London|New York|New York Times




