https://www.dr.dk/nyheder/regionale/fyn/hoer-braget-soevaernet-har-i-dag-spraengt-bomber-ved-flyvrag-fra-anden

FynHør braget: Søværnet har i dag sprængt bomber ved flyvrag fra Anden VerdenskrigNår den rammer havbunden, er det lidt lakrids, siger orlogskaptajn Lars Møller.
Orlogskaptajn og chef for Søværnets Dykkertjeneste var ombord på skibet Søløven for at hjælpe med bombesprængningen.
Af Signe Mai Vilsbøll08.
okt.
2019 kl.
21.
46Læs opDykkere fra Søværnets Dykkertjeneste har fundet mindst syv bomber ved et gammelt flyvrag, der ligger på bunden af Langelandsbæltet ud for Langelands sydlige spids.
De skal én efter én sprænges, så det igen bliver muligt at sejle, dykke, fiske og kaste anker i området, der har været afspærret siden starten af september, hvor en civil dykker opdagede vraget.
I dag blev den første bombe destrueret.
Først blev bomben hævet op mod overfladen med en ballon.
Herefter er den blevet trukket væk fra flyvraget, sænket mod bunden igen og detoneret, fortæller Lars Møller, orlogskaptajn og chef for Søværnets Dykkertjeneste.
- Der skal helst ikke ligge miner og bomber på havbunden, når vi ikke ved, om de er armerede, men de sprænger ikke af sig selv.
Ikke medmindre de får hård fysisk påvirkning, siger Lars Møller.
Er det så ikke farligt arbejde at flytte og sprænge dem?
- Når den rammer havbunden igen, er det sådan lidt lakrids.
Ellers er der ikke noget i det.
Vi har været på sikker afstand hele tiden.
Skibene i området fik også en sikkerhedsmelding.
Amerikansk fly fra Anden VerdenskrigFlyvraget ligger på 21 meters dybde.
Det menes at være et amerikansk bombefly af typen B-24, der styrtede ned i 1944 under Anden Verdenskrig, da det sammen med flere hundrede andre fly var på vej mod byen Police tæt ved Stettin i det nordlige Polen for at bombe nazisternes tredjestørste olieraffinaderi.
Ifølge historiske arkiver kan flytypen bære op mod ti bomber, og derfor fortsætter Forsvaret med at lede.
Ugen ud vil der blive detoneret flere bomber, oplyser Lars Møller fra dykkertjenesten, der har til opgave at undersøge forliste skibe og nedstyrtede fly.
Desuden skal dykkerne håndtere de tusindvis af miner, som fortsat er at finde rundt omkring i danske farvande.
FacebookTwitterKopier linkEmner:Flåde|Polen|Historie|Krige og væbnede konflikter|Langeland




https://www.dr.dk/nyheder/indland/forsvaret-opgiver-nyt-it-system-til-knap-en-halv-milliard

IndlandForsvaret opgiver nyt it-system til knap en halv milliardStorstilet projekt fra 1994 nåede aldrig at blive færdigt, før det nu er forældet.
Forsvaret har besluttet at opgive et fælles it-system, der skulle styre alle luftoperationer i forsvarsalliancen Nato.
Det kuldsejlede system har alene i Danmark kostet alliancen og den danske statskasse knap en halv milliard kroner.
Af Mads Korsager Nielsen08.
okt.
2019 kl.
21.
40Læs opForsvaret trækker stikket på et storstilet kommando- og kontrolsystem, der indtil videre har kostet mere end 476 millioner kroner alene i Danmark.
Heraf har den danske statskasse betalt 97,4 millioner kroner, mens Natos fælleskasse har betalt resten.
Hvad er ACCS?
ACCS står for 'Air Command and Control System' og er et fælles computersystem, hvor al planlægning og kontrol af luftmilitære operationer i hele Nato skal samles.
Forsvarsalliancens øverste politiske ledelse besluttede at lave systemet i 1994.
Et datterselskab af en fransk samt en amerikansk våbenfabrikant - ThalesRaytheonSystems - står for udviklingen.
I Danmark blev der i første omgang lavet en radarovervågningsenhed samt et luftoperationscenter ved Karup.
Luftoperationscentret er siden blevet lukket, og Forsvarsministeriet har nu besluttet ikke at arbejde videre med radarovervågningsenheden.
Den danske del af ACCS har indtil videre kostet statskassen 97,7 millioner kroner, mens Nato har finansieret den resterende del af de 476,1 million kroner for projektets danske del.
Forsvaret benytter i dag et kontrolsystem, der er en kraftigt opdateret version af et system, der stammer fra 1960'erne.
Kilde: Forsvarsministeriet, ft.
dk.
Systemet blev sat i søen af forsvarsalliancen Nato i 1994, men efter en forsinkelse, der foreløbigt har varet fem år, har Forsvaret nu opgivet at vente på den luftmilitære software.
Det oplyser forsvarsminister Trine Bramsen (S) til Folketingets Finansudvalg.
Ifølge orienteringen er der flere tekniske udfordringer med systemet, der er 'grundlæggende forældet' og med en software-arkitektur, der er 'fejlbehæftet'.
Kommando- og kontrolsystemet ACCS (Air Command and Control System) skulle have afløst Natos kæde af luftvarslingsanlæg, der blev bygget i 1960'erne under den kolde krig.
Det fortæller militæranalytiker Hans Peter Michaelsen fra Center for Militære Studier ved Københavns Universitet.
- Man har bygget bunkere og bygninger rundt omkring i Nato-landene, og den fysiske hardware er endda installeret.
Men selve softwaren nåede aldrig at blive færdig, før tiden løb fra den, og systemet blev forældet, siger Hans Peter Michaelsen.
Missil-fabrikant står bagEt fælles datterselskab af den franske våbenfabrikant Thales samt amerikanske Raytheon, der blandt andet producerer tomahawk-missiler, står bag udviklingen af systemet, der er et af forsvarsalliancens største fællesfinansierede projekter til dato.
Kommando- og kontrolsystemet var udset som et fælles styringsværktøj til alle former for luftoperationer i Nato, oplyser Forsvarsministeriet.
Siden 1998 har Folketinget bevilget 97,7 millioner kroner til projektet, der blandt andet er blevet brugt til at opføre nye bygninger, ombygge eksisterende bygninger samt indkøb af både software og hardware.
Det oplyser forsvarsminister Trine Bramsen i et svar til forsvarsudvalget.
Samtidig har Nato postet mere end 378 millioner kroner i den danske del af projektet fra forsvarsalliancens fælles pengekasse.
Her udgør Danmarks andel cirka 1,22 procent.
- Jeg vil afslutningsvis bemærke, at det samlede ressourceforbrug forbundet med ACCS, i min optik ikke står mål med resultatet efter projektets cirka 30 årige levetid, skriver Trine Bramsen.
Foto fra forsvarsminister Trine Bramsens (S) oversigt over omkostninger til ACCS i Danmark.
Ingen betydning for sikkerhedIfølge Forsvarsministeriet får det ikke nogen betydning for Danmarks sikkerhed, at man nu har opgivet det moderne kontrolsystem, fordi man i forvejen råder over et 'teknologisk tidssvarende' kommando- og kontrolsystem.
Militæranalytiker Hans Peter Michaelsen forklarer, at det nuværende system stammer fra 1960'erne, men i mellemtiden er blevet opdateret, så det både kan fungere sammen med flyvevåbnets nuværende F16-kampfly og afløseren F35.
- Oprindeligt lignede systemet kontrolcentret til Apollo-måneraketterne.
Men siden da har man udskiftet indmaden med moderne computere, så man i dag kan opdatere systemet i takt med udviklingen på samme vis som moderne smartphones, siger Hans Peter Michaelsen.
- Det er fornuftigt, at Danmark ikke smider flere gode penge efter dårlige.
Men det havde nok været meget bedre, hvis man i stedet for havde brugt pengene på opdatering af det gamle system, der løser opgaven ganske udmærket, konstaterer Hans Peter Michaelsen.
Selv om det nye system ikke bliver til noget herhjemme, vil Danmark fortsat deltage i ACCS-projektet i Nato-regi, hvor der er enighed om at arbejde videre på den forældede software indtil midten af næste år, oplyser Forsvarsministeriet.
Det har ikke været muligt at få en kommentar fra ThalesRaytheonSystems, der står bag den i Danmark skrottede software.
FacebookTwitterKopier linkEmner:NATO|Socialdemokraterne|Trine Bramsen (politiker)|Militær|Forsvarspolitik




https://www.dr.dk/sporten/haandbold/kvindeligaen/koebenhavnere-faar-smaek-paa-hjemmebane-af-viborg

KvindeligaenKøbenhavnere får smæk på hjemmebane af ViborgKøbenhavn Håndbold førte med fire mål, men endte med at tabe med otte scoringer.
Carin Strömberg og Viborg vandt på en flot anden halvleg.
08.
okt.
2019 kl.
21.
36Læs opKøbenhavn Håndbold var tirsdag aften på vej mod en hjemmesejr i HTH Ligaen, men i stedet endte det med et klart nederlag til Viborg HK.
København førte flere gange med fire mål i første halvleg, som sluttede 13-13, men efter pausen var Viborg klart bedst.
Jyderne førte undervejs flere gange med otte mål og kunne også rejse hjem med en sejr på 32-24.
Det var en kamp, hvor vinderen ville hænge på i den absolutte top.
Med sejren kom Viborg på ti point ligesom Herning-Ikast og Odense, mens førerholdet fra Esbjerg har 12.
København har otte point på femtepladsen.
Pernille Bøgelund scorede fire mål for Viborg.
Hjemmeholdet kom bedst i gang, og det tegnede lyst, da Mia Rej efter et kvarter scorede til 7-3.
Men Viborg arbejdede sig stille og roligt tilbage og fik fuld kontakt ved Kristina Jørgensens mål fire sekunder før pausen til 13-13.
I anden halvleg løb Viborg hurtigt fra modstanderen, og efter 11 minutter førte udeholdet med 21-16.
Det var København ikke i stand til at svare tilbage på, og Viborgs føring voksede til 25-17 med 12 minutter tilbage.
Igen var Kristina Jørgensen på spil, og hun blev da også kampens topscorer med otte scoringer.
Linn Blohm blev topscorer for København med syv mål.
Hun fik kampens sidste ord med reduceringen til slutresultatet få sekunder før udløbet.
/ritzau/FacebookTwitterKopier linkEmner:København|Viborg|København Håndbold|Kristina Jørgensen (håndboldspiller)|Håndbold




https://www.dr.dk/sporten/fodbold/kvindelandsholdet/karakterer-flere-flotte-praestationer-trods-braendte-chancer

KvindelandsholdetKARAKTERER Flere flotte præstationer trods brændte chancerFem danske spillere skilte sig især ud i 2-0-sejren over Georgien, vurderer DR's kommentatorer.
Mille Gejl scorede Danmarks mål til 1-0.
Af Henrik Liniger og Arnela Muminovic08.
okt.
2019 kl.
21.
29Læs opEndnu tre danske point mod endnu en defensivt orienteret modstander.
Men selv om resultatet mod Georgien blev det samme som i fredags mod Bosnien-Hercegovina, nemlig en dansk 2-0 sejr, så var det danske spil i denne kamp langt bedre.
Derfor er det også fine karakterer, som vores kommentatorer i Tbilisi Henrik Liniger og Arnela Muminovic deler ud til kvindelandsholdet.
Katrine Abel: 7Katrine Abel spiller til daglig i Brøndby (arkiv) Havde faktisk lidt mere at lave end i de seneste kampe, men stadig var det ikke nødvendigt med en egentlig redning for at holde målet rent.
Kommunikerede igen fint med forsvaret.
Sanne Troelsgaard: 4Sanne Troelsgaard med nummer syv på ryggen jubler over scoringen til 1-0.
Kom lidt langsomt i gang på en ny position som højre back.
Det kneb med det offensive før pausen, men det var langt bedre i anden halvleg, hvor to store misbrugte chancer dog trækker ned.
Stine Ballisager: 10Stine Ballisager styrede forsvaret sammen med Rikke Sevecke.
Endnu en stensikker kamp af midterforsvareren, som i dag også havde overskud til at deltage i offensive fremstød.
Spiller sig mere og mere ind på en stamplads på holdet.
Rikke Sevecke: 10Rikke Sevecke spillede hele kampen for Danmark.
Den anden halvdel af det sikre midterforsvar.
Blev lidt mere udfordret af georgierne end forventet, men løste alle opgaver med bravour.
Sofie Svava: 10Sofie Svava spillede hele kampen mod Georgien.
Flot kamp af Svava, som var evigt løbende og offensivt truende på venstrekanten.
Fint oplæg til 2-0 målet.
Mille Gejl:10Mille Gejl jubler over sin scoring til 1-0.
Gjorde hvad der passede hende på højrekanten.
Tog en masse rigtige beslutninger og vigtigst af alt – scorede det danske 1-0 mål.
Udskiftet i pausen med en skade.
Nanna Christiansen: 4Nanna Christiansen spillede landskamp nummer 100 for Danmark.
Fik chancen fra start i sin landskamp nummer 100.
Havde lidt indledende problemer i både nærkampe og pasningsspil, men spillede sig siden fint op.
Sofie Junge: 7Sofie Junge spiller til daglig i Juventus.
Stort 7-tal til tilbagevendte Sofie Junge som var en vigtig motor på den danske midtbane.
God i sit genpres og holdt fint tempo i spillet.
Også flere fine fremlægninger i feltet.
Nadia Nadim: 7Nadia Nadim forsøger sig fra distancen mod Georgien.
Spillede en plads, der er uvant for hende på landsholdet, men klarede sig fint med udgangspunkt i venstresiden.
Ikke alt lykkedes, men meget gjorde, og hun viste også fint defensivt arbejde.
Burde have scoret på en stor chance til sidst.
Pernille Harder: 7Pernille Harder spillede en godkendt kamp tirsdag aften.
Arbejdsbetingelserne var hårde for den danske anfører, hvis kvaliteter også er kendt i Georgien.
Markeringerne sad tæt på Harder, men med et arbejdsraseri fik hun alligevel skabt sig en nøglerolle i opgøret.
Når Danmark blev farlige, var Harder hver gang med i opspillet.
Stine Larsen: 4Stine Larsen var ny spiller i startopstillingen for Danmark i forhold til sejren over Bosnien fredag.
Fik chancen fra start i yndlingspositionen i angrebet og indledte med et fornemt oplæg til 1-0 målet.
Fortsatte med hårdt arbejde, men der kom for sjældent det ønskede ud af anstrengelserne.
Mistede lidt for mange bolde.
Nicoline Sørensen: 10Nicoline Sørensen kom ind fra bænken og scorede Danmarks andet mål.
Indskiftet i pausen og spillede en fornem halvleg.
Hun drev georgierne til vanvid med sit spil på højrekanten og kronede præstationen med en flot scoring til 2-0.
Lars Søndergaard: 10Landstræneren var ikke altid lige tilfreds med spillet, selvom det blev til en sikker sejr i Georgien.
Fire udskiftninger i startopstillingen var overraskende, men hans beslutninger viste sig at være gode på banen.
Kan ærgre sig over en for lille sejr, men den slags er det svært at gøre noget ved fra bænken.
Rikke Madsen: UBSara Trige: UBFacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Georgien|Fodbold|Bosnien-Hercegovina




https://www.dr.dk/sporten/fodbold/kvindelandsholdet/efter-endnu-en-dansk-pligtsejr-nadim-glaeder-sig-til-moede

KvindelandsholdetEfter endnu en dansk pligtsejr: Nadim glæder sig til at møde stærkere nationer- Det er ærgerligt, at vi ikke formår at score flere mål, siger Nadia Nadim, der er træt af at møde defensive hold.
Af Anders Keld Messer og Tina Müller (interview)08.
okt.
2019 kl.
22.
39Læs opDen danske angriber Nadia Nadim ser efter aftenens EM-kvalifikationsejr mod Georgien frem til at møde mere spillelystne nationer, der tager initiativ og spiller mere offensivt.
- Det er ærgerligt, at vi ikke formår at score flere mål.
Sådan er det.
Der var parkeret en bus foran mål, siger angriberen.
Se højdepunkterne fra Danmarks sejr over Georgien på 2-0:I aftenens kamp mod Georgien, var det et defensivt hold, der mødte de danske fodboldkvinder fra kampens begyndelse.
Nadim var dog tilfreds med kampens resultat efter slutfløjtet.
- Vi dominerer spillet, skaber mange chancer og scorer to mål.
Tre point.
Videre, tilføjer hun.
Nadia Nadim kom ikke selv på måltavlen mod Georgien.
De danske fodboldkvinder skal også videre – og senere i kvalifikationen skal de møde Italien, der lige nu har samme antal point som danskerne i gruppe B.
En modstander, som Nadim personligt ser frem til at møde.
- Jeg glæder mig til at møde modstandere, der ikke bare parkerer bussen.
Det giver flere muligheder i spillet, siger hun.
Italien er placeret lige over Danmark på FIFA’s verdensrangliste som nummer 14.
Nadim og resten af det danske landshold skal dog væbne sig med tålmodighed.
Kampene mod Italien spilles først i september næste år.
FacebookTwitterKopier linkEmner:Nadia Nadim (fodboldspiller)|Georgien|Italien|Fodbold|FIFA




https://www.dr.dk/nyheder/politik/statsministeren-bebuder-markant-mere-overvagning-i-danmark

PolitikStatsministeren bebuder 'markant mere overvågning' i DanmarkPolitiets og myndigheders mulighed for at overvåge i det offentlige rum skal udvides, lyder det.
Mette Frederiksen vil torsdag fremlægge en såkaldt "sikkerhedspakke", der indeholder forslag om massivt øget overvågning i Danmark.
(Arkivfoto).
08.
okt.
2019 kl.
21.
18Læs opStatsminister Mette Frederiksen (S) gør i et interview med Berlingske det klart, at regeringen vil lægge op til en "massivt" øget overvågning i det danske samfund.
Torsdag fremlægger regeringen en såkaldt "sikkerhedspakke".
Den er blandt andet en konsekvens af sommerens eksplosioner i København.
Konkret vil regeringen foreslå, at politiet skal opsætte "markant mere tv-overvågning" i form af 300 flere kameraer.
Politiet skal kunne sætte kameraerne op på eget initiativ i hele landet.
Samtidig skal mulighederne for at overvåge eksempelvis offentlige bygninger udvides, hvis det står til regeringen.
"Vi går ret langt"I dag må man ikke overvåge de frit tilgængelige områder, hvor der er almindelig færdsel.
Det vil statsministeren dog lave om på, så myndighederne "kan overvåge bredere og ikke kun snævert".
Samlet set er der tale om et meget stort skridt, som øger overvågningen i Danmark, mener statsministeren.
- Vi går ret langt nu med en massiv udvidelse af overvågning, fordi det har vist sig at være et meget effektivt redskab, siger Mette Frederiksen til Berlingske.
Ud over øget overvågning vil sikkerhedspakken indeholde forslag om øget straf for besiddelse af sprængstoffer, "bedre" beskyttelse af grænsen mod Sverige og udvidede efterforskningsmuligheder.
Det markante udspil skyldes ifølge Mette Frederiksen, at en hård kerne af forhærdede kriminelle er stadigt mere voldsparate.
Kriminalitet og frihedsrettighederHun henviser til, at der i år har været 13 eksplosioner i København.
Samtidig er 180 bandemedlemmer i årets første syv måneder idømt 258 års fængsel for 845 lovovertrædelser.
- Det er ikke noget, der kommer til at gå væk, og derfor er vi nødt til at tage nogle drastiske skridt, siger Mette Frederiksen til Berlingske.
Statsministeren er forberedt på, at et forslag om at øge overvågningen i Danmark vil blive et varmt debatemne i Folketinget.
- Jeg håber så, at Folketinget vil lave en vurdering af hele situationen og ikke kun forholde sig til det her med udgangspunkt i spørgsmål om frihedsrettigheder og retten til privatliv.
For jeg mener, at vores befolkning har fortjent, at vi forholder os til den nye form for kriminalitet.
/ritzau/FacebookTwitterKopier linkEmner:Mette Frederiksen (politiker)|Socialdemokraterne|Berlingske Media|København|Kriminalitet




https://www.dr.dk/nyheder/viden/klima/september-var-globalt-den-varmeste-nogensinde-registreret

KlimaSeptember var globalt den varmeste nogensinde registreretDanmarks temperaturer var gennemsnitlige i september - men Grønland var varm siger DMI.
Mange steder på kloden oplevede rekordvarme i september.
Her ved World War II Memorial i New York, hvor temperaturen kom op over 30 grader i slutningen af september og starten af oktober.
Af Søren Bjørn-Hansen08.
okt.
2019 kl.
21.
05Læs opSelvom vi ikke oplevede det sådan i Danmark, var september i år globalt set en rekordvarm måned.
Den internationalt anerkendte klima- og vejrtjeneste Copernicus Climate Change Service (CCCS) meldte for få dage siden ud, at september var den varmeste september nogensinde registreret globalt (sammen med 2016, der var præcist lige så varm).
Copernicus Climate Change Service er finansieret af EU til at holde øje med den globale temperatur.
Copernicus data fastslår, at september fortsatte noget af en rekordrække for 2019.
Både juni, juli og august var enten de varmeste eller næstvarmeste nogensinde.
DMI bekræfter målingerneIfølge Copernicus, der bruger milliarder af temperaturobservationer fra luften, landjorden og til havs, var september 0,57° C varmere end gennemsnittet for 1981 til 2010.
Seniorklimatolog John Cappelen ved DMI bekræfter Copernicus udmelding.
- Copernicus er et velanset center, man kan stole på, siger han.
- Forskellige klimacentre kan opgøre den globale temperatur med lidt forskellig metode, og her får Copernicus altså september til at være den varmeste.
(På linje med 2016 red.
)Andre organisationer, som for eksempel NOAA, har opgjort september 2019 til at være den næste-varmeste.
John Cappelen forklarer, at uanset hvilken opgørelse man kigger på, bekræfter de, at september fortsætter trenden med mange rekordvarme måneder konstateret igennem de senere år.
Rekorder, der bekræfter, at der foregår en global opvarmning og at klimaet forandres.
Her ses en opgørelse over rekordmåneder over tid.
Jo rødere, jo varmere, og tallet i hver måned indikerer, hvilken plads måneden lander på.
(© Zack Labe/NOAA)Danmarks september var gennemsnitligJohn Cappelen har også spritnye tal for temperaturen i Danmark som helhed.
De fortæller, at middeltemperaturen herhjemme faktisk var helt gennemsnitlig for september.
Måneden var til gengæld den syvende vådeste siden de landsdækkende målinger startede i 1874.
Det regnede nemlig rigtigt meget.
For Færøerne var det også næsten gennemsnitligt, både når det gjaldt temperatur og nedbør.
Grønland havde en varm septemberLængere nordpå i rigsfællesskabet så det dog anderledes ud i den forgangne måned, forklarer John Cappelen.
- Det overskud af varme, der har været siden april, er fortsat, siger han.
- Både forår og sommer blev varme i Grønland og pænt tørre.
Ved Thule-basen er middeltemperaturen for september kun overgået én gang før, nemlig i september 2012.
Det samme gælder for september i Danmarkshavn, der kun blev overgået af september 2013.
Der var også underskud af nedbør mange steder i Grønland i september.
Tendensen fra den tørre sommer fortsatte og bød på flere naturbrande.
Den klare undtagelse på temperaturfronten var over indlandsisens højeste punkt Summit, hvor temperaturen var lavere end normalt i september, ligesom det var tilfældet i august.
Fra april til juli var der dog varmere end normalt på indlandsisens højeste punkt.
FacebookTwitterKopier linkEmner:Grønland|Danmarks Meteorologiske Institut|Thule Air Base|Vejret|Klimaændringer




https://www.dr.dk/sporten/fodbold/kvindelandsholdet/landstraener-efter-dansk-dominans-vi-skal-bruge-mange-chancer

KvindelandsholdetLandstræner efter dansk dominans: 'Vi skal bruge for mange chancer'Lars Søndergaard var tilfreds med de nye indhop i startopstillingen, men savnede skarphed foran mål.
Af Anders Keld Messer og Tina Müller (interview)08.
okt.
2019 kl.
20.
57Læs opDe danske fodboldkvinder kunne tirsdag aften tilføje tre point på kontoen efter 2-0-sejren i EM-kvalifikationskampen mod Georgien.
Danskerne har dermed maksimumpoint i puljen efter opgøret, og fører nu gruppe B med 12 point efter fire kampe.
Det ser på papiret godt ud for danskerne, men landstræner Lars Søndergaard var dog ikke helt tilfreds efter opgøret.
- Jeg ville gerne have vundet meget mere.
Jeg synes, at vi skal bruge lidt for mange chancer til at score to mål.
Vi kunne sagtens have vundet denne kamp med 5 eller 6-0.
Vi mangler lige det sidste spark ind over stregen, uddyber Lars Søndergaard og fortsætter.
- Jeg er tilfreds med, at vi næsten holder dem fra tilløb til chancer, og at vi lægger det pres, vi gør.
I den sidste tredjedel kunne vi godt være en smule skarpere.
Se højdepunkterne fra Danmarks sejr over Georgien:Det handler ifølge landstræneren om holdets selvforståelse.
- Vi vil gerne score mål og spille underholdende fodbold.
Det er lidt mere underholdende, selvom chancerne er der, at der også kommer mål ud af dem.
Det er altid vigtigt for selvtilliden, at der er så mange, der kommer på scoringslisten, som overhovedet muligt.
Læs også:Danmark stormer mod fodbold-EM: Sikker sejr i GeorgienLandstræneren var også tilfreds med de nye indhop i startopstillingen, der ifølge Søndergaard er med til at vise den store bredde i truppen.
- Det er dejligt, at vi kan lave så mange udskiftninger og så kunne cruise sådan en sejr hjem.
Jeg synes, det ser fornuftigt ud.
Danmark spiller sin næste kamp i EM-kvalifikationen mod Georgien den 12.
november klokken 18.
00.
FacebookTwitterKopier linkEmner:Georgien




https://www.dr.dk/nyheder/regionale/nordjylland/har-alle-ret-til-saelge-panserglas-strid-om-ord-sender-virksomheder-i

NordjyllandHar alle ret til at sælge 'panserglas'?
Strid om ord sender virksomheder i rettenDer er hidsig debat på markedet for tilbehør til mobiltelefoner.
Panserglas er ikke bare panserglas, mener man hos virksomheden Panzer Glass i Aarhus.
Af Klaus Videbæk og Emilie Jensen08.
okt.
2019 kl.
20.
10Læs opEn skovl er en skovl, og en spade er en spade.
Det vil de fleste nok være enige om, men når det kommer til ordet panserglas - eller det produkt du bruger til at beskytte din skærm med, når din telefon falder ud af lommen - så er det en helt anden snak.
Det svarer til, at Arla heller ikke kan tage patent på ordet mælk og sige, at det ejer de, fordi de er landets største mælkeproducent.
Marc Dahl Giversen, Panzer Screen i AalborgDer er nemlig rift om kunderne på markedet, og hos Aarhus-virksomheden Panzer Glass, der laver kampagner med både Ronaldo og Caroline Wozniacki, hævder man, at man var de første til at sende panserglas på markedet, og at man har eneret til at benytte ordet i sin markedsføring.
På den baggrund hiver de andre virksomheder, der bruger det, i retten.
Men det er ikke fair, lyder det fra den aalborgensiske virksomhed Panzer Screen, der lige nu har flere sager kørende med Panzer Glass.
Ifølge indehaveren af Panzer Screen, Marc Dahl Giversen, så er panserglas nemlig en gængs betegnelse, som alle har ret til at bruge.
- Det svarer til, at Arla heller ikke kan tage patent på ordet mælk og sige, at det ejer de, fordi de er landets største mælkeproducent, siger han.
Vigtigt at bruge på GoogleSenest har der kørt en sag i Sø- og Handelsretten, inden de to parter nu mødes i byretten.
Når en virksomhed som Panzer Screen ikke bare kan benytte et andet ord, som for eksempel beskyttelsesglas, i stedet, er det fordi, at selve ordet er meget vigtigt for at kunne sælge sit produkt, forklarer Marc Dahl Giversen.
- Du kan kalde det, hvad du vil, men så finder folk dig ikke på nettet, siger han.
- Når man går ind på google, så søger man på panserglas til iPhone 8.
Hvis ikke vi kan have det til at stå der, så kan vi jo ikke sælges vores produkt, siger han.
Vil ikke give monopolOgså andre har været i konflikt med Panzer Glass, og her har nogle virksomheder valgt at efterkomme kravet om, at de skal bruge et andet ord.
Men det er typisk større kæder, fortæller Marc Dahl Giversen.
- Nogle virksomheder tænker fair nok, det vil vi ikke gøre noget ud af, fordi det ikke er en af vores primære varer.
Men det er det jo her i firmaet.
Derfor vil vi ikke give dem monopol på markedet for panserglas, siger han.
Marc Dahl Giversen mener i den sammenhæng, at panserglas spiller samme rolle som ordet 'cover', som bruges flittigt om forskellige typer af beklædning til telefoner og bærbare computere.
Vil forsvare sig mod andreHos virksomheden Panzer Glass står man imidlertid fast på sin ret.
Da min klient kom på markedet, var der egentlig ikke nogen inden for det her område, der brugte panserglas eller noget, der ligner.
Nick Lissner, Panzer Glass i Aarhus- Da min klient kom på markedet, var der egentlig ikke nogen inden for det her område, der brugte panserglas eller noget, der ligner.
Det var tilbage i 2013, siger advokat Nick Lissner, der repræsenterer Panzer Glass.
Han forklarer, at man er nødt til at gå mod andre virksomheder, hvis man ønsker at forsvare retten til at bruge ordet.
- Ellers risikerer man at miste sin varemærkeret igen.
Så det er egentlig derfor, at vi søger den her sag, siger han.
Frygter snyltereNår ordet er så vigtigt for Panzer Glass skyldes det, at man ikke vil have, at andre snylter på brandet eller laver et produkt, der ikke kan leve op til det panserglas, som Panzer Glass sælger.
- Så ved forbrugerne ikke, om man har fået det fra den ene eller den anden.
Og når det går i stykker, så går man ud og fortæller, at panserglas ikke virker, siger Nick Lissner.
Læs også:Ny Word-funktion vil rette ord som formand og politimand: 'Det var mere dækkende for 80 år siden'Hos aalborgensiske Panzer Screen afviser man dog, at man snylter på Panzer Glass' produkt og går efter at efterligne det.
- Det vil jeg være ked af, for jeg vil helst ikke sammenlignes med noget, som, vi mener, er et markant dårligere produkt end det, vi går ud og tilbyder, siger Marc Dahl Giversen.
Selvom sagen skal for retten i denne uge, kan der ifølge Nordjyske gå lå lang tid, inden der falder en dom.
FacebookTwitterKopier linkEmner:Caroline Wozniacki (tennisspiller)|Sø- og Handelsretten|Erhverv|Arla Foods|Aarhus




https://www.dr.dk/nyheder/kultur/film/tv-2-laver-serie-om-ubaadssagen-paa-trods-af-kritik-vigtigt-vi-har-opbakning-fra

Film og serierTV 2 laver serie om ubådssagen på trods af kritik: 'Vigtigt at vi har opbakning fra Kim Walls forældre'Ny serie med Pilou Asbæk og Søren Malling går helt tæt på opklaringen af mordet på den svenske journalist.
Pilou Asbæk og Søren Malling som henholdsvis anklager Jakob Buch Jepsen og drabschef Jens Møller i Tobias Lindholms 'Efterforskningen'.
Af Marie Ravn Nielsen og Silas Bay Nielsen08.
okt.
2019 kl.
20.
02Læs opLige nu er kendte skuespillere som Pilou Asbæk og Søren Malling i gang med at optage en ny TV 2-dramaserie, der er sikker på at trække overskrifter, når den får premiere om et års tid.
Serien ser nemlig nærmere på politiets opklaring af virkelighedens mord på den svenske journalist Kim Wall i 2017, og den har passende fået titlen 'Efterforskningen'.
Det er altså ikke en serie om selve mordet – der i øvrigt fik massiv mediedækning både herhjemme og i udlandet – men er i stedet seks afsnit om politiets arbejde med efterforskningen af den såkaldte ubådssag.
I går, mandag, meddelte TV 2 så, at hovedrollen som drabschef Jens Møller skal spilles af Søren Malling, mens Pilou Asbæk spiller anklager Jakob Buch Jepsen.
Herudover medvirker blandt andre de svenske skuespillere Pernilla August og Rolf Lassgård i rollerne som Kim Walls forældre.
Drabsmanden Peter Madsen kommer dog ikke til at blive portrætteret i serien, har TV 2 tidligere meldt ud.
Fakta om serien 'Efterforskningen' instrueres af Tobias Lindholm, der tidligere har lavet film som 'Kapringen' og 'Krigen'.
Pilou Asbæk spiller anklager Jakob Buch Jepsen, og Søren Malling spiller drabschef Jens Møller.
På rollelisten ses også de danske skuespillere Laura Christensen, Charlotte Munck, Henrik Birch, Hans Henrik Clemensen, Dulfi Al-Jabouri og Anders Juul samt svenske Pernilla August og Rolf Lassgård.
Serien produceres af Miso Film og Outline Film for TV 2 Danmark, SVT og Viaplay.
Den får premiere i efteråret 2020.
Serie optages to år efter drabssagAlligevel vurderer professor emeritus Gunhild Agger, der i mange år har forsket i krimifortællinger på Aalborg Universitet, at det er meget hurtigt, at TV 2 disker op med en fiktionsserie om sagen.
Der har trods alt været en vis praksis for, at man har ventet længere tid med at filmatisere den type sager.
Gunhild Agger, professor emeritusSærligt når man tænker på de efterladte.
- Det er indlysende, at det ikke er særlig langt tid siden, og det må være svært at være i de pårørendes sko.
Der har trods alt været en vis praksis for, at man har ventet længere tid med at filmatisere den type sager, siger hun.
Kim Walls forældre har begge været taget med på råd under tilblivelsen af 'Efterforskningen', ligesom det også har være tilfældet med drabschef Jens Møller.
Til gengæld bakkede Kim Walls kæreste Ole Stobbe ud af serieprojektet.
I august kritiserede han serien i en artikel i Weekendavisen og skrev blandt andet, at han føler, at 'vores mareridt skulle gøres til underholdning' for publikums og pengenes skyld.
Drabschef Jens Møller ses her under en pressebriefing hos Københavns Politi i forbindelse med nye fund i sagen om drabet på journalisten Kim Wall i 2017.
Han spilles af Søren Malling i tv-serien.
Han skrev videre om sin kæreste Kim Wall, der arbejdede som freelancejournalist, at hun er værd at blive inspireret af og lave serier om, men også at han ikke mener, at det er seriens ærinde:- Hun er værd huske på.
'Efterforskningen' handler dog ikke om Kim.
Den handler om alt det, der skete efter hende.
Alt det, der ikke er hendes historie.
Serien er en fortælling på bekostning af hende, skrev Ole Stobbe.
Vigtigt med Kim Walls forældres acceptHos TV 2 har der også været en masse overvejelser, inden tv-stationen sagde ja til serien.
Det fortæller fiktionschef Katrine Vogelsang.
- Vi forholdt os til projektet, da det kom ind, og det, der var vigtigt for os, var, at vi havde opbakning fra både Kim Walls forældres og fra Jens Møller, der er drabschef, og som serien handler om, siger hun.
Hun mener, at instruktøren Tobias Lindholms vinkling i serien og fokus på efterforskningen gør, at historien er relevant at fortælle.
Og så peger hun på, at han som instruktør i sine tidligere film, som også er baseret på virkelige hændelser, er enormt opmærksom og har respekt for de personer, der er involveret.
Derfor har det heller ikke haft betydning for projektet, at Kim Walls kæreste tidligere har kritiseret TV 2 for at gøre hændelsen til underholdning.
- Vi respekterer, at Ole har den holdning til det, og han skal have lov til at have sin oplevelse.
- Indholdsmæssigt er der fokus på det eminente opklaringsarbejde, som i Tobias Lindholms værk bliver forløst med stor, kunstnerisk integritet, siger hun.
Sagen har alle krimiens elementerProfessor emeritus Gunhild Agger kan godt forstå, at det er svært at stå som pårørende, når der laves en tv-serie om opklaringen af mordet på ens kæreste.
Men hun kan også godt se, hvorfor sagen bliver filmatiseret.
- Historien har alle elementer.
Den har en klaustrofobisk ubåd, en gerningsmand, der har løjet under retssagen, og som har nogle grænseoverskridende tilbøjeligheder, og et offer, der findes i stumper og stykker.
Det er jo den slags, vi også ser i fiktionens krimier, siger hun og tilføjer:- Det er også en sag, der har fået meget opmærksomhed ude i verden, så folk er jo meget interesseret i at vide mere, og på den måde er det ikke kun underholdning.
Men det er samtidig også provokerende, at man går så tæt på andre mennesker, siger Gunhild Agger.
'Efterforskningen' får premiere på TV 2 i efteråret 2020.
Læs også:Kongen af tv-serier har 151 millioner seere: 'Man skulle tro, vi har en plan, men det er totalt kaos'FacebookTwitterKopier linkEmner:Katrine Vogelsang (producer)|Kim Wall (journalist)|TV 2 (tv-kanal)|Mord|Teater




https://www.dr.dk/nyheder/udland/kronprinsen-i-sit-andet-hjem-frankrig-selvfoelgelig-kommer-der-masser-af-gode-minder

UdlandKronprinsen i sit andet hjem, Frankrig: 'Selvfølgelig kommer der masser af gode minder op om min far'Kronprinsparret er med 50 danske virksomheder på erhvervsfremstød i Frankrig.
Af Malthe Sommerand og Stéphanie Surrugue08.
okt.
2019 kl.
21.
48Læs opDanskerne kender ham som hele landets kronprins, men i Paris føler han sig som franskmand.
I de her dage står kronprins Frederik i spidsen for et erhvervsfremstød i Frankrig - sammen sin hustru, kronprinsesse Mary, og 50 danske virksomheder.
Men kronprinsens gensyn med Paris bringer også minder frem om hans far, prins Henrik, der døde sidste år.
DR Nyheder har talt med Hans Kongelige Højhed og spurgt ind til dennes og familiens forhold til Frankrig og Paris:- Selvfølgelig kommer der masser af gode minder op om min far, også fordi jeg har været i Paris med min far.
Han kom også ned og besøgte mig et par gange, mens jeg var på ambassaden i Paris.
Det vækker kun gode minder om, at jeg er fransk, og at jeg har et fransk ben et sted.
Det er i høj grad noget, som jeg påskønner endnu mere nu, siger han.
Kronprins Frederik ankommer sammen med Patrick Devedjian, præsident for departementsrådet i Hauts-de-Seine, og Jean-Christophe Baguet, borgmester i Boulogne Billancourt, til musikhuset La Seine Musicale på øen Ile Seguin i Seinen under et erhvervsfremstød i Paris, tirsdag den 8.
oktober 2019.
Musikhuset, der stod færdigt i 2017, er bygget op på den ø, hvor der tidligere lå en Renault-fabrik og er et eksempel på, hvordan industriområder kan forvandles til noget, der gavner kulturen.
  En model af musikhuset La Seine Musicale på øen Ile Seguin i Seinen bliver vist frem for Kronprinsen.
 Kronprins Frederik i samtale med Ida Auken fra Radikale Venstre, der også var med på sejltur på Seinen under et erhvervsfremstødet i Paris.
  Kronprins Frederik åbnede op for de mange gode minder om Prins Henrik, som turen til Paris har frembragt.
1 / 4Kronprins Frederik ankommer sammen med Patrick Devedjian, præsident for departementsrådet i Hauts-de-Seine, og Jean-Christophe Baguet, borgmester i Boulogne Billancourt, til musikhuset La Seine Musicale på øen Ile Seguin i Seinen under et erhvervsfremstød i Paris, tirsdag den 8.
oktober 2019.
Musikhuset, der stod færdigt i 2017, er bygget op på den ø, hvor der tidligere lå en Renault-fabrik og er et eksempel på, hvordan industriområder kan forvandles til noget, der gavner kulturen.
 1 / 4En model af musikhuset La Seine Musicale på øen Ile Seguin i Seinen bliver vist frem for Kronprinsen.
2 / 4Kronprins Frederik i samtale med Ida Auken fra Radikale Venstre, der også var med på sejltur på Seinen under et erhvervsfremstødet i Paris.
 3 / 4Kronprins Frederik åbnede op for de mange gode minder om Prins Henrik, som turen til Paris har frembragt.
4 / 4Læs også:DR Pigekoret lægger stemme til dansk erhvervsfremstød i Paris'Føler sig hjemme i Frankrig'Kronprinsen var fra oktober 1998 til oktober 1999 udstationeret som 1.
ambassadesekretær ved Den Kongelige Danske Ambassade i Paris.
- Jeg føler mig i dén forstand hjemme (i Frankrig, red.
), fordi sproget er guidende for mig, siger kronprinsen.
Og det franske sprog strømmer ud af den danske kronprins:- For den kongelige familie i Danmark er Frankrig næsten helt bogstaveligt vores andet hjem, siger kronprinsen på formfuldent fransk fra talerstolen i La Grande Arche, den moderne Triumfbue i Paris, der er tegnet af den danske artkitekt Johan Otto von Spreckelsen.
Læs også:'En lille revolution': Danske arkitekter triumferer i ParisStor interesse for dansk erhvervslivDet kongelige besøg i Paris fortsætter i morgen, hvor kronprinsse Mary skal mødes med den franske præsidentfrue Brigitte Macron, mens Kronprins Frederik er på virksomhedsbesøg og til møde om cybersikkerhed i det franske økonomi- og finansministerium.
Ifølge en pressemeddelelse fra kongehuset er energi og sundhed temaerne for erhvervsfremstødet, der vil fokusere på ældrepleje, "smart hospitals" og "life science" samt vindenergi, fjernvarme og byudvikling.
Og kronprinsen mærker tydeligt, at franskmændene interesserer sig for dansk erhvervsliv og danske løsninger inden for sundhed, miljø og klima:- Der er en stor interesse fra fransk side i danske løsninger inden for grøn energi, inden for sygehusvæsenet.
Jeg mærker klart en ny interesse fra Frankrig til Danmark, siger kronprinsen.
Herudover vil besøget omhandle dansk arkitektur.
Blandt de virksomheder, der deltager i erhvervsfremstødet, er BIG - Bjarne Ingels Group, Henning Larsen og SLA Landskabsarkitekter.
FacebookTwitterKopier linkEmner:Frankrig|Royalt|Paris|Erhverv|SLA Landskabsarkitekter




https://www.dr.dk/sporten/fodbold/kvindelandsholdet/danmark-stormer-mod-fodbold-em-sikker-sejr-i-georgien

KvindelandsholdetDanmark stormer mod fodbold-EM: Sikker sejr i Georgien De danske fodboldkvinder ligger nummer et i EM-kvalifikationen efter en sikker sejr på 2-0 over Georgien.
08.
okt.
2019 kl.
19.
53Læs opDanmarks kvindelandshold i fodbold fortsætter kursen mod EM i England i 2021.
Tirsdag aften sejrede holdet også i den fjerde kvalifikationskamp, da Georgien blev besejret med 2-0 i Tbilisi.
Stillingen i Danmarks kval-gruppe1.
Danmark - 12 point2.
Italien - 12 point3.
Bosnien-Hercegovina - 6 point4.
Israel - 0 point5.
Georgien - 0 point6.
Malta 0 - 0 pointDermed er der stadig ikke scoret mod Danmark, der fører gruppe B med 12 point for fire kampe og en målscore på 15-0.
Italien har samme pointantal på andenpladsen, men danskerne fører gruppen på en bedre målscore.
Tirsdag vandt Italien nemlig med 2-0 hjemme mod Bosnien-Hercegovina.
Danmark var en klasse over Georgien og havde spil og chancer til at vinde større, men det blev ved de to mål, som Brøndby-spillerne Mille Gejl og Nicoline Sørensen scorede.
Rød-hvid kontrol fra første fløjtDanmark dominerede opgøret fra start, og efter præcis 13 minutter gav det afkast på måltavlen.
I straffesparksfeltet chippede Mille Gejl smart bolden over en modstanders fod, og midtbanespilleren fra Brøndby scorede nemt fra tæt hold til 1-0.
Mille Gejl jubler sammen med Pernille Harder og Stine Larsen over scoringer til 1-0.
Senere i halvlegen havde Gejl også et glimrende gennembrud, men hendes afslutning blev blokeret.
Muligheder var der nok af for det danske hold i resten af halvlegen, men angriberne stod bogstaveligt talt i vejen for hinanden.
I halvlegens sidste minut afsluttede Pernille Harder fra en god position, men skuddet endte i bagdelen på Nadia Nadim.
Dansk overtag fortsatte efter sidebyttetFå sekunder efter pausen var Danmark igen tæt på 2-0, men denne gang reddede en georgier sit hold på selve målstregen.
Kort efter afværgede målmanden flot på Harders store chance.
Det danske pres var stort, og efter 12 minutter blev det endelig 2-0.
Efter et indlæg fra venstre havnede bolden hos Brøndby-angriberen Nicoline Sørensen, der med venstre fod behersket placerede bolden helt ude ved stolpen.
Georgien slap utroligt nok med 0-2.
I slutfasen misbrugte Nadia Nadim med hovedet i helt fri position få meter fra mål, og Sanne Troelsgaard sendte bolden forbi med indersiden på en stor chance.
Med sejren fortsætter parløbet med Italien i gruppens top.
Først i juni og september næste år tørner de to tophold sammen.
De ni gruppevindere og de tre bedste toere på tværs af grupperne kvalificerer sig direkte til EM-slutrunden.
De seks øvrige toere skal i playoffkampe, som afgør, hvem der skal have de sidste tre adgangstegn til turneringen.
/ritzau/FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Georgien|Fodbold|Brøndby




https://www.dr.dk/nyheder/indland/nye-tal-resistent-skimmelsvamp-i-mennesker-bekymrer-statens-serum-institut

IndlandNye tal for resistent skimmelsvamp i mennesker bekymrer Statens Serum InstitutFor patienter, med et stærkt svækket immunforsvar, kan den resistente svampeinfektion være livsfarlig.
En bestemt svamp har opbygget modstandsdygtighed over for den medicin, man normalt bruger til at slå svampen ned med.
Af Thomas Klose Jensen og Morten Søgaard08.
okt.
2019 kl.
19.
45Læs opSidste år besluttede Sundhedsministeriet, at Statens Serum Institut (SSI) skal overvåge udviklingen i en særlig type resistent skimmelsvamp, der kan give en livstruende infektion i lungerne.
Nu viser de første tal fra overvågningen, at 14 ud af 319 undersøgte patienter har båret en såkaldt miljøresistent variant af skimmelsvampen Aspergillus fumigatus.
- Det gør os bekymrede, fordi det ser ud som om, at den resistens er stigende.
Og samtidig ser vi også, at det her problem stiger andre steder i verden, lyder det fra Maiken Cavling Arendrup, der er professor, overlæge og leder svampelaboratoriet på SSI.
Overvågning af Aspergillus fumigatusI 2018 blev det besluttet at starte en national overvågning af forekomsten af Aspergillus fumigatus.
De første tal dækker over perioden oktober 2018 til marts 2019.
Overvågningen sker i samarbejde med landets mikrobiologiske afdelinger, der har fundet 319 patienter, der har båret den specifikke skimmelsvamp.
Hos 14 ud af de 319 patienter var skimmelsvampen af den miljøresistente variant.
Tidligere undersøgelser har peget på en mindre forekomst af den miljøresistente skimmelsvamp, men de kan ikke direkte sammenlignes med disse tal, der er de første, systematisk indsamlede oplysninger i Danmark.
Fakta: Statens Serum Institut.
Sjælden men livsfarligDet er ganske få personer, der årligt rammes af en Aspergillus-svampeinfektion.
Årligt sker det kun for omkring 500 personer, skønner SSI.
Infektionen rammer nemlig ikke sunde og raske personer, men kun folk som i forvejen er syge.
Særligt for patienter med et stærkt nedsat immunforsvar, eksempelvis organtransplanterede og mennesker med blodsygdomme og leukæmipatienter i kemobehandling, kan en infektion med resistent Aspergillus fumigatus være livsfarlig.
- For de patienter, som er i de risikogrupper, der stiger dødeligheden med 20 procent, siger Maiken Cavling Arendrup.
Bliver resistente i miljøetDen miljøresistente variant af skimmelsvampen opstår i naturen som følge af industriens og landbrugets brug af midler til at bekæmpe svampeangreb i eksempelvis hvede.
Disse midler indeholder såkaldte azoler, som også er førstevalget i behandlingen af patienter med en svampeinfektion.
Men hvis infektionen er resistent over for azolerne, så virker behandlingen ikke.
Det er endnu ikke undersøgt, hvorfor den miljøresistente variant af skimmelsvampen har udviklet sig i Danmark.
Ifølge SSI blev den første gang fundet i Danmark i slutningen af 2007, og nu, 12 år senere, er den altså fundet i godt fire procent af de undersøgte patienter.
Og selvom det måske ikke lyder af meget, så bekymrer udviklingen Maiken Cavling Arendrup, der henviser til, at den miljøresistente variant af Aspergillus fumigatus nu har spredt sig til alle fem kontinenter i verden.
Særligt i Holland er situationen bekymrende.
Her er der langt større problemer med resistent skimmelsvamp, der er opstået på grund af brugen af azolmidler i forbindelse med tulipanproduktion, forklarer hun.
- De har været nødt til at ændre den primære behandling af patienterne for at være sikker på, at man får en dækkende behandling fra start, siger Maiken Cavling Arendrup.
Det betyder, at behandlingen i Holland bruger flere midler fra starten af behandlingen, hvilket er dyrere, men samtidig er der også en større risiko for bivirkninger hos patienterne.
- Det vil vi jo gerne undgå sker hos os, og derfor er vi nødt til at følge udviklingen, siger hun.
FacebookTwitterKopier linkEmner:Patienter|Sygdomme og lidelser|Statens Serum Institut|Holland|Sundheds- og Ældreministeriet




https://www.dr.dk/nyheder/penge/dansk-vaekst-gaar-ned-i-gear-men-du-skal-ikke-frygte-dit-job

PengeDansk vækst går ned i gear, men du skal ikke frygte for dit jobSelvom væksten er aftagende, vil flere stadig komme i arbejde, vurderer vismændene.
I år vil 40.
000 personer komme i arbejde, mens 10.
000 flere vil få et arbejde næste år, forventer vismændene.
(Arkivfoto) Af Michelle Hald08.
okt.
2019 kl.
18.
09Læs opDer kommer til at ske en tilbagegang i væksten i Danmark, lyder det fra De økonomiske Råd – også kaldet vismændene.
Men selvom der kommer til at være mindre fart på dansk økonomi end tidligere forventet, skal danskerne ikke frygte for deres job.
- Vi forventer stadig, at den samlede beskæftigelse vil stige.
Der er virksomheder, der vil afskedige, til gengæld er der masser virksomheder, der ansætter, siger Michael Svarer, der er overvismand.
Det laver vismændeneVismændene er fire uafhængige nationaløkonomer, som har til opgave at komme med analyser af, hvordan dansk økonomi har det.
Vismændenes officielle navn er De Økonomiske Råd.
Formanden for De Økonomiske Råd kaldes overvismanden.
Vismændene forventer, at den økonomiske vækst i Danmark vil aftage til næste år på grund af høj usikkerhed og lavere vækst på de markeder, som danske virksomheder sælger deres varer til.
I 2020 forventer vismændene en vækst på 1,3 procent i det danske bruttonationalprodukt, der er et udtryk for størrelsen af Danmarks økonomi.
Det er en nedjustering i forhold til vismændenes prognose i juni, hvor de forventede en vækst på 1,7 procent i 2020.
- Vi har haft meget kraftig vækstfremgang i beskæftigelsen de seneste seks til syv år, det kommer til at ske i et langsommere tempo fremover.
Der er dog stadig grobund for, at beskæftigelsen vil stige, siger Michael Svarer.
Vismændene forventer altså stadig, at flere danskere vil komme i arbejde.
I år vil 40.
000 personer komme i arbejde, mens det kun er 10.
000 flere, der får et arbejde næste år, forventer vismændene.
Sammen med de øvrige vismænd præsenterede Michael Svarer i dag vismændenes nye rapport om dansk økonomi.
Det er usikkerhed om brexit, handelskrig og uro i Italien og Frankrig, som har fået vismændene til at se mere skeptisk på dansk økonomi.
Der er dog så mange ting, der trækker i den anden retning, at Michael Svarer ikke frygter for danskernes job.
- De danske forbrugere har haft reallønsfremgang, det giver et stort forbrugspotentiale.
Virksomhederne investerer også fortsat, det vil også trække noget efterspørgsel.
Så der er et bredt fundament for, at efterspørgslen vil fortsætte med at stige på trods af de her usikkerheder, siger Michael Svarer.
FacebookTwitterKopier linkEmner:Michael Svarer (økonom)|Samfundsøkonomi|Det Økonomiske Råd|Erhverv|Frankrig




https://www.dr.dk/nyheder/indland/spritkoersel-paa-el-loebehjul-koster-koerekortet-i-tyskland-det-er-en-voldsom-straf

IndlandSpritkørsel på el-løbehjul koster kørekortet i Tyskland: 'Det er en voldsom straf'157 mennesker er sigtet for spritkørsel på el-løbehjul i Danmark indtil videre i år.
Rådet for Sikker Trafik mener ikke umiddelbart, at Danmark skal stramme reglerne, så de svarer til de tyske.
Af Sophie Bavnhøj08.
okt.
2019 kl.
17.
30Læs opDet kan være en nem løsning at tage el-løbehjulet hjem fra en våd bytur.
Men det kan også være en dyr løsning.
I Danmark skal du betale 2.
000 kroner, hvis du kører på et el-løbehjul med en promille på mindst 0,5.
Men for flere hundrede mennesker i Tyskland, blev det en dyrere omgang, da de til den årlige oktoberfest i München blev taget i spritkørsel på det tohjulede køretøj.
Hvor mange sigtede?
Siden april 2019 er 157 mennesker på landsplan blevet sigtet for at køre på el-løbehjul beruset.
April: 1.
Maj: 7.
Juni: 2.
Juli: 102.
August: 22.
September: 17.
Oktober: 6 (Indtil videre).
De sigtede er primært taget i nattelivet.
Til sammenligning var sigtede på knallert, i bil og øvrige køretøjer 4.
467.
Kilde: Rigspolitiets Nationale Færdselcenter254 glade festivalgæster mistede nemlig deres kørekort.
Og det er at slå meget hårdt ned, lyder det fra Rådet for Sikker Trafik.
- Det er en meget voldsom sanktion, man i Tyskland giver, når man går ud og tager deres kørekort til bil, fordi de har kørt beruset på et el-løbehjul, siger rådets pressechef, Søren Ørsted Pedersen.
'Skrappe regler'I Danmark er der el-løbehjul i flere større byer, og de hører endnu under en forsøgsordning, der løber frem til januar 2020.
Og selv om man ikke får taget sit kørekort ved at køre på el-løbehjul beruset i Danmark, mener Søren Ørsted Pedersen, at de danske regler er hårde nok.
- Reglerne i Danmark er ret skrappe, hvis du kører beruset på el-løbehjul, siger han og understreger, at spritkørsel på el-løbehjul i Danmark kan give fængselsstraf, hvis du bliver taget tre gange.
Grunden til, at tyskerne kan få taget deres kørekort, er, at el-løbehjul og biler sidestilles i deres lov.
Derfor gælder samme regler.
Sådan er det ikke i Danmark.
Her gælder dog ens regler for el-løbehjul og små knallerter.
- Man har kigget på, hvad el-løbehjulet er for et køretøj.
Og så er man kommet frem til, at det minder mere om en knallert i hastighed, og den måde man kører på i trafikken, siger Søren Ørsted Pedersen.
Genkender tendensI sommer foretog flere politikredse spritkontrol af folk på det tohjulede køretøj.
Det skete blandt andet i København, hvor politiet sigtede 15 personer på én lørdag aften i juli for at køre alkoholpåvirket på el-løbehjul.
I alt i samme måned blev 102 personer sigtet på landsplan.
Det var også den måned, hvor politiet fangede flest indtil videre i år.
Ifølge Christian Berthelsen, der er politiassistent ved Rigspolitiets Nationale Færdselscenter, skyldes tallet de lokale indsatser.
- Vi fandt du af, at rigtig mange kørte spirituspåvirket på løbehjulene, og så begyndte politikredsene selv at kontrollere, siger han og pointerer, at langt fra alle kører beruset.
Hos Rådet for Sikker Trafik mener de, at der et problem med fulde folk på el-løbehjul.
- Det er tilsyneladende kommet bag på rigtig mange, at man kan blive dømt for spritkørsel, hvis man kører fuld på et el-løbehjul, siger Søren Ørsted Pedersen.
Lad el-løbehjulet ståSelv om konsekvensen ikke er den samme som i Tyskland, hvis du vælger el-løbehjulet hjem fra en bytur, viser tendensen ifølge Søren Ørsted Pedersen for Rådet for Sikker Trafik, at der er behov for at minde folk om reglerne.
- Vi skal også mindes om, at der er en hård sanktion herhjemme, selv om vi ikke gør som i Tyskland, lyder det fra pressechefen.
Når forsøgsperioden evalueres til januar, vil man ifølge Søren Ørsted Pedersen blive klogere på udfordringerne ved el-løbehjulene, og om man har sat den rigtige straf, når reglerne brydes.
Men indtil da har politiassistent Christian Berthelsen et råd til alle:- Tænk dig om, når du bevæger dig rundt på løbehjulene.
Jeg anbefaler, at man øver sig lidt, inden man tager ud i trafikken og ikke spirituspåvirket, siger han med tryk på ikke.
FacebookTwitterKopier linkEmner:Fritidsaktiviteter|Tyskland|Rådet for Sikker Trafik|Færdselsforseelser|København




https://www.dr.dk/nyheder/udland/eu-aabner-klima-toldmur-handelskrig-mellem-groenne-og-sorte-lande-kan-opstaa

Klimaforandringer - en varmere verdenSe temaUdlandEU åbner for klima-toldmur: Handelskrig mellem 'grønne' og 'sorte' lande kan opståCO2-told omkring EU vil nedbringe udledningen af drivhusgasser i Asien, siger eksperter.
I dag er den CO2, der bliver udledt på en fabrik i Kina, gratis for os forbrugere, når vi køber varerne her i EU.
Men det skal der laves om på, mener kommissionen.
Af Theis Lange Olsen og Martin Torpe08.
okt.
2019 kl.
20.
00Læs opNår vi hvert år køber tusindvis af ting og sager i Kina via e-handel, så koster selve CO2-udledningen fra produktionen på de store kinesiske fabrikker stort set ingenting.
Det kan dog meget snart ændre sig.
EU-Kommissionen vil nemlig indføre CO2-told for varer, der kommer fra lande, hvor der ikke stilles skrappe krav til klimavenlig produktion.
Efter flere års fransk pres åbnede kommissionsformand Ursula von der Leyen døren på klem for det i juli, og tirsdag ventes den nye klimakommissær, Franz Timmermann, at gentage kravet under sin eksamen i Europaparlamentet.
Ifølge fortalerne vil en CO2-told tilskynde fodslæbende lande til at deltage i det internationale klimasamarbejde.
Og så vil det beskytte konkurrenceevnen i de lande, der går forrest med reduktion af udledningerne.
Ekspert: Den bedste mulighedMiljø-økonomisk vismand Lars Gårn Hansen fra Københavns Universitet kalder CO2-told i EU for "den bedste mulighed, vi har på hylden".
- Den ene effekt er, at man undgår, at CO2-holdig produktion i EU flytter til udlandet.
Den anden effekt er, at producenter i udlandet bliver tilskyndet til at reducere deres udledning, siger han.
I grafikken nedenfor kan du se, at lidt over en fjerdedel af den CO2, en dansker udleder hvert år, kommer fra alle de ting og sager, vi køber - for eksempel elektronik, biler og tøj som produceres i Asien:Vismanden påpeger dog, at det kan være svært i praksis at måle CO2-indholdet i en importeret vare, fordi det kræver viden om den anvendte teknologi i hele processen med produktion og transport af varen.
Derudover er et af de store problemer med klimaindsatsen, at det er et globalt problem - så det hjælper ikke frygteligt meget, hvis kun EU gør en indsats, lyder det.
- Det er helt afgørende, at Asien kommer med.
De står for den største del af udledningerne af CO2.
Så det vil være et skridt i den rigtige retning, men det bedste ville være at få de asiatiske lande med i nogle forpligtende aftaler, siger Lars Gårn Hansen.
Risiko for handelskrigMen så er der også en forøget risiko for, at en CO2-told i EU kan starte en handelskrig.
- Når vi gør noget ved vores handelspolitik, er der risiko for, at dem, vi handler med, også gør noget.
De forholder sig ikke bare passivt, de vil reagere.
For de synes ikke, at told er sjovt, siger Lars Gårn Hansen.
I Dansk Industri er de også bekymrede for, at andre lande vil opfatte CO2-tolden som en uretfærdig handelshindring.
- Hvis det indføres, så vil omverdenen, USA og Kina, reagere på det og svare igen med repressalier, der kan ramme os hårdt, siger underdirektør Peter Thagesen.
Alligevel vil han ikke afvisen en CO2-told.
- Ideen blev for få år siden anset som komplet urealistisk at gennemføre, men i dag er vi et sted, hvor vi begynder at have sympati for det og gerne vil i dialog for at gennemføre det i praksis, siger Peter Thagesen.
Se en video herunder, hvor vi følger efterlønsmodtager Ib Johansen handle værktøj fra et asiatisk land i det lokale Biltema-varehus i Glostrup:I Europa-Parlamentet får en ny CO2-told opbakning både fra højre og venstre.
- Jo hurtigere vi får den indført, jo hurtigere kommer vi i gang med at speede op for ægte CO2-begrænsninger, siger SF's parlamentariker Margrethe Auken:- Tolden kan modvirke det problem, at man outsourcer CO2-tunge produktioner fra sit eget land, og så ser man så fin ud, når man skal vise regnskabet for de andre, siger hun.
Også De Konservatives EU-parlamentariker Pernille Weiss er positiv, men med forbehold.
- Jeg synes, det er et meget fornuftigt værktøj at gribe til, men det er også kompliceret at få gang i.
Det skal passe ind i WTO (verdenshandelsorganisation, red.
), så vi også kan undgå en handelskrig, siger hun.
FacebookTwitterKopier linkEmner:EU|Lars Gårn Hansen (økonom)|Pernille Weiss (politiker)|EU-forhold|Kina




https://www.dr.dk/nyheder/politik/udenrigsminister-bekymret-syrien-har-sendt-et-kraftigt-signal-til-tyrkiet

Tyrkisk offensiv i SyrienSe temaPolitikUdenrigsminister bekymret for Syrien: Har sendt et 'kraftigt signal' til TyrkietDanmark har advaret regeringen i Ankara om konsekvenserne af en invasion.
Udenrigsminister Jeppe Kofod (S) skal på mandag drøfte situationen i Syrien med sine kolleger i EU.
(© DR Nyheder)Af Oliver Batchelor08.
okt.
2019 kl.
20.
45Læs opUdenrigsminister Jeppe Kofod (S) opfordrer på det kraftigste Tyrkiet til at undgå at puste ild i gløderne i det nordøstlige Syrien med en mulig invasion.
Denne besked er gået fra den danske ambassade i Ankara til den tyrkiske regering, der i weekenden varslede et angreb i det kurdisk-kontrollerede grænseområde.
- Vi har sendt et klart signal til præsident Erdogan om, at man skal holde sig tilbage for ikke skabe mere krig i et land, der er så hærget, og hvor civilbefolkningen har lidt i så mange år, siger Jeppe Kofod til DR Nyheder.
I går kom det frem, at den tyrkiske præsident, Recep Tayyip Erdogan, har haft en telefonsamtale med USA's præsident, Donald Trump, som skal have tilbudt at trække amerikanske tropper ud af det kurdiske område.
Læs også:Syriske kurdere: Hvis Trump forlader os, kan vi gå til Putin eller AssadTyrkiets præsident, Recep Tayyip Erdogan, har før varslet militære indgreb i det nordøstlige Syrien.
I weekenden gjorde han det igen.
Den melding har blandt andet fået de diplomatiske telefonlinjer til at gløde på de danske ambassader i Washington og Ankara.
Foreløbig lader det til, at USA vil trække 50 til 100 soldater ud af grænseområdet til Tyrkiet, fortæller den danske udenrigsminister.
- Der er ikke meldinger om, at man trækker de amerikanske styrker ud af Syrien som sådan.
Frygt for IS-fanger på fri fodTyrkiet har varslet en militær offensiv ind i Syrien, der skal skabe en 30 kilometer bred sikkerhedszone i grænseområdet mellem de to lande.
Årsagen er, at den kurdiske YPG-milits, som Tyrkiet betragter som en terrorbevægelse, holder til i grænseområdet.
YPG har dog også været en af Vestens allierede i kampen mod Islamisk Stat og menes at holde titusindvis af IS-krigere fanget i det nordøstlige Syrien.
Krigere og veteraner fra flere væbnede kurdiske grupper demonstrerede i dag i byen Qamishli i det nordlige Syrien mod truslen om en tyrkisk invasion.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og EU bliver PKK betragtet som en terrorbevægelse.
Hvis Tyrkiet får kontrol over området, frygter iagttagere, at de tilfangetagne IS-krigere kan blive sat på fri fod, og at terrorbevægelsen kan vinde frem igen.
- Jeg tror, det er alt for tidligt at spekulere over, hvad der kommer til at ske.
Det vigtige er at opklare, hvad der er fakta, og hvad de tyrkiske planer er.
Og vi har som sagt sendt et kraftigt signal til Tyrkiet om at være tilbageholdende.
Han siger samtidig, at det er afgørende for situationen, at USA bliver i det nordøstlige Syrien og ikke trækker sig helt ud af området.
- Vi skal fastholde koalitionens engagement for at sikre, at Islamisk Stat ikke får fodfæste igen.
- Det er vigtigt, fordi vi skal have banet vejen for en politisk proces, der kan føre til fred i Syrien.
Så jeg vil opfordre til, at man gør arbejdet færdig, fortsætter han.
Kofod: Vigtigt at stå sammenI Folketinget har Udenrigspolitisk Nævn indkaldt til et hastemøde om situationen i Syrien og udsigten til en mulig tyrkisk invasion.
Her efterlyser blandt andre nævnets formand Martin Lidegaard (R) dansk handling.
Han opfordrer den danske udenrigsminister til at kontakte flere af de store europæiske lande med henblik på at lægge pres på regeringen i Ankara.
USA og YPG har været tætte allierede i kampen mod Islamisk Stat i Syrien.
Jeppe Kofod fortæller, at han mandag havde en samtale om sagen med sin franske kollega Jean-Yves Le Drian i forbindelse med et dansk erhvervsfremstød i Paris.
Mandag deltager den danske udenrigsminister desuden i et rådsmøde i Bruxelles med sine udenrigsministerkolleger i EU, hvor Syrien er på dagsordenen.
- Jeg tror, det er rigtig vigtigt, at Europa står samlet om at sende et klart signal til Tyrkiet og Erdogan om at være tilbageholdende og ikke skabe krig og ufred i Syrien.
Og samtidig også for at sikre, at vi stadig kan fastholde kampen mod Islamisk Stat, siger Jeppe Kofod.
FacebookTwitterKopier linkEmner:Donald Trump (politiker)|Islamisk Stat|Jeppe Kofod (politiker)|Syrien|Terrorisme




https://www.dr.dk/sporten/fodbold/landsholdet/peter-ankersen-kaemper-spilletid-jeg-er-sikker-paa-det-nok-skal-lykkes

LandsholdetPeter Ankersen kæmper for spilletid: 'Jeg er sikker på, at det nok skal lykkes'Efter et langtrukkent klubskifte forsøger Peter Ankersen nu at genvinde fast spilletid på landsholdet og i sin nye klub.
Peter Ankersen er igen udtaget til landsholdet efter at have været ude af truppen ved den forrige udtagelse.
Af Martin Leer Scharnberg og Henrik Fallesen08.
okt.
2019 kl.
16.
10Læs opAt være landsholdsspiller kan være en lunefuld affære.
Det ene øjeblik bliver man vurderet god nok til at spille i rødt og hvidt.
Det næste øjeblik er man ude.
Sorteret fra.
© ScanpixPeter Ankersen- 29 år- Fra Esbjerg- Position: Højreback- Spiller i Genoa- Har tidligere spillet i Esbjerg, Vejle, Rosenborg, Red Bull Salzburg og FC København- Spillet 175 kampe i FCK, hvor han også har vundet tre danske mesterskaber og to pokaltitler- Landsholdsdebut: 2013Det kan være lidt af en svingdør.
For nogen spillere bliver det til mange ture.
Ind i varmen, ud i kulden og forfra igen.
Den danske landsholdsback Peter Ankersen har prøvet at glide ind og ud af landsholdstruppen et par gange.
Ved den seneste landsholdsudtagelse var han ikke med.
Nu er han tilbage igen.
Skiftet i sidste timeGrunden til hans seneste landsholdsfravær var manglende klubkampe.
For i sommerens transfervindue gjorde Peter Ankersen det klart over for sin daværende klub FC København, at han ville væk.
Tiden var inde til et udlandseventyr, mente han.
Det betød, at Peter Ankersen røg ud af FCK-truppen, fordi han ikke længere var en del af fremtidsplanerne.
Men hans udlandsskifte trak i langdrag, og det medførte en periode, hvor Peter Ankersen mistede kamptræning.
Først i de sidste timer på transfersvinduets sidste dag gik handlen mellem FC København og Serie A-klubben Genoa igennem.
- Det var en lettelse, da det endelig faldt på plads.
Det tog lidt længere tid, end man lige normalt ser, men nu er jeg rigtig glad og tilfreds med skiftet.
- Jeg blev egentlig ikke frustreret over processen.
Selvom det trak lidt ud, og jeg selvfølgelig godt kunne have ønsket mig, at det var sket lidt før, vidste jeg, at det nok skulle lykkes på den ene eller den anden måde.
Peter Ankersen spillede fire sæsoner og 175 kampe for FCK.
 Det blev til én enkelt sæson fra Peter Ankersen i Red Bull Salzburg, inden han blev udlejet til FCK.
 Peter Ankersen debuterede på landsholdet i 2013, da han var Esbjerg-spiller.
 I sommeren 2010 skiftede Peter Ankersen til Vejle Boldklub.
Her brød han igennem som en hurtig og offensiv back, og efter to succesfulde sæsoner i Vejle, begyndte større klubber at vise interesse for ham.
1 / 4Peter Ankersen spillede fire sæsoner og 175 kampe for FCK.
1 / 4Det blev til én enkelt sæson fra Peter Ankersen i Red Bull Salzburg, inden han blev udlejet til FCK.
2 / 4Peter Ankersen debuterede på landsholdet i 2013, da han var Esbjerg-spiller.
3 / 4I sommeren 2010 skiftede Peter Ankersen til Vejle Boldklub.
Her brød han igennem som en hurtig og offensiv back, og efter to succesfulde sæsoner i Vejle, begyndte større klubber at vise interesse for ham.
4 / 4Kæmper for fast spilletidEfter den lange transfersaga er Peter Ankersen nu på vej tilbage i kampform i hans nye klub.
Indtil videre har han fået to kampe i den blårøde Genoa-trøje.
Men fast spilletid i Italien har danskeren ikke tilspillet sig endnu.
De tre seneste Serie A-kampe har han måttet tage til takke med en plads på bænken.
- Det er klart, at jeg er kommet lidt sent ind i truppen, og derfor har jeg haft noget, jeg skal 'catche up' på.
EM-kvalifikation, Gruppe D#1.
Irland - 11 point (5 kampe)#2.
Danmark - 9 point (5 kampe)#3.
Schweiz - 8 point (4 kampe)#4.
Georgien - 4 point (5 kampe)#5.
Gibraltar - 0 point (5 kampe)- Men jeg synes, jeg gør det godt til træning.
Jeg prøver at bide mig fast på holdet, og jeg er sikker på, at det nok skal lykkes.
Her kan spilletid på landsholdet måske også hjælpe, hvis jeg kan komme ind og gøre det godt.
Konkurrence om højrebackenDa Åge Hareide tiltrådte som landstræner i foråret 2016, var Ankersen førstevalg på højrebacken.
I 2016-2017 blev det til 11 landskampe for Peter Ankersen.
Men på grund af skadesproblemer og senest manglende spilletid er Peter Ankersen blevet overhalet af back-kollegaen Henrik Dalgsaard.
Mens Peter Ankersen står noteret for fire landskampe de seneste to år, har Henrik Dalsgaard i samme periode spillet 14 kampe som landsholdets højreback.
Efter skiftet til Genoa har Åge Hareide nu igen givet Peter Ankersen en chance i landsholdstruppen.
Spørgsmålet er, hvor langt han er fra startopstillingen og spilletid?
Første svar får vi på lørdag, når det landsholdet møder Schweiz i en vigtig kamp EM-kvalifiktationskamp.
Kampen mellem Danmark og Schweiz spilles på lørdag kl.
18 i Telia Parken og kan ses direkte på Kanal 5.
FacebookTwitterKopier linkEmner:Åge Hareide (fodboldtræner)|FC København|Italien|Schweiz|Fodbold




https://www.dr.dk/sporten/fodbold/kvindelandsholdet/landstraener-ryster-posen-mod-georgien

KvindelandsholdetLandstræner 'ryster posen' mod GeorgienDer er overraskelser i startopstillingen, når kvindelandsholdet møder Georgien i aften.
Nadia Nadim starter inde i aftenens kamp mod Georgien, men på en anden position end tidligere.
Af Jade Madsen Wittenkamp og Maria Eriksen Volthers08.
okt.
2019 kl.
17.
00Læs opDanmark sparker sin fjerde EM-kvalifikationskamp i gang, når kvindelandsholdet møder Georgien.
Med tre sejre i bagagen trækker landstræner Lars Søndergaard nu nogle overraskelser ud af ærmet, når pointene denne gang skal sikres.
Ifølge fodboldkommentator for DR Sporten Arnela Muminovic er den "nye" venstrekant i form af Nadia Nadim med Pernille Harder og Stine Larsen fremme som angribere især en overraskelse.
- At Nadim rykkes væk fra sin yndlingsposition som spidsangriber, er lidt kontroversielt.
Tanken er sikkert, at hun selv skal føre bolden frem og lave sine gode, hurtige driblinger, og hun skal ikke lave indlæg til de andre.
Også Sanne Troelsgaard er blevet rykket rundt i forhold til tidligere, så hun nu spiller højre back.
- Hun bliver lidt smidt rundt over det hele, men det er hun vant til.
Hun skal frem i banen og være med til at lave gennembrud og gode indlæg, siger Arnela Muminovic.
Sådan ser startopstillingen ud til aftenens kamp mod GeorgienPlads til nye spillereUdover ændringer af spillernes positioner har Lars Søndergaard også valgt at sætte andre spillere ind.
Stine Larsen, Sofie Junge, Mille Gejl og Nanna Christiansen starter inde i stedet for holdets yngste Emma Snerle samt Nicoline Sørensen, Sara Thrige og Rikke Marie Madsen.
Lars Søndergaard har rystet posen grundigt i forhold til tidligere, mener Arnela Muminovic.
© ScanpixEM 2021- Det danske landshold spiller lige nu kvalifikation til EM 2021- Danmark spiller i kvalifikationsgruppe B, som de fører efter tre kampe og tre sejre- I aften møder Danmark Georgien på udebane- Det samme hold har spillet en del kampe nu, og de har vundet dem alle og scoret mange mål, men han er måske ikke helt tilfreds med spillet og chancerne.
Det kan være en grund til, at han ændrer og giver spilletid til nogen, der ikke har spillet så meget.
Jeg er spændt på, om det fungerer med det samme.
Selvom Danmark er strøget gennem puljen indtil videre, så venter VM-kvartfinalisten Italien som sidste gruppemodstander, og de er ligesom Danmark ubesejrede.
Den opgave forbereder Lars Søndergaard sig også på med ændringerne i startopstillingen, mener fodboldkommentatoren.
- Alle kampe før dem mod Italien handler om at finde den rigtige rytme, det rigtige opspil og få alle de unge spillere ind, så de kan blive en del af det.
Det handler om at finde det rigtige koncept frem mod møderne med Italien og tage tre point i alle kampe indtil da, siger hun.
Kampen mellem Georgien og Danmark vises på DR1 kl.
18.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Georgien|Fodbold|Kommunernes Landsforening




https://www.dr.dk/sporten/haandbold/dansker-kaaret-til-maanedens-spiller-i-frankrig

HåndboldDansker kåret til månedens spiller i FrankrigHåndboldmålmanden Emil Nielsen blev kåret som septembers bedste i den franske liga.
Emil Nielsen - her for Skjern - har fået en fornem start i Nantes.
(Arkivfoto) 08.
okt.
2019 kl.
18.
40Læs opDen danske håndboldmålmand Emil Nielsen har fået en blændende start på sit ophold i den franske liga.
Således er han blevet kåret som månedens spiller i ligaen i september.
Det var endda hans første måned som spiller i ligaen.
Det skriver hans franske klub, Nantes, på sin hjemmeside.
Den 22-årige keeper fik 41 procent af stemmerne, mens Paris Saint-Germains Nedim Remili og Montpelliers Valentin Porte fik henholdsvis 33 og 26 procent.
Nielsen skiftede til Nantes fra Skjern inden den nye sæson.
- Jeg er sindssyg glad i Nantes.
Det er en super fed by og et fedt hold, jeg spiller på.
Fantastiske holdkammerater.
Alt spiller hernede lige nu, har han sagt til TV2 Sport.
Også Nantes-træner Alberto Entrerrios er tilfreds med nyindkøbet.
- Han er kommet med en stor arbejdslyst, og han er meget motiveret, siger Entrerrios til TV2 Sport.
Efter fem spillerunder ligger Nantes på andenpladsen med otte point.
Paris Saint-Germain fører med maksimumpoint.
/ritzau/FacebookTwitterKopier link




https://www.dr.dk/nyheder/regionale/sjaelland/ventilationsanlaeg-faldt-ned-paa-skole-laerer-og-elever-er-kommet-til

SjællandVentilationsanlæg faldt ned på skole: Lærer og to elever er kommet til skadeEn lærer er alvorligt kvæstet, efter et ventilationsanlæg faldt ned fra loftet på skole i Ringsted.
Af Julie Würtz08.
okt.
2019 kl.
16.
07Læs opEt ventilationsanlæg faldt ned fra loftet i et klasselokale ved middagstid på Byskovskolens afdeling Asgård i Ringsted.
En lærer er kommet alvorligt til skade.
Det oplyser Ringsted Kommune.
Ulykken skete i et af skolens nyrenoverede klasselokaler, hvor der blandt andet var skiftet ventilationsanlæg.
- Der er sket det, at en lærer er kommet til skade.
Derudover er der to børn, der er kommet lettere til skade.
Børnene er ikke kommet alvorligt til skade, men de er selvfølgelig chokerede, fortæller Gitte Løvgren, der er direktør for børne- og skoleområdet i Ringsted Kommune, til DR.
- Læreren er bragt til hospitalet, hvor hun er ved at blive undersøgt, men hvad der præcist er sket, er jeg ikke underrettet om, fortsætter hun.
Ni klasselokaler afspærretPolitiet var til stede på skolen efter ulykken, og de ni klasselokaler med de nye ventilationsanlæg er nu lukket for undervisning.
Nu skal fagfolk fra Ringsted Kommune i den kommende tid undersøge omstændighederne omkring ulykken.
- Nu skal vi have undersøgt grundigt, hvordan der kan ske sådan en hændelse, og hvordan et større ventilationsanlæg i loftet kan falde ned.
Indtil vi ved, hvad der er sket, er klasselokalerne afspærret, siger Gitte Løvgren, der forsikrer, at børnene trygt kan komme i skole igen fra onsdag morgen.
- Børnene kan gå trygt i skole, for det skal vi sikre os, at de kan.
Der vil ikke være adgang til de klasselokaler, hvor der sidder de ventilationsanlæg, før vi er helt sikre på, hvad denne hændelse går ud på, siger Gitte Løvgren.
De pårørende til læreren og eleverne er underrettet, og Ringsted Kommune oplyser, at der blandt andet er tilbudt psykologhjælp til børn og lærere, der har været berørt af episoden.
FacebookTwitterKopier linkEmner:Ringsted Kommune|Uddannelse|Maskin- og metalindustri|Ulykker|Ringsted




https://www.dr.dk/nyheder/kultur/kendt-kunstner-ville-hylde-terror-ofre-nu-beskyldes-han-pornografi

KulturKendt kunstner ville hylde terror-ofre.
Nu beskyldes han for pornografiJeff Koons har skænket en tulipan-skulptur til Paris.
Den har dog mildest talt delt vandene.
'Bouquet of Tulips' er dedikeret til ofrene for terrorangrebene i Paris i 2015, der kostede 130 mennesker livet.
Af Kasper Madsbøll Christensen08.
okt.
2019 kl.
15.
23Læs opDen amerikanske kunstner Jeff Koons ville faktisk bare hylde ofrene for de terrorangreb, der ramte den franske hovedstad Paris i 2015 og kostede 130 mennesker livet.
Men siden 'The Bouquet of Tulips'-skulpturen blev afsløret i Paris i fredags, har tulipan-kunstværket mildest talt delt vandene.
Det skriver BBC.
Filosoffen Yves Michaud beskylder skulpturen for at ligne 'elleve farvede anusser på stilke' i magasinet L'Obs, mens flere parisere kalder kunstværket for 'frygteligt', 'groteskt' og 'pornografisk'.
Den 12 meter høje skulptur er udformet som en hånd, der holder en buket af farvede, ballonagtige tulipaner og står tæt ved kunstgalleriet Petit Palais i det centrale Paris.
'The Bouquet of Tulips' blev annonceret tilbage i 2016 og skulle egentlig have stået tæt ved kunstmuseet Palais de Tokyo, men den placering blev kritiseret for at mangle forbindelse til angrebene.
Nu er 'The Bouquet of Tulips' dog en realitet - og kan ses ved Petit Palais.
Vil donere penge til ofrenes familierTulipan-skulpturen har ellers som erklæret formål at vise Jeff Koons' støtte til og solidaritet med det franske folk.
- Som borger i New York oplevede jeg selv terrorangreb 11.
september og den depression, der hang over byen, har Koons udtalt i forbindelse med 'The Bouquet of Tulips'.
Om Jeff KoonsFødt i 1955 i York, Pennsylvania.
Uddannet fra The Maryland Institute College of Art i Baltimore og School of the Art Institute i Chicago.
Inden han kunne leve af sin kunst, arbejdede han som børsmægler på Wall Street.
Har været gift to gange.
Han er i dag gift med Justine Wheeler Koons, med hvem han har fem børn.
Han pointerede i samme åndedrag, at 80 procent af de penge, han ville tjene på at sælge rettighederne til kunstværket, skulle gå til ofrenes familier for terrorangrebene i Paris i 2015.
Terrorangrebene, der fandt 13.
og 14.
november 2015, ramte både koncertstedet Bataclan, det store Stade de France-stadion samt flere barer og restauranter i den franske hovedstad.
Borgmester: En smuk gaveMens kritikken af 'The Bouquet of Tulips' er massiv nogle steder i Paris, så støtter byens borgmester dog op om Koons og det farvefyldte blomster-kunstværk.
På Twitter kalder Paris' borgmester, Anne Hidalgo, kunstværket for en 'smuk gave' og et 'storslået symbol på frihed og venskab'.
Og ifølge nyhedsbureauet AP udtaler Patricia Correia, hvis datter døde i forbindelse med angrebene, at kunstværket er 'en meget stærk tilkendegivelse' af Frankrigs nære forhold til USA.
Kendt for at provokereDet er langt fra første gang, at Jeff Koons' kunst bringer sindene i kog.
Han er tidligere blevet kritiseret for sine 'vulgære' og 'uacceptable' pornografiske kunstværker, og nogle kunstkritikere synes, han er banal.
Det ændrer dog ikke på, at han tidligere i år satte rekord med sin 'Rabbit'-figur, der blev det dyreste kunstværk, der nogensinde er solgt på en auktion, mens kunstneren bag stadig er i live.
Den gik for en pris på 91,1 million dollars, svarende til mere end 600 millioner danske kroner.
Herudover er Jeff Koons især kendt for 'Balloon Dog', der er er en serie på fem hunde i rustfrit stål i fem forskellige farver.
Læs også:Sølvkanin, porno og ballondyr: Se her, hvorfor provo-kunstneren Jeff Koons deler vandeneJeff Koons poserer for fotograferne foran tulipan-kunstværket.
Han gjorde sin entré på kunstscenen i New York i slutningen af 70'erne og starten af 80'erne.
FacebookTwitterKopier linkEmner:Anne Hidalgo (politiker)|Paris|Billedkunst|Twitter|Lokalpolitik




https://www.dr.dk/mitliv/frederikkes-kaereste-blev-radikal-veganer-han-er-villig-til-ofre-mig-sagen

Mit LivFrederikkes kæreste blev radikal veganer: 'Han er villig til at ofre mig for sagen'Næste skridt var en baby - men så blev Frederikkes kæreste aktivist.
© (c) DRAf Rikke Bjerge08.
okt.
2019 kl.
18.
30Læs opEn oktoberdag i 2017 vågner Frederikke på 23 år om morgenen.
Hendes kæreste Henrik er ikke i sengen.
Han har igen set Youtube-videoer til langt ud på natten.
Siden deres chihuahua-hund Bebe blev syg med store smerter, har Henrik været meget optaget af, hvad man kan gøre for at lindre dyrs lidelser.
Mit liv for dyreneSe 'Mit liv for dyrene' på DRTV og DR3.
Hun finder ham i køkkenet, hvor han er i færd med at tømme hele køleskabet for kød, æg og mælk.
- Vi kan ikke spise de her ting, de skal ud!
, siger han.
Hun forstår ikke, hvad han mener.
Måske er det endnu en skør diæt, han er på.
Det er nok bare en fase, tænker hun.
Men det er det ikke.
Læs også:Henrik er ved at miste alt i sin kamp for dyrene: 'Det er ikke opskriften på et lykkeligt liv'Den morgen er hendes kæreste Henrik blevet veganer, og det kommer til at ændre hele deres liv.
Et liv, hvor præventionen allerede var smidt og næste skridt var en baby.
- Jeg havde slet ikke forestillet mig, at vi ville sidde i denne her situation.
Jeg troede, vi sad med det første barn nu, siger 25-årige Frederikke Fogtmann i dag.
Var altid gladFrederikke lærte den to år ældre Henrik at kende, da de var teenagere på Falster.
De festede sammen og kyssede lidt, uden at det blev til mere.
I 2013, da Frederikke skulle flytte til København med en veninde, mødtes de igen.
De blev kærester, og Henrik kørte hver eneste dag fra Falster for at se hende, indtil parret flyttede sammen i København.
Hun faldt for hans humør.
Henrik var altid mega glad, ville opleve hele verden, og det var perfekt for den lidt stille og tilbageholdende Frederikke.
Og så var det kun et plus, at han havde et firma, en lækker bil, og var flot og veltrænet.
- Jeg var bare solgt, som hun siger.
- Den Henrik, jeg havde med på ferie, var den sjove, oppe at køre-Henrik.
Når jeg i dag ser tilbage på, hvor sjovt vi havde det, bliver jeg lidt trist og ked af det, siger 25-årige Frederikke.
(© PRIVATFOTO)Henrik var selvstændig videoproducer, og Frederikke var vippetekniker med egen salon i deres lejlighed, så parret tilbragte rigtig meget tid sammen.
I fritiden elskede de at forkæle hinanden med lækre middage og fede rejser.
I 2016 tog de på en to måneder lang tur til Sydøstasien.
De har ikke været på en kærestetur siden.
Og parrets babydrøm er sat på pause, da Henrik ikke længere har tid.
For efter den nat, hvor Henrik tilfældigvis stødte ind i nogle videoer på Youtube om produktionsdyrs lidelser, blev han veganer.
Selvfølgelig har jeg haft dage, hvor jeg har været ked af det og frustreret, fordi han har valgt den her sag over mig.
Det går ud over selvtilliden.
Frederikke Fogtmann, 25 år og kæreste med en dyreaktivistHenrik begyndte at bruge alle sine vågne timer på sin nye mission - at få sat en stopper for grise, køer og kyllingers lidelser - og havde ikke længere tid til noget andet.
- Vi var altid sammen og elskede at hygge med slik og film og rejser.
Men pludselig ændrede han sig drastisk.
Nu har han behov for at lukke sig inde og fokusere på sagen.
Det påvirker hans humør, og jeg bliver nedprioriteret, fortæller hun ærligt.
Og det kan være svært ikke at tage personligt.
- Selvfølgelig har jeg haft dage, hvor jeg har været ked af det og frustreret, fordi han har valgt denne her sag over mig.
Det går ud over selvtilliden.
Er der et eller andet med mig, siden han hele tiden vælger mig fra?
Jeg er bange for at miste Henrik til dyrene.
Uvenner over kyllingHenriks nye veganske livsstil satte fra starten deres forhold under et stort pres, og parret begyndte at blive uvenner, når de lavede aftensmad.
- Når jeg stod og stegte kylling, skabte det dårlig stemning.
Han blev frustreret, fordi han ikke følte, jeg forstod ham.
Til sidst blev Frederikke træt af at stege sit eget kød, når det alligevel endte i diskussioner.
Og da Henrik begyndte at tale om, at de skulle have hver deres hylde i køleskabet, fordi han ikke kunne lide at se på hendes kød, afgjorde det sagen.
Frederikke blev veganer.
- Jeg kunne mærke, det pressede ham.
Vi havde mange lange samtaler, og det betød meget mere for ham, at jeg lod være med at spise kød, end det betød for mig at spise kød.
Så jeg valgte at støtte ham i det.
For Henriks og forholdets skyld traf Frederikke et valg om også at blive veganer.
Nu er hun gået all in og har lavet Instagram-kontoen 'Vegansk Univers'.
(© Screendump fra 'Mit liv for dyrene')Kan ikke koble afMen dermed var problemerne ikke løst mellem dem.
For jo længere Henrik kom ned i dyreaktivismen og sit nystiftede Veganerparti, jo mere gled parret fra hinanden.
- Jeg springer ikke ud i nye ting, som han gør, så jeg blev ret hurtigt hægtet af, og det splittede os.
Jeg må også bare erkende, at jeg ikke kan gå all in i sagen, som han ville ønske, siger hun.
Se videoklippet, hvor Henrik prøver at overtale Frederikke til at lave hovedkontor for Veganerpartiet i deres lejlighed:Også økonomien har ændret sig drastisk de seneste to år.
Henrik er stoppet med at arbejde og har brugt hele sin opsparing på sagen.
- Jeg har penge nok til at forsørge os begge, men hvis jeg inviterer ham ud at spise, kan han ikke koble af og føler, han burde arbejde.
Det er sjældent, vi laver noget sammen, siger hun og tilføjer:- Det er en sympatisk sag, han kæmper for, og jeg støtter ham, men jeg kunne godt tænke mig, at fem procent af tiden kunne gå til mig.
Det tror jeg også, han selv har brug for.
Jeg er bange for, at han knækker nakken, fordi han ikke kan lade det være.
Vi har kendt hinanden i 10 år, og vi elsker hinanden.
Jeg hænger nok fast i, hvad vi havde og håber, at det kommer igen en dag.
Frederikke 25 årFor at se sin kæreste har Frederikke nu taget et valg.
Hun er gået ned i tid på sit arbejde, så hun kan komme forbi Veganerpartiets kontor for at hjælpe til.
- Så ser jeg ham mere, og jeg kan mærke, det gør Henrik glad.
Han vil gerne se mig, han har bare ikke kunnet retfærdiggøre at bruge et par timer med mig på at se serier, siger hun.
Bekymrede veninderFrederikkes veninder har flere gange udtrykt bekymring for hende.
De frygter, at hun vil miste sig selv, hvis det hele foregår på Henriks præmisser.
Frederikke forstår dem godt.
- Det er rigtigt, jeg har måttet tilsidesætte mine egne behov.
Når jeg er glad, og han kommer sur og nedtrykt hjem, må jeg tage mig af ham.
Jeg er nødt til at være et tolerant og rummeligt menneske.
Det var ikke det her liv, jeg gik ind til, siger hun.
Men samtidig har hun svært ved at sige stop.
Også selv om hun ofte er ked af, at det giver kriser i forholdet.
Se videoklippet, hvor Frederikke er knust over, at Henrik har valgt at holde pause i forholdet og flytte væk:- Vi har kendt hinanden i ti år, og vi elsker hinanden.
Jeg hænger nok fast i, hvad vi havde og håber, at det kommer igen en dag, siger Frederikke.
- Det er bare så vildt at forstå, at Henrik vil det her så meget, at han er villig til at ofre mig.
Derfor prøver hun at acceptere forholdet med den Henrik, han er blevet.
Dog ville hun stadig ønske, at han også ville prioritere hende, familien og vennerne lidt mere engang imellem.
- Jeg kan jo se, at de andre i partiet også har tid til andet.
Men Henrik er af en meget speciel støbning, og han går ind i det her 100 procent.
Og det elsker jeg ham også for.
Men jeg synes også bare, der er meget andet her i livet.
Der er vores fremtid sammen med børn.
Ifølge Henrik selv vil han trække sig, når missionen er nået.
Og Frederikke trøster sig med, at hun stadig kun er 25 år, så det går nok.
Problemet er bare, at hun ikke ved, hvornår Henrik føler, han er i mål.
- Er det om et år, er det om ti år?
Eller vil han fortsætte til evig tid?
Resten af mit liv skal ikke handle om sagen eller Veganerpartiet.
Jeg synes, livet byder på så meget andet.
FacebookTwitterKopier linkEmner:Veganerpartiet|København|Youtube|Fødevarer|Falster




https://www.dr.dk/nyheder/indland/bekymret-klimaet-og-fremtiden-her-er-tre-gode-raad-fra-en-psykolog

Klimaforandringer - en varmere verdenSe temaIndlandBekymret for klimaet og fremtiden?
Her er tre gode råd fra en psykologHvorfor bekymrer man sig?
Og hvad kan man gøre ved det?
Den smeltende indlandsis ved Grønland er noget af det, forskere og FN for eksempel har bekymret sig over.
Af Peter Boier08.
okt.
2019 kl.
18.
00Læs opMennesker har altid haft noget at bekymre sig om.
Overlevelse, mad, Guds vrede, krig og terror har gennem historien i perioder optaget folk.
Og for tiden er en af de store bekymringer så klimaet, forklarer psykolog Neela Maria Sris.
- Jeg tror, at der gennem tiden har været alle mulige emner, som man har været bekymret over.
Nu er det klima - der er enormt meget opmærksomhed om det.
Årsagen er, at emnet bliver berørt vidt omkring, forklarer hun.
- Når man sådan skal tale om, hvordan vi får informationer omkring klimaet, er det tydeligt, at vi ikke kan åbne en avis, sociale medier eller digitale aviser, uden at der står noget om klima, siger hun.
- Det er både unge, voksne, politikere, og det der går igen, er den her lidt dystre retorik.
Så det er ikke så underligt, at nogle bliver bekymret.
Og det er heller ikke mærkeligt, at nogle bliver overbekymret eller angst, når vi taler om klimaet, forklarer hun i P3's nyhedspodcast Den daglige dosis.
Klima-trilogien del 2: Hvilken tilstand er vores klode i?
Bekymringer, forklarer Neela Maria Sris, kan være svære at slippe af med.
De kan opføre sig som en spiral, der bare bliver ved og ved.
- Det kan smitte af på vores følelser, vi kan blive bange, frustrede, nervøse.
Og det kan opleves kropsligt som hjertebanken og ondt i maven.
Hun understreger dog også, at folk kan reagere meget forskelligt på bekymringerne.
- Der er jo nogle, der slet ikke bekymrer sig og omtaler de demonstrerende som klimatosser.
Og så er der dem, som tager det personligt.
De ændrer en masse vaner, stopper med at spise kød, stopper flyrejser og begynder at sortere skrald, siger hun.
- Og så er der nogle, der får et mere konstruktivt udtryk og demonstrerer eller melder sig ind i en NGO, for eksempel.
Men hvordan kan man tackle sine bekymringer?
Psykologen har tre gode råd til det i listen herunder.
1Tal om det - Helt generelt er det meget positivt, at du deler dine bekymringer.
Man kan få nogle perspektiver og få nuanceret sine katastrofelignende tanker lidt.
Det kan være en stor hjælp for den, der udtrykker sin bekymring, forklarer Neela Maria Sris.
Men man skal dog passe på med at snakke om det hele tiden.
- Det ville være en god idé at afgrænse det, så man ikke vedligeholder den her katastrofe-skræmmende retorik, som forstærker angst og frygt.
Man bør dele sine tanker med måde.
2Giv dig selv 15 minutter om dagen til bekymringScanpix.
- Det vil være meget gavnligt at indlægge et specielt klimabekymringsrum i sin hverdag, hvor man har 15 minutter til virkelig at give den gas med alle bekymringer.
Så man ligesom giver sig selv lov.
Pointen er, at man afgrænser sig selv i sin bekymring.
- Det skal jo ikke opsluge og gennemsyre hele dagen og ens tankegang, for det kan have negative konsekvenser.
- Hvis du skal bekymre dig 24/7, så smitter det af på dine følelser, du kan opleve enorm tristhed - og i værste fald kan det ende med at ligne noget mere depressivt.
3Forsøg at vende det til noget positivtScanpix.
- Jeg tænker, det er helt umuligt som menneske ikke at bekymre sig hist og her.
Det er et vilkår, at vi bekymrer os, men det er vigtigt, at vi formår at navigere i det, så det ikke tager overhånd.
Den Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
Et værktøj til dette kan ifølge Neela Maria Sris være, at man simpelthen forsøger at vende det til noget positivt.
- Sådan helt generelt, når man skal vende ting til noget positivt, så skal man se på alt det, man overser - og ikke kun kigge på nogle bestemte fakta.
Det er katastrofescenarierne, man typisk får øje på, så man skal huske at se på alt det, man overser.
- Det kan for eksempel i forhold til klimaforandringerne være, at der er politisk opmærksomhed og medier, der dækker klimaproblemerne.
Hør dagens udgave af Den daglige dosis her:FacebookTwitterKopier linkEmner:Sundhed og velvære




https://www.dr.dk/nyheder/viden/klima/er-global-opvarmning-overhovedet-et-problem-i-danmark

Klimaforandringer - en varmere verdenSe temaKlimaEr global opvarmning overhovedet et problem i Danmark?
Få overblik over, om global opvarmning også har konsekvenser for Danmark.
Med klimaforandringerne vil der være større risiko for oversvømmelser ved kyster og kystbyer.
Her er det Jyllinge Nordmark ved Roskilde Fjord i forbindelse med stormfloden 2.
januar 2018.
Af Kathrine Meyer Jørgensen og Søren Bjørn-Hansen08.
okt.
2019 kl.
19.
01Læs opDen seneste klimarapport fra FN fastslog for nylig, at situationen er alvorlig på globalt plan - og at vandstanden kommer til at stige mere end forventet.
Læs også:Ny FN-rapport skruer op for klimakonsekvenserne: Havene stiger med uset hastMen hvad med herhjemme i Danmark, kommer vi overhovedet til at mærke til de her problemer?
Det er nogle af de spørgsmål, der er dukket op på dr.
dk/klimasvar, hvor danskerne kan stille deres spørgsmål om klimaforandringerne.
Herunder kan du få overblik over de vigtigste direkte konsekvenser af den globale opvarmning i Danmark.
Faktisk kan vi allerede se, at der er sket forandringer.
Miljøstyrelsen fastslår, at der har været en stigning i gennemsnitstemperaturen herhjemme på 1,5 grader siden 1873.
Altså før industrialiseringen rigtig tog fat.
I samme periode er der kommet 15 procent mere regn i Danmark.
Kysterne er truetKystdirektoratet har udpeget 14 områder i Danmark, hvor der er særlig stor risiko for oversvømmelser med klimaforandringerne.
Vandstanden i havene kommer til at stige, og herhjemme regner DMI med, at havet kommer til at stige mellem 30 og 60 centimeter inden for det næste århundrede.
Kystdirektoratet vurderer samtidig, at nogle kystbyer og kystområder er i særlig høj risiko for at opleve oversvømmelser, forklarer kystteknisk chef i Kystdirektoratet Per Sørensen.
- Generelt når havet stiger, så vil kysterne rykke tilbage ind i landet.
Risikoen for oversvømmelser og erosion langs kysterne vil altså stige med klimaforandringerne.
Der er en del huse og boliger, der er i fare, siger han.
Ifølge Per Sørensen er det svært at sige, præcis hvilke områder vi kan udpege, som er truede, for der er mange steder lokalt, der bliver ramt.
Derfor mener han, det er vigtigt, at kommunerne og de berørte grundejere i de udpegede risikoområder tager stilling til, hvordan de håndterer risikoen for oversvømmelse.
- Det kan de gøre ved at hæve bygninger op, flytte dem, gøre dem mere robuste for vand udefra, bygge diger eller lave andre former for kystbeskyttelse, siger han.
Et samarbejde mellem Realdania og Miljø- og Fødevareministeriet har i år udvalgt syv kystsikringsprojekter ved nogle af de mest udsatte kystbyer i Danmark.
Oversvømmelser inde i landetPå kortet her er det markeret, i hvilke områder i Danmark grundvandet ligger lavere end to meter.
Kilde: MiljøstyrelsenMed klimaforandringerne får vi mere regn i Danmark om vinteren.
Det kommer til at påvirke grundvandet herhjemme, forklarer Hans Jørgen Henriksen, der er seniorrådgiver og hydrolog ved De Nationale Geologiske Undersøgelser for Danmark og Grønland, GEUS.
Han har været med til at lave de seneste modelberegninger for, hvad klimaforandringerne vil betyde for grundvandet.
- Vores seneste modeller viser, at grundvandet herhjemme kommer til at stige omkring en halv meter i en stor del af landet, og alt efter forholdene kan grundvandet komme til at stige med flere meter lokalt, forklarer han og fortsætter:- Der er ikke i dag et landsdækkende detaljeret kort over dybden til det terrænnære grundvandsspejl, der screener for, hvor grundvandsstigningerne vil ramme hårdest.
Men vi er i gang med en kortlægning, der vil være klar i 2020.
Her vil vi kunne udpege de områder, der bliver særligt udsatte.
Allerede nu ved forskerne, at landskabet kommer til at forandre sig flere af de steder i Danmark, hvor grundvandet ligger lige under jordoverfladen.
- Det kan man blandt andet se i Vestjylland, hvor der er en meget sandet jord.
Med voksende hyppighed dukker der allerede nu hedesøer op her efter kraftige regnskyl, siger Hans Jørgen Henriksen.
- Det er, fordi regnvandet meget hurtigt siver ned gennem jorden til grundvandet, som i disse områder ligger meget tæt på jordoverfladen.
Nye vilkår for landbrugetMere nedbør i Danmark udfordrer de traditionelle afgrøder, der måske skal skiftes ud med typer, der klarer mere vand og højere temperaturer bedre.
Her en oversvømmet mark i Vendsyssel.
Landbrugets vilkår ændrer sig også med de ændrede vejrforhold.
Flere danske forskere eksperimenterer med at forbedre afgrøder, så de bliver mere modstandsdygtige over for de nye vejrforhold, eller forsøger sig med helt nye afgrøder.
Blandt andet har agronom og tidligere forsker ved Københavns Universitet Sven-Erik Jacobsen gennem mere end 20 år været med til at udvikle den sydamerikanske plante quinoa, så den kan gro i Danmark.
Han er i dag direktør for et firma, der sælger og forsøger at udbrede planten som afgrøde i Nordeuropa.
- Quinoa er en helt oplagt afgrøde, fordi den har nogle karakteristika, der lever op til de forhold, vi kommer til at se her i Danmark med klimaforandringerne, siger han.
- Det er en af de mest tørketolerante afgrøder, der kan dyrkes med mindst nedbør.
Det fik man et klart bevis for sidste år, hvor vi havde en ekstremt tør sommer.
Det gik hårdt ud over de fleste afgrøder, men quinoaen blev påvirket minimalt.
Quinoaen bliver i dag dyrket kommercielt af landmænd flere steder i Danmark.
Blandt andet på Lolland, hvor en gruppe landmænd er gået sammen om at dyrke den sydamerikanske plante i stedet for sukkerroer.
Nye dyr kommer tilMed ændret klima kommer også nye dyr, som blodcikaden her, der suger saft fra planters blade og rødder.
Det varmere vejr gør også, at nye arter og parasitter finder vej til Danmark.
Disse arter kalder forskere fra Danmarks Naturhistoriske Museum Aarhus for klimaarter.
Ifølge deres seneste rapport er der i alt kommet mere end 500 nye arter til Danmark, omkring 100 af dem er kommet hertil på grund af klimaforandringerne.
Læs også:Se vores nye kryb: Klimaforandringer lokker insekter til DanmarkDet er blandt andet guldsmeden grøn kobbervandnymfe og blodcikaden, som har fundet vej hertil på grund af de ændringer, vi allerede nu har set i klimaet.
FacebookTwitterKopier linkEmner:Miljø- og Fødevareministeriet|Vejret|Planteavl|Københavns Universitet|Jylland




https://www.dr.dk/nyheder/udland/zlatan-ibrahimovic-alle-skoleelever-har-fri-fra-skole-saa-de-kan-se-statuen-af-mig

UdlandZlatan Ibrahimovic: 'Alle skoleelever har fri fra skole, så de kan se statuen af mig'I eftermiddag blev en statue af det svenske fodboldikon afsløret i Malmø.
Af Catharina Maria Skov Lassen og Malthe Sommerand08.
okt.
2019 kl.
16.
33 | opdateret 08.
okt.
2019 kl.
18.
00Læs op- Statuen er et symbol for alle derude, der ikke føler sig velkomne, der ikke passer ind.
Jeg er beviset for alle derude på, at alt er muligt.
Jeg er ikke mere speciel end nogen andre, siger Zlatan Ibrahimovic ved afsløringen af statuen af ham selv i det centrale Malmø.
De sidste to år har fodboldspilleren ellers stået i en svensk kunstners have, fordi han er for tung.
Den 2,7 meter høje udgave af fodboldspilleren i bronze vel at mærke.
Læs også:For tung til Stockholm: 2,7 meter høj Zlatan kommer hjem til MalmøStatuen skulle have stået ved Friends Arena, Sveriges nationalstadion i Stockholm, men en parkeringskælder kom i vejen.
For statuen, der vejer 500 kilo - og soklen der vejer op mod otte ton - var simpelthen i risiko for at styrte ned i parkeringskælderen under den plads, den var udset til at stå ovenpå.
Blå bog: Zlatan IbrahimovicAlder: 36 år (født 3.
oktober 1981 i Sverige)Oprindelse: Faren er fra Bosnien-Herzegovina, og Zlatans mor er fra Kroatien.
Status: Gift med Helena SegerPosition: Angriber.
Siden statuen blev færdig har den altså så stået i skulptøren Peter Lindes have.
Det er så blevet besluttet, at statuen i dag rejses i Zlatans hjemby Malmö i nærheden af Malmö FF's fodboldstadion, hvor han startede karrieren for 20 år siden.
Det er hovedpersonen selv godt tilfreds med:- Nogle spillere vinder trofæer, andre får statuer, og andre får begge.
At få en statue, især i min hjemby, er en stor ære, siger Zlatan Ibrahimovic ved afsløringen.
"Der er værre ting at få ulovligt fravær for"Den svenske fodboldstjerne spiller til daglig for klubben LA Galaxy i Los Angeles, men han er rejst til Malmø for at overværre, at statuen bliver afsløret.
Og som sædvanen vil, har han naturligvis skabt historier i svenske medier med hans bramfrie tone og manglende ydmyghed.
- Malmø og Sverige, vi ses i morgen.
Tirsdag klokken 15.
00 på Malmø stadion for at se statuen (af mig, red.
).
Zlatan giver alle unge fra skolerne i Malmø fri til at deltage i cermonien, skriver han i et opslag på Twitter.
- Hvad?
Haha!
Det kan jeg kan hverken be- eller afkræfte.
Sådan svarede formand for skolekommunalrådet, Sara Wettergren, til den svenske avis Sydsvenskan, da hun hørte om den berygtede fodboldhelts kække udtalelse.
Amila og Edgar har ventet siden hele dagen foran statuen af fodboldikonet Zlatan Ibrahimovic.
Ibrahimovic' klubkarriere:1999-2001: Malmö FF.
2001-2004: Ajax.
2004-2006: Juventus.
2006-2009: Inter.
2009-2011: FC Barcelona (udlejet til AC Milan fra 2010-2011).
2011-2012: AC Milan.
2012-2016: Paris Saint-Germain.
2016-2018: Manchester United.
2018-nu: LA Galaxy.
Selvom den gavmilde Zlatan har været så venlig at give Malmøs børn fri fra skole i dag til at deltage i arrangementet, bliver fraværet dog ikke lovligt af den grund, fortæller Sara Wettergren.
- Han kan ikke give alle unge fri orlov fra skolen.
De, der vælger at tage dertil, vil modtage ulovlige fravær.
Men måske er det ikke et fravær, som man som forælder skal være meget vred over, når det er nu er en så særlig lejlighed, siger hun Sydsvenskan.
Zlatan Ibrahimovic er selv opvokset i Malmö og frem til 2001 spillede han i den lokale fodboldklub, hvorefter Ajax købte ham fri.
Resten er historie.
Artiklen er opdateret med en video af afsløringen.
FacebookTwitterKopier linkEmner:Malmø|Zlatan Ibrahimovic (fodboldspiller)|Fodbold|Twitter|Sverige




https://www.dr.dk/nyheder/regionale/oestjylland/sparekrav-fusion-og-flytning-sidsel-blev-sygemeldt-og-sagde-sit-job-op

Aarhus UniversitetshospitalSe temaØstjyllandSparekrav, fusion og flytning: Sidsel blev sygemeldt og sagde sit job op som sygeplejerskeSygefraværet er steget på Aarhus Universitetshospital for første gang i mange år.
Sygemeldte Sidsel Dahl Nielsen er nu en tidligere ansat, der skal erstattes af en ny medarbejder.
Hun manglede anerkendelse.
Af Gitte Hansen og Sarah Friis Elkjær08.
okt.
2019 kl.
16.
00Læs opDin specialuddannelse i intensiv sygepleje er sat på pause i trekvart år.
Det var beskeden til 28-årige Sidsel Dahl Nielsen, da hun kom tilbage fra sommerferie til sit job som sygeplejerske på Aarhus Universitetshospital.
- Begrundelsen var besparelser.
Der skulle spares igen, igen, igen.
Efterfølgende havde jeg utrolig ondt i maven, og jeg kunne ikke koncentrere mig, når jeg skulle ind og passe en intensiv patient.
Jeg var ikke Sidsel, fortæller den nu sygemeldte sygeplejerske.
Kollegerne var nemlig bekymrede over, at hun havde ændret sig, og efter en tid kontaktede Sidsel Dahl Nielsen sin tillidsrepræsentant.
- Jeg ringede til hende og var helt færdig i telefonen.
Hun sagde, at jeg var nødt til at sygemelde mig, for jeg havde det jo ikke godt og kunne ikke gå på arbejde sådan, siger Sidsel Dahl Nielsen.
Sidsel Dahl Nielsen fortæller om, hvordan hun ændrede sig, da hun fik stress:En konsekvens af flytningenDen slags fortællinger er der mange af, fortæller fællestillidsmand Jacob Gøtzche.
- Det har nok haft en konsekvens, at vi har flyttet og fusioneret næsten 10.
000 medarbejdere.
Nogle har svært ved at se meningen i arbejdet og derfor svært ved at se meningen i at blive i arbejdet.
Det kan give sygefravær, eller betyde at medarbejderen forsøger at finde noget andet, siger fællestillidsmand Jacob Gøtzche.
Sygemeldte Sidsel Dahl Nielsen er nu også en tidligere ansat, der vil finde noget andet.
Hun manglede anerkendelse.
- Jeg har sagt mit arbejde op.
Vi har kun et liv og er nødt til at finde ud af, om man kan være i de rammer, struktur og ledelse, der er på en afdeling.
Der er hele tiden urimelige krav om besparelser, og det gør noget ved ens arbejdsglæde og motivation.
Jeg forstår ikke, at de ikke gør noget for at fastholde personalet, siger hun.
Pres og stress på medarbejderneI første halvår af 2019 ligger sygefraværet på 4,79 procent mod 4,45 procent i det første halvår af 2018, og det er første gang i mange år med faldende sygefravær, at sygefraværet er stigende på Aarhus Universitetshospital.
Her er det særligt de lange sygemeldinger, der er steget.
Hospitalsdirektør Poul Blaabjerg mener ikke, at det er en alarmerende stigning, men er opmærksom på udviklingen.
- Vi har lavet fusion, sparerunde og mange forandringer.
Jeg er ikke et sekund i tvivl om, at der er et element af pres og stress på medarbejderne, hvilket kan være en del af forklaringen, siger han.
Fællestillidsmand Jacob Gøtzche er mere bekymret for stigningen, selvom der stadig er tale om små tal.
- Det foruroliger mig, at det begynder at stige, for hvis det stiger mere, så har vi en udfordring, da der ikke hænger sundhedspersonale på træerne, hvis vi skal erstatte dem med nogle andre, siger han.
Overvejer sin fremtid i fagetHospitalsdirektør Poul Blaabjerg erkender, at der er brug for at gøre en ekstra indsats for de mere end 9.
000 medarbejderes arbejdsmiljø.
- Vi skal skrue op, hvis behovet er der.
Der er en stigende efterspørgsel på personalepsykologordningen, når der er pres på organisationen, som når vi flytter og fusionerer.
Det er der også i øjeblikket, så vi har skruet op og sørger for, at vi har det rette beredskab.
Sidsel Dahl Nielsen bruger lige nu sin tid på at overveje, om hun overhovedet skal blive i faget.
- Jeg tror ikke, at jeg skal tage den beslutning lige nu, om det er sygeplejerske, jeg skal være, men de tanker har da strejfet mig flere gange, siger hun.
FacebookTwitterKopier linkEmner:Sygdomme og lidelser|Aarhus Universitetshospital|Arbejdsmarked|Hospitaler|Sundhedspersonale




https://www.dr.dk/sporten/fodbold/kvindelandsholdet/minut-minut-dansk-2-0-sejr-over-georgien-giver-maksimumpoint






https://www.dr.dk/nyheder/udland/vestager-efter-tre-timer-lang-eu-hoering-nu-har-jeg-fortjent-et-glas-roedvin

UdlandVestager efter tre timer lang EU-høring: Nu har jeg fortjent et glas rødvinEt stort flertal af grupperne i Europa-Parlamentet har blåstemplet den danske politikers præstation.
Den radikale politiker har brugt den seneste lille måned på at læse op på sit nye dobbeltjob.
Af Per Bang Thomsen - Bruxelles08.
okt.
2019 kl.
19.
20 | opdateret 08.
okt.
2019 kl.
20.
02Læs opMargrethe Vestager lægger ikke skjul på, at hun er godt brugt efter dagens høring i Europa-Parlamentet.
- Jeg er træt, og jeg har fortjent et glas rødvin, konstaterer den radikale politiker her til aften.
Hvornår bliver Vestager godkendt?
Selv om Europa-Parlamentet godkender Margrethe Vestager som EU-kommissær, er det ikke ensbetydende med, at hun kan starte en ny periode som EU-kommissær den 1.
november.
Inden den nye Europa-Kommission kan indlede sit arbejde under ledelse af Ursula von der Leyen, skal det samlede kommissærhold godkendes af Europa-Parlamentet.
Det skal efter planen ske ved en afstemning i Strasbourg den 23.
oktober.
Men det er langt fra givet, at den nye kommission bliver godkendt den 23.
oktober.
Indtil videre er to EU-kommissærkandidater helt blevet underkendt.
Og tre kandidater blev eftefølgende bedt om at svare på flere spørgsmål fra parlamentet.
Den radikale politiker står til at blive en del af den næste Europa-Kommission.
Og hun er blevet indstillet til dobbeltjobbet som henholdsvis konkurrencekommissær og ledende næstformand med det overordnede ansvar for EU's digitale fremtid.
Den første post har hun allerede i dag, mens den anden er ny.
Og i tre timer blev Margrethe Vestager udspurgt om alt fra digital skat og de etiske problemer ved kunstig intelligens til konkurrencen fra Kina og USA samt tv-serien 'Borgen', hvis hovedperson, Birgitte Nyborg, er delvist baseret på hende.
- Det var langt, og der var meget varmt derinde, siger hun og tilføjer, at hun ikke var helt tilfreds med sin egen præstation, selvom hun kunne svare grundigt på stort set alle spørgsmålene.
- Jeg kunne måske godt have være mere præcis og skarp på nogle spørgsmål.
Her kan du læse hele live-dækningen af Vestagers høring.
Hun mener dog ikke, at der var nogle europaparlamentarikere, som var ekstra kritiske blot for at være det under høringen.
- Jeg tror ikke, der var nogen, der som sådan var ude efter mig.
Men forventningerne er meget store, og derfor skal jeg også gøre mere for at leve op til dem.
Men det bliver sværere, fordi opgaven i sig selv er blevet sværere, siger hun.
Her giver Vestager sit korteste svar under høringen.
Det var til et medlem af The Brexit Party.
Ikke godkendt endnuAlt tyder dog på, at hun klarede sin eksamen.
Alle grupperne i Europa-Parlamentet skulle efterfølgende tage stilling til hendes præstation, og om de kunne godkende hende.
Og alle på nær den EU-kritiske ID-gruppe, som Dansk Folkeparti sidder med i, sagde god for hende.
Det formelle brev vil dog først blive udformet og sendt i morgen.
Før hun kan gå i gang med sit nye arbejde, skal hele Europa-Kommissionen som samlet enhed godkendes af Europa-Parlamentet.
Det lærte vi ellers under høringen: Europa skal ikke være som Kina- Mit ønske er ikke, at Europa skal blive mere som Kina eller USA.
Mit ønske er at gøre Europa mere som sig selv.
At bygge oven på de styrker og værdier, der allerede er, så vores samfund kan blive både stærkt og fair.
For alle europæere.
Kunstig intelligens må ikke diskriminere- Problemet med kunstig intelligens er, at den ikke kan mere end de data, den bliver fodret med.
Og de diskriminerende mønstre er noget, mennesker har skabt.
Store virksomheder må ikke misbruge deres position- Det er ikke noget problem, at virksomheder er store.
Men dominerende virksomheder har en særlig forpligtigelse til ikke at bruge deres magt til at skade forbrugerne.
Der er brug for mere samarbejde i EU- Jeg tror fuldt og fast på, at vi bedst kan nå vores fælles mål, hvis vi arbejder sammen.
Den digitale udvikling skal tøjles- Reglerne skal baseres på tre værdier: Tillid, menneskelighed og fairness.
Omstridt copyright-direktiv bliver ikke genåbnet- Jeg er meget glad for udkommet.
Det er vigtigt, at vi får sikret en aflønning til dem, der har ophavsretten.
Google overvåger os- En af de ting, jeg har lært fra overvågningskapitalisme er, at det ikke er dig selv, der søger på Google, men Google, der søger efter dig.
Hun er ikke træt af 'Borgen'- Jeg bliver aldrig træt af at blive fulgt af 'Borgen'.
Og det sker tidligst om to uger, hvis der altså ikke opstår forhindringer inden da.
Margrethe Vestager, der i de seneste fem år har været EU's konkurrencekommissær, håber dog, at hun kan gå i gang med sit nye job den 1.
november.
Og blandt de ting, hun vil have fokus på – og som hun også blev spurgt grundigt ind til under dagens høring – er en digital skat.
EU-landene har i årevis forsøgt at lande en aftale om beskatning af it-virksomheder som eksempelvis Google og Facebook.
Dog uden held.
- Jeg synes, det er meget, meget svært at fortælle virksomheder, der betaler deres skat, at der er andre virksomheder, som ikke behøver at gøre det, blot fordi de driver deres virksomheder på en anden måde, siger Margrethe Vestager.
Fra kommissionens side er ønsket, at skatten kan blive indført på globalt plan gennem OECD.
Men hvis ikke det kan lade sig gøre, er hun klar til at gå solo.
- Selvfølgelig tror jeg, at det vil lykkes.
Ellers ville jeg ikke sige det.
Problemer med kunstig intelligensEt andet emne, som var oppe at vende flere gange under dagens høring, er kunstig intelligens og de etiske problemstillinger, som der opstår ved det.
Hvis Margrethe Vestager bliver godkendt, skal hun inden for 100 dage fremlægge en kunstig intellingens-strategi, som netop skal tage stilling til de etiske dilemmaer.
- Forestil dig, at der er en stor ulykke, og folk kommer ind på skadestuen, hvor de bliver screenet af kunstig intelligens.
Der vil vi foretrække, at det er et menneske og ikke en kunstig intelligens, der beslutter, i hvilken rækkefølge folk bliver repareret og syet sammen, siger Margrethe Vestager.
Selvom langt størstedelen af grupperne har sagt god for Margrethe Vestager, så fremhævede den kristenkonservative EPP-gruppe samt ECR-gruppen dog efterfølgende, at der kan være en mulig interessekonflikt mellem de to poster, hun står til at få.
Vestager om Google: De ved, hvad vi tænkerMen Margrethe Vestager mener dog, at det giver god mening, at hun fortsætter som konkurrencekommissær i den nye kommission.
- Man lærer rigtig, rigtig meget af konkurrencearbejdet.
Ikke kun om digitale markeder, men også om hvordan eksempelvis markeder inden for øl, cement og genbrug fungerer.
Jeg kan bruge den viden til at lave et bedre beslutningsgrundlag, når jeg skal lave lovgivning fremover, siger hun.
Den nye Europa-Kommission med Ursula von der Leyen i spidsen træder efter planen til den 1.
november i år.
Og selvom Margrethe Vestager håber, at hun bliver godkendt, så er der dog ting ved EU-systemet, som hun godt kunne tænke sig, var anderledes.
- Det er stadig svært og mærkeligt at være i et system, der er meget hierarkisk.
Især når man kommer fra et samfund, der ikke er det.
Det er lidt specielt.
Margrethe Vestager (R) blev i tre timer udspurgt i Europa-Parlamentet i Bruxelles.
FacebookTwitterKopier linkEmner:Margrethe Vestager (politiker)|EU-forhold|Google|Facebook|Kina




https://www.dr.dk/nyheder/udland/syriske-kurdere-hvis-trump-forlader-os-kan-vi-gaa-til-putin-eller-assad

Tyrkisk offensiv i SyrienSe temaUdlandSyriske kurdere: Hvis Trump forlader os, kan vi gå til Putin eller AssadDen kurdiske milits er klar til at tale med både Syrien og Rusland, hvis USA trækker sig ud af omstridt grænseområde.
USA meddelte i går, at man har vil trække amerikanske styrker ud af det kurdisk kontrollede grænseområde i Syrien forud for en tyrkisk invasion.
(Foto: Staff Sgt.
Andrew Goedl © Scanpix)Af Maya Nissen08.
okt.
2019 kl.
14.
00Læs opSyriens viceudenrigsminister opfordrer nu den kurdiske milits i landet til at slutte sig til regeringens side.
Det sker, efter at USA, som er allieret med kurderne, i går besluttede at trække en mindre gruppe af amerikanske soldater ud af det kurdisk kontrollerede grænseområde i det nordøstlige Syrien.
Den amerikanske exit fra grænseområdet kom i kølvandet på Tyrkiets udmelding om, at de snart vil indlede en militæroffensiv mod området.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og EU bliver PKK betragtet som en terrorbevægelse.
Men i stedet for at 'kaste sig i afgrunden' bør de kurdiske militser slutte sig til regeringens side.
Sådan lyder det i en opfordring fra Syriens viceudenrigsminister, Faisal Mekdad.
Det skriver Reuters.
- Syrien byder alle sine sønner velkomne, og regeringen i Damaskus vil løse alle Syriens problemer på en positiv måde og uden vold, lyder det i udtalelsen fra viceudenrigsministeren.
Han tilføjer også, at Syrien vil forsvare sit territorium og ikke acceptere en invasion - 'på en tøddel af syrisk jord'.
Læs Også:Korrespondent: Tyrkisk invasion i Syrien kan få alvorlige konsekvenserKlar til at tale med Damaskus og RuslandHvis USA trækker sig helt ud af grænseområdet nær Tyrkiet, så er det kurdiske lederskab klar til at indgå i dialog med den syriske regering i Damaskus og dets allierede i Moskva.
Sådan lyder svaret fra en talsmand for det kurdiske styrker i det nordøstlige Syrien ifølge Reuters.
- Hvis USA trækker sig fra området, og særligt grænseområdet, så vil vi med sikkerhed, som selvstyret territorium og som SDF (Syriens Frie Demokratiske Hær, som YPG er en del af, -red.
) være tvunget til at overveje alle muligheder, siger talsmand Badran Jia Kurd til Reuters og fortsætter:- Hvis det kommer dertil, vil vi måske føre samtaler med Damaskus eller den russiske side for at opfylde det tomrum, amerikanerne efterlader, eller blokere det tyrkiske angreb, lyder det.
Accept, men ingen støtteMeldingen om, at USA trækker sine tropper ud af området, kom efter en telefonsamtale mellem den amerikanske præsident, Donald Trump, og Tyrkiets præsident, Recep Tayyip Erdogan, natten til mandag.
Her meddelte Erdogan, at Tyrkiet har i sinde at invadere det nordøstlige grænseområde i Syrien.
Den amerikanske præsident har gjort det klart, at han på ingen måde godkender eller støtter nogen som helst form for tyrkisk offensiv i det nordlige Syrien.
USA's forsvarsministeriumAmbitionen er at fjerne de kurdiske militser, der kontrollerer området, og oprette en sikker zone, hvortil man vil tilbagesende cirka to millioner syriske flygtninge, som lige nu opholder sig i Tyrkiet.
Selvom USA har accepteret, at invasionen vil finde sted, sker det uden amerikansk opbakning eller støtte, lød det efterfølgende i en udtalelse fra det amerikanske Forsvarsministerium.
- Den amerikanske præsident har gjort det klart, både privat og officielt, at han på ingen måde godkender eller støtter nogen som helst form for tyrkisk offensiv i det nordlige Syrien, og at der ikke vil være nogen involvering fra amerikansk militær eller støtte til nogen som helst operation, som Tyrkiet kaster sig ud i, lyder det ifølge The Guardian.
Donald Trump selv har været ude og true Tyrkiet med økonomisk ruin, hvis de, efter hans opfattelse, går over grænsen.
Også på hjemmebanen har præsident Trump mødt skarp kritik for sin beslutning om at lade kurderne håndtere den forestående tyrkiske invasion alene.
Forsvar bliver førsteprioritetDen amerikanske beslutning om at trække styrker ud af området har vakt stor vrede - ikke mindst hos de syriske kurdere.
De frygter, at en tyrkisk offensiv vil føre til et tab af det territorium og den selvstændighed, som de har sikret sig under den langvarige konflikt i Syrien.
Kurderne har da også været en af USA's allervigtigste allierede i kampen mod terrorbevægelsen Islamisk Stat (IS) i Syrien.
De kurdiske styrker har også kontrollen med to store flygtningelejre, heriblandt Al-Hol-lejren, der huser titusindvis af tilfangetagne IS-medlemmer og deres familier.
YPG har gjort det klart, at det i tilfælde af en invasion ikke længere vil være en høj prioritet for dem at bevogte de mange tusinde IS-krigere - en udmelding, der skaber frygt for, at tusindvis af medlemmer af den fallerede terrorbevægelse kan undslippe og få held med at genetablere sig i Syrien.
Store materielle og menneskelige tabHeller ikke Iran, som er blandt Syriens nærmeste allierede, mener, at det er en god idé, at Tyrkiet indleder en offensiv.
Sådan lyder det i en udtalelse fra Irans Udenrigsministerium, som opfordrer Tyrkiet til at respektere Syriens suverænitet:- Ministeriet har fulgt de bekymrende nyheder om muligheden for en tyrkisk militæroffensiv på syrisk jord og mener, at en sådan handling ikke vil løse Tyrkiets sikkerhedsudfordringer, men vil føre til store materielle og menneskelige tab.
Ifølge Tyrkiet er alle forberedelser gjort til den forestående militæroffensiv.
FacebookTwitterKopier linkEmner:Donald Trump (politiker)|Islamisk Stat|Recep Tayyip Erdoğan (politiker)|Syrien|Terrorisme




https://www.dr.dk/nyheder/politik/wammen-luger-ud-i-partier-i-finanslovsforhandlinger

PolitikWammen luger ud i partier i finanslovsforhandlingerFinansministeren starter forhandlinger med regeringens støttepartier, men holder døren åben.
Finansminister Nikolai Wammen (S) har de seneste to dage haft såkaldte sættemøder med alle Folketingets partier.
08.
okt.
2019 kl.
14.
20Læs opFinanslovsforhandlingerne vil i den kommende tid foregå mellem regeringen og dens støttepartier.
Dermed er det kun SF, De Radikale og Enhedslisten, der bliver inviteret.
Det siger finansminister Nicolai Wammen (S) tirsdag, efter at han har afsluttet sættemøder med alle Folketingets partier.
- Jeg er optimist, efter de møder vi har haft.
I den kommende tid vil jeg invitere de partier, der er en del af regeringens parlamentariske grundlag, og som også har været med til at lave forståelsespapiret.
- Og så vil jeg løbende i processen vurdere, hvilke andre partier, der kunne indgå i forhandlingerne.
Der er dels den overordnede finanslovsforhandling, og så er der en række delaftaler, siger Nicolai Wammen.
Mandag og tirsdag var partierne forbi Finansministeriet, og her lød det fra Nicolai Wammen, at der var mange ønsker, men færre finansieringsforslag.
Blandt støttepartiernes krav har De Radikale i langt tid kaldt på større ambitioner allerede nu i klimaindsatsen.
SF vil i finansloven afsætte 500 millioner kroner mere til minimumsnormeringer.
På det område vil Enhedslisten have afsat en milliard kroner, ligesom partiet også vil give en milliard kroner til at løfte psykiatrien.
Alternativet er alternativetAlternativet var mandag til samtale hos finansministeren, hvor Alternativets politiske leder, Uffe Elbæk, kaldte partiets situation for parlamentarisk interessant.
Regeringen har nemlig ikke brug for Alternativet for et flertal, men partiet vil alligevel gerne skubbe finansloven i en mere grøn retning.
Det anerkender Nicolai Wammen, der muligvis inviterer dem ind senere hen.
- Jeg lægger også mærke til, at Alternativet meget klart har tilkendegivet, at de gerne vil være med i en finanslovsaftale med regeringen, og det ser jeg som meget positivt.
- Jeg starter nu med regeringens parlamentariske grundlag, og så vil jeg efter behov kunne invitere andre partier undervejs.
Og der har jeg særligt lagt mærke til de meget positive signaler, der er sendt fra Alternativet, siger Nicolai Wammen.
/ritzau/FacebookTwitterKopier linkEmner:Alternativet (parti)|Nicolai Wammen (politiker)|Socialdemokraterne|Uffe Elbæk (politiker)|Økonomisk politik




https://www.dr.dk/sporten/fodbold/kvindelandsholdet/svaer-kamp-venter-i-georgien-vi-maa-ikke-overvurdere-os-selv

KvindelandsholdetSvær kamp venter i Georgien: 'Vi må ikke overvurdere os selv'Sanne Troelsgaard tror, landsholdet har succes, fordi kvaliteten i truppen er blevet bredere.
Danmarks Sanne Troelsgaard mener, at kvaliteten af træningerne på det danske landshold er blevet højnet, og at det er en af grundene til, at Danmark er kommet godt fra start i deres EM-kvalifikation.
Af Martin Leer Scharnberg og Henrik Liniger08.
okt.
2019 kl.
13.
13Læs opDet danske landshold er kommet flyvende fra start i deres kvalifikationsgruppe til EM i 2021.
Tre kampe, tre sejre og en samlet målscore på 13-0.
© ScanpixEM 2021- Det danske landshold spiller lige nu kvalifikation til EM 2021- Danmark spiller i kvalifikationsgruppe B, som de fører efter tre kampe og tre sejre- I aften møder Danmark Georgien på udebaneI aften venter så Danmarks fjerde kamp i gruppen mod et hold, som mildest talt er kommet knapt så godt fra start.
Danmark er i Tbilisi, hvor de skal møde et georgisk landshold, der endnu ikke har fået point i gruppen.
Selvom Danmark går på banen med en klar favoritværdighed, understreger landets offensive profil Sanne Troelsgaard, at det kan blive en svær kamp, som kommer til at kræve fuld dansk koncentration.
- Vi må bestemt ikke bare tro, at det er en kamp, vi nemt går ind og vinder med mange mål.
Bare fordi vi er kommet godt fra start, må vi ikke overvurdere os selv.
- Vi ved, det bliver en svær kamp.
Jeg tror, de kommer til at stille sig langt tilbage og parkere bussen, så vi skal være gode til at holde tempo i spillet, hvis vi skal komme til chancer.
- Når det så er sagt, er det helt klart en kamp, vi bør vinde.
Vi har brug for alle point, vi kan få, hvis vi skal have en forhåbning om at kvalificere os til EM.
Danmarks Sanne Troelsgaard er en af de mest rutinerede kræfter på det danske landshold.
Hun debuterede i 2008.
Når Sanne Troelsgaard skal give et bud på, hvorfor Danmark netop nu er så velspillende efter et års tid med svingende præstationer og resultater, peger hun på, at kvaliteten og bredden i truppen har løftet sig.
Stillingen i Danmarks kval-gruppe1.
Danmark - 12 point2.
Italien - 12 point3.
Bosnien-Hercegovina - 6 point4.
Israel - 0 point5.
Georgien - 0 point6.
Malta 0 - 0 point- Vi har flere spillere, som er begyndt at spille uden for Danmark.
Og vi har nogle unge spillere, som banker på.
Det gør, at konkurrencen om startpladserne bliver større, det gør træningerne bedre, og det er noget, vi kan viderebringe i kampene.
Landstræner Lars Søndergaard er enig i Sanne Troelsgaards analyse af landsholdstruppens styrkede bredde.
- Jeg synes, vi har fået en bredere trup, end vi havde for bare et halvt år siden.
Der er nogen, der har fået mere spilletid ude i deres klubber, og det giver mere erfaring og mere rutine.
- Lige nu har vi så mange spillere, der er i form, at jeg har måttet udelade nogle fra truppen, som egentlig også fortjener at være med og vise sig frem.
Det kan selvfølgelig give mig nogle søvnløse nætter i forhold til, hvem der skal udtages, og hvem der ikke skal, men hellere det, end at det giver sig selv.
Større fleksibilitet har været vigtigtDen forstærkede bredde har også givet Lars Søndergaard flere taktiske muligheder, fortæller han.
- Det har givet os bedre mulighed for at skifte og rotere med flere formstærke spillere og flere forskellige typer.
Vi spiller ofte 4-4-2, men nu har vi også truppen til at spille 4-3-3, og det er en styrke for os, at vi er blevet mere fleksible og kan variere.
Kampen mellem Georgien og Danmark bliver spillet klokken 18 i aften og kan ses direkte på DR1 med optakt fra klokken 17.
45.
FacebookTwitterKopier linkEmner:DR1|Georgien|Fodbold|Tbilisi




https://www.dr.dk/nyheder/regionale/syd/politi-efterforsker-et-vognmandsfirma-i-padborg-flere-personer-er-anholdt

Syd- og SønderjyllandPoliti efterforsker et vognmandsfirma i Padborg: Flere personer er anholdtEfterforskningen sker som led i en koordineret aktion mod lovovertrædelser i vognmandsbranchen.
(Arkivfoto).
Af Signe Mai Vilsbøll, Marie De Fine Skibsted og Ulrik Bang-Mørch08.
okt.
2019 kl.
15.
19 | opdateret 08.
okt.
2019 kl.
17.
14Læs opI en aktion mod vognmandsfirmaet H.
P.
Therkelsen i Padborg har politiet i dag anholdt fire chauffører og en ansat på virksomhedens hovedkontor, mens fire lastbiler er blevet beslaglagt.
Politiet mistænker vognmandsfirmaet for at have forfalsket dokumenter til brug for ulovlig cabotagekørsel med lastbiler, der er indregistreret i Tyskland.
Det oplyser Midt- og Vestsjællands Politi.
Hvad er cabotagekørsel?
Lastbiler fra lande som Tyskland, Polen, Rumænien og Litauen må køre ind og ud af Danmark med varer, og de må også gerne køre ture med gods internt i landet.
Når bilerne har kørt tre ture internt i Danmark med gods, skal de dog køre ud af landet, så der ikke foregår ulovlig cabotagekørsel.
Der er dog set flere eksempler på, at udenlandske lastbiler bliver og kører flere ture med gods.
Ofte med chauffører fra andre EU-lande bag rattet.
Midt- og Vestsjællands Politi samarbejder med Sydøstjyllands Politi og Nordjyllands Politi om sagen, og dagens aktion er foretaget af specialisterne i de tre politikredses centre for kontrol af tunge køretøjer.
Der er tale om en koordineret landsdækkende aktion, fortæller politikommissær Henrik Fobian.
Formålet er at få sat en stopper for lovovertrædelser i vognmandsbranchen.
- Vi kan ikke have, at vognmandsfirmaer kører rundt og snyder systemet for egen vindings skyld.
Der skal være lige vilkår og ordnede forhold for virksomheder, der lever af at køre med fragt, og hvis enkelte virksomheder lever højt på at snyde, skal de bringes til ansvar for deres handlinger, siger politikommissæren.
Bøde i millionklassenPolitiet har sigtet virksomheden for ulovlig cabotagekørsel.
Flere personer skal afhøres i sagen, og nogle anholdte vil blive fremstillet i grundlovsforhør, oplyser Henrik Fobian.
Han mener, lovovertrædelser som dem, virksomheden er sigtet for, kan udløse bøder i millionklassen.
- Vi sigter for at vise, at det ikke kan svare sig at fremvise falske fragtbreve ved politiets kontroller, og det mener vi, at det her vognmandsfirma har gjort.
Hver gang vi har standset dem, har vi fået fragtbreve, der viser, at de har ret til at køre cabotagekørsel, men vi mener, der er blevet fremvist falske fragtbreve, siger Henrik Fobian.
Ligner tidligere sagerI Danmark må udenlandsk-registrerede lastbiler med gods ikke køre mere end tre ture i løbet af en uge.
Først når lastbilerne har forladt landet og kørt udenfor Danmarks grænser i fem døgn, må de vende tilbage.
Ifølge Henrik Fobian ligner sagen om vognmandsfirmaet i Padborg flere tidligere sager, hvor danske vognmænd har fremvist falske fragtbreve for at kunne køre mere end tre ture internt i Danmark.
Den ulovlige cabotagekørsel foregår ofte med udenlandske chauffører og lastbiler, der er indregistreret i lande som Tyskland, Polen og Rumænien, da EU's cabotageregler tillader, at lastbiler fra andre EU-lande krydser grænsen for at køre indenrigsture i Danmark til de løn- og arbejdsregler, der gælder i landet, hvor lastbilen kommer fra.
Direktør: Vi har intet at skjulePeter Therkelsen, direktøren for H.
P.
Therkelsen, mener ikke, at myndighederne kan finde beviser for, at loven er blevet brudt.
Det siger han til DR Nyheder:- Vi har nogle helt klare retningslinjer for, at vi skal overholde reglerne.
Det er uanset, om det er cabotagereglerne, køre- og hviletidsreglerne eller hvad det måtte være.
For jeg vil gerne sove roligt om natten.
Så jeg ved ikke, hvad de henviser til.
Virksomhedens direktør understreger, at han endnu ikke kender sigtelsen.
Han afventer derfor, at myndighederne forelægger den for ham.
- Har vi overtrådt nogle ting eller lavet fodfejl nogle steder, så er det klart, at vi skal stilles til ansvar for det.
Loven skal være lige for alle.
Og det er ikke nogen bevidst handling eller systematisk og strategisk, som nogen kan få det indtryk af.
Opdateret: To af de anholdte chauffører er løsladt.
Desuden er direktøren for virksomhedens svar tilføjet.
FacebookTwitterKopier linkEmner:Transportvirksomhed|EU|Kriminalitet|Padborg|Hewlett-Packard




https://www.dr.dk/sporten/cykling/mads-pedersen-udgaar-igen-af-loeb-ifoert-vm-troejen

CyklingMads Pedersen udgår igen af løb iført VM-trøjenMads Pedersen er udgået af det italienske løb Tre Valli Varesine, fordi han stadig ikke er helt på toppen.
Mads Pedersen sikrede karrierens største resultat, da han vandt VM i Yorkshire i slutningen af september.
08.
okt.
2019 kl.
15.
10Læs opCykelrytteren Mads Pedersens første ni dage som verdensmester er ikke gået helt efter planen.
Trek-Segafredo-danskeren stillede syg op til lørdagens Tour de l'Eurométropole i Belgien og måtte forlade endagsløbet efter en travl uge med lufthavnsmodtagelse, rådhuspandekager og fest.
Og heller ikke tirsdagens Tre Valli Varesine i Italien gennemførte Mads Pedersen.
- Mads Pedersen er stadig ikke kommet sig helt ovenpå den sygdom, han døjede med i sidste uge, og han er blevet nødt til at udgå af løbet.
Du må hvile dig, Mads!
skriver Trek-Segafredo på Twitter.
Få timer inden havde cykelholdet lagt af video op af Pedersen, som skriver autografer og tager selfies med de fremmødte cykelfans.
Mads Pedersen blev herrernes verdensmester i linjeløb i 2019, da han slog italienske Matteo Trentin i en spurt på målstregen.
Mads Pedersen sikrede sig karrierens største resultat, da han blev verdensmester 29.
september.
Pedersen kørte til mål med schweiziske Stefan Küng og italienske Matteo Trentin og besejrede begge i en spurt på de regnvåde veje i Yorkshire i England.
At han tirsdag er blevet nødt til at udgå af Tre Valli Varesine, betyder imidlertid ikke, at løbet er blottet for danskere.
Både holdkammeraten Niklas Eg, Astanas Jakob Fuglsang, Dimension Datas Michael Valgren og Cofidis' Jesper Hansen er med i det italienske endagsløb.
/ritzau/FacebookTwitterKopier linkEmner:Jakob Fuglsang (cykelrytter)|Matteo Trentin (cykelrytter)|Trek-Segafredo|Cykelsport|England




https://www.dr.dk/nyheder/udland/minut-minut-vestager-fik-klapsalver-efter-hoering-men-flere-ting-kan-gaa-galt-den-nye






https://www.dr.dk/nyheder/penge/svensk-flyskam-giver-panderynker-i-luftfarten-det-her-faenomen-kan-vaere-med-til

PengeSvensk 'flyskam' giver panderynker i luftfarten: 'Det her fænomen kan være med til at forværre en krise'Et luftfartsselskab opfordrer endda kunderne til at tage toget, så selskabet fremstår klimavenligt, lyder det.
KLM har i en kampagne opfordret kunderne til at tage toget i stedet for at flyve på en kort rute.
Af Jakob Lyders Tarpgaard08.
okt.
2019 kl.
12.
58Læs opI Sverige er begrebet 'flyskam' et fænomen, der kan ses direkte i landets faldende antal indenrigsflyvninger.
I juli og august var der for eksempel henholdsvis 11 og 10 procent færre passagerer end for et år siden.
Det viser tal fra Swedavia, som ejer og driver 10 af Sveriges største lufthavne.
En stor del af nedgangen bliver koblet direkte sammen med "flyskam", som er en bevægelse, der er blevet hjulpet godt på vej af den svenske klimaaktivist Greta Thunberg.
Flyselskabet SAS erkender selv, at klimabekymring er en del af årsagen til faldende tal i Sverige.
Det sagde seskabets topchef, Rickard Gustafson, i maj ifølge Jyllands-Posten.
Begrebet skal forstås ved, at nogle forbrugere simpelthen skammer sig over at flyve på grund af klimabelastningen.
I Sverige bliver tendensen bakket op af, at den nationale togoperatør, SJ, som ifølge selskabets årsrapport sidste år slog rekord med næsten 32 millioner rejser.
Jeg kan bestemt ikke afvise, at det vil få en negativ effekt på branchens vækst.
Jacob Pedersen, SydbankIndtil videre har resten af Europa ikke set samme tendenser.
En undersøgelse fra den schweiziske bank UBS viser dog, at formodet flyskam i fremtiden kan betyde, at flytrafikken i Europa de kommende år kun vil stige 1,5 procent.
Det er det halve af, hvad andre analyser viser.
Kan påvirke vækstenFænomenet har altså endnu ikke bredt sig videre i det europæiske luftrum, men det er noget, man er opmærksom på i luftfartsindustrien.
Sådan lyder det fra luftfartsanalytiker i Sydbank Jacob Pedersen.
- Lige nu ser vi ikke, at flyskam påvirker europæisk luftfart.
Men ser vi et til tre år frem i tiden, så kan jeg bestemt ikke afvise, at det vil få en negativ effekt på branchens vækst.
Er det et fænomen, som luftfarten tager alvorligt?
- Det er det.
Med rette.
For hvis vi om et til tre år ser en afmatning af den europæiske økonomi, så vil det her fænomen kunne være med til at forværre en krise.
Og jo mere, der bliver talt klima, jo større er sandsynligheden for, at en befolkningsgruppe vælger at flyve mindre.
Personligt tvivler jeg på, at jeg når at flyve over Atlanten i et el-fly.
Jacob Pedersen, SydbankJacob Pedersen peger på flere eksempler fra flyselskaberne for at komme passagerernes klimahensyn i møde.
- For eksempel har det hollandske luftfartsselskab KLM lige kørt en reklamekampagne, hvor budskabet har været, at folk måske skulle overveje at tage toget.
Og SAS har netop foreslået et klimabidrag på 20-30 kroner pr.
billet, som skal gå til forskning i grøn omstilling.
Samtidig er flere selskaber begyndt at skrive deres CO2-udledning ind i deres trafiktal, så passagererne kan se, at man tager klimaproblematikken alvorligt.
Men hvor langt er branchen fra at være så grøn, så flyskam slet ikke behøver at være et fænomen?
- Meget langt.
Og det er også derfor, at branchen bruger de her andre tiltag for at vise over for passagererne, at man tager problematikken alvorligt.
For selvom, der bliver forsket i biobrændsel, er der mange, mange år til, at alle fly i verden flyver på det.
Og det er samme historie med for eksempel el-fly.
Personligt tvivler jeg på, at jeg når at flyve over Atlanten i et el-fly.
FacebookTwitterKopier linkEmner:Flyselskaber|Sydbank|Sverige|SAS Group|Jacob Pedersen (analytiker)




https://www.dr.dk/nyheder/indland/foerste-dom-psykisk-vold

IndlandFørste dom for psykisk vold Bestemmelsen i straffeloven trådte i kraft den 1.
april i år.
Det er i Retten i Nykøbing Falster, der for første gang er blevet idømt straf for psykisk vold.
08.
okt.
2019 kl.
15.
06 | opdateret 08.
okt.
2019 kl.
17.
11Læs opRettelse: I den første version af denne artikel stod der, at den dømte også var fundet skyldig i voldtægt.
Det er ikke sandt.
For første gang er en tiltalt blevet dømt for psykisk vold.
Retten i Nykøbing Falster har tirsdag fundet en 21-årig mand skyldig.
Den nye bestemmelse i straffeloven trådte i kraft 1.
april.
Netop fra det tidspunkt og frem til midten af juli udsatte han en tidligere kæreste for krænkende og nedværdigende adfærd, mener en domsmandsret.
Ifølge anklageskriftet beskadigede han hendes selvfølelse med nedværdigende og krænkende hån, så hun til sidst oplevede hans behandling af hende, som om det var hendes egen skyld.
Tilfreds anklagerAnklager Lotte Nielsen er især tilfreds med, at den 21-årige blev dømt for psykisk vold efter straffelovens paragraf 243.
- Bestemmelsen om psykisk vold er ganske ny, og denne dom sender et stærkt signal om, at psykisk vold også er noget, som der bliver set med stor alvor på, udtaler hun i en pressemeddelelse.
Straffen er samlet blevet ubetinget fængsel i to år og seks måneder.
Retten har ikke oplyst, hvad den psykiske vold isoleret har medført af straf.
Den 21-årige overvejer nu, om han vil anke dommen til Østre Landsret.
Det samme gør anklagemyndigheden.
- På grund af sagens specielle karakter og det fokus der er omkring psykisk vold skal sagen nu forbi Statsadvokaten i København med henblik på overvejelse om, hvorvidt sagen skal ankes i forhold til straffens længde, siger Lotte Nielsen i pressemeddelelsen.
Mishandlede også kvindenEn gang tidligere har en domstol taget stilling til psykisk vold.
Her blev en 15-årig dreng frifundet.
Denne afgørelse fra Retten i Næstved er af statsadvokaten blevet anket til landsretten.
I tirsdagens sag er den 21-årige også blevet fundet skyldig i at have mishandlet kvinden.
Det skete med spark og slag, hvor han blandt andet brugte både bælte og en tyk kæp.
Forbrydelserne foregik i Dannemare og i Nakskov, hvor han også i et par tilfælde berøvede hende friheden ved at spærre hende inde på et værelse.
Den ene gang slap hun ifølge tiltalen væk ved at springe ud fra et vindue på første sal.
/ritzau/FacebookTwitterKopier linkEmner:Vold|Anklagemyndigheden|Kriminalitet|København|Østre Landsret




https://www.dr.dk/nyheder/regionale/midtvest/selvom-de-lovede-stoppe-kommuner-haelder-stadig-skattekroner-i-sorte

Midt- og VestjyllandSelvom de lovede at stoppe: Kommuner hælder stadig skattekroner i sorte aktierTrods løfter om grøn politik, bod og bedring poster 9 af 20 kommuner stadig skattekroner i olie- og gasgiganter.
11 kommuner har siden sidste år droppet at investere i nogle af de 100 olie- og gasselskaber, der på verdensplan udleder mest CO2.
Af Rasmus Hagelskjær og Lise Soelberg Frydendahl08.
okt.
2019 kl.
13.
05 | opdateret 08.
okt.
2019 kl.
13.
54Læs opSelvom mange danske kommuner slår sig op på grøn miljøpolitik, så sender en række af dem skattekroner direkte i lommen på olie- og gasgiganter.
Ni kommuner har gennem investeringsforeninger aktier i flere af de 100 olie- og gasselskaber, der på verdensplan medvirker til mest CO2-udledning.
Det sker, selvom flere af dem allerede sidste år lovede at droppe de såkaldte sorte aktier.
Det viser aktindsigter i kommunernes investeringsporteføljer, som DR Midt & Vest har fået.
- Investeringerne er problematiske, fordi dansk klimapolitik står og falder med, at Danmark kan gå foran som et godt eksempel, fortæller Anders Larsen, ekstern lektor på Institut for Samfund og Globalisering på Roskilde Universitet.
- Vi forventer, at kommuner ikke træffer hurtige hovsa-investeringer, men at de netop træffer mere langsigtede, fornuftige dispositioner end olie og gas, siger Steen Vallentin, lektor på Copenhagen Business School og tilknyttet center for virksomheders sociale ansvar.
Holstebro og Egedal kommuner er to af dem, der har investeret skattekroner i olie- og gasgiganter.
Det er blandt andet Shell, Exxon og Lukoil.
Begge borgmestre lovede ellers for mere end et år siden at se på investeringerne.
I Holstebro forklarede borgmester H.
C.
Østerby (S), at de fossile investeringer 'ikke matcher kommunens grønne politik.
'Har I slet ikke talt om det i løbet af det år, der er gået?
- Det har været oppe at vende én gang.
Vi fik, hvad skal vi sige, lavet en principbeslutning på noget, og det er så det, siger han.
H.
C.
Østerby henviser til proportionerne i sagen.
- Jeg er glad for, at vi har så lille en investering på under en million kroner.
Den lille del ændrer ikke ved, hvor grøn en kommune Holstebro er, siger han.
I Egedal Kommune påpeger borgmester Karsten Søndergaard (V), at kommunens investeringer i sorte aktier udgør en andel på én procent.
- Så vi skal også lige have det her ned i nogle proportioner, hvor det hører hjemme, siger han.
Vil tage det op igenEgedal Kommune er i gang med at droppe investeringerne med det udgangspunkt, at problemet skulle være løst inden nytår.
Imens lover Holstebro-borgmester H.
C.
Østerby igen at tage de fossile investeringer op på et økonomiudvalgsmøde.
- Vi tager det som et egentligt beslutningspunkt på vores kommende økonomiudvalgsmøde.
Det her handler også om, hvad vi gerne vil signalere, siger han.
Det er tyndt, at de på et år ikke har fået samlet sig sammen til at lave en strategi på det her felt.
Anders Larsen, miljøøkonomiekspert, Roskilde UniversitetMen forsinkelsen i borgmestrenes løfter imponerer ikke eksperterne.
- Det er tyndt, at de på et år ikke har fået samlet sig sammen til at lave en strategi på det her felt, som matcher regeringens, EU's og borgernes holdninger, siger Anders Larsen.
11 kommuner har droppet sorte aktierDet er nemlig forholdsvis enkelt for en kommune at trække sig fra investeringer i olie- og gasgiganter.
Af de 20 kommuner, som havde aktier i fossile selskaber sidste år, er der ifølge DR Midt & Vests gennemgang af kommunernes aktieporteføljer 11 kommuner, som har droppet de sorte aktier.
- Det her politikområde er virkelig nemt at håndtere i forhold til beskæftigelse, skoler og andre miljøområder.
Det kræver bare, at man siger til ens kapitalforvaltere, hvilke rammer de skal investere indenfor, og så burde det fungere, forklarer Anders Larsen.
Med andre ord en formsag, der i princippet kan klares på ét økonomiudvalgsmøde.
Det har de eksempelvis gjort i Viborg, hvor de i alt har investeret 23 millioner kroner i aktier.
- Vi var ikke klar over det, indtil I påpegede, at Viborg er en af de mest sorte kommuner i forhold til miljøet, når det gælder aktieinvestering.
Så gik vi ind og kiggede på det og har valgt en ny strategi, sagde Viborgs borgmester, Ulrik Wilbek (V), dengang.
De to eksperter kalder det 'positivt', at flere kommuner har vinket farvel til de fossile selskaber, og at endnu flere er på vej.
Steen Vallentin påpeger, at der slet ikke er grund til at investere i 'sorte aktier', for der er større perspektiver i grønne investeringer.
- Der findes en masse alternative investeringsmuligheder.
Det er oplagt at sende et signal om, at man hellere vil investere i vedvarende energi, som alt andet lige vurderes at have et større vækstpotentiale, siger han.
Rettelse i grafik: 'Lyngby-Taarbæk' optrådte på grafikken "De har droppet sorte aktier".
Der er en fejl.
Der skulle i stedet stå 'Næstved'.
Opdateret klokken 13.
50FacebookTwitterKopier linkEmner:Socialdemokraterne|Olie- og gasselskaber|Holstebro|EU|Viborg




https://www.dr.dk/sporten/cykling/fuglsang-boss-anklaget-aftalt-spil-risikerer-faengsel

CyklingFuglsang-boss anklaget for aftalt spil: Risikerer fængselAfgørelsen i bestikkelsessagen mod Alexandre Vinokourov og Alexandr Kolobnev er udsat til 22.
oktober.
Alexandre Vinokourov kørte alene over stregen i Liège-Bastogne-Liège i 2010.
Men ifølge anklageren var der tale om aftalt spil.
08.
okt.
2019 kl.
11.
46Læs opAfgørelsen på sagen mod den tidligere cykelstjerne Alexandre Vinokourov er blevet udsat i to uger.
Vinokourov, der er øverste chef for Jakob Fuglsangs hold, Astana, er sammen med russeren Alexandr Kolobnev anklaget for aftalt spil i forårsklassikeren Liège-Bastogne-Liège i 2010.
Der skulle være faldet dom tirsdag, men den belgiske avis Het Nieuwsblad skriver, at afgørelsen på grund af travlhed i retten i Liège er udsat til 22.
oktober.
Jakob Fuglsang har haft Vinokourov som sportsdirektør, siden han skiftede til Astana i 2013.
I det famøse løb kørte de to tiltalte sammen ind på den sidste kilometer, hvor den dengang 36-årige Vinokourov gav sin russiske konkurrent baghjul og drønede alene over målstregen.
Men ifølge anklagen var der tale om aftalt spil.
Vinokourov skal have betalt Kolobnev 150.
000 euro, svarende til 1,1 millioner, for den prestigefyldte sejr.
Nægter sig skyldigAnklageren har krævet seks måneders fængsel og en bøde til begge.
Både Vinokourov og Kolobnev nægter sig skyldige i sagen, der første gang blev omtalt i 2011, da det schweiziske magasin L'Illustré offentliggjorde en mailudveksling mellem de to hovedpersoner.
Alexandre Vinokourov indstillede karrieren i 2012, mens Kolobnev kørte cyklen i garagen fire år senere.
/ritzau/FacebookTwitterKopier linkEmner:Alexandr Vinokurov (cykelrytter)|Jakob Fuglsang (cykelrytter)|Liège|Cykelsport




https://www.dr.dk/nyheder/indland/amerikaner-anholdt-i-danmark-paa-flugt-fra-fbi-i-23-aar

IndlandAmerikaner anholdt i Danmark: På flugt fra FBI i 23 årDen 55-årige mand er blevet udleveret til USA, skriver amerikansk medie.
Af Emil Søndergård Ingvorsen08.
okt.
2019 kl.
10.
09Læs opDansk politi anholdt i juli en 55-årig mand, der har været på flugt fra de amerikanske myndigheder i 23 år mistænkt for to tilfælde af seksuelle overgreb på børn under 14 år.
Han er ligeledes mistænkt for forsøg på kidnapning.
Det skriver det amerikanske medie Sacramento Bee, der skriver, at den pågældende mand er blevet udleveret til USA fredag, og han sidder nu fængslet i Sacramento County Jail, inden han skal for retten senere i dag.
Rigspolitiet bekræfter anholdelsen over for Ekstra Bladet og DR Nyheder.
- Rigspolitiet kan oplyse, at den pågældende person blev pågrebet af dansk politi.
Vi har ikke yderligere oplysninger, lyder det fra presseafdelingen.
Ifølge DR Nyheders oplysninger fandt anholdelsen sted i København.
DR Nyheder følger sagenFacebookTwitterKopier linkEmner:Ekstra Bladet|Rigspolitiet|USA|Californien|Politi




https://www.dr.dk/nyheder/penge/formand-efter-endnu-et-direktoerexit-i-bo-jeg-klaeber-ikke-til-nogen-taburet

PengeFormand efter endnu et direktørexit i B&O: 'Jeg klæber ikke til nogen taburet'B&O's direktør ønskede selv at forlade det pressede B&O efter bare tre år som topchef.
Det var Henrik Clausen selv, der ønskede at forlade Bang & Olufsen, fortæller bestyrelsesformand Ole Andersen.
(Arkivfoto) Af Michelle Hald08.
okt.
2019 kl.
12.
24Læs opI dag har der igen været gang i svingdøren hos Struer-virksomheden Bang & Olufsen.
Administrerende direktør Henrik Clausen stopper og overlader posten til svenskeren Kristian Teär.
Udskiftningen kommer, mindre end en uge efter at Bang & Olufsen præsenterede endnu et stort millionunderskud.
Men ifølge Ole Andersen, der er bestyrelsesformand i Bang & Olufsen, er det Henrik Clausens egen beslutning at stoppe som direktør.
- Henrik har haft en hård periode.
Han har været 100 procent professionel, men når han indikerer, at han ikke er langsigtet, skal vi selvfølgelig begynde at overveje, hvad vi skal gøre, siger Ole Andersen.
Det var Henrik Clausens eget ønske om at forlade Bang & Olufsen, der fik bestyrelsen til at gå på jagt efter en ny topchef til Struer-virksomheden.
Om Henrik Clausen havde fået lov til at blive i Bang & Olufsen, hvis han ikke selv havde ønsket at gå, vil Ole Andersen ikke sige.
- Det kan jeg ikke svare på.
Vi holder evalueringer af vores direktionsmedlemmer internt, siger han.
Henrik Clausen nåede at være administrerende direktør i Bang & Olufsen i godt tre år.
I følge Per Hansen, der er investeringsøkonom i Nordnet, var det dog alt for længe.
- I en del af de tre år er det gået meget fornuftigt i Bang & Olufsen.
Men bestyrelsen skal løbende holde øje med, om det er ledelsen, der gør den store og gode forskel.
I 2016 og 2017 var man begunstiget af nogle beslutninger, der blev truffet og ført ud i livet, før Henrik Clausen kom til, siger han.
Direktører i B&O De seneste ti år har der været en del udskiftninger i toppen hos B&O, hvor den administrerende direktør har været:2019- Kristian Teär2016-2019 Henrik Clausen2011-2016 Tue Mantoni2008-2011 Kalle Hvidt NielsenKristian Teär bliver den tredje topchef i Bang & Olufsen, siden Ole Andersen blev bestyrelsesformand i virksomheden i 2010.
Det var altså Ole Andersen selv, der ansatte Henrik Clausen i 2016.
Og det burde ifølge Per Hansen få Ole Andersen til at kigge indad.
- Jeg synes, bestyrelsen skal spørge sig selv, om Bang & Olufsen har den rigtige bestyrelse.
Det vil være meget naturligt, hvis bestyrelsesformanden nedlægger sit hverv, siger han.
Ole Andersen selv afviser dog, at han også er på vej ud af Bang & Olufsen.
- Jeg sidder ikke og klæber til nogen taburet.
Men vi har lige haft generalforsamling og stort set alle aktionærer pegede på mig som formand.
Så længe mine bestyrelseskollegaer og aktionærerne støtter mig, vil jeg ikke bare smide håndklædet i ringen og forlade skuden.
Slet ikke med de udfordringer, vi har, siger Ole Andersen.
Store udfordringerPå trods af store underskud, tror han på en fremtid for Bang & Olufsen.
- Bang & Olufsen har været igennem en mega transformation de seneste mere end ti år.
Det har ikke været en ukompliceret transformation.
Vi har stadig udfordringer, men vi tror alle sammen på det, siger Ole Andersen.
Det svigtende salg og store underskud kan kun løses med et salg eller fusion, mener Per Hansen.
- Jeg tror, Bang & Olufsen får meget svært ved at fastholde sin uafhængighed og forblive selvstændig, hvis vi kigger et til to år frem i tiden, siger han.
Ole Andersen har været bestyrelsesformand for B&O siden 2010, og har netop været med til at ansætte den tredje direktør i selskabet.
Ole Andersen afviser dog, at der arbejdes mod et salg af Bang & Olufsen.
- Vi agerer hver eneste dag både i ledelsen og bestyrelsen, som om den her virksomhed skal fortsætte som en stand alone virksomhed, siger han.
Så I har ikke en plan B liggende i skuffen, hvor I arbejder mod et salg?
- Vi kan ikke sælge noget som helst, det er aktionærerne, der ejer aktierne.
Men det er da klart, at hvis der kommer nogen, der banker på døren og har en interesse i Bang & Olufsen, så er vi forpligtede til at lytte, og det gør vi selvfølgelig, siger Ole Andersen.
FacebookTwitterKopier linkEmner:Bang & Olufsen|Henrik Clausen (erhvervsleder)|Virksomhedsøkonomi|Nordnet|Struer




https://www.dr.dk/nyheder/regionale/syd/en-person-doed-i-trafikulykke-paa-als-bilisten-er-flygtet

Syd- og SønderjyllandEn person død i trafikulykke på Als - bilisten er flygtetEn person har mistet livet ved en trafikulykke i Nordborg.
Politiet efterlyser bilisten.
08.
okt.
2019 kl.
11.
51Læs opEn person har mistet livet ved en trafikulykke i formiddag i Nordborg, oplyser politiet.
Personen blev påkørt af et ukendt køretøj, oplyser Syd- og Sønderjyllands Politi om sagen på Twitter.
SUV-lignende bil efterlysesUlykken er sket på Ringvej i Nordborg.
Politiet oplyser til DR Syd, at der er tale om en flugtbilist.
Derfor efterlyses en ældre grå SUV-lignende bil.
Den dræbte er en 58-årig mand fra Nordborg-området, og de pårørende er underrettet.
/ritzau/FacebookTwitterKopier linkEmner:Syd- og Sønderjyllands Politi|Nordborg|Jylland|Biltrafik|Trafikulykker




https://www.dr.dk/nyheder/udland/laes-svarene-ole-ryborg-afsloerer-vestager-er-reelt-godkendt-resten-er-formalia






https://www.dr.dk/sporten/fodbold/landsholdet/aage-hareide-er-i-tvivl-om-en-startplads-foer-schweiz-kamp

LandsholdetÅge Hareide: Er i tvivl om én startplads før Schweiz-kampInde i hovedet har Åge Hareide 10 ud af 11 spillere på plads til startopstillingen i kampen mod Schweiz.
Åge Hareide og fodboldlandsholdet trænede tirsdag for første gang på Helsingør Stadion frem mod lørdagens EM-kvalifikationskamp.
Mandag nøjedes markspillerne med at træne indenfor.
08.
okt.
2019 kl.
11.
09Læs opLandstræner Åge Hareide har studeret Danmarks kommende modstander i EM-kvalifikationen, Schweiz, til hudløshed på video for at være bedst muligt forberedt til lørdagens dyst i Telia Parken.
Jeg har egentlig kun ét ubesvaret spørgsmål omkring startopstillingenLandstræner Åge HareideDerfor har landstræneren i sit eget hoved også lagt en slagplan for, hvordan schweizerne skal nedkæmpes, og hvilke spillere der skal eksekvere planen.
På 10 ud af 11 pladser i startopstillingen har Hareide besluttet, hvem han vil bruge, medmindre træningerne frem mod kampen giver ham uventede svar.
- Jeg har ikke så mange ubesvarede spørgsmål før kampen.
Nu handler det om, at vi får øvet og trænet de ting, vi er kommet frem til for at kunne slå Schweiz.
- Jeg har egentlig kun ét ubesvaret spørgsmål omkring startopstillingen.
Vi må se, hvordan spillerne reagerer i forhold til hinanden, så vi ved, hvem der passer bedst sammen til kampen.
Det svar får vi i løbet af ugen, siger Åge Hareide.
Landstræner Åge Hareide er i tvivl om én af pladserne i startopstillingen forud for kampen mod Schweiz.
Hvilken plads, vil han dog ikke afsløre.
Nordmanden vil ikke ud med, hvor på banen han er i tvivl om, hvem han skal benytte.
Han slår dog fast, at slagplanen kan justeres, hvis nogen fremhæver sig særligt på træningsbanen.
- Jeg skal se, hvordan spillerne ser ud til træningen.
Man kan træne sig på holdet, for når der er kamp om pladserne, ser nogle måske friskere og hurtigere ud end andre, men vi har stort set holdet på plads, siger Åge Hareide.
Frisk og skadesfri trupLandstræneren glæder sig over, at stort set alle spillere er kommet til Danmark med frisk spilletid i benene, og ingen spillere døjer med skavanker før kampen mod Schweiz.
- Der er ikke nogen, som der skal tages specielle hensyn til fysisk i løbet af ugen.
I dag (tirsdag, red.
) kan der måske være nogen, der spillede i søndags, som der bliver taget lidt hensyn til, men ellers ikke.
Det ser rigtig godt ud, siger Hareide.
Mandag restitutionstrænede spillerne indendørs i Helsingør.
Det var kun reservemålmændene Jesper Hansen og Frederik Rønnow, der sammen med målmandstræner Lars Høgh var på træningsbanen.
Tirsdag er derfor den første rigtige træningsdag på Helsingør Stadions regnvåde græs forud for kampen mod Schweiz på lørdag.
/ritzau/FacebookTwitterKopier linkEmner:Åge Hareide (fodboldtræner)|Frederik Rønnow (fodboldspiller)|Schweiz|Telia|Fodbold




https://www.dr.dk/nyheder/indland/han-skal-redde-haederkronede-bo-her-er-den-nye-direktoers-stoerste-hovedpiner

IndlandHan skal redde hæderkronede B&O: Her er den nye direktørs største hovedpinerDit fjernsyn er ikke længere et møbel, og det har ramt B&O, forklarer tech-eksperter.
Bang & Olufsens nye administrerende direktør overtager tre hovedpiner, lyder det fra en række tech-eksperter.
Af Mads Korsager Nielsen og Mathilde Bugge08.
okt.
2019 kl.
11.
00Læs opI dag fik Bang & Olufsen ny administrerende direktør.
Efter et kvartalsregnskab med røde tal skal svenske Kristian Teär nu forsøge at få den hæderkronede Struer-virksomhed på ret kurs.
Han har blandt andet erfaring med forbrugerelektronik fra virksomheder som Logitech, Sony Ericsson og Blackberry og overtager posten efter Henrik Clausen.
Kristian Teär er blandt andet oppe imod nye og moderne forbrugsvaner, hvor et fjernsyn ikke længere er et stuemøbel, der kan holde i 15-20 år.
Det forklarer to fjernsyns- og tech-eksperter, der sætter ord på B&O-bossens største udfordringer.
1Et fjernsyn er ikke længere et møbelEn håndbygget model fra Struer med kabinet i ædeltræ i et tidløst design kunne i gamle dage tage sig godt ud - lige fra ungerne blev født og til de flyttede hjemmefra.
Der var engang, hvor fjernsynet var stuens vigtigste møbel.
Dengang var det en god ide, hvis tv-møblet også var til at holde ud at kigge på, når det var slukket.
En håndbygget model fra Struer med kabinet i ædeltræ i et tidløst design kunne tage sig godt ud - lige fra ungerne blev født og til de flyttede hjemmefra.
Sådan er det ikke længere, forklarer Torben Vognsen, der er chefredaktør for tech-magasinet Input.
- Et tv er ikke længere et møbel.
Det er bare en flade med en kant, der hænger på væggen.
Det er svært at designe, så det ser anderledes ud, for der er ikke meget form tilbage at formgive, siger Torben Vognsen.
Den udfordring har Bang & Olufsen blandt andet forsøgt at løse, ved at lade deres tv-modeller adskille sig ved at have en fuldendt og knivskarp lyd.
- Lyden er i verdensklasse, men problemet er, at man risikerer at betale rigtig meget for et tv med god lyd, hvor tv-delen af indmaden måske er forældet i løbet af nogle år.
For mange forbrugere er det en bedre fidus at købe et billigere tv, som de kan skifte ud og selv supplere med et godt selvstændigt lydsystem, siger Torben Vognsen.
2Prisen skræmmer de almindelige kunderPrisen kan være medvirkende til, at B&O-omsætningen falder.
Tv'et på billedet er en ældre model - ifølge den seneste prisliste fra august 2019 koster den dyreste B&O-skærm på 77 tommer 146.
000 kroner i vejledende pris.
For de fleste forbrugere - selv de mest velhavende - er det forbundet med store overvejelser at købe et hundedyrt fjernsyn, der hurtigt risikerer at gå af mode.
Ifølge Torben Vognsen er prisen kombineret med den teknologiske udvikling blandt de store problemer for B&O’s tidligere flagskib, nemlig tv-forretningen.
- Vores læsere er helt tydelige i deres sprog, hver eneste gang vi spørger dem.
De vil ikke investere 50.
000 kroner i et tv, der risikerer at være forældet om to år, siger Torben Vognsen.
Problemets kerne er den teknologiske udvikling, der spurter af sted i et tempo, så de fleste forbrugere har en fornemmelse af at gå glip af noget nyt, hvis de binder sig til et bestemt produkt i årevis.
Hvad der i dag er topmoderne teknologi, risikerer at være forældet i løbet af kort tid, siger Torben Vognsen.
På den måde afskærer B&O sig fra den store gruppe af almindelige forbrugere, der måske er glade for B&O, men som bliver skræmt væk af tv-prisen.
- Det kan man se på deres hovedtelefoner og visse af deres højttalere, som sælger rigtig fint.
Kvaliteten er i top og det er til at betale for almindelige mennesker, siger Torben Vognsen.
3Indmaden er billigere uden B&O-logoKoreanske LG samarbejder med danske Bang & Olufsen om indmaden til tv-produkter.
Når man køber et B&O-fjernsyn, så er det ikke hele pakken, der er lavet af danske ingeniører i Struer.
Det er dybest set et koreansk LG-tv i eksklusiv, dansk indpakning med ekstra god lyd.
- Jeg kunne ikke finde på at købe et B&O-fjernsyn.
Det er reelt et LG-tv, der er sat ned i en B&O-lydløsning, siger Rasmus Larsen, redaktør på online-mediet Flatpanels, der skriver om tv-markedet fra forbrugerens synspunkt.
Han forklarer, at fra et forbrugersynspunkt er det svært at betale tusindvis af kroner i merpris for et tv, fordi der står B&O i stedet for LG.
- LG er de eneste, der kan masseproducere den her form for teknologi, så forbrugeren går bare hen og spørger, hvad et LG-tv koster i stedet for, siger Rasmus Larsen, der forklarer, at for mange forbrugere er billedkvaliteten det vigtigste, når de køber et tv.
Og når man kan få den samme billedkvalitet som B&O’s topmodel - til en tredjedel af prisen - så vælger mange almindelige forbrugere dansk design fra.
FacebookTwitterKopier linkEmner:Bang & Olufsen|LG|Forbrug|Struer|Henrik Clausen (erhvervsleder)




https://www.dr.dk/nyheder/penge/vismaend-spaar-aftagende-vaekst-paa-grund-af-stor-usikkerhed-om-brexit-og-handelskrig

PengeVismænd spår aftagende vækst på grund af stor usikkerhed om brexit og handelskrigDe økonomiske vismænd venter en tilbagegang i den danske vækst til næste år.
Derefter peger pilen op igen.
Det er usikkerhed om brexit og den amerikansk-kinesiske handelskrig, der er med til at lægge en dæmper på vismændenes forventninger.
08.
okt.
2019 kl.
12.
06Læs opDen økonomiske vækst i Danmark ventes at aftage til næste år som følge af høj usikkerhed og lavere vækst på de danske eksportmarkeder.
Det vurderer formandskabet for Det Økonomiske Råd - de såkaldte økonomiske vismænd.
I deres seneste diskussionsoplæg forklarer vismændene, at de for 2020 venter en vækst på 1,3 procent i det danske bruttonationalprodukt.
Det er en nedjustering i forhold til vismændenes prognose i juni, hvor de for næste år ventede en vækst på 1,7 procent.
Læs også:Brexit og handelskrig truer industrien: Europæisk afmatning har nu ramt DanmarkFor i år ventes der desuden en vækst i det danske bruttonationalprodukt på 2 procent.
Det er uforandret i forhold til den forudgående prognose.
Bruttonationalproduktet er et udtryk for størrelsen af et lands økonomi.
Brexit og USA/Kina-konflikt spiller indStiger eller falder bruttonationalproduktet, fortæller det, om en økonomi enten vokser eller skrumper.
- Den globale økonomi er præget af stor usikkerhed og vækstafdæmpning.
- Dansk eksport trodser endnu den internationale afmatning og bidrager til, at dansk økonomi ventes at vokse cirka to procent i år.
- Den høje usikkerhed og lavere vækst på vores eksportmarkeder ventes i højere grad at slå igennem næste år med lavere dansk vækst til følge, skriver vismændene i oplægget.
Som årsager til den høje usikkerhed peger de blandt andet på den politiske usikkerhed i Storbritannien knyttet til brexit og den handelspolitiske usikkerhed i USA knyttet til konflikten med Kina.
Virksomheder tør ikke investereDen høje uvished omkring fremtiden gør det vanskeligt for forbrugere og virksomheder at planlægge, og det dæmper særligt virksomhedernes lyst til at foretage investeringer, påpeger vismændene.
- Lavere investeringslyst dæmper den samlede efterspørgsel i økonomien og breder sig gradvist.
På den måde kan usikkerheden også få realøkonomiske konsekvenser, skriver de i oplægget.
Frem mod 2025 venter vismændene, at den danske økonomi i gennemsnit vil vokse med cirka 1,75 procent om året.
Dermed ventes væksten altså kun at blive mindre, end den ventes at blive i år.
Men bare fordi væksten risikerer at blive lavere i de kommende år, så er der ingen grund til allerede nu at tænde for advarselslamperne.
Dansk økonomi er dog godt polstretDansk økonomi står nemlig godt rustet til at kunne klare et eventuelt globalt tilbageslag, vurderer vismændene.
- Danske virksomheder og husholdninger har været relativt tilbageholdne gennem opsvinget, og der er opbygget store opsparingsoverskud, der kan trækkes på i et konjunkturtilbageslag.
- Opsvinget har ikke været båret af kreditvækst, og eksempelvis husholdningerne har modsat tendensen i tidligere opsving ikke lånefinansieret deres forbrug, men kun øget forbruget omtrent i takt med indkomsten, skriver vismændene.
For i år venter vismændene, at den økonomiske vækst i aftagerlandene - de lande, Danmark eksporterer til - ender på 1,7 procent.
Herefter ventes den at falde til 1,4 procent i 2020 og stige til 1,8 procent i 2025.
/ritzau/FacebookTwitterKopier linkEmner:Samfundsøkonomi|Det Økonomiske Råd|Storbritannien|Erhverv|Kina




https://www.dr.dk/nyheder/penge/bo-skifter-topchef-efter-haardt-2019

PengeB&O skifter topchef efter hårdt 2019Bang & Olufsens administrerende direktør, Henrik Clausen, bliver udskiftet som topchef.
Henrik Clausen nåede tre år hos B&O som topchef.
Af Nikoline Vestergaard08.
okt.
2019 kl.
07.
57 | opdateret 08.
okt.
2019 kl.
09.
03Læs opBang & Olufsen udskifter den administrerende direktør Henrik Clausen, der har siddet på posten siden juli 2016.
Han bliver erstattet af svenskeren Kristian Teär, der kommer fra Logitech, oplyser B&O i en meddelelse.
Skiftet kommer efter et særdeles dårligt regnskab, der kom for nylig.
Hvem er Kristian Teär?
Navn: Kristian TeärNationalitet: SvenskKarriere:Vice præsident, Logitech EMEA: 2015-2019 Stifter af IGOI AB: 2014-2017 Global COO Blackberry, Canada: 2012-2013 EVP&Head of Sales & Marketing Sony Ericsson, England: 2010-2012 CVP Sony Ericsson, Tyskland: 2009-2010, England 2005-2009 Regional president Ericsson, Mexico 1999-2000: Switzerland, Germany Austria 2000-2004, South East Asia 2004-2005Kilde: B&OHer blev der præsenteret et underskud på 106 millioner kroner og en omsætning, der var faldet med knap en tredjedel i forhold til året før.
I det seneste fulde regnskab styrtdykkede B&O's overskud med 77 procent til 19 millioner kroner.
Ny chef med den rigtige profilHos B&O mener bestyrelsesformand Ole Andersen, at den nye direktør kan hjælpe virksomheden på ret kurs.
- Kristian har den rigtige profil til at tage Bang & Olufsen videre fra, hvor vi er i dag.
Han har erfaring fra ledende internationale forbrugerelektronikfirmaer, han har solid operationel baggrund, og så er han en stærk og inspirerende leder.
Jeg takker samtidig Henrik Clausen for hans indsats for Bang & Olufsen, siger Ole Andersen i en pressemeddelelse.
Kristian Teär er ny topchef i den hæderkronede danske virksomhed.
Bang & Olufsen oplyser ifølge Ritzau desuden, at udskiftningen af den administrerende direktør ikke medfører ændringer i selskabets forventninger til regnskabet 2019/20.
Opdatering: Det har tidligere fremgået af indledningen i denne artikel, at Henrik Clausen blev fyret.
Det er ændret til "udskiftet", da en fyring ikke er bekræftet.
FacebookTwitterKopier linkEmner:Bang & Olufsen|Logitech|Virksomhedsøkonomi|Henrik Clausen (erhvervsleder)|Ole Andersen (erhvervsleder)




https://www.dr.dk/sporten/oevrig/jernmand-cykler-paa-toilettet-foer-vm-paa-hawaii

Øvrig sportJernmand cykler på toilettet før VM på HawaiiDen danske europamester Kristian Høgenhaug træner på sit badeværelse for at vænne sig til barske klimaforhold på Hawaii.
Af Tobias Boldt08.
okt.
2019 kl.
09.
50Læs opI en toværelseslejlighed i Århus sidder europamesteren i triatlon Kristian Høgenhaug på sit toilet.
Ikke på kummen med bukserne nede, men på sin konkurrencecykel for at træne.
Læs også:Dansk triatlet henter EM-guld i AmsterdamHan har tændt for den varme bruser, og i håndvasken kører en varmeblæser for fulde drøn.
Fakta om triatlonLangdistance-triatlon er bedre kendt som en 'ironman' med 3,8 kilometer svømning, 180 kilometer cykling og 42,195 kilometer løb.
VM i Ironman 2019 afholdes på Hawaii lørdag den 12.
oktober.
Temperaturen stiger til 35 grader og luftfugtigheden rammer 70 procent, mens sveden driver fra jernmanden på cyklen.
- Jeg sidder her for at prøve at simulere nogle af de forhold, der er på Hawaii, forklarer Høgenhaug lettere stakåndet, mens han træder intenst i pedalerne.
Den 12.
oktober debuterer europamesteren nemlig på den største scene for triatleter, når VM i Ironman løber af stablen i ekstrem varme på Hawaii.
Læs også:Supermennesket: Den Langsomme Død | DRTV- Man kan godt føle sig en lille smule dum, men det tvinger min krop til at vænne og tilpasse sig til de forhold, jeg skal møde.
Foruden sit eget toilet har Høgenhaug trænet i et klimakammer på Aarhus Universitet, der ligeledes har udfordret kroppen med hede varmegrader og høj luftfugtighed.
28-årige Kristian Høgenhaug fik en perfekt optakt til VM, da han i september vandt EM-guld i langdistance-triatlon i tiden 7:53:52 timer, som er hans bedste til dato.
Mød Kristian Høgenhaug, og hør mere om forberedelserne til VM på Hawaii i videoen øverst i artiklen.
FacebookTwitterKopier linkEmner:Hawaii|Triathlon|Aarhus Universitet|Aarhus




https://www.dr.dk/nyheder/indland/usa-reagerer-skarpt-mod-kinesisk-undertrykkelse-af-muslimer

IndlandUSA reagerer skarpt mod kinesisk undertrykkelse af muslimerFlere kinesiske virksomheder forbydes at købe amerikanske produkter.
Ifølge USA's handelsminister, Wilbur Ross, hverken kan eller vil USA tolerere den brutale undertrykkelse af etniske minoriteter i Kina.
08.
okt.
2019 kl.
03.
18Læs opDet amerikanske handelsministerium blacklister 28 kinesiske virksomheder.
De har ifølge USA været involveret i overgreb mod uighurer og andre muslimske mindretal i Xinjiang-regionen, oplyser den amerikanske handelsminister, Wilbur Ross.
USA "hverken kan eller vil tolerere den brutale undertrykkelse af etniske minoriteter i Kina", siger han ifølge AFP.
De 28 kinesiske virksomheder får forbud mod at købe amerikanske produkter.
FN mener, at mindst en million etniske uighurer og andre muslimer tilbageholdes i, hvad Kina betegner som "frivillige træningscentre".
Tortur og brutalitetTidligere indsatte i lejrene beskriver tortur under afhøringer, overfyldte celler og daglig brutalitet og indoktrinering, som har drevet nogle muslimer til selvmord.
Ved FN's Generalforsamling i september blev USA og flere end 30 andre lande enige om at fordømme Kina for undertrykkelsen.
- Vi opfordrer andre til at deltage i den internationale indsats mod Kinas forfærdelige undertrykkelse, sagde den amerikanske viceudenrigsminister, John Sullivan, i den forbindelse.
- Historien vil dømme det internationale samfund på, hvordan vi reagerer på dette angreb på menneskerettigheder og grundlæggende frihedsrettigheder.
/RitzauFacebookTwitterKopier linkEmner:Kina|Forenede Nationer|USA|Tortur|Befolkning




https://www.dr.dk/sporten/fodbold/europaleague/fyrvaerkeri-og-forbudt-banner-uefa-aabner-disciplinaersag-mod-fck

Europa LeagueFyrværkeri og forbudt banner: UEFA åbner disciplinærsag mod FCKUefa har åbnet en sag mod FC København efter Europa League-kamp i Malmø.
Både Malmö FF og FC København kan se frem til en straf fra Uefa efter torsdagens Europa League-kamp.
08.
okt.
2019 kl.
09.
54Læs opFC København kan forvente en uønsket hilsen fra Det Europæiske Fodboldforbund (Uefa), efter at nogle af klubbens tilhængere blandt andet affyrede fyrværkeri under Europa League-kampen mod Malmö FF i torsdags.
Uefa oplyser på sin hjemmeside, at der er åbnet en sag mod den danske mesterklub, som anklages for to lovovertrædelser:Afbrænding af fyrværkeri og et 'ulovligt banner'.
Fodboldforbundet uddyber ikke, hvilket banner der er tale om.
Sagen skal behandles i Uefas Kontrol-, etik- og disciplinærkomité 21.
november.
Også før kampen mod Malmö i Europa League antændte FCK-supportere fyrværkeri.
Også hjemmeholdet Malmö FF er kommet i Uefas søgelys.
Den skånske klub er ligesom FCK anklaget for affyring af fyrværkeri, ligesom Malmö-tilhængere skulle have kastet med genstande og blokeret trappeopgange.
Kampen på banen foregik i anden spillerunde af Europa League og sluttede 1-1.
De to klubber kan se frem til et gensyn, når Malmö gæster den danske hovedstad 12.
december.
/ritzau/FacebookTwitterKopier linkEmner:FC København|UEFA|Malmø|Fodbold|Fyrværkeri




https://www.dr.dk/nyheder/indland/ung-mand-draebt-af-flugtbilist-efterlyser-vidne-i-hvid-varebil

IndlandUng mand dræbt af flugtbilist: Efterlyser vidne i hvid varebilEn 22-årig soldat er død, efter at han blev påkørt ved Flyvestation Karup.
Politiet efterlyser et vidne.
08.
okt.
2019 kl.
04.
20 | opdateret 08.
okt.
2019 kl.
13.
39Læs opEn 22-årig værnepligtig mistede i aftes livet, da han blev påkørt af en bil ved indgangen til Flyvestation Karup.
Politiet modtog anmeldelsen 20.
45, og kort tid efter var både politi og ambulance ankommet.
Efter påkørslen flygtede bilisten fra stedet.
Bilen var på vej i nordlig retning mod Viborg.
Eftersøger bilisten og vidnePolitiet efterlyser en personbil på størrelse med en Peugeot 206, der har skader på fronten.
Den er muligvis grå eller sølvgrå.
- Vi vil meget gerne høre fra vidner, der har set et køretøj, der passer beskrivelsen, lyder det fra Midt- og Vestjyllands Politi.
Desuden oplyser politiet først på eftermiddagen, at man gennem videoovervågning i området er blevet opmærksom på, at en hvid varebil har kørt på strækningen ad rute 12 i nordgående retning i samme tidsrum som flugtbilisten, mellem klokken 20.
30 og 20.
50.
Politiet vil derfor gerne i kontakt med føreren af den hvide varebil, 'da vedkommende kan have afgørende oplysninger i sagen.
'De pårørende til den 22-årige værnepligtige er underrettet.
/ritzau/FacebookTwitterKopier linkEmner:Midt- og Vestjyllands Politi|Flyvestation Karup|Jylland|Biltrafik|Karup




https://www.dr.dk/nyheder/indland/stoettepartier-presser-regeringen-om-biobraendstof-ud-med-rapsolie-ind-med-svinefedt

Klimaforandringer - en varmere verdenSe temaIndlandStøttepartier presser regeringen om biobrændstof: Ud med rapsolie - ind med svinefedt Kun affaldsprodukter skal fremover blandes i benzin som biobrændstof, lyder krav.
En blomstrende rapsmark, hvorfra de olieholdige frø bruges til fremstilling af rapsolie.
Til sidst ender noget af det i bilernes brændstoftanke, men det bør snart være slut, mener flere partier.
Af Theis Lange Olsen og Adnan Sircic08.
okt.
2019 kl.
07.
14Læs opTiden er løbet fra brugen af første generation af biobrændsel i vores biler.
Det er ganske enkelt ikke klimavenligt nok, fordi det bliver fremstillet af landbrugsafgrøder, som i stedet kunne bruges til fødevarer.
Derfor skal det udfases efter 2020, og i stedet bør anden generation af biobrændsel, der udelukkende fremstilles af affaldsprodukter som eksempelvis svinefedt, vinde frem.
Sådan lyder kravet til regeringen fra alle dens støttepartier, der vil lade bilisterne betale regningen.
- Vi skal ikke producere noget, der ellers kunne være fødevarer, bare for at lave biobrændsel ud af det.
Første generation af biobrændsel er spild af ressourcer, siger Alternativets klimaordfører, Rasmus Nordqvist.
Siden 2010 har vi i Danmark blandet fem procent biobrændstof i al benzin for at begrænse CO2-udslippet.
Dybest set kører bilister på solenergi, når man bruger biobrændstoffer.
Men der stilles alvorlige spørgsmål ved klimaeffekten ved første generation biobrændsel.
Det skyldes blandt andet, at flere af de afgrøder, det fremstilles af, kræver arealer, der i dag er dækket af skov.
Dermed er det tvivlsomt, om klimaet i sidste ende reelt får gavn af det.
- Den afledte CO2-udledning af skov- eller landrydning giver faktisk et ret stort udslip.
Så man risikerer, at det samlede CO2-udslip er værre end for fossile brændstoffer, siger Niels Buus Kristensen, transportforsker og medlem af Klimarådet.
Bilisterne betaler regningenHer har opmærksomheden særligt været rettet mod palmeolie, som kræver en del plads, når det dyrkes, hvilket fører til massiv skovrydning.
I Danmark er brugen af palmeolie i biobrændstof dog reelt udfaset, men på europæisk plan importeres der stadig store mængder.
Og landbrugsafgrøder som rapsolie, korn og sukker bruges stadig i stor stil i vores biobrændstof herhjemme.
Hvor meget bruger vi biobrændstoffer?
5,75 procent af benzin og diesel til landtransport i Danmark udgøres af biobrændstoffer, og i 2020 kan denne andel vokse til 10 procent.
I 2018 blev der anvendt mere end 300.
000 kubikmeter biobrændstoffer fordelt på næsten 220.
000 kubikmeter biodiesel, mere end 85.
000 kubikmeter bioethanol og lidt over to millioner m3 biogas.
Biodiesel blandes i al diesel til vejtransport og bioethanol i al benzin.
Fire råvaregrupper udgør den væsentligste kilde til produktionen af biobrændstofferne: Rapsolie, korn, sukker og slagteriaffald og andre affaldsprodukter fra landbruget.
Rapsolie er den væsentligste råvare og udgør mere end 60 procent.
Herefter kommer korn og sukker, der samlet udgør næsten 30 procent.
Kilder: Energistyrelsen og Drivkraft Danmark.
Ifølge SF er der ikke nogen vej uden om de radikale ændringer.
Partiet ønsker grundlæggende at forandre hele synet på de biobrændstoffer, vi blander i benzin og diesel.
- Vi går ind i en fremtid, hvor vi skal tænke meget over, hvad vi bruger Jordens ressourcer til, og det bliver altså ikke til at hælde i benzin og diesel.
- Vi skal ikke fokusere på en bestemt teknologi, men simpelthen på det, der har den bedste CO2-effekt, så vi får vendt tankegangen.
Det skal ikke handle om et bestemt biobrændstof, men om hvor meget CO2-udledning, vi kan skære fra.
Og der er mange teknologier på vej, siger klimaordfører Signe Munk (SF).
Omlægningen til anden generation biobrændsel vurderes dog at være dyr.
Men regeringens støttepartier er klar til at betale regningen - igennem højere afgifter for bilisterne.
- Jeg synes, det er i orden, at dem, der stadig vælger at køre i benzin- og dieselbiler, betaler lidt mere.
For de forurener meget mere end elbilerne.
Det er et helt fair princip, og der ryster jeg ikke på hånden, siger De Radikales klimaordfører, Ida Auken.
Støttepartierne understreger alle, at diskussionen om biobrændstoffer i benzin- og dieselbiler ikke må skygge for den overordnede ambition om, at primært elbiler skal drive den grønne omstilling inden for transportbranchen frem mod 2030.
Positiv brancheDet er ikke kun politikere, men også brancheorganisationen Drivkraft Danmark, der repræsenterer landets olieselskaber og tankstationer, der har en ambition om at udfase første generation af biobrændstoffer efter 2020.
- Det er jo rigtig positivt, at politikerne er begyndt at se på kvaliteten af de biobrændstoffer, vi bruger, frem for bare at se på, hvor meget vi kommer i af dem, siger Jacob Stahl Otte, direktør for Drivkraft Danmark.
Han oplever, at den nuværende lovgivning reelt spænder ben for den grønne omstilling på længere sigt.
Derfor foreslår de, at man indfører et loft over CO2-udledningen fra brændstof, for eksempel diesel, i stedet for at fortsætte med iblandingskravet.
- Vi skal væk fra kun at kigge på, hvor meget biobrændstof vi skal komme i bilerne til at se på, hvad de her brændstoffer rent faktisk gør for den grønne omstilling, siger Jacob Stahl Otte.
Klimaminister Dan Jørgensen (S) har ikke ønsket at udtale sig.
Socialdemokratiets klimaordfører, Anne Paulin, afviser ikke, at regeringen vil komme støttepartierne i møde.
- Jeg synes bestemt, at det er en god ide, at vi får kigget mere på området og laver nogle mere langsigtede løsninger, siger hun.
FacebookTwitterKopier linkEmner:Anne Paulin (politiker)|Dan Jørgensen (politiker)|Vedvarende energi|Biltrafik|Alternativet (parti)




https://www.dr.dk/nyheder/udland/korrespondent-tyrkisk-invasion-i-syrien-kan-faa-alvorlige-konsekvenser

Tyrkisk offensiv i SyrienSe temaUdlandKorrespondent: Tyrkisk invasion i Syrien kan få alvorlige konsekvenserTyrkiske invasionsplaner giver frygt for blodige kampe og flere mennesker på flugt.
Det tyrkiske militær har gennem længere tid patruljeret det nordlige Syrien i samarbejde med amerikanske styrker.
Snart ventes tyrkerne at invadere området.
Af Sean Coogan08.
okt.
2019 kl.
09.
50Læs opTyrkiet har varslet en militær offensiv ind i Syrien, hvor de gør klar til at lave en 30 kilometer bred sikkerhedszone mellem de to lande.
Det er noget, Tyrkiet har varslet før, men denne gang ser der ud til at komme handling bag ordene.
Sker det, kan det føre til blodige kampe mellem tyrkiske styrker og den kurdiske YPG-milits, fortæller DR’s mellemøstkorrespondent, Michael S.
Lund.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
- Rigtig mange er nervøse for, at det kan blive meget blodigt og sende folk på flugt, lyder det fra Michael S.
Lund.
Læs også:Hastemøde på Christiansborg: Frygter tyrkisk massakre og IS-fanger på fri fod i SyrienÅrsagen til tyrkernes invasionsplaner skal blandt andet findes i, at Tyrkiet ser den kurdiske YPG-milits som en trussel mod Tyrkiets sikkerhed, siger han.
Det skyldes, at organisationen er en søsterorganisation til kurdiske PKK, som gennem årtier har ført en blodig kamp mod Tyrkiet og er at finde på terrorlisten hos både Tyrkiet og EU.
- For Tyrkiet er dette et sikkerhedsspørgsmål.
Fra tyrkisk side kan man simpelthen ikke leve med, at det meste af ens sydlige grænse er kontrolleret af en gruppe, som man anser som en terrororganisation, siger Michael S.
Lund.
Kan få store konsekvenserIfølge den tyrkiske præsident, Recep Tayyip Erdogan, er hans mål at angribe kurdiske militser i grænseområdet mellem Tyrkiet og Syrien.
Her vil man skabe en sikkerhedszone, hvor man vil huse op mod to millioner syriske flygtninge, der lige nu befinder sig i Tyrkiet.
Det skriver BBC.
I alt bor der omkring 3,6 millioner syriske flygtninge i Tyrkiet.
De tyrkiske planer om at sende syriske flygtninge til området har mødt kritik fra flere menneskerettighedsorganisationer, fortæller Michael S.
Lund.
Blandt andet fordi det kan give konflikter at flytte flere hundrede tusinde arabiske syrere til de kurdiske områder i Syrien.
Der står mange tyrkiske tropper klar ved grænsen, men der er endnu usikkerhed om, hvornår den tyrkiske invasion kommer, og hvad den indebærer.
Den kurdiske YPG-milits har været en nær allieret af USA i kampen mod IS.
 Styrkerne fejrede tidligere på året sejren over IS i den syriske by Qamishli.
 Nogle frygter, at en konflikt mellem Tyrkiet og YPG kan komme IS til gode.
1 / 3Den kurdiske YPG-milits har været en nær allieret af USA i kampen mod IS.
1 / 3Styrkerne fejrede tidligere på året sejren over IS i den syriske by Qamishli.
2 / 3Nogle frygter, at en konflikt mellem Tyrkiet og YPG kan komme IS til gode.
3 / 3Eksempelvis om tyrkerne har tænkt sig at erobre små områder ad gangen eller i stedet satse på at få kontrol over hele det lange bælte på kort tid.
Sikkert er det dog, at det er en risikabel affære, påpeger korrespondenten.
- Hvis denne offensiv kommer, kan det få alvorlige konsekvenser.
For eksempel i form af store flygtningestrømme.
Derudover er der hele spørgsmålet om de titusindvis af IS-støtter, som YPG-militsen i øjeblikket bevogter i lejre eller i fængsler i området.
- De har allerede meldt ud, at de skærer ned på bevogtningen, fordi de skal gøre sig klar til denne invasion, påpeger korrespondenten.
Derfor er der frygt for, at IS-medlemmer kan benytte lejligheden til at flygte.
Kritik af USA’s kursTyrkiets forsvarsministerium tweetede i går, at alle forberedelserne til det forestående angreb var foretaget.
Indtil nu har amerikanerne og tyrkerne samarbejdet om at patruljere den såkaldte sikkerhedszone mellem Tyrkiet og Syrien, hvor tyrkiske og kurdiske styrker holdes adskilt, skriver The Guardian.
Læs også:Hård kritik af amerikansk tilbagetrækning i Syrien: 'Uansvarlig' og 'impulsiv'Tyrkiet mener, at YPG er en terrororganisation, men den kurdiske milits har været en central allieret for USA i kampen mod terrorbevægelsen IS.
Det Hvide Hus har slået fast, at man fra amerikansk side ikke støtter den tyrkiske operation.
Men præsident Trump har mødt hård kritik – også fra egne rækker – for at have trukket en mindre gruppe af amerikanske styrker ud af det nordøstlige Syrien forud for den forestående offensiv fra tyrkerne.
De kurdiskledede Syriske Demokratiske Styrker, SDF, har kaldt amerikanernes træk 'en overraskelse' og 'en kniv i ryggen', mens præsident Trumps tidligere ambassadør i FN, Nikki Haley, skriver på Twitter, at det er 'en kæmpe fejltagelse' at lade sine kurdiske allierede dø.
Den amerikanske præsident advarede i går tyrkerne mod at gå over stregen uden at uddybe, hvad det indebærer.
Går tyrkerne for langt, vil præsident Trump 'fuldstændig smadre og ødelægge Tyrkiets økonomi', siger han.
FacebookTwitterKopier linkEmner:Donald Trump (politiker)|Nikki Haley (politiker)|Tyrkiet|Twitter|Terrorisme




https://www.dr.dk/sporten/fodbold/landsholdet/helt-i-skoven-danmarks-nye-venstre-back-hedder-maaske-robert

LandsholdetHelt i Skoven?
Danmarks nye venstre back hedder måske RobertFra højrekant blev Robert Skov i FCK-trøjen topscorer i Superligaen.
Nu er landsholdsspilleren venstre back i sin tyske klub Hoffenheim.
Robert Skov scorede i september sit første mål på A-landsholdet, da danskerne vandt 6-0 over Gibraltar.
Af Emil Halkier og Interview: Andreas Kraul08.
okt.
2019 kl.
08.
45Læs opRobert Skov er glad.
Trækker på smilebåndet, blotter tandsættet, når han tænker tilbage på weekendens bundesligabrag, hvor han og Hoffenheim på udebane dukkede mægtige Bayern München, der strækker arme og knoppet fodtøj ud efter sit ottende tyske mesterskab på stribe - 30.
i alt.
Det var første gang i Hoffenheims historie, at klubben vandt i München og tilmed Bayerns første bundesliganederlag siden februar.
Alt sammen med en dansk fod i en vigtig hovedrolle som assistmager, da Robert skovlede bolden fra venstrekanten ind i fødderne på holdkammerat Sargis Adamyan, der kvitterede med 2-1 sejrsmålet i anden halvleg.
En dansker i centrum.
Robert Skov (nr.
29) jubler med Hoffenheim, der fik en højest overraskende sejr mod mægtige Bayern München i lørdags.
 Bayern-stjernerne var slukørede efter weekendens 1-2 nederlag til Robert Skov og Hoffenheim.
Det var første gang i næsten et år, at Bayern München tabte hjemme på Allianz Arena.
1 / 2En dansker i centrum.
Robert Skov (nr.
29) jubler med Hoffenheim, der fik en højest overraskende sejr mod mægtige Bayern München i lørdags.
1 / 2Bayern-stjernerne var slukørede efter weekendens 1-2 nederlag til Robert Skov og Hoffenheim.
Det var første gang i næsten et år, at Bayern München tabte hjemme på Allianz Arena.
2 / 2- Det var helt sindssygt.
Jeg har set en del tysk fodbold, og det har min familie også, og Bayern har jo stort set vundet mesterskabet, lige siden man begyndte at se fodbold, siger Robert Skov til DR Sporten.
- Det var en kanonstor ting, og det kunne man også godt mærke i klubben på dem, der har været der længe.
Det var noget helt specielt og rigtig fedt at være en del af, siger landsholdsspilleren, som i denne uge er samlet med den rød-hvide delegation forud for lørdagens EM-kvalifikationskamp mod Schweiz.
Danmarks nye venstreback?
Robert Skov er stadigvæk forholdsvis ny i den tyske fodboldtrafik, men efterhånden har den danske landsholdsspiller fundet sig til rette i Hoffenheim.
Tre kampe i træk med fuld spilletid og derfor også en masse minutter i benene.
- Livet i Hoffenheim er godt, synes jeg.
Jeg spiller i en rigtig god klub med en masse gode mennesker, og jeg føler, at jeg er det helt rigtige sted.
I Hoffenheim har Robert Skov de seneste uger ageret en slags wingback, offensiv back, i venstre side for den tyske klub.
Dét sted er dog, rent positionsmæssigt i hvert fald, noget uvant for 23-årige Skov, hvis man sammenligner med den rolle, han havde i FC København.
Her spillede danskeren højrekant, hvorfra han med sit offensive mindset og skarpe venstreben blev superligatopscorer.
Hvad handler det om?
- Jamen det er der, træneren (Alfred Schreuder, red.
) mener, at jeg kan bidrage med mest lige nu.
Han ville gerne have nogle flere offensive spillere på banen, som tænker offensivt, siger Robert Skov.
Robert Skov er glad for, at han har fået en masse spilletid og nogle store oplevelser i Hoffenheim allerede.
Trods den noget uvante position langs den anden sidelinje, er landsholdsspilleren ganske fint tilfreds med det, han har leveret derfra.
- Jeg har prøvet at gøre det så godt, som jeg kunne.
Tilbagemeldingerne har været gode, og de virker til at have været rigtig glade for mit bidrag, selvom det er en ny position.
Jeg synes også selv, at det er gået okay, siger Robert Skov.
- Jeg kunne sagtens have stået her med nogle mål og assists på kontoen, men alt i alt synes jeg, at det er spændende at prøve noget nyt, og selvfølgelig en stor udfordring, lyder det.
Er du også landsholdets nye venstreback?
- Det er ikke mig, der er træner, så det må du spørge ham (landstræner Åge Hareide, red.
) om, griner Robert Skov.
Danmarks landstræner Åge Hariede afviser ikke, at Robert Skov kan agere venstre back på landsholdet.
Den indersideaflevering fra Skovs venstrepote trillede direkte hen til Hareide, der ikke grinede over at nævne Hoffenheim-spilleren og positionen venstreback i samme sætning.
- Det kan han godt (være en mulighed på venstre back, red.
).
Robert har jo næsten altid spillet i højre side, både i Silkeborg og i FCK, hvor han kunne komme ind med sin venstrefod og være både midtbanespiller og angriber med gode afslutninger udefra, siger den danske landstræner.
- Så vi må kigge lidt nærmere på ham, men han kan også være en joker, hvis vi skal spille ekstra offensivt for at opnå et resultat.
Så vi kan have Robert til venstre og spille med tre mand bagerst i forsvaret, siger Åge Hareide.
FacebookTwitterKopier linkEmner:Åge Hareide (fodboldtræner)|FC København|Fodbold|FC Bayern München|Tyskland




https://www.dr.dk/nyheder/udland/amerikansk-f-16-styrtet-i-tyskland-pilot-skoed-sig-ud

UdlandAmerikansk F-16 styrtet i Tyskland - pilot skød sig udPilot brugte katapultsædet og kom ud af F-16 fly, inden det styrtede til jorden, rapporterer tysk radio.
Et amerikansk F16-fly er styrtet ned i Tyskland.
Arkivfoto.
08.
okt.
2019 kl.
16.
38Læs opEt F-16 fly tilhørende det amerikanske luftvåben er styrtet ned nær byen Trier i det sydvestlige Tyskland.
Det oplyser en talsmand for det tyske luftvåben til nyhedsbureauet Reuters.
Kort forinden rapporterede radiostationen SWR, at piloten havde formået at skyde sig ud af flyet ved hjælp af katapultsædet.
Flyet er styrtet ned i en skov uden for Trier, oplyser borgmesteren i byen Zemmer til det tyske nyhedsbureau dpa.
Der er ikke umiddelbart flere oplysninger om pilotens tilstand eller om årsagen til styrtet.
USA har en række militærbaser i Tyskland.
En af de større er luftvåbnets Ramstein-base, der ligger i den region af Tyskland, hvor F-16 flyet er styrtet ned.
Det er dog endnu uklart, om flyet kom fra denne base.
Styrtet kommer fire måneder efter, at to tyske militærfly kolliderede i luften over det nordøstlige Tyskland.
Her blev den ene af de to piloter dræbt.
/ritzau/FacebookTwitterKopier linkEmner:Tyskland|USA|United States Air Force|Luftvåben




https://www.dr.dk/sporten/tennis/efter-usikkerhed-om-fremtidsplaner-australian-open-bekraefter-wozniackis-deltagelse-i

TennisEfter usikkerhed om fremtidsplaner: Australian Open bekræfter Wozniackis deltagelse i 2020Der har hersket usikkerhed om Wozniackis planer.
Men nu bekræfter Australian Open, at hun stiller op i januar.
Efter længere tids usikkerhed om Caroline Wozniackis fremtidsplaner ser det nu ud til at være sikkert, at den danske tennisstjerne fortsætter karrieren i 2020.
Grand Slam-turneringen Australien Open bekræfter, at danskeren er på deltagerlisten til næste års turnering i januar.
08.
okt.
2019 kl.
07.
33Læs opDen danske tennisspiller Caroline Wozniacki stiller efter planen op til Australian Open i januar 2020.
Det skriver grand slam-turneringen natten til tirsdag i en artikel med bekræftede navne på sin hjemmeside.
Der har hersket usikkerhed om Wozniackis fremtidsplaner efter denne sæson.
Men nu lader det altså til, at den danske tennisstjerne i hvert fald vil stille op i Australian Open, som hun vandt i 2018.
Caroline Wozniacki har dog ikke selv bekræftet sin deltagelse.
Wozniacki leverede en af sæsonens bedste præstationer, da hun i weekenden nåede China Open-semifinalen, hvor hun røg ud til stærke Naomi Osaka.
Men ellers har 2019 været et magert år for danskeren.
2019 har været et ualmindeligt magert år for Wozniacki, som mandag dalede til en 24.
-plads på verdensranglisten.
Det er hendes laveste placering siden september 2016.
Den svigtende form, hendes kroniske leddegigt og flere andre skader har bidraget til spekulationerne om danskerens tennisfremtid.
Til Ekstra Bladet udtalte Caroline Wozniackis far, Piotr Wozniacki, efter China Open, at fremtiden endnu ikke var på plads, og at hun ikke var tilmeldt nogle turneringer.
Australian Open bliver spillet fra 20.
januar til 2.
februar.
I 2018 vandt Caroline Wozniacki Australian Open.
Det er hendes hidtil eneste Grand Slam-titel.
Store comebacksPå grand slam-turneringens hjemmeside fremgår det videre, at skotske Andy Murray stiller op.
Caroline Wozniacki i 2019- Vandt sidste år Australian Open, der var hendes første Grand Slam-sejr.
I år er 3.
runde hendes bedste resultat i en Grand Slam.
- Endte som nummer tre på verdensranglisten i 2018.
I år er hun røget ned på en 24.
plads.
- 2019 er første år siden 2007, hvor hun ikke har vundet en titel.
Murray er i gang med et comeback, efter at en slem hofteskade holdt den tidligere absolutte topspiller ude i en længere periode.
I China Open vandt han for første gang siden en operation i januar to kampe i træk på ATP-niveau.
Særligt sejren over nummer 13 i verden, italienske Matteo Berrettini, bragte håb om, at skotten kan finde noget af sit tidligere niveau frem.
Dermed står kvartetten "The Big Four" med Novak Djokovic, Rafael Nadal, Roger Federer og Andy Murray igen til at blive forenet ved en grand slam-turnering.
På kvindernes side stiller også 36-årige belgiske Kim Clijsters muligvis op, skriver turneringen.
I september sendte den firedobbelte grand slam-vinder i single et chok gennem tennisverdenen, da hun efter syv års pause annoncerede sit comeback.
/ritzau/FacebookTwitterKopier linkEmner:Caroline Wozniacki (tennisspiller)|Novak Djokovic (tennisspiller)|Australian Open|Tennis|Australien




https://www.dr.dk/nyheder/udland/vestager-skal-til-eu-eksamen-i-dag-ikke-helt-saa-nemt-som-sidst

UdlandVestager skal til EU-eksamen i dag: Ikke helt så nemt som sidstDet er tre af de tungeste kommissærkandidater, der skal høres i Europa-Parlamentet i dag.
I dag er det Margrethe Vestagers (R) tur til at blive udspurgt af europaparlamentarikerne.
Af Per Bang Thomsen - Bruxelles08.
okt.
2019 kl.
06.
00Læs opDer var klapsalver fra de fremmødte, da den spanske socialdemokrat Josep Borrell i går rundede sin tre timer lange høring i Europa-Parlamentet af.
Josep Borrell, der i dag er Spaniens udenrigsminister, er blevet nomineret til posten som EU’s nye udenrigschef.
Og alt tyder på, at han klarede sig helskindet igennem gårdagens høring.
Blandt de største overraskelser under høringen var, at hans første rejse – hvis han altså bliver endeligt godkendt – vil gå til Kosovo.
Landet løsrev sig i 2008 fra nabolandet Serbien.
Men Kosovo er aldrig blevet anerkendt af de skiftende regeringer i den serbiske hovedstad, Beograd.
Og heller ikke af Spanien, som et af de få lande i EU.
Det skyldes, at man fra spansk side er bekymret for, om en sådan anerkendelse vil kunne give vind i sejlene til den catalanske løsrivelsesbevægelse, der i årevis har kæmpet med regeringen i Madrid.
Hvis spanske Josep Borrell får posten som EU's udenrigschef, vil han ikke lade sig påvirke af Spaniens udenrigspolitiske synspunkter.
Men det synspunkt kommer altså ikke til at påvirke Josep Borrells rolle som EU-udenrigschef, understregede han.
- Jeg har af åbenlyse grunde aldrig besøgt Kosovo.
Men min første rejse vil gå dertil, sagde han.
- En ting er klar: Kosovo og Serbien bliver nødt til at indgå en aftale.
Det er en meget vigtig ting, og jeg vil gøre mit yderste for at sikre, at denne prioritet bliver ført ud i livet, sagde den spanske politiker, der samtidig slog på, at EU skal have mere selvtillid på den internationale scene.
- Når det kommer til de store magter, har vi en tendens til at undgå debatterne med dem for i stedet at vælge en teknokratisk tilgang, sagde han.
Vera Jourova er medlem af den nuværende Europa-Kommission.
Nu kan hun se frem til yderligere fem år i Bruxelles, hvis hun sammen med resten af kommissionen bliver godkendt.
Tjekkiske Vera Jourová blev også hørt i går.
Hun står til at blive næstformand med ansvar for værdier og gennemsigtighed.
Og hun lovede blandt andet, at hun vil arbejde for, at lovgivningsprocessen i EU bliver mere gennemsigtig.
I dag er det tre af de tungeste politikere på kommissærholdet, der skal høres.
Det drejer sig om hollandske Frans Timmermans, lettiske Valdis Dombrovskis samt danske Margrethe Vestager, som alle står til at blive ledende næstformænd i den kommende kommission.
Her er tre ting, du skal holde øje med i dag:1Hvor hård en medfart får Vestager?
Margrethe Vestager (R) kan se frem til yderligere fem år i Bruxelles, hvis hun klarer sig igennem dagens høring i Europa-Parlamentet.
Der vil være ekstra meget fokus på Margrethe Vestager, når hun i eftermiddag sætter sig til rette i høringslokalet i Bruxelles.
Hvad er en kommissærhøring?
Europa-Parlamentet skal godkende den nye Europa-Kommission, før den kan træde til.
Det betyder, at alle kommissærkandidaterne skal igennem høringer i Europa-Parlamentet, hvor de skal svare på spørgsmål fra parlamentarikerne.
Det er om alt fra deres politiske visioner til deres fortid og politiske baggrund.
Europa-Parlamentet skal efterfølgende godkende den samlede kommission.
Og det er ikke usædvanligt, at en eller flere kommissærer må skiftes ud undervejs, hvis der er modstand blandt parlamentarikerne.
Når Europa-Parlamentet har stemt for den nye kommission, skal EU’s stats- og regeringschefer også sige god for det nye hold.
Først derefter kan de gå i gang med arbejdet.
Det sker efter planen den 1.
november i år.
Det er anden gang, at den radikale politiker skal igennem en høring i Europa-Parlamentet.
Første gang var i 2014, hvor hun uden de store problemer bestod den omfattende eksamen og efterfølgende kunne indtage posten som EU’s konkurrencekommissær.
Spørgsmålet er dog, om det går lige så gnidningsfrit denne gang, for der er tale om en noget mere omfattende opgave end tidligere.
Hvis Margrethe Vestager bliver godkendt, skal hun både fortsætte sit nuværende job som konkurrencekommissær og indtage den nye post som ledende næstformand med det overordnede ansvar for den digitale udvikling i EU.
Hun skal altså både sikre, at EU’s konkurrencelovgivning bliver overholdt samt stå i spidsen for en række vidtrækkende nye projekter.
Det indebærer at udarbejde en kunstig intelligens-strategi inden for de første 100 dage.
At sikre opbakning til en ny digital skat, styrke samarbejdet mellem den civile luftfart, forsvaret og rumindstrien og lave en langsigtet handlingsplan for Europas industrielle fremtid.
Det er mange ting.
Og hun vil uden tvivl blive spurgt ind til, hvordan hun har tænkt sig at gøre alt det.
Her gælder det for Margrethe Vestager, der kun har haft en lille måned til at sætte sig ind i det stofområde, om at have forberedt sig til mindste detalje, hvis hun vil bestå med en tilfredsstillende karakter.
2Hvordan vil Timmermans gøre EU grøn?
Hollandske Frans Timmermans får stor indflydelse på EU's klimapolitik.
Der er brug for, at EU bliver endnu grønnere og mere ambitiøs i kampen mod de menneskeskabte klimaforandringer.
Det var et af de altoverskyggende budskaber fra den kommende kommissionsformand, Ursula von der Leyen, da hun i sidste måned præsenterede sit kommissærhold.
Til at stå i spidsen for den opgave har hun valgt den hollandske socialdemokrat Frans Timmermans, der allerede i dag er næstformand i den nuværende Europa-Kommission.
Han skal, hvis han altså bliver godkendt, være ledende næstformand med det overordnede ansvar at sikre, at EU rent faktisk bliver grøn.
Og selvom der lige nu er bred, politisk velvilje over for klimakampen, bliver det ingen nem opgave, for der er mange interesser på spil.
Frans Timmermans har dog fået besked på, at han inden for de første 100 dage skal komme med et udspil til det, som den kommende kommissionsformand har døbt 'en europæisk grøn aftale'.
Han skal blandt andet finde ud af, hvordan EU-landene kan skrue yderligere ned for CO2-udledningen, så unionen kan blive klimaneutral i 2050.
Og det vil han utvivlsomt blive spurgt grundigt ind til under høringen.
For det er, når målsætninger skal omformes til konkret politik, at velviljen begynder at skrumpe ind.
Og her skal Frans Timmermans sikre sig, at der fortsat er opbakning.
3Hvordan bliver EU's økonomiske politik mere retfærdig?
Valdis Dombrovskis var en af overraskelserne, da Ursula von der Leyen præsenterede sit nye kommissærhold.
Det kom bag på de fleste, da Ursuala von der Leyen i september annoncerede, at Valdis Dombrovskis fra Letland skal være ’ledende næstformand’ i Europa-Kommissionen.
Der var nemlig lagt op til, at der kun skulle være to kommissærer med den næstformandstitel – nemlig Margrethe Vestager og Frans Timmermans, der kommer fra henholdsvis den liberale og den socialdemokratiske partifamilie.
Men Valdis Dombrovskis, der ligesom Ursula von der Leyen er en del af den kristenkonservative EPP-familie, står altså også til at få den tunge næstformandspost.
Derudover får han det overordnede ansvar for det område, som den kommende kommissionsformand har døbt ’en økonomi, som fungerer for mennesker’.
Det indebærer blandt andet, at han skal arbejde for en mere social retfærdig økonomi, der både tager højde for miljøet, klimaet og for FN’s bæredygtighedsmål.
Hvordan det mere detaljeret skal ske, vil han blive udspurgt om i dag.
FacebookTwitterKopier linkEmner:EU|Europa-Parlamentet|Margrethe Vestager (politiker)|EU-forhold|Spanien




https://www.dr.dk/nyheder/regionale/hovedstadsomraadet/efter-skandaleprojekt-borgere-undrer-sig-over-besparelser

KøbenhavnEfter skandaleprojekt: Borgere undrer sig over besparelserFrederikssund Kommune skal spare 100 mio.
kr.
over fire år, men investerer samtidig flere penge i bydelen Vinge.
Malene Andersen (med sønnen Oliver på armen) og Louise Brøndsted Matthiesen ærgrer sig over, at deres børns børnehave står til at skulle lukke på grund af besparelser i Frederikssund Kommune.
Af Kathrine Ejdum Kjølberg og Jonas Deiborg08.
okt.
2019 kl.
06.
06 | opdateret 09.
okt.
2019 kl.
12.
08Læs opForan børnehaven Tumlebo i Skibby, som danner rammerne om hverdagen for knap 40 børnehavebørn, står forældrene Malene Andersen og Louise Brøndsted Matthiesen og ærgrer sig over, at der er udsigt til, at børnehaven skal lukke.
Politikerne i Frederikssund har nemlig som en del af efterårets budgetforhandlinger lagt op til, at børnehaven er et af de steder, man kan spare.
Her kan nemlig findes 700.
000 kroner over fire år.
- Jeg synes, der bliver sparet rigtig meget på det her område i forvejen.
Jeg tror, konsekvenserne bliver, at der vil være flere forældre, der vil vælge at rykke deres børn til en institution i en anden kommune eller helt flytte herfra, siger Louise Brøndsted Matthiesen, der har sit tredje barn i børnehaven.
VingesagenI 2035 skal en helt ny by i Frederikssund Kommune - kaldet Vinge - stå færdig.
I december 2017 manglede projektet imidlertid 163 millioner kroner i planlagte indtægter fra salg af byggerettigheder.
De penge havde kommunen allerede brugt i 2017-budgettet, og derfor skal pengene nu findes et andet sted.
Samtidig viste flere dokumenter store problemer med aftalerne i projektet med blandt andet manglende journaliseringer.
Selvom kommunens økonomiudvalg lægger op til, at velfærdsområdet næste år får tilført 71 millioner kroner, så skal der samtidig spares 25 millioner kroner om året de kommende fire år, det fremgår af kommunens referater og dagsordener.
Og lukning af børnehaven er ikke det eneste sted, hvor Frederikssund Kommune foreslår at man finder pengene.
Der bliver også lagt op til, at de tilbageværende institutioner skal have flere lukkedage, og at der skal spares på den kollektive trafik.
Samtidig forventer kommunen at bruge 80 millioner kroner til byudviklingsprojektet Vinge frem til år 2022.
Borgere ærgerligeDen nye investering undrer og ærgrer nogle af de spareramte borgere i kommunen.
- Jeg forstår byudvikling, og at der skal ske en hel masse, men jeg kan ikke forstå, at det skal være på bekostning af børnene, siger Malene Andersen, hvis søn går i Tumlebo.
Frederikssund-borgmester John Schmidt Andersen (V) afviser, at der er nogen sammenhæng mellem Vinge og de besparelser, som kommunen skal foretage de kommende år.
- Vi har sådan set penge nok.
Vi har fået styr på vores økonomi i Frederikssund Kommune.
Når vi skal omlægge for 25 millioner kroner, så er det, fordi vi skal overholde vores serviceramme over for staten, siger John Schmidt Andersen.
Problemerne med Vinge har dog tidligere kostet andre steder i kommunen.
Da byudviklingsprojektet kollapsede i december 2017, fordi kommunen ikke – som forventet – havde den endelige aftale på plads med investorerne, betød det, at planerne om at lave en cykelsti til Kulhuse blev sat på pause.
Til stor ærgrelse for dem, der havde kæmpet indædt for cykelstien.
- Jeg synes faktisk, det er lidt skammeligt.
Vi bliver negligeret i denne her sammenhæng.
Jeg kan ikke forstå, at man ikke vælger at prioritere de små samfund, der er her, fremfor at putte penge i et samfund, der slet ikke er kommet på benene, siger talsmand for cykelstien Anja Bisp Pedersen.
Hun har kæmpet for, at cykelstien til 15 millioner kroner kommer tilbage på budgetterne, men uden held.
Kommunens dilemmaMen Frederikssund Kommune er fanget i et dilemma, når det handler om, hvorvidt der fortsat skal puttes penge i at etablere byprojektet Vinge, som lige nu huser omkring 200 af Frederikssunds cirka 44.
000 borgere.
- Der er mange borgere, der ser skeptisk på det og er kritiske, men alternativet er jo, at kommunen drejer nøglen om og indstiller sig på at tabe 400 millioner kroner, som man allerede har brugt (på Vinge-projektet, red.
).
Det vil mange nok også mene er en uklog strategi, siger Roger Buch, kommunal– og chefforsker ved Danmarks Medie – og Journalisthøjskole.
Men Vinge er sat i verden og eksisterer, og vi har investeret ret mange penge derude, og de penge skal selvfølgelig tilbage til borgerne i kommunen.
John Schmidt Andersen (V), borgmester, Frederikssund KommuneI september 2019 måtte Frederikssund Kommune sande, at der ikke var nogen, der havde budt på de byggegrunde, som kommunen ellers havde udbudt for at få byprojektet tilbage på sporet.
Derfor kommer Vinge også til at få indflydelse på økonomien fremover, vurderer Roger Buch.
- Det er klart, at det her kommer til at hænge som en møllesten om halsen på kommunen de næste mange år, indtil der kommer gang i det.
Derfor er der ikke så meget andet at gøre for kommunalpolitikerne end at bide i det sure æble og gennemføre de besparelser, som er nødvendige, siger Roger Buch.
Borgmester: Økonomien har det godtFrederikssund Kommune har brugt omkring 385 millioner kroner i Vinge de seneste 10 år, samtidig med at den forventer at bruge 80 millioner kroner frem til 2022.
Og det er nødvendigt at fortsætte med at investere i Vinge, mener borgmester John Schmidt Andersen (V).
Borgmester John Schmidt Andersen (V).
- Selvfølgelig er der nogen, der siger: 'Hold op med at bruge flere penge ude i Vinge.
' Men Vinge er sat i verden og eksisterer, og vi har investeret ret mange penge derude, og de penge skal selvfølgelig tilbage til borgerne i kommunen, siger John Schmidt Andersen.
Det fremgik tidligere af artiklen, at der var en direkte sammenhæng mellem besparelserne og de 80 millioner kroner, som der skal bruges på byggeprojektet Vinge de kommende år.
Det er dog ikke tilfældet, og artiklen er derfor blevet rettet.
FacebookTwitterKopier linkEmner:Frederikssund Kommune|John Schmidt Andersen (politiker)|Roger Buch (lektor)|Økonomi|Frederikssund




