https://www.dr.dk/nyheder/udland/israel-anklager-rusland-forstyrre-gps-signal-over-lufthavn

UdlandIsrael anklager Rusland for at forstyrre gps-signal over lufthavnPiloter har været nødt til at bruge et alternativt system, når de skulle lande i Ben Gurion-lufthavnen.
Ben Gurion International Airport er Israels vigtigste lufthavn.
Af Jakob Busk Olsen27.
juni 2019 kl.
22.
00 | opdateret 27.
juni 2019 kl.
21.
38Bemærk: artiklen er mere end 30 dage gammelLæs opIsraels travleste lufthavn har siden begyndelsen af juni måttet leve med et betydeligt handicap.
Fly, som nærmer sig den internationale lufthavn Ben Gurion mellem Tel Aviv og Jerusalem, kan nemlig ikke stole på gps-signalet i området i øjeblikket.
De israelske lufthavnsmyndigheder siger ifølge The Times of Israel, at det upålidelige gps-signal endnu ikke har været skyld i uheld eller sikkerhedsalarmer.
Piloterne benytter et alternativt navigationssystem, som er "sikkert og professionelt", når de skal lande, siger myndighederne.
Israel anklager Rusland for at stå bag forstyrrelsen, som kun påvirker flyene, mens de befinder sig i luften over Ben Gurion-lufthavnen.
Så snart de er landet, virker gps'en igen.
Avanceret krigsførelseIsraels pilotforening forklarer, at gps-signalet tilsyneladende bliver påvirket af en avanceret form for elektronisk krigsførelse, der kaldes "spoofing".
Metoden går ud på, at en transmitter fodrer flyenes gps-modtager med forkerte data, så flyet tror, at det befinder sig et andet sted, end det rent faktisk gør.
Der har været rapporter om spoofing flere gange i Ruslands luftrum og farvande.
Teorien i Israel går nu på, at russerne har placeret en transmitter på Hmeimim-luftbasen i Syrien for at beskytte russiske kampfly, som støtter landets diktator Bashar al-Assad, skriver BBC.
Basen ligger 350 kilometer fra Ben Gurion-lufthavnen.
Ruslands ambassadør i Israel kalder anklagerne for "fake news", som man ikke kan tage alvorligt.
FacebookTwitterKopier linkEmner:Bashar al-Assad (politiker)|Israel|Rusland|Lufthavne|The Times of Israel




https://www.dr.dk/sporten/oevrig/groth-goer-det-igen-sikrer-dansk-semifinale-i-bordtennis

Øvrig sportGroth gør det igen: Sikrer dansk semifinale i bordtennisJonathan Groth og holdkammeraterne besejrede Østrig med 3-1 i kvartfinalen ved European Games.
27.
juni 2019 kl.
20.
45Bemærk: artiklen er mere end 30 dage gammelLæs opDen danske bordtennissucces fortsætter ved European Games i Minsk.
Efter Jonathan Groths sølvmedalje i single er det danske landshold nu klar til semifinalen i holdturneringen.
Danmark besejrede torsdag aften Østrig med 3-1 i en kamp, hvor samme Groth vandt to singler.
Læs også:Groth sender de danske bordtennisherrer i kvartfinalenTobias Rasmussen og Anders Lind indledte ellers med et nederlag i double, men Jonathan Groth udlignede til 1-1 ved at slå Stefan Fegerl i tre sæt.
Danskeren imponerede ved at uddele et "æg" med en 11-0-sejr i tredje sæt.
Efter en tæt kamp bragte Anders Lind derefter Danmark på 2-1, inden Groth afgjorde kvartfinalen med en sejr over Daniel Habensohn.
Heller ikke her afgav Groth sæt.
- Jeg tænker hver kamp, at jeg ikke kan mere.
Men så snart kampen går i gang, føler jeg mig fantastisk, og jeg spiller fantastisk, så jeg forstår helle ikker helt selv, hvad der sker, lyder det fra Jonathan Groth til DR Sporten.
Se hele sejrsinterviewet med danskerne herunder:Tidligere torsdag vandt Danmark 3-2 i første runde over Slovenien.
Efter sejren over Østrig er danskerne sikret yderligere to kampe i form af en semifinale og en medaljekamp.
Semifinalerne spilles fredag eftermiddag, mens finale og bronzekamp er programsat lørdag.
/ritzau/FacebookTwitterKopier linkEmner:Østrig|Minsk|Slovenien




https://www.dr.dk/nyheder/indland/kansas-bukser-kageknive-og-kuglerammer-nye-og-gamle-ministre-byttede-gaver-og-gode

Ny regeringSe temaIndlandKansas-bukser, kageknive og kuglerammer: Nye og gamle ministre byttede gaver og gode rådTraditionen tro blev der udvekslet gaver under overdragelserne i de forskellige ministerier.
I dag er alle ministerierne blevet overdraget til den nye regering.
Traditionen tro foregik det med champagne, gaver og taler.
Af Sandra Meersohn Meinecke27.
juni 2019 kl.
22.
49Bemærk: artiklen er mere end 30 dage gammelLæs opEfter at Danmarks nye statsminister Mette Frederiksen (S) i morges præsenterede sit ministerhold, har der dagen lang været overdragelser rundt om i ministerierne.
Foruden de såkaldte 'nøgler' til Statsministeriet, pæne ord og kække bemærkninger, er der blevet udvekslet alt fra en fisketur, øko-bacon og en kopi af Onkel Joakims lykkemønt.
Og det er langt fra tilfældigt, hvad de afgående og nyudnævnte ministre vælger at forære hinanden.
Gaverne er ofte dels sjove, men emmer alligevel af en vis portion alvor og henvisninger til den førte politik og den kommende regerings fremtidige opgaver.
Her er en liste over nogle af ministrenes velkomst - og afskedsgaver.
Tøjbytte i StatsministerietStatsminister Mette Frederiksen og tidligere statsminister Lars Løkke Rasmussen.
Der blev opfordret til at trække i både arbejdstøjet og cykeltøjet, da der var ministeroverdragelse i Statsministeriet tidligere i dag.
Afgående statsminister Lars Løkke Rasmussen (V) gav Mette Frederiksen (S) et par arbejdshandsker og et par blå Kansas-arbejdsbukser.
Tøjet skulle minde hende om, at velfærden afhænger af, at danskerne går på arbejde.
En slet skjult hentydning til valgkampens diskussioner om tidlig tilbagetrækning fra arbejdsmarkedet.
- Nøglen til det hele er altså, at der er folk, der går på arbejde og gør det hele muligt, sagde han.
Mette Frederiksen opfordrede derimod Lars Løkke Rasmussen til at bruge langt mere tid på at cykle.
Hun forærede derfor den afgående statsminister den prikkede bjergtrøje, med henvisning til, at han ofte har brugt cykelmetaforer, og fordi han 'gik i udbrud' under valget, hvor han foreslog en SV-regering.
Mette Frederiksen takkede også Lars Løkke Rasmussen for en valgkamp med en god tone, og for "alt, hvad han har gjort for Danmark".
Badeænder, kaffe og slips i UdenrigsministerietJeppe Kofoed klapper af Anders Samuelsen, der fik en ny rejsekuffert af lederen af Udenrigsministeriet.
Den afgående underigsminister Anders Samuelsen (LA) gav fem gule badeænder til sin afløser Jeppe Kofod for at minde ham om alle de roller, som man skal jonglere som udenrigsminister.
Han noterede, at Kofod som tidligere europa-parlamentariker - også er særdeles kvalificeret til jobbet.
- Jeg ønsker dig alt det bedste.
Det gør jeg virkeligt, sagde han til Jeppe Kofod, som forærede Anders Samuelsen et slips.
Han fik også en rejsekuffert i gave.
Den nye minister for udviklingssamarbejde Rasmus Prehn havde kaffe med til Ulla Tørnæs i Udenrigsministeriet.
Da hun angiveligt skulle være "den mest kaffedrikkende minister, vi nogensinde har haft", lød det under gaveoverrækkelsen.
Plastik-pistoler med "realistisk lyd"Søren Pape Poulsen giver en  legetøjspistol  til den nye justitsminister Nick Hækkerup.
Den nye justitsminister Nick Hækkerup fik en plastik-pistol med håndjern til af Søren Pape Poulsen, da han fik overdraget Justitsministeriet.
På pakken stod, at det lød "realistisk", når man skød med legetøjspistolen.
Pistolen skal minde Nick Hækkerup om, at politifolkene har brug for nye kollegaer, håndjernene kunne han bruge på finansminister Nicolai Wammen (S), hvis der ikke "vanker nye moneter".
Søren Pape Poulsen fik en bog retur.
Mattias Tesfaye: 'Jeg får ikke brug for en kagekniv'Inger Støjberg modtog en lagkagekniv og to Coca Cola Zero fra udlændinge- og integrationsminister Mattias Tesfaye.
Mattias Tesfaye havde af "hensyn til klimaet" ikke valgt at købe en ny gave til Inger Støjberg under overdragelsen i Integrationsministeriet.
I stedet havde han været et smut oppe på sit nye kontor og se, hvad der var blevet efterladt.
- Jeg har fundet to Cola Zero.
De er til dig, for dem får jeg ikke brug for.
Nu er det postevand og tørt rugbrød for resten.
Jeg fandt også en lagkagekniv, som jeg heller ikke får brug for, sagde han i sin tale til Inger Støjberg.
Læs også:Ny udlændingeminister skifter kagefejring ud med tørt rugbrødHun forærede Mattias Tesfaye en kugleramme til at tælle eventuelle lempelser af udlændingepolitikken med, en gave som han dog heller ikke mente, at han ville få brug for.
Derimod blev han glad for et Dannebrog, der skal huske ham på at sætte Danmark først.
Ny minister for rummetTommy Ahlers gav en oppustelig Tintin-måneraket til sin afløser, den nye uddannelses- og forskningsminister Ane Halsboe-Jørgensen.
- Jeg ved ikke, om nogen har forklaret dig det endnu, men du er også minister for rummet, sagde han.
Tommy Ahlers modtog en mave-bluse fra uddannelses- og forskningsminister Ane Halsboe-Jørgensen.
Regeringens klimaambitioner er ifølge Tommy Ahlers "lidt af et moonshoot", alligevel var et af hans råd til sin aftager er, at hun skal "sigte efter månen".
Ane Halsboe-Jørgensen havde en meget kort mave-bluse med til Tommy Ahlers, fordi han ufrivilligt kom til at blotte sit maveskind for rullende kameraer på vej til Dronningens nytårstaffel.
Efter den "utilsigtede" episode, skrev Tommy Ahlers på Twitter:'I 2019 skal vi gøre op med perfekthedskulturen.
Jeg startede godt ud med at vise lidt mave under et live interview på DR1.
Godt nytår!
'Legetøjsdroner og signalhornClaus Hjort Frederiksen giver her et signalhorn til forsvarsminister Trine Bramsen.
Claus Hjort Frederiksen (V) overdrog Forsvarsministeriet til Trine Bramsen (S).
Her blev der udvekslet signalhorn og droner.
Det var den nye forsvarsminister, der fik et gammeldags signalhorn og gav sin forgænger en legetøjsdrone.
En fisketur for toLars Christian Lilleholt og ny minister for klima-, energi- og forsyning, Dan Jørgensen.
I Klima-, Energi- og Forsyningsministeriet blev den afgående minister Lars Christian Lilleholt (V) inviteret på en fisketur af den nye minister Dan Jørgensen.
- Kender du typen, der giver gaver, der mest er til dem selv?
Sådan en er jeg, sagde Dan Jørgensen, da han gave sin gave.
Han lovede også, at der ville være kolde øl med på turen.
Men om Lars Christian Lilleholt (V) vælger at tage på fisketur med Dan Jørgensen, det må tiden vise.
Dan Jørgensen fik til gengæld en Harry Potter-figur i gave.
En flaske med "Hvidvask"Simon Kollerup er ny erhvervsminister efter Rasmus Jarlov.
Den nye erhvervsminister Simon Kollerup fik et Mærsk-skib af sin forgænger Rasmus Jarlov (K).
Med skibet var en opfordring til at huske, hvor pengene kommer fra.
Simon Kollerup gav Jarlov en flaske med "Hvidvask" med henvisning til de trælse bank-sager, som den afgående minister har måttet håndtere.
'Min gave er blevet væk'Simon Emil Ammitzbøll-Bille (LA) manglede en af sine to gaver, da han overdrog til social- og indenrigsminister Astrid Krag.
Den forsvundne gave var LA's 2030 plan, den anden gave var Emma Gads Takt og Tone.
- Den er god at læse i som minister, for der skal man jo passe på med, hvad man svarer igen, sagde han.
Astrid Krag havde købt et badebassin til den afgående minister.
Brøndbytrøjer og lakridserDen nye skatteminister, Morten Bødskov, gav en fodboldtrøje til Karsten Lauritzen.
Karsten Lauritzen fik lakridser (som han er kendt for at spise mange af) og en Brøndby-trøje med eget navn og årstal af skatteminister Morten Bødskov under dagens ministeroverdragelse.
Bødskov fik et løbehjul.
Læs også:Danmarks nye regering er nu på plads: Se hele Mette Frederiksens ministerhold herEn blæksprutte og en fiskestangEva Kjer Hansen gav en blæksprutte til  Mogens Jensen, fordi han som ny minister får ansvar for flere områder.
Jakob Ellemann-Jensen (V) og Eva Kjer Hansen (V) overdrog til både miljøminister Lea Wermelin og ministere for fødevarer, fiskeri og ligestilling og minister for nordisk samarbejde Mogens Jensen i Miljø- og Fødevareministeriet.
Jakob Ellemann-Jensen fik en fiskestang af Mogens Jensen, for "den får han mere tid til at bruge nu, hvor han ikke længere er minister".
Mogen Jensen behøver derimod slet ikke tage på fisketur for at hente forsyninger.
Han fik nemlig en blæksputte direkte fra fiskehandleren af Eva Kjer Hansen, fordi han som ny minister får ansvaret for flere områder.
Læs også:Nøglerne er overdraget til Mette Frederiksen: 'Jeg tror, du bliver en fremragende statsminister'Bogudveksling i BeskæftigelsesministerietPeter Hummelgaard er ny beskæftigelsesminister efter Troels Lund Poulsen.
De gav hinanden bøger.
(Foto: CLAUS BJØRN LARSEN © photobyclausbjoern.
com)Troels Lund Poulsen (V) fik en arbejdersangbog af beskæftigelsesminister Peter Hummelgaard som fik en børnebog retur.
Da den nye beskæftigelsesminister gav arbejdersangbogen til sin forgænger, noterede han sig med glæde, at den afgående Venstre-minister er blevet glad for den danske model, hvor lønmodtagere og arbejdsgivere aftaler forholdene indbyrdes.
Troels Lund Poulsen sagde i sin overdragelsestale til Peter Hummelgaard.
- Vi har det ideologiske fællesskab - som det eneste nok - at vi begge er blevet forældre for kort tid siden.
Forskellen på os er, at Andrea får sin far hjem igen.
Men du er i den lykkelige situation, at du skal være meget her i Beskæftigelsesministeriet, siger Troels Lund Poulsen.
Vise aber til Joy MogensenJoy Mogensen er ny kulturminister efter Mette Bock.
I Kulturministeriet opfordrede afgående minister Mette Bock (LA) Joy Mogensen (S) til at passe på de vigtige kulturinstitutioner.
- Det værste, man kan gøre, det er at være ligegyldig, sagde Mette Bock til den nye minister.
Her blev der udvekslet en broche og en figur af De tre vise aber - hvor den ene holder sig for øjnene, den anden holder sig for munden og den tredje holder sig for ørerne - som stammer fra Japan.
'Så kan du teste børnene selv'Merete Riisager overdrager til børne- og undervisningsminister Pernille Rosenkrantz-Theil i Undervisningsministeriet.
(Foto: Ólafur Steinar Rye Gestsson © Olafur Steinar Rye Gestsson +45 53838991 info@olafurgestsson.
com Copenhagen Denmark)Merete Riisager overdrog Undervisningsministeriet den nye til børne- og undervisningsminister Pernille Rosenkrantz-Theil.
Med som gave til den afgårende minister, havde Rosenkrantz-Theil børnebogen 'Klar-Parat Skole start'.
En bog hvor børn lærer at skrive bogstaver, laver de fejl, kan det viskes ud igen.
- Nu kan du selv teste børnenes viden og slette det, hvis det er forkert, sagde Pernille Rosenkrantz-Theil smilende og henviste til at de meget omtalte nationale test i Folkeskolen, som er blevet kritiseret for ikke at give et retvisende billede af elevernes evner.
En Dublo-bro til Sophie LøhdeSophie Løhde fik en legetøjsbro af den nye finansminister Nicolai Wammen (th).
Kristian Jensen (i midten) fik en trappestige.
Den nye finansminister Nicolai Wammen gav de afgående Venstre-ministre Sophie Løhde og Kristian Jensen henholdsvis en Duplo-bro og en trappestige.
Broen er symbol på, at regeringen gerne vil bygge bro henover midten, og stigen er til at hjælpe folk i Venstre "ned fra træerne" i tilfælde af, at de skulle kravle for højt op.
FacebookTwitterKopier linkEmner:Merete Riisager (politiker)|Pernille Rosenkrantz-Theil (politiker)|Lystfiskeri|USA|Folkeskolen (Danmark)




https://www.dr.dk/sporten/cykling/flyvende-asgreen-viser-tour-form-vinder-dm-i-enkeltstart

CyklingFlyvende Asgreen viser Tour-form: Vinder DM i enkeltstartMens Kasper Asgreen var hurtigst hos herrerne, vandt Louise Norman Hansen DM for kvinder for første gang nogensinde.
Kasper Asgreen levede op til favoritværdigheden ved DM i enkeltstart i Esbjerg.
Af Kasper Heide Lund og /ritzau/27.
juni 2019 kl.
19.
50Bemærk: artiklen er mere end 30 dage gammelLæs opEfter tre nationale titler i træk har Martin Toft Madsen (BHS - Almeborg Bornholm) ikke længere status af Danmarks bedste enkeltstartsrytter.
Ved DM i Esbjerg blev Toft Madsen besejret af Quick-Step-kometen Kasper Asgreen, der fejrede sin udtagelse til Tour de France med en overbevisende sejr på de 39,8 kilometers tidskørsel.
- Det er en virkelig skøn følelse, og jeg er ekstremt stolt.
I de sidste tre år er jeg blevet nummer tre, to og fire i enkeltstarten, så jeg er glad for, at jeg har taget det sidste skridt nu, siger Kasper Asgreen i en pressemeddelelse fra sit hold, Quick-Step.
Asgreen var bookmakernes favorit efter sin andenplads på enkeltstarten i Schweiz Rundt i sidste uge, og den 24-årige koldingenser levede op til forventningerne.
I mål var Asgreen 24 sekunder hurtigere end Toft Madsen, der måtte nøjes med sølvet.
Sejren giver ham også ret til at køre enkeltstarter i den danske mesterskabstrøje i det kommende år, blandt andet ved Tour de France, der begynder næste lørdag.
- Det bliver noget særligt at tage trøjen med til Frankrig til min første Tour, siger Kasper Asgreen.
Ny DM-vinder hos kvinderneHos kvinder kom der en ny Danmarksmester i enkeltstart.
Her vandt Louise Norman Hansen for første gang.
Hun kørte en tid, der var bare to sekunder hurtigere end Pernille Mathiesen på andenpladsen.
Sidste kvinde på podiet blev Louise Holm Houbak.
Hverken Cecilie Uttrup, Amalie Dideriksen eller Annika Langvad var til start til DM-enkeltstarten.
Derfor var Pernille Mathiesen fra Sunweb på forhånd udråbt som storfavoritten til at tage Dannebrogstrikoten, men det blev i stedet Louise Norman Hansen, der er søster til den tidligere OL-guldvinder Lasse Norman Hansen.
FacebookTwitterKopier linkEmner:Amalie Dideriksen (cykelrytter)|Annika Langvad (cykelrytter)|Quick-Step Team|Cykelsport|Frankrig




https://www.dr.dk/nyheder/udland/trumps-tweets-kan-fremover-blive-gemt-bag-advarsler

UdlandTrumps tweets kan fremover blive gemt bag advarslerTwitter vil reagere, når offentlige personer bryder platformens regler.
Donald Trumps tweets kan fremover blive gemt bag advarsler.
Af Jakob Busk Olsen27.
juni 2019 kl.
21.
07Bemærk: artiklen er mere end 30 dage gammelLæs opLangt fra alt det, Donald Trump skriver på Twitter, overholder reglerne på præsidentens foretrukne sociale medie.
Men hidtil har Twitter sat kikkerten for det blinde øje, når Trump og andre offentlige personer med store skarer af følgere har brugt platformen til at true eller krænke andre mennesker.
Argumentet har været, at de forbudte tweets opfordrer til debat og hjælper med at stille magtfulde mennesker til ansvar.
Men nu strammer Twitter - i hvert fald en smule - op, når det gælder de åbenlyse regelbrud.
Selskabet meddelte i dag, at tweets, der er af offentlig interesse, men som samtidig bryder Twitters regelsæt, fremover vil blive udstyret med en advarsel, der forklarer, hvad der er galt med det givne tweet.
Herefter skal den enkelte bruger så aktivt vælge at læse tweetet alligevel.
Klager over frikortDen nye politik kommer til at gælde for alle regeringsfolk, kandidater og lignende offentlige figurer med over 100.
000 følgere, oplyser Twitter ifølge nyhedsbureauet AP.
Aktivister har længe klaget over, at Trump og andre kendte personer har haft frikort til at bryde reglerne for brug af Twitter - selv da Trump for eksempel tweetede en manipuleret video, hvor han banker en mand, der har tv-stationen CNN's logo som hoved.
Donald Trump har på sin side anklaget sociale medier for at have en slagside til ulempe for ham og andre konservative.
Det nye tiltag ventes ikke at få en god modtagelse hos præsidenten, skriver AP.
Hvad siger Twitters regler?
•Det er forbudt at true en person eller gruppe med vold.
•At deltage i målrettet chikane mod nogen.
•At opfordre andre til at chikanere nogen.
•Hadsk tale mod en gruppe, baseret på race, etnicitet, køn eller andre kategorier.
•At promovere terrorisme.
Kilde: APFacebookTwitterKopier linkEmner:Donald Trump (politiker)|Twitter|CNN




https://www.dr.dk/nyheder/kultur/gaming/den-danske-spilbranche-udsat-massiv-kritik-nu-giver-cheferne-svar-paa-tiltale

Arbejdsforhold i computerspil-branchenSe temaGamingDen danske spilbranche udsat for massiv kritik: Nu giver cheferne svar på tiltaleFlere computerspiltalenter har talt dunder mod forholdene i den danske spilbranche.
Nu svarer cheferne.
De seneste uger er det kommet frem, at flere ansatte hos de internationale spilstudier - der for eksempel står bag 'Fortnite' (billedet) - er udsat for et voldsomt pres.
Tendensen viser sig også i Danmark.
(© Epic Games)Af Kasper Madsbøll Christensen27.
juni 2019 kl.
20.
30Bemærk: artiklen er mere end 30 dage gammelLæs opObligatorisk overarbejde, midlertidige ansættelser og manglende overenskomster.
De seneste uger er kritikken væltet ned over både den danske og den internationale spilbranche.
Det er kommet frem, at højtprofilerede, internationale spilstudier ofte har en kultur med voldsomt pres og lange arbejdstimer - populært kaldet crunch.
Og dr.
dk har kunnet afdække, hvordan nogle ansatte i den danske spilbranche oplever, at arbejdsforholdene også sejler her til lands.
Faktisk i så voldsom grad, at animator Pernille Hansen har valgt helt at forlade Danmark, mens animator Esben Juhl Jespersen har valgt at skifte karrierespor.
Crunch Crunch betegner en periode med ekstraordinært arbejdspres - for eksempel op til en deadline.
Crunch er især udbredt indenfor software-industrien - for eksempel hos store spilstudier som Epic Games og Rockstar, der blandt andet står bag 'Fortnite' og 'Red Dead Redemption'.
I nogle tilfælde arbejder folk helt op til 100 timer om ugen i perioder med meget crunch time, skriver blandt andet Polygon og Kotaku.
Hos The Animation Workshop i Viborg - der tidligere er blevet kåret til have Danmarks bedste studiemiljø - tager man kritikken til efterretning, mens fagforeningen FAF (Film- og tv-arbejderforeningen) har understreget, at 'det stadig er et mål for os at få forhandlet en animations-overenskomst'.
FAF har udtrykt, at man 'gerne vil tage et møde med Producentforeningen', der repræsenterer arbejdsgiversiden for tv-, animations- og spilproducenter i Danmark.
Producentforeningen: 'Vores dør er åben'Nu bekræfter Producentforeningens konstituerede, administrerende direktør, Jan Neiiendam, overfor dr.
dk, at man agter at tage et møde med FAF.
- Jeg mødes med René (Høyer Jørgensen, sekretariatschef i FAF) i næste uge, og så skal vi diskutere, hvilke muligheder der er for at forbedre forholdene i animationsbranchen.
Jan Neiiendam er konstitueret administrerende direktør i Producentforeningen, der tæller i alt 120 film-, tv-, animations- og spilproducenter.
Han fortæller, at Producentforeningen 'kun er interesserede i at sikre gode forhold for alle'.
(© Producentforeningen)Er det rigtigt, I ikke arbejder aktivt på at forhandle en overenskomst?
- Vores dør er åben, og vi vil altid gerne diskutere overenskomster.
Der er ikke nogen konflikt.
Vi er kun interesserede i at sikre gode forhold for alle.
Jan Neiiendam understreger, at man 'er utroligt kede af' at høre om Esben Juhl Jespersen og Pernille Hansens dårlige oplevelser med at arbejde i den danske spilbranche.
Jeg må blankt afvise påstanden om, at forholdene sejler.
Jan Neiiendam, konstitueret adm.
direktør, Producentforeningen- Men jeg må også blankt afvise påstanden om, at forholdene sejler, uddyber direktøren.
Han fortæller videre, at Interactive Denmark, der hører under Producentforeningen, har kontaktet forsker Emil Hammar for at komme dybere ned i, hvad det er, han har fundet frem til i sin ph.
d.
-afhandling, der handler om produktionsforholdene bag computerspil.
- Det gælder om at få de konkrete historier frem, så vi kan forbedre vilkårene.
Det er også i arbejdsgivernes interesse.
Her er der kun et stærkt ønske om at udvikle dygtige medarbejdere, for dem er der mangel på.
DFI: 'Ikke vores opgave at sikre gode forhold'Hos Det Danske Filminstitut (DFI) varetager man en statslig støtteordning, kaldet Spilordningen.
Den har til formål 'at fremme danske digitale spil som kulturbærende medie samt at styrke de kulturelle kvaliteter i digitale spil til leg og læring'.
I 2018 pumpede Spilordningen i omegnen af 12 millioner kroner ud i den danske spilbranche.
Simon Løvind, der er redaktør for spil og digitale Medier hos DFI fortæller, at man arbejder ud fra fire forskellige kriterier, når pengene skal tildeles.
De handler om 'kulturel værdi, originalitet, implementering og ansvarlighed'.
Simon Løvind er redaktør for spil og digitale Medier hos DFI og står dermed i spidsen for Spilordningen.
Den ordning uddelte i omegnen af 20 millioner kroner i 2018.
(© DFI)- Det er en blanding af indholdskriterier og kriterier, der handler om, hvorvidt der er de nødvendige rammer til at sikre spillets succes, siger han og fortsætter:- Vi forholder os til, om projektet er realistisk.
Men vores opgave er ikke at definere selve branchens rammer.
Simon Løvind understreger dog, at man hos DFI 'er fuldt ud klar over, at det er en branche, der er lavt organiseret og er præget af en høj grad af iværksætterånd'.
Det får dog ikke DFI til at stille krav til, at de spil, de støtter, er blevet til under overenskomstsikrede forhold.
Her til lands har vi tradition for, at det er arbejdsmarkedets parter, der forhandler de her ting, og det skal vi ikke lave om på.
Simon Løvind, redaktør for spil og digitale Medier, DFI.
- Det er ikke vores opgave at sikre gode forhold i spilbranchen.
Det er vores opgave at sikre, om projekterne er realistisk budgetteret.
Her til lands har vi en årelang tradition for, at det er arbejdsmarkedets parter, der forhandler de her ting, og det skal vi ikke lave om på, siger Simon Løvind.
Han fortæller dog, at DFI alligevel har visse ting, man ser efter, når man finder frem til de spil, man vil tildele støtte.
- Når vi tjekker budgetter, så tillader vi for eksempel ikke, at man budgetterer med overtid.
Man må simpelthen ikke planlægge overarbejde, hvis man vil have del i vores midler.
Det er en konkret måde, hvor vores rammer kan modvirke fænomener som ’crunch’ og urimelig udnyttelse af arbejdskraften.
Efter dr.
dks afdækning af forholdene i den danske spilbranche skriver Interactive Denmark nu på Twitter, at man 'helt klart vil overveje' at se nærmere på arbejdsmiljøet i branchen, da 'behovet (for at se nærmere på arbejdsmiljøet) tydeligt er blevet påvist'.
Læs også:Stress og ulidelige arbejdsforhold fik Pernille til at flytte fra Danmark: 'Jeg følte en konstant knugende angst'Rettelse: I en tidligere version af denne artikel skrev vi, at Spilordningen uddelte 20 millioner i 2018.
Det var en fejl.
Tallet er nu rettet.
FacebookTwitterKopier linkEmner:Producentforeningen|Computerspil|Det Danske Filminstitut|Arbejdsmarked|Viborg




https://www.dr.dk/nyheder/udland/anklager-i-marokko-louisa-og-marens-mordere-skal-have-doedsstraf

Dansker og nordmand dræbt i MarokkoSe temaUdlandAnklager i Marokko: Louisa og Marens mordere skal have dødsstrafHeller ikke i dag faldt der dom i terrorsagen om drabene på to rygsækrejsende.
De tiltalte ankommer til retten i byen Salé i nærheden af hovedstaden Rabat.
Af Michael S.
Lund og Mahacine Mokdad27.
juni 2019 kl.
19.
41Bemærk: artiklen er mere end 30 dage gammelLæs opDe tre hovedmistænkte i terrordrabene på danske Louisa Vesterager Jespersen og norske Maren Ueland skal idømmes dødsstraf.
Det mener anklageren i sagen, som i dag afsluttede sin procedure i retssalen i byen Salé i Marokko.
Flere af advokaterne i sagen havde ventet, at der ville falde dom i sagen i dag.
Men da anklagerens procedure trak ud, og flere advokater brugte tid på at fremlægge deres synspunkter, sluttede dagens retsmøde uden en dom.
Advokaten for Louisa Vesterager Jespersens familie mener anklagerens strafbegæring er passende.
- Jeg er hundrede procent enig med anklageren.
Det er vigtigt, at familierne får hele sandheden at vide om drabene, og det er vigtigt, at morderne bliver straffet hårdt, siger El Fataoui Khalid, som også forsøger at gøre den marokkanske stat ansvarlig for terrordrabene.
- Staten er medskyldig for ikke at have haft styr på de islamiske skoler, der spreder vold og ekstremisme, siger han til DR.
Blomster og billeder til minde om 24-årige Louisa Vesterager Jespersen og 28-årige Maren Ueland foran Københavns Rådhus.
Dræbt mens gerningsmænd filmedeDe tre hovedgerningsmænd har tidligere indrømmet, at de stod bag drabene, og at de har støttet terrorgruppen Islamisk Stat.
24-årige Louisa Vesterager Jespersen og 28-årige Maren Ueland blev myrdet i deres telt, da de var på vandretur i Atlasbjergene i Marokko i december.
De tre Islamisk Stat-sympatisører optog en brutal video af mordene, som de senere lagde på internettet.
Den 25-årige gadesælger Abdessamed Ejjoud menes at have været lederen af IS-cellen, mens 27-årige Younes Ouaziyad og 33-årige Rachid Affati deltog i planlægningen og udførelsen af drabene.
Alle tre boede i området omkring byen Marrakech tæt på Atlasbjergene.
Planlagde andre terrorangrebAbdessamed Ejjoud har tidligere forklaret, at gruppen havde planlagt andre terrorangreb, men de kunne ikke gennemføre dem.
I stedet valgte de tilfældigt de to nordiske turister og myrdede dem med knive, mens de lå i deres telt.
Efter terrordrabene offentliggjorde Islamisk Stat desuden en video, hvor de tre mænd sammen med en medgerningsmand sværger troskab til terrorgruppen.
21 andre mænd er også tiltalt i sagen for at have hjulpet eller haft forbindelser til hovedgerningsmændene.
Dem begærede anklageren i dag straffet med mellem 10 og 30 års fængsel.
En af de tiltalte ankommer til et retsmøde i maj.
Forsvarer: Der er formildende omstændighederForsvareren for de tre hovedmistænkte mener, at anklagerens ønske om dødsstraf er for hårdt og ønsker, at hendes klienter i stedet har brug for hjælp til mentale problemer.
- Der er også formildende omstændigheder, for de har tilstået alt og har samarbejdet med retten i opklaringen af sagen, siger Hafida Makdsaoui.
Marokko idømmer stadig kriminelle dødsstraf, men har ikke henrettet dømte i over 25 år.
Så en dødsdom i landet svarer reelt til livstid i fængsel.
FacebookTwitterKopier linkEmner:Islamisk Stat|Marokko|Kriminalitet|Terrorisme|Afrika




https://www.dr.dk/nyheder/viden/kroppen/migraene-hos-gravide-oeger-risikoen-hoejt-blodtryk-og-tidlig-foedsel

KroppenMigræne hos gravide øger risikoen for højt blodtryk og tidlig fødselMen hvis du får den rette medicin, kan du mindske risikoen.
Gravide med migræne kan nedsætte risikoen for komplikationer med medicin, peger ny forskning på.
Af Line Bak Julsgaard27.
juni 2019 kl.
20.
04Bemærk: artiklen er mere end 30 dage gammelLæs opFølelsen af en hjelm, der spænder om dit kranie, kender de fleste, der har haft almindelig hovedpine.
Men migræne er en voldsom hovedpine, der både kan forstyrre dit syn og gøre dig lys- og lydfølsom.
Og under graviditet er migræne forbundet med større risiko for en række komplikationer, viser en ny undersøgelse fra Aarhus Universitet.
- Vi fandt flere komplikationer for gravide med migræne, hvoraf forhøjet blodtryk var den mest almindelige, siger Nils Skajaa, der er forsker ved Klinisk Epidemiologisk Afdeling ved Aarhus Universitet.
Migræne eller hovedpine?
- Migræne er en kraftig og pulserende hovedpine, der typisk sidder i den ene side.
- Migræne rammer typisk kvinder i den fødedygtige alder og er dobbelt så hyppigt forekommende hos kvinder ift.
mænd.
- Ved migræne kan man opleve synsforstyrrelser, lyd- og lysfølsomhed, kvalme og opkast.
- Et migræneanfald kan vare mellem fire og 72 timer.
- De præcise årsager til migræne kender man ikke, men hjernen modtager smertesignaler, når blodkarrene ændrer sig under anfald.
Kilde: Sundhed.
dk- Derudover fandt vi ud af, at migræne giver en lille øget risiko for abort, lav fødselsvægt hos barnet, for tidlig fødsel og kejsersnit, siger han.
Undersøgelsen er lavet med data fra det danske fødselsregister og omfatter mere end 22.
000 gravide med migræne.
De migræneplagede gravide er blevet sammenlignet med en ti gange så stor gruppe gravide uden migræne.
Risikoen for forhøjet blodtryk er størstBekymringer er der nok af, når man sætter børn i verden.
Derfor understreger Nils Skajaa også, at mange kvinder godt kan gå igennem en graviditet med migræne uden at opleve andre problemer.
- Der er jo altid en risiko for at få komplikationer, når man er gravid – om man har migræne eller ej, siger Nils Skajaa.
Forskerne fandt, at gravide med migræne har 50 procent øget risiko for forhøjet blodtryk sammenlignet med gravide uden migræne.
Heldigvis tyder det på, at hvis man får behandling for sin migræne under sin graviditet, så nedsætter medicinen den øgede risiko for de komplikationer.
Nils Skajaa, Aarhus UniversitetMen også efter barnet er kommet til verden, er familien oftere i kontakt med Sundhedsvæsenet, viser undersøgelsen.
- Vi kan se, at den nyfødte har en lille øget risiko for at blive indlagt, at forældrene har indløst receptpligtig medicin, eller at der opstår akut lungesvigt eller feberkramper hos barnet, fortæller Nils Skajaa.
Forskeren understreger derfor, at migræne under graviditet skal tages alvorligt.
Medicin kan nedsætte risikoenResultaterne i undersøgelsen peger dog også mod en løsning.
Det er vigtigt at behandle migræne, hvis du er gravid.
- Heldigvis tyder det på, at hvis man får behandling for sin migræne under sin graviditet, så nedsætter medicinen den øgede risiko for de komplikationer, som vi fandt, siger Nils Skajaa.
Han anbefaler altså gravide med migræne til at søge egen læge.
- Det er vigtigt at tage migræne alvorligt under graviditet, så tag en samtale med din læge, råder Nils Skajaa.
FacebookTwitterKopier linkEmner:Sygdomme og lidelser|Graviditet og fødsel|Aarhus Universitet|Sundhed og velvære|Medicin




https://www.dr.dk/nyheder/udland/facebook-vi-kan-ikke-selv-stoppe-russerne-i-sprede-misinformation

UdlandFacebook: Vi kan ikke selv stoppe russerne i at sprede misinformationPrivate virksomheder skal have hjælp til at stå imod udefrakommende trusler, mener Mark Zuckerberg.
Mark Zuckerberg mener, at den amerikanske regering bør blande sig, hvis der skal sættes en stopper for udenlandsk indblanding på sociale medier i den amerikanske valgkamp.
Af Sarah Munk Jørgensen (video)27.
juni 2019 kl.
19.
23Bemærk: artiklen er mere end 30 dage gammelLæs opFacebook kan ikke alene forhindre al den politiske misinformation, der uden tvivl vil opstå under valgkampen ved det kommende amerikanske præsidentvalg i 2020.
Det vurderede virksomhedens grundlægger og direktør, Mark Zuckerberg, i går ved en konference på det berømte skisportssted Aspen i staten Colorado i USA, skriver USA Today.
- Som privat virksomhed har vi ikke værktøjerne til at stoppe den russiske regering, sagde Mark Zuckerberg og fortsatte:- Vi kan forsvare os så godt som muligt, men det er vores regering, der besidder værktøjerne til at lægge pres på russerne – ikke os, sagde han.
'Vi vil være bedre stillet med klare regler'Der er stadig 17 måneder til det amerikanske præsidentvalg.
Alligevel er diskussionen allerede i fuld gang om, hvordan man forhindrer udefrakommende aktører i at blande sig i valgkampen i USA – og hvordan man undgår politisk misinformation.
Facebook er det sociale medie i verden med flest brugere.
Samtidig er det også her, at brugerne oftest får deres politiske nyheder og viden om præsidentkandidater.
Læs også:Facebook skifter fokus: Vil værne om privatlivDerfor er virksomheden også utrolig opmærksom på at give dens brugere de bedste betingelser for, at de kan stole på det indhold, de støder på, sagde Mark Zuckerberg ifølge den britiske avis The Guardian:- Vi vil være bedre stillet, hvis vi havde en robust demokratisk proces, der satte reglerne for, hvordan vi bedst beskytter vores værdier og brugere – altså regler, der er ensartet på tværs af sociale platforme.
Men ved fraværet af et sådant reglement, vil vi (Facebook, red.
) forsøge at gøre det bedste, vi kan, for at sikre et system, der adresserer problemerne.
Forsøger at beskytte brugerne så godt de kanFacebook kæmper for at finde en løsning på de omfattende problemer, som virksomheden oplevede under det seneste præsidentvalg i 2016.
Her fik konsulentvirksomheden Cambridge Analytica uretmæssigt adgang til millioner af Facebook-brugers personlige data.
Det var viden, som blandt andet blev brugt til målrettede kampagner i præsidentvalgkampen mellem Hillary Clinton og Donald Trump.
Læs også:Forfatter efterlyser daglig 'temperaturmåling' på fake newsDesuden lykkedes det russiske aktører at sprede misinformation om samme præsidentvalgkamp til millioner af mennesker gennem Facebook - uden at Facebook opdagede det.
Det forsøger virksomheden og Mark Zuckerberg at sørge for ikke gentager sig ved det kommende præsidentvalg i november næste år.
I september 2018 introducerede Facebook nye foranstaltninger, der skal identificere og fjerne falske profiler.
Derudover skal de nye tiltag forsøge at forhindre de falske profiler uden for USA i at købe reklameplads på det sociale medie.
Facebook er samtidig gået fra at have 10.
000 medarbejdere, der overvåger indhold, til at have 30.
000.
Blandt de mange ansatte arbejder flere med nye systemer baseret på kunstig intelligens, der kan spore upassende aktivitet.
Læs også:Snart kan du bede Facebook og Google om at slette, hvad de ved om digMen Zuckerberg pointerer, at der stadig er brug for statslige retningslinjer.
Derfor udtrykte han også støtte til et initiativ, der i sidste måned blev introduceret i Kongressen, der er det amerikanske parlament – et forslag, der vil forbyde udenlandske statsborgere at reklamere eller promovere specifikt politisk indhold eller politiske kandidater på tv eller online.
- Det er en god grundsten til, hvad der skal sættes i gang – for som privat virksomhed kan vi ikke klare det hele selv, sagde Mark Zuckerberg i Aspen.
FacebookTwitterKopier linkEmner:Donald Trump (politiker)|Facebook|Hillary Clinton (politiker)|USA|Valg og folkeafstemninger




https://www.dr.dk/nyheder/politik/christine-cordsen-svarer-paa-4-centrale-spoergsmaal-her-er-de-stoerste-udfordringer

Ny regeringSe temaPolitikChristine Cordsen svarer på 4 centrale spørgsmål: Her er de største udfordringer for den nye regeringMette Frederiksen satte i dag sit ministerhold med 20 socialdemokrater.
Retten til tidligere folkepension for nedslidte bliver en af de store udfordringer for den nye S-regering, vurderer Christine Cordsen.
Af Emil Søndergård Ingvorsen27.
juni 2019 kl.
21.
43Bemærk: artiklen er mere end 30 dage gammelLæs opDe mest magtfulde personer i dansk politik hedder ikke længere Lars Løkke Rasmussen (V) og Kristian Jensen (V).
I dag er Mette Frederiksen (S) og Nicolai Wammen (S) flyttet ind i henholdsvis Statsministeriet og Finansministeriet.
Ministerlisten er dog en del længere end de to topministre.
Den nye regering kommer nemlig til at tælle i alt 20 nye ministre.
18 af dem er fundet i folketingsgruppen, mens de resterende to er hentet i henholdsvis EU og i Roskilde Kommune.
Læs også:Nøglerne er overdraget til Mette Frederiksen: 'Jeg tror, du bliver en fremragende statsminister'DR’s politiske korrespondent Christine Cordsen svarer herunder på fire centrale spørgsmål om den nye regering, og hvilke udfordringer der venter dem på både kort og lang sigt.
Hvilket ministerhold er det, Mette Frederiksen har sat?
- Det er et forholdsvis ungt ministerhold, men samtidig et meget erfarent hold.
De fleste af ministrene har mange års erfaring fra Christiansborg, har passet tunge ordførerskaber og har prøvet kræfter med ministerjobbet før.
- Det er en styrke, at knap halvdelen af de nye ministre har erfaring fra jobbet som minister.
Det betyder meget, at man ved, hvordan det hele fungerer, og hvilke minefelter man skal vare sig for, når man tager over som ny minister.
- Som ny statsminister er det også en fordel for Mette Frederiksen, at hun har erfaring fra flere tunge ministerier.
Under Helle Thorning-Schmidt sad Mette Frederiksen også i de centrale regeringsudvalg, så hun ved, hvordan magtcentrum i en regering fungerer og har dermed et grundlag for eventuelt at køre tingene på en anden måde, siger Christine Cordsen.
Hvilke udfordringer venter regeringen på den korte bane?
- Allerede i dag er de nybagte ministre uden tvivl blevet udstyret med en masse læsestof, og deres departementschefer har sat dem ind i eventuelle akutte sager, der har ligget og ventet i de mange ugers valgkamp og regeringsdannelse.
- På kort sigt handler det om at komme ind i det nye sagsområde og tage sig af eventuelle hastesager, der har ventet.
Og så får ministrene formentlig sommerfred til at tænke over, hvilken politisk dagsorden de vil arbejde på, når sæsonen går i gang igen i august.
- En af de store opgaver, der for alvor presser sig på, er finansloven for 2020.
S-regeringen skal offentliggøre sit forslag til finanslov i slutningen af august, siger DR's politiske korrespondent.
Hvilke udfordringer venter dem længere ude i fremtiden?
- Den politiske aftale – eller forståelse – som statsminister Mette Frederiksen har lavet med sit parlamentariske grundlag har udsat en bunke uenigheder til senere.
Så der er udsigt til masser af hårde forhandlinger om især udlændingepolitik og økonomi.
- Det vil også blive hårdt arbejde at forsøge at levere på de to vigtigste socialdemokratiske valgløfter.
Nemlig tidligere folkepension til nedslidte og en helt ny asylpolitik med stop for muligheden for at søge asyl ved den danske grænse.
Ingen af delene har Mette Frederiksen sikret sig flertal for med De Radikale, SF og Enhedslisten.
- Den tidligere folkepension kan være svær at få igennem i Folketinget, og den nye asylpolitik kan støde på international modstand, siger politisk korrespondent Christine Cordsen.
Der er sat en et-parti-regering udelukkende med Socialdemokratiet.
Hvilke fordele og ulemper er der ved det?
- Nogle ting er lettere for en et-parti-regering.
Man behøver ikke lange interne forhandlinger for at blive enig med sig selv, og det kan være meget nemmere at undgå, at ting siver til pressen.
Der skal ikke laves svære interne kompromiser, før regeringen kan spille ud.
- Som udgangspunkt har S-regeringen også flere parlamentariske muligheder.
Den kan lave flertal med sit parlamentariske grundlag.
Den kan skifte De Radikale ud med Dansk Folkeparti i nogle sager, og den kan få flertal alene sammen med Venstre.
- Det svære kan være, at de andre partier måske ikke vil finde sig i, at Mette Frederiksens regeringen zig-zagger sig igennem med forskellige flertal fra både sine støttepartier og oppositionen, siger Christine Cordsen.
FacebookTwitterKopier linkEmner:Christine Cordsen (journalist)|Helle Thorning-Schmidt (politiker)|Socialdemokraterne|Venstre|Udlændingepolitik




https://www.dr.dk/nyheder/penge/ivaerksaettere-langer-ud-efter-minister-inden-han-er-kommet-i-gang-en-fuckfinger-til

Ny regeringSe temaPengeIværksættere langer ud efter minister, inden han er kommet i gang: En fuckfinger til erhvervslivetDen nyudnævnte erhvervsminister Simon Kollerup har ingen erfaring fra erhvervslivet.
Med sine 33 år bliver Simon Kollerup den yngste minister i den nye regering.
Af Michelle Hald og Mathias Sommer27.
juni 2019 kl.
19.
31Bemærk: artiklen er mere end 30 dage gammelLæs opFolketingsmedlem, konsulent i overborgmester Frank Jensens sekretariat og studentermedhjælper i Udenrigsministeriet.
Sådan ser CV'et ud for Simon Kollerup (S), der er landets nye erhvervsminister.
Men CV'et glimrer ved sit fravær af erfaring fra erhvervslivet, mener flere iværksættere, som nu retter hård kritik mod den nye erhvervsminister, inden han har sat sig bag sit skrivebord.
- I princippet er det en flyvende fuckfinger til erhvervslivet.
Han er sikkert en dygtig mand.
Men jeg synes, det er besynderligt, at man tager så vigtigt et ministerium og giver det til en mand, der ikke har nogen særlig tilknytning til det, han skal bestemme over, siger Martin Thorborg, der er iværksætter og administrerende direktør i regnskabsprogrammet Dinero.
CV Simon KollerupJOB2011-2019: Folketingsmedlem for Socialdemokratiet2010-2011: Konsulent, overborgmester Frank Jensens sekretariat.
2008-2010: Studentermedhjælper, Udenrigsministeriet2007-2008: Omviser, De Kongelige Repræsentationslokaler2009: Pressechef, Socialdemokratiet i KøbenhavnUddannelse2011: Cand.
scient.
pol.
, Københavns Universitet2009: BSc.
pol.
, Københavns Universitet2006: Værnepligt, Flyvevåbnet2005: Gymnasial uddannelse, Thisted Gymnasium og HF-kursusOgså hos Tine Thygesen, der er iværksætter og direktør i The Creators Community, vækker Mette Frederiksens valg af erhvervsminister bekymring.
- Det er trist, at man udnævner én som Simon Kollerup netop som erhvervsminister.
Det gør sådan én som mig nervøs for, at det er et symbol på, hvordan erhvervslivet prioriteres af den her regering, siger hun.
Tine Thygesen, der har været medlem af den tidligere regerings iværksætterpanel, frygter, at Simon Kollerup får svært ved at sætte sig ind i erhvervsområdet, når han har så lidt erfaring:- Man bliver nødt til at have nogen, der forstår, hvad det er for nogle greb, vi bruger i erhvervslivet.
- Hvad det er, vi gør, for at få folk til at ville arbejde, få virksomhederne til at være dygtige til at eksportere osv.
Det har vi andre brugt hele vores liv på at forstå.
Derfor synes jeg, det er urealistisk at forvente, at man bare kan træde ind og være chef for sådan et område, siger hun.
Dansk Industri: Det skal nok gåI erhvervsorganisationen Dansk Industri glæder direktør Tine Roed sig til at samarbejde med Simon Kollerup.
Det bekymrer ikke hende, at Simon Kollerup med sine 33 år er den yngste minister i den nye regering.
Noget af det vigtigste, en minister kan levere til erhvervslivet, er den parlamentariske erfaring til at skabe brede aftaler og forlig.
Simon Kollerup (S), erhvervsminister.
- Jeg har i mange år arbejdet sammen med politikere.
Unge, ældre, erfarne, mindre erfarne.
Vi har altid formået at skabe et godt samarbejde.
Det beror også på, at Dansk Industri er i stand til at fremstille de udfordringer, virksomhederne står over for.
- Så jeg er fuld af fortrøstning for, at det her samarbejde nok skal komme til at gå.
Vi vil i hvert fald række en hånd ud, siger Tine Roed.
Også iværksætteren Jonathan Løw tager positivt imod den nye erhvervsminister.
- Jeg har helt den tilgang, at folk skal have en chance.
Jeg mener ikke, det er en forudsætning for at blive minister, at man selv har haft virksomhed eller haft fingeren på pulsen.
- Det er meget vigtigere, at en minister er oprigtigt nysgerrig og lydhør, når der kommer input, siger Jonathan Løw, der er direktør for virksomhederne JumpStory og Listen Louder og tidligere næstformand for Dansk Iværksætterforening.
Martin Thorborg, serieiværksætter og adm.
direktør i regnskabsprogrammet Dinero, mener ikke, at Simon Kollerup har erfaring nok til at være erhvervsminister.
Simon Kollerup afviser kritikken fra Martin Thorborg og Tine Thygesen.
- Det mener jeg ikke er et problem.
Vi er en etpartiregering.
Derfor er noget af det vigtigste, en minister kan levere til erhvervslivet, den parlamentariske erfaring til at skabe brede aftaler og forlig.
Det betyder mere, end hvis jeg var kommet fra en konsulentvirksomhed.
Martin Thorborg mener dog ikke, det er nok, at den nye erhvervsminister lytter til erhvervslivet.
- Hvis du skal bygge et hus, er det vigtigt at vide, hvordan du gør den slags.
Hvis du bestemmer over andre, laver regler om noget, der er kompliceret, er det vigtigt at have en indsigt i det.
Den indsigt får man altså ikke ved at sidde bag et skrivebord, siger han.
Mange udfordringer ligger klarOg når nu arbejdet går i gang, så har Dansk Industri en lang ønskeliste til, hvad en ny minister skal gå i gang med.
- Vi har en lang række udfordringer.
Der er et betydeligt behov for at forenkle de regler, som virksomhederne skal arbejde efter.
Så et fokus på at gøre det enklere at drive virksomhed i Danmark, det er helt afgørende, siger Tine Roed.
Hun slår samtidig fast, at Socialdemokratiets varslede skattestigninger for erhvervslivet er gift for de danske virksomheder.
- Vi går bestemt ikke ind på højere skatter for virksomheder.
Vi skal tænke på, at det er virksomhederne, som er med til at sikre vores velstand og velfærd i Danmark.
Højere skatter giver en negativ effekt for velfærdsstaten, siger hun.
FacebookTwitterKopier linkEmner:Erhverv|Jonathan Løw (erhvervsleder)|Simon Kollerup (politiker)|Socialdemokraterne|Dansk Industri




https://www.dr.dk/sporten/haandbold/championsleague/aalborg-moeder-mikkel-hansens-paris-se-de-danske-holds-champions

ChampionsleagueAalborg møder Mikkel Hansens Paris: Se de danske holds Champions League-grupper herParis Saint-Germain, Barcelona og Flensburg-Handewitt bliver blandt Aalborgs modstandere i Champions League.
Aalborg Håndbold og Jesper Meinby skal blandt andet op mod Mikkel Hansen og PSG.
27.
juni 2019 kl.
19.
26Bemærk: artiklen er mere end 30 dage gammelLæs opDe danske håndboldmestre fra Aalborg får flere prominente besøg i gruppespillet i næste sæsons Champions League.
Aalborg og GOG's grupperGruppe A:Paris Saint GermainBarcelonaFlensburg-HandewittAalborg HåndboldPick SzegedZagrebElverum HandballCeljeGruppe D:Dinamo BucurestiChekhovskiye MedvediKadetten SchaffhausenKristianstadWisla PlockGOGVed torsdagens lodtrækning i Wien kom nordjyderne blandt andet i gruppe med Paris Saint-Germain med Mikkel Hansen og Henrik Toft på holdet.
Også Barcelona og Flensburg-Handwitt er blandt Aalborgs modstandere i den prestigefyldte turnering.
Læs også:Makedonske Vardar vinder herrernes Champions LeagueSom mesterhold er aalborgenserne i den stærke del af Champions League og skal slutte blandt de seks bedste ud af otte hold for at avancere fra gruppespillet.
Aalborg var fjerdeseedet i lodtrækningen og kan ud over Paris, Barcelona og Flensburg-Handewitt se frem til kampe mod Pick Szeged fra Ungarn, Zagreb fra Kroatien, norske Elverum og Celje fra Slovenien.
Fynsk wildcardGOG's sølvvindere har fået et wildcard til turneringen og skal slutte blandt de to øverste i en seksholdspulje for at få adgang til playoffkampe om at spille sig i ottendedelsfinalerne.
I gruppespillet skal sydfynboerne møde Dinamo Bucuresti (Rumænien), Chekhovskiye Medvedi (Rusland), Kadetten Schaffhausen (Schweiz), Kristianstad (Sverige) og Wisla Plock (Polen).
Kvindernes grupper i Champions LeagueGruppe 1:Metz Handball (FRA)Györi Audi ETO KC (HUN)SCM Rm Valcea (ROU)Rostov-Don (RUS)Gruppe 2:Team Esbjerg (DEN)Buducnost (MNE)Vipers Kristiansand (NOR)RK Krim Mercator (SLO)Gruppe 3:RK Podravka Vegeta (CRO)SG BBM Bietigheim (GER)MKS Perla Lublin (POL)IK Sävehof (SWE)Gruppe 4:FTC-Rail Cargo Hungaria (HUN)CSM Bucuresti (ROU)Brest Bretagne Handball (FRA)Gruppens sidste hold findes gennem kvalifikationKun et dansk kvindehold medHos kvinderne er mesterholdet Team Esbjerg eneste danske deltager i næste sæsons Champions League.
Læs også:Endnu et trofæ i skabet: Anne Mette Hansen og Györ vinder Champions LeagueHer er turneringsformatet lidt anderledes, da holdene inddeles i puljer med fire hold.
De tre bedste går videre til en mellemrunde.
Esbjergenserne skal i gruppespillet møde storsatsende CSM Bucuresti med navne som Cristina Neagu og Nora Mørk i truppen.
Også Rostov-Don fra Rusland bliver en vanskelig modstander, mens de danske mestre formentlig kan se muligheder mod Perla Lublin fra Polen.
DR viser alle de danske holds kampe i Champions League-gruppespillet, når det starter i september.
/ritzau/FacebookTwitterKopier linkEmner:Aalborg|Barcelona|Polen|Mikkel Hansen (håndboldspiller)|Håndbold




https://www.dr.dk/nyheder/politik/kritiseret-thyra-frank-gaar-paa-pension-det-har-selvfoelgelig-vaeret-lidt

Ny regeringSe temaPolitikKritiseret Thyra Frank går på pension: 'Det har selvfølgelig været lidt ubehageligt'Har i dag sagt endeligt farvel til både politik og arbejdsmarkedet - det brænder dog stadig lidt i 67-årige Thyra Frank.
Af Emil Søndergård Ingvorsen27.
juni 2019 kl.
16.
57Bemærk: artiklen er mere end 30 dage gammelLæs opDet var en tydeligt berørt Thyra Frank (LA), som i dag sagde farvel til medarbejderne i Sundheds- og Ældreministeriet.
Og dagen i dag markerer ikke kun et farvel til politik.
Den 67-årige tidligere plejehjemsleder trækker nemlig også stikket og går på pension efter i alt 50 år på arbejdsmarkedet.
- Det her er en dag, som rummer flere følelser.
Det er meget vemodigt.
Jeg har lige skullet sige farvel til nogle vidunderlige medarbejdere, som jeg har været så tæt på i 32 måneder.
Og på den anden side er det også en lettelse, og min familie er lykkelig, fordi jeg skal hjem og tage mig godt af dem, siger Thyra Frank.
Læs også:Nøglerne er overdraget til Mette Frederiksen: 'Jeg tror, du bliver en fremragende statsminister'Thyra Frank blev ikke genvalgt til Folketinget i 2015, men blev hevet ind som ældreminister af partileder Anders Samuelsen, da Liberal Alliance gik med i regering i slutningen 2016.
Som minister er Thyra Frank flere gange blevet udsat for massiv kritik.
Blandt andet fra Dansk Folkeparti, som i juni sidste år kom med et ultimatum.
Bestil noget - eller vi fyrer dig.
Ilden brænder stadigStøttepartiets kritik lød på, at Thyra Frank som minister var usynlig i den offentlige debat.
En kritik, som ældreministeren kaldte 'urimelig'.
I dag erkender Thyra Frank, at det ikke kun har været en dans på roser de seneste 32 måneder.
Hun siger om kritikken af hendes ministergerning:- Det er åbenbart en del af det.
Når man er et menneske, som har arbejdet de seneste 50 år, så kan det selvfølgelig være lidt ubehageligt at høre.
Og det har det selvfølgelig også været, for ellers ville jeg ikke have været det menneske, jeg er, siger hun og fortsætter:- Men på den anden side har der været så mange gode ting ved det.
Noget jeg kan være stolt og glad over, så det tager jeg med.
Nu går du så på pension.
Hvad skal al den tid bruges til?
- Først skal jeg holde lidt ferie og slappe af.
Men hvem ved?
Det brænder stadigvæk i mig for at gøre en forskel for mennesker derude, siger Thyra Frank.
FacebookTwitterKopier linkEmner:Anders Samuelsen (politiker)|Liberal Alliance|Thyra Frank (politiker)|Sundheds- og Ældreministeriet|Arbejdsmarked




https://www.dr.dk/nyheder/kultur/du-burde-skamme-dig-model-viser-koensbehaaring-og-skaber-voldsom-debat

Kultur'Du burde skamme dig': Model viser kønsbehåring og skaber voldsom debatModellen Tereza Kacerová har lagt et billede på Instagram, hvor hun viser sin kønsbehåring.
Det har fået sindene i kog på nettet.
 DR)Af Kasper Madsbøll Christensen27.
juni 2019 kl.
19.
12Bemærk: artiklen er mere end 30 dage gammelLæs opVores forhold til kroppen stjæler tit overskrifter.
Der var stærkt delte meninger, da Facebook begyndte at censurere billeder af bare bryster.
Og kommentarfelterne glødede, da amme-diskussionen var på sit højeste (og i øvrigt endte med, at kvinder protest-ammede på Rådhuspladsen i København).
Nu er internettet så igen gået i brand over kroppen.
Det sker, efter at modellen Tereza Kacerová har lagt et billede af sig selv i bikini på sin Instagram-profil, hvor hun poserer foran en svømmepøl.
På billedet ligger hun henslængt foran pølen, mens hun holder den ene hånd op foran ansigtet.
Lige over hendes trussekant titter en lille kant frem med kønsbehåring.
Teksten til billedet lyder:- Leder efter min skraber.
Det er bare for sjov; jeg ved præcis, hvor den er.
Men selv om opslaget har en humoristisk tone, er de vrede reaktioner væltet ind på Kacerovás Instagram.
- Hvorfor?
Nu blokerer jeg dig, skriver en bruger.
- Du burde skamme dig, mener en anden.
- Du er en vulgær kvinde, synes en tredje.
Du kan se opslaget her.
Mens mange er vrede og forargede over, at Kacerová kan finde på at stille sin kønsbehåring til offentligt skue, er der dog også dem, der hylder den tjekkiske model, der er kærester med den danske dj Morten Breum.
- Jeg elsker, hvor modig du er, skriver én bruger.
- Giv denne her pige en medalje, supplerer en anden.
- Lad det gro, lad det gro, lad det gro, lyder en humoristisk kommentar fra en tredje.
Læs også:Glatte Hasse og ubarberede Olivia: 'Helt ærligt, det er bare nogle fucking hår!
'Ekspert: Det handler ikke om kønshårMen hvorfor er nettet gået i selvsving over en centimetertynd streg med kønsbehåring?
Det har vi spurgt Julie Rokkjær Birch om, der er direktør for Kvindemuseet i Danmark.
Dét har typisk været no go at give udtryk for sin egen seksualitet for kvinder.
Og det må man jo sige, at Tereza Kacerová gør her.
Julie Rokkjær Birch, direktør, Kvindemuseet- Kvinder har historisk ikke måttet fylde meget – hverken verbalt eller visuelt – og kvinder har historisk ikke været betragtet som havende en egen aktiv seksualitet, forklarer museumsdirektøren.
- Og dét at give eksplicit udtryk for sin egen seksualitet, eller vise kropslighed, har typisk været no go for kvinder.
Og det må man jo sige, at Tereza Kacerová gør her.
Groft sagt kan du enten være dydig og dække dig til – eller også er du, ja: vulgær.
Museumsdirektøren mener, at meget af debatten om kønsbehåring handler om 'tidsånd, mode og stereotyper' - hvad enten man synes, det er fint at vise kønshår, eller opponerer imod det.
- Hår på benene har for eksempel været betragtet som dybt unaturligt for rigtig mange de sidste mange årtier.
Og det skyldes, at det altså er meget sjældent, at man ser en undertøjsmodel med hår på benene.
Nu går Tereza Kacerová så skridtet videre.
- Og det bør man pege på og reflektere over - for det er jo ikke altid, at det blot drejer sig om hår, vel?
, slutter museumsdirektøren retorisk.
Læs også:Slut med urealistiske idealer: Modigt børneprogram viser, hvordan vi i virkeligheden ser ud nøgneFacebookTwitterKopier linkEmner:Instagram|Seksualitet|Kvindemuseet|Museer|København




https://www.dr.dk/nyheder/indland/laes-svarene-peter-falktoft-om-danmarks-draeber-1-du-generer-altid-andre-med-rygning






https://www.dr.dk/nyheder/politik/radionaevn-udskyder-beslutning-om-radio24syvs-frekvens

MedieforhandlingerSe temaPolitikRadionævn udskyder beslutning om Radio24syvs frekvensRadio- og tv-nævnet vil vente med at tage stilling til tildelingen af den fjerde FM-radiokanal.
Radio24syvs sendetilladelse udløber 31.
oktober.
Men beslutningen om at uddele sendetilladelsen er på grund af den nye regering blevet udskudt.
Det er uvist hvor længe.
Sandra Meersohn Meinecke27.
juni 2019 kl.
18.
15Bemærk: artiklen er mere end 30 dage gammelLæs opBeslutningen om at uddele sendetilladelsen til den fjerde FM-radiokanal, FM4, udskydes.
Det har Radio- og tv-nævnet besluttet på et møde torsdag, oplyser de i en pressemeddelelse.
Udskydelsen skal ske, indtil den nye regering har taget stilling til, om udbuddet af radiokanalen skal gennemføres på grundlaget fra medieaftalen.
I dag har Radio24syv sendetilladelsen, men den udløber 31.
oktober.
Da det blev vedtaget, besluttede radioen, at de ikke ville genansøge.
Siden har Radio- og tv-nævnet har kun modtaget én godkendt ansøgning til at overtage sendetilladelsen.
Det er Radio FM4 A/S, som blandt andet består af Jysk Fynske Medier, Sjællandske Medier og Bornholms Tidende, der står bag den.
Udsat på grund af ny regeringIfølge nævnet, skyldes udsættelsen den aftale, som danner grundlag for den nye socialdemokratiske regering.
- Det fremgår af det politiske forståelsespapir udarbejdet af Socialdemokratiet, Radikale Venstre, SF og Enhedslisten, at der efter folketingsvalget ikke længere er et flertal bag medieaftalen, som danner grundlaget for udbuddet af radiokanalen, udtaler formanden for Radio- og tv-nævnet, Anne Kristine Axelsson, i meddelelsen.
Hun peger desuden på, at det af den nye regeringsaftale fremgår, at regeringen vil gøre status på implementeringen af medieaftalen og indbyde til politiske drøftelser.
- Nævnet vurderer derfor, at det vil være mest rigtigt at udskyde beslutningen.
Vi vil følge den politiske situation tæt, siger formanden.
Radio- og tv-nævnet oplyser, at det har været i kontakt med Kulturministeriet og Justitsministeriet, og her er vurderingen, at der er grund til at udskyde beslutningen.
Nævnet vurderer, at det kan "påføre statskassen et ikke-ubetydeligt økonomisk tab, hvis en ny regering eksempelvis måtte beslutte at tilbagekalde en allerede udstedt tilladelse til at drive den fjerde FM radiokanal.
"Omstridt udbudUdbuddet af FM4-kanalen har været omstridt.
Kravet, om at vinderen af udbuddet skal have over 70 procent af sine ansatte 110 kilometer væk fra København, er blevet stærkt kritiseret for at være møntet på netop Radio24syv.
Sendetilladelsen løber otte år og får et årligt statstilskud på cirka 90 millioner kroner.
Hos Radio24syv afventer de, hvad udskydelsen betyder for stationen.
- Lige nu er der jo bare truffet en beslutning om, at udbuddet er udskudt.
Det er en ny situation, der kan ske mange ting, siger Jørgen Ramskov, som er administrerende direktør hos Radio24syv.
FacebookTwitterKopier linkEmner:Anne Kristine Axelsson (embedsmand)|Jørgen Ramskov (journalist)|Radio- og tv-nævnet|København|Mediepolitik




https://www.dr.dk/nyheder/udland/norsk-oe-uden-tid-var-et-fupnummer

UdlandNorsk ø uden tid var et fupnummerTusinder af medier verden over har fortalt historien om Sommarøy, men det var et pr-stunt.
Sommarøy ligger i nærheden af Tromsø i det nordlige Norge.
Af Jakob Busk Olsen27.
juni 2019 kl.
18.
04Bemærk: artiklen er mere end 30 dage gammelLæs opOver 2.
000 medier verden over har i skrivende stund fortalt om den norske ø Sommarøy, som ville afskaffe tid.
De omkring 300 beboere på den lille ø uden for Tromsø i det nordlige Norge havde ifølge en pressemeddelelse fra begyndelsen af juni ambitioner om at gå til Stortinget i Oslo for at få lov til at indføre en tidsfri zone på Sommarøy i sommermånederne.
Da er det lyst døgnet rundt i Nordnorge, og det gør ure overflødige, lød argumentet.
Live på P1 i DanmarkEt samfund, som beslutter, at de ikke længere vil anerkende et så basalt fænomen som tid, er det, man på alverdens nyhedsredaktioner kalder en "god historie".
Lidt for god skulle det vise sig.
Nyheden om Sommarøy vakte også opsigt i Danmark.
Nyhedsbureauet Ritzau skrev et telegram, som blev bragt af blandt andet Politiken og Kristeligt Dagblad.
Ekstra-Bladet og TV2 lavede deres egne versioner af sagen, mens DR-programmet P1 Morgen interviewede "manden bag idéen", Kjell Ove Hveding, live i radioen 19.
juni.
Hør interviewet her:P1 Morgen 19.
juni 2019 om SommarøyVille tiltrække turisterMen det hele var et fupnummer, som var udtænkt af det statslige organ "Innovasjon Norge" med det formål at trække flere turister til det nordlige Norge.
Kjell Ove Hveding, som er blevet interviewet til flere medier rundt om i verden, ejer godt nok en andel af et hotel på Sommarøy, men han har hverken ambitioner om at afskaffe tid eller har arrangeret et folkemøde om sagen, som det ellers fremgik af en pressemeddelelse.
Han siger dog til NRK, at han er "megastolt" over at have fået lov til at markedsføre Nordnorge og midnatssolen.
Norges image "ligger i ruiner"Stolthed er dog næppe den fremherskende følelse blandt de ansvarlige medarbejdere hos Innovasjon Norge.
Organisationen er endt i en sand shitstorm, efter medier rundt om på kloden har opdaget, at de er blevet narret.
Amerikanske Forbes skriver, at Norges status som "forbillede i kampen mod falske nyheder ligger i ruiner", mens CNN siger, at dele af tv-stationens oprindelige dækning var sand, men at sagen blev overspillet af "Norges PR-maskine".
Russiske Sputnik News, som selv hyppigt bliver anklaget for at sprede falske nyheder, siger, at fupnummeret har "undergravet de norske myndigheders troværdighed".
I sommermånederne er der midnatssol i det nordlige Norge.
UndskylderNorske eksperter i kommunikation og journalistik er denne ene gang tilbøjelige til at være enige med Sputnik og giver Innovasjon Norge dumpekarakter for kampagnen.
- Du skal ikke lyve, punktum, siger Peggy Simcic Brønn, som er professor ved institut for kommunikation og kultur på Norwegian Business School til NRK.
Innovasjon Norge har sagt undskyld for miseren.
- Når Innovasjon Norge optræder som aktør skal det være synligt og åbent for alle.
Det har det ikke været her, og det er jeg virkelig ked af, siger administrerende direktør i Innovasjon Norge, Håkon Haugli.
Norges erhvervsminister, Torbjørn Røe Isaksen, som medvirker i kampagnematerialet, har også beklaget sagen.
FacebookTwitterKopier linkEmner:Norge|Ekstra Bladet|NRK|DR P1|Oslo




https://www.dr.dk/sporten/oevrig/dansk-skeetskytte-misser-lige-praecis-medaljerne-i-minsk

Øvrig sportDansk skeetskytte misser lige præcis medaljerne i MinskEmil Petersen måtte nøjes med fjerdepladsen i skeetskydning ved European Games.
27.
juni 2019 kl.
18.
00Bemærk: artiklen er mere end 30 dage gammelLæs opDen 21-årige danske skeetskytte Emil Petersen sluttede lige uden for medaljeskamlen, da finalen i skeetskydning torsdag aften blev afviklet ved European Games i Minsk.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Petersen, der blev juniorverdensmester i 2017, kom til finalen med en andenplads fra kvalifikationen, men kunne ikke leve op til resultatet i finalen, der havde seks deltagere.
God dansk startHan kom ellers fint fra start og var med fremme efter få skud sammen med tjekken Tomas Nydrle, men efter et par danske missere strøg tjekken alene i front, og danskeren faldt tilbage.
Først på 20.
skud ud af i alt 60 missede tjekken.
Det betød, at han efter en tredjedel af finalen førte med 19 point sammen med Gabriel Rossetti, mens danskeren på femtepladsen havde 17.
Nummer seks blev sorteret fra.
Da der efter 30 skud skulle sorteres endnu én fra, slap Petersen lige nøjagtigt med videre trods en forbier på sidste skud.
Da havde han 26 træffere.
På de næste ti skud missede danskeren et enkelt og kom op på 35 ud af 40 point, men det var to træffere for få til at slippe med videre til spillet om medaljerne og sluttede med en fjerdeplads.
Jesper Hansen, der blev verdensmester i 2013, var også regnet som en potentiel finaledeltager.
Han lå med fremme i toppen efter den første kvalifikationsrunde onsdag, men torsdag faldt han tilbage i stillingen.
Han sluttede med 120 point og sluttede lige uden for top-6, da det krævede 121 point at nå med i finalen.
/ritzau/FacebookTwitterKopier linkEmner:Minsk|Skydesport




https://www.dr.dk/nyheder/politik/den-yngste-danske-statsminister-nogensinde-stiller-et-ungt-ministerhold-aeldste

PolitikDen yngste danske statsminister nogensinde stiller et ungt ministerhold: Ældste minister er 55 årDet er ikke et uerfarent ministerhold, siger DR's analytiker Jens Ringberg.
Mette Frederiksen har i dag præsenteret sin nye regering på Amalienborg.
Af Thea Deleuran Müller27.
juni 2019 kl.
18.
45Bemærk: artiklen er mere end 30 dage gammelLæs opFor kort tid siden præsenterede Danmarks statsminister, Mette Frederiksen (S), sit nye ministerhold foran Amalienborg.
Mette Frederiksen er med sine 41 år den yngste danske statsminister nogensinde.
Men hun kommer næppe til at føle sig alene som 'den unge' i sin regering, for det er faktisk et forholdsvist ungt ministerhold, hun har sat sammen.
Af de 20 ministre, regeringen består af, er ni af dem i 30’erne, ni i 40’erne, og to er i 50’erne.
Mogens Jensen er alderspræsident i regeringen, og han er 55 år gammel.
Det giver en gennemsnitsalder på 41,8 år, skriver DR's vært Ask Rostrup på Twitter:Og selvom det er en meget ung regering, er der alligevel en del af de nye ministre, der har ministererfaring, lyder det fra DR's politiske analytiker Jens Ringberg:9 ud 20 har tidligere haft ministerposterMette Frederiksen har tidligere været både justitsminister og beskæftigelsesminister.
Nicolai Wammen har erfaring som europaminister og forsvarsminister under Helle Thorning-Schmidt.
Nick Hækkerup har været både forsvarsminister, sundhedsminister og EU- og handelsminister.
Astrid Krag har ministererfaring fra dengang, hun som SF’er sad som sundhedsminister fra 2011 til 2014.
Morten Bødskov har haft posten som justitsminister.
Dan Jørgensen var under Helle Thorning-Schmidt minister for fødevarer, landbrug og fiskeri.
Magnus Heunicke har siddet lige over et års tid som transportminister.
Benny Engelbrecht var skatteminister i et lille år fra 2014 til 2015.
- Det er jo ikke en uerfaren regering, hun stiller med, selvom det er ganske unge mennesker, siger han.
- Mette Frederiksen er gået efter dem, hun synes, der knokler.
Den høje andel af minister-erfaringen blandt de nye ministre skyldes, at der var et hul mellem to Venstre-ledede regeringer fra 2011 til 2015, hvor Helle Thorning-Schmidt stod i spidsen for en socialdemokratisk ledet regering, forklarer Jens Ringberg.
Det gælder ni af de nyudnævnte ministre blandt andre Nicolai Wammen, Nick Hækkerup, Benny Engelbrecht og ikke mindst Mette Frederiksen selv.
DSU-formand begejstret over unge ministreFlere af de nyvalgte ministre har også været forbi Danmarks Socialdemokratiske Ungdom, som er Socialdemokratiets ungdomsparti.
Blandt andet Peter Hummelgaard, der har været formand - og som i dag er blevet udpeget som beskæftigelsesminister.
Den nuværende formand for Danmarks Socialdemokratiske Ungdom, Frederik Vad Nielsen, mener også, at det er 'fantastisk', at vejen forbi ungdomspartiet kan lede videre til en ministerpost.
Hos ham vækker det også begejstring, at det er et ungt ministerhold, Mette Frederiksen nu stiller med.
- De unge dagsordener fylder utrolig lidt i dansk politik.
Det er tit de gamle, der får lov til at dominere, siger han og uddyber:- Det, at vi har fået et ungt hold, håber jeg også, gør, at vi kommer til at tale om det, der optager de unge.
Nemlig den grønne dagsorden, uddannelse og velfærd.
Syv ud af tyve ministre er kvinderDen nye regering får ikke kun gode ord med på vejen.
Syv af de tyve ministre i den nye regering er kvinder inklusive Mette Frederiksen selv som statsminister, og det vækker kritik på Twitter.
Blandt andet fra SF's formand Pia Olsen Dyhr:- Trist med en kvinde-andel på kun 35% i den nye regering!
Dog positivt med en kvindelig statsminister, skriver hun.
Ti ud af 22 ministre var kvinder i Lars Løkke Rasmussens nu afgåede VLAK-regering.
I den regering, som Helle Thorning-Schmidt (S) satte sammen tilbage i 2014, var 40 procent af ministrene kvinder.
FacebookTwitterKopier linkEmner:Ask Rostrup (politisk kommentator)|Benny Engelbrecht (politiker)|Helle Thorning-Schmidt (politiker)|Socialdemokraterne|Twitter




https://www.dr.dk/sporten/cykling/oestrigske-cykelryttere-faar-fire-aars-dopingkarantaene

CyklingØstrigske cykelryttere får fire års dopingkarantæneØstrigsk enkeltstartsmester og en etapevinder fra Vueltaen får flere år i skammekrogen for bloddoping.
Georg Preidler har tre gange vundet det østrigske mesterskab i enkeltstart.
Nu har han fået fire års karantæne for bloddoping.
Arkivfoto.
27.
juni 2019 kl.
16.
54Bemærk: artiklen er mere end 30 dage gammelLæs opDe østrigske cykelryttere Stefan Denifl og Georg Preidler har fået fire års karantæne for bloddoping.
Det oplyser Østrigs Antidoping Agentur torsdag ifølge AFP.
Begge ryttere indrømmede tilbage i marts, at de havde snydt.
Det var derfor ikke uventet, at der var en dom på vej.
Læs også:Doping-skandale ruller: Østrigsk mester på enkeltstart indrømmer snyd29-årige Georg Preidler har selv fortalt, at han henvendte sig til politiet, da han ikke kunne leve med sin hemmelighed længere.
Han stoppede samtidig hos det franske hold Groupama-FDJ.
Østrigeren forklarede, at han to gange i slutningen af 2018 fik tappet sit eget blod, og det var planen, at det skulle injiceres i 2019.
Tredobbelt østrigsk mesterPreidler har tre gange vundet det østrigske mesterskab i enkeltstart - i 2015, 2017 og 2018.
Derudover har østrigeren en etapesejr i Polen Rundt i 2018 på sit cv.
Den to år ældre Stefan Denifl havde kontrakt med CCC-holdet, men trak sig af personlige årsager fra aftalen.
Denifl opnåede sin største triumf, da han i 2017 vandt 17.
etape af løbet Vuelta a España.
Samme år sluttede han øverst på podiet i det samlede klassement i Østrig Rundt.
Sagerne med de to ryttere dukkede op i forbindelse med VM i langrend i østrigske Seefeld tidligere på året.
Her indledte politiet en efterforskning, efter at østrigeren Max Hauke blev taget på fersk gerning, mens han var i gang med at bloddope sig selv.
Politiet mener, at atleter fra flere sportsgrene er kommet hos den tyske læge Mark Schmidt, der skulle være den centrale figur i et større dopingnetværk.
/ritzau/AFPFacebookTwitterKopier linkEmner:Cykelsport|Groupama-FDJ|Spanien|Østrig|Doping




https://www.dr.dk/nyheder/indland/politiets-mistanke-i-kaempesag-narkotika-blev-smuglet-ind-i-biler-med-hemmelige-rum

IndlandPolitiets mistanke i kæmpesag: Narkotika blev smuglet ind i biler med hemmelige rum18 personer kræves fængslet i sag om omfattende narkotikahandel.
31 personer blev onsdag anholdt under en stor aktion på Sjælland.
Torsdag er 14 personer sigtet for indsmugling af heroin og kokain.
Af Louise Dalsgaard27.
juni 2019 kl.
16.
26Bemærk: artiklen er mere end 30 dage gammelLæs opOperation Goldfinger.
Det er navnet for den aktion, som i går endte med, at politiet anholdt 31 personer, som er mistænkt for at være en del af et internationalt narkotikanetværk.
Det kom frem i retten i dag, hvor 18 af de 31 personer blev stillet for en dommer, fordi politiet kræver dem varetægtsfængslet.
Under retsmødet blev 14 mænd sigtet for i forening at have indsmuglet, modtaget, besiddet, opbevaret og videreoverdraget cirka 1650 kilo kokain og/eller heroin.
Ifølge sigtelsen brugte mændene specialindrettede rum i tre svenske biler til i mindst 55 tilfælde at smugle kokain og heroin fra udlandet til københavnsområdet.
Her blev stoffet så ifølge politiet blandet op med fyldstof og solgt videre til flere købere.
Fem af de anholdte blev sigtet for at have medvirket til den omfattende narkotikaindsmugling og -handel ved at have vekslet og overført penge fra eller til handlerne for at skjule pengenes oprindelse.
Indsmuglingen og videresalget er ifølge politiet sket siden marts 2018.
1650 kilo svarer til en værdi på gadeplan på op mod en milliard danske kroner.
Politiet ransagede onsdag en række adresser i København i forbindelse med efterforskningen af et internationalt narkotikanetværk.
Billedet her er fra Rantzausgade i København.
(© dr)Omfattende albansk netværkHver enkelt af de 18 personer var i retssalen flankeret af to betjente i enten uniform eller civil og deres forsvarer, så retssal 60 i Københavns Byret var fyldt til bristepunktet.
Den ældste af de anholdt var 54 år, mens den yngste var 20 år.
En af de anholdte var kvinde.
Flere af de sigtede havde høretelefoner i ørerne for at kunne høre den albanske tolk, der hjalp med at oversætte retsmødet.
I går kunne politiet også fortælle, at det mulige narkotikanetværk har rødder i netop Albanien.
Det europæiske politisamarbejde Europol har de seneste år haft fokus på netop Albanien, hvor et netværk kendt som "Balkankartellet" står for narkotikahandel.
I England har myndighederne i 2017 også advaret om albanske netværk med en mafialignende struktur, som i stigende grad kontrollerede markedet for kokain.
- Det er en gruppe, der meget hurtigt griber til vold, især for at håndhæve narkotikahandel, forklarede Matthew Horne, vicedirektør i National Crime Agency, dengang til BBC.
Dansk politi ransagede i går over 40 steder på Sjælland, hvor man blandt andet fandt kokain, flere våben og et stort pengebeløb.
Det beslaglagde politiet25 kilo kokain.
Et stort pengebeløb i både kroner og euro, der endnu ikke er optalt grundet tekniske undersøgelser.
En håndfuld pistoler.
To håndgranater.
Flere sæt falske id-papirer.
Kilde: Københavns PolitiEjendomme beslaglagt i udlandetDansk politis aktion i går var koordineret med syv andre lande og det europæiske politisamarbejde, Europol.
- Tre Europol-betjente med mobilkontorer var med for at hjælpe med den internationale koordinering, lød det i en pressemeddelelse.
Der blev også fortaget flere anholdelser i udlandet med tilknytning til sagen herhjemme.
I udlandet beslaglagde politiet desuden både ejendomme og biler, ligesom politiet ved en ransagning fandt 500.
000 euro i kontanter.
Fem af de personer, der er anholdt i udlandet, forventer politiet i Danmark at få udleveret, så de kan stilles for en dommer her i landet.
Én af dem blev anholdt i vores naboland Sverige.
Dommeren lukkede i dag dørene til retsmødet af hensyn til politiets efterforskning af sagen.
Der forventes først en afgørelse om varetægtsfængsling senere i aften.
Her fortæller politiinspektør Torben Svarrer om aktionen den 26.
juni:FacebookTwitterKopier linkEmner:Politi|Europol|Kriminalitet|Albanien|BBC




https://www.dr.dk/nyheder/indland/efter-forsinkelse-ny-metrolinje-abner-29-september

IndlandEfter forsinkelse: Ny metrolinje åbner 29.
septemberI maj blev Citylinjen yderligere forsinket, men nu har Metroselskabet en åbningsdato klar.
Anlægsarbejdet med Cityringen har varet i mere end otte år.
29.
september bliver metrolinjen indviet (arkivfoto) 27.
juni 2019 kl.
17.
14Bemærk: artiklen er mere end 30 dage gammelLæs opGår alt efter planen, vil den nye metrolinje Cityringen i København gå op 29.
september, oplyser Metroselskabet.
Den nye metrolinje har været meldt forsinket ad flere omgange.
Oprindeligt skulle den nye metro være åbnet i december 2018, men i 2014 udsatte man den planlagte åbning med syv måneder.
I maj måtte Metroselskabet så konstatere, at københavnerne ikke som planlagt kunne tage metroen i brug i juli.
Samtidig blev det meldt ud, at den vil åbne til september.
Anlægsarbejdet har varet i mere end otte år, men nu er åbningen af Cityringen, der har 17 stationer, få måneder væk.
Læs også:Cityringen bliver forsinket og åbner til septemberFrem til september skal de sidste test af metroen gennemføres og dokumenteres.
Desuden skal metroen køre som almindelig drift - dog uden passagerer.
Herefter kan den endelige myndighedsgodkendelse gives, så metroen får lov til at køre med passagerer.
Tilladelsen opnås ifølge Metroselskabet først, kort tid før metroen er klar til at åbne i september.
De seneste forsinkelser betyder, at den samlede regning for Cityringen stiger med 165 millioner kroner.
Metroselskabet vil dog forsøge at få ekstraomkostningerne dækket af entreprenøren på byggeriet, CMT.
Cityringen supplerer de nuværende to metrolinjer og forventes at få antallet af årlige rejser med metroen til at fordobles.
/ritzau/FacebookTwitterKopier linkEmner:Metroselskabet|København|Togtrafik|Jernbaneanlæg|Copenhagen Metro Team




https://www.dr.dk/nyheder/udland/redningsskib-sejler-migranter-til-italien-trods-advarsler-fra-indenrigsminister

UdlandRedningsskib sejler migranter til Italien trods advarsler fra indenrigsministerMigranterne blev reddet fra gummibåde den 12.
juni og har siden opholdt sig på en redningsbåd.
Migranterne har været på redningsbåden Sea-Watch 3 i 14 dage, efter de blev samlet op fra gummibåde i Middelhavet.
Af Oliver Fruergaard27.
juni 2019 kl.
17.
43Bemærk: artiklen er mere end 30 dage gammelLæs opEndnu et flygtningedrama udspiller sig i øjeblikket ved Italiens kyst, hvor 42 migranter, som er samlet op i Middelhavet, forsøger at komme i land.
Efter at have sejlet afventende frem og tilbage på internationale farvande gennem de seneste 14 dage satte redningsskibet Sea-Watch 3 i går kurs mod den italienske ø Lampedusa.
- Migranterne er udmattede.
Jeg vil bringe dem i sikkerhed, sagde kaptajn Carola Rackete fra nødhjælpsorganisationen Sea-Watch via Twitter.
Beslutningen blev truffet trods flere advarsler om store bøder og beslaglæggelse af skibet fra Italiens indenrigsminister, Matteo Salvini, der sidste år nedlagde forbud mod, at NGO-skibe kan lægge til i italienske havne uden tilladelse.
- De må ikke gå i havn.
Jeg er parat til at sende politiet afsted, sagde ministeren blandt andet i et opslag på Facebook oven på kaptajnens udmelding.
Nødhjælpsorganisation: 'Vi har ikke anden mulighed'Kort tid efter blev skibet stoppet af italienske myndigheder uden for havnen i Lampedusa.
- De har tjekket skibets certifikater og besætningens pas.
Nu venter de på instruktioner fra deres overordnede.
Jeg håber virkelig, at de vil lade immigranterne stige af båden, siger Carola Rackete i en video delt på Twitter.
Sea-Watch 3 samlede migranterne op i gummibåde uden for Libyens kyst den 12.
juni.
Sea-Watch ville ikke lade migranterne gå i land i Libyen, som organisationen kategoriserer som usikkert territorie for dem.
- Vi går ind i italienske farvande, fordi vi ikke har anden mulighed for at sikre vores gæster, hvis grundlæggende rettigheder er blevet krænket længe nok, siger lederen af den tyske NGO Sea-Watch, Johannes Baye.
Italien tager diplomatiske skridt mod HollandSalvini holder imidlertid fast i, at migranterne ikke skal i land i Italien og har gennem det seneste døgn udtalt sig i skarpe vendinger på sociale medier mod nødhjælpsorganisationen Sea-Watch.
- Hvis skibet beslaglægges, og besætningen arresteres, kan jeg kun være glad, lyder en af de seneste meldinger fra Salvini på Twitter, der i går udtalte, at han ikke vil lade udenlandske NGO'er "diktere lovene om et lands nationale grænser".
Redningsskibe har længe været en hovedpine for Italiens indenrigsminister, Matteo Salvini, der er kritisk overfor, at Italien skal tage imod flere migranter.
Ministeren siger desuden, at han har taget "diplomatiske skridt" mod Holland, hvor nødhjælpsskibet har hjemme, og som han håber vil tage ansvar for flygtningene.
Bådflygtninge er en italiensk hovedpineLampedusa er første stop efter Libyens kyst, hvor mange bådflygtninge bliver samlet op.
Salvini har gennem de seneste to år afvist flere migrantskibe at lægge til Italien og har i den forbindelse erklæret landets havne lukket for NGO'er.
Sidste sommer var hundredvis af migranter fanget på havet uden for Italien i dagevis, da italienske myndigheder forbød redningsskibe at gå i havn, før andre europæiske lande lovede at tage imod dem.
Læs også:Italien lukker havnene for skib med 629 migranterFlere organisationer har kritiseret ministeren for sin håndtering af bådmigranter, heriblandt Læger Uden Grænser og FN, der mener, at Salvinis politik har "alvorlige konsekvenser" for migranter, der krydser havet.
Sea-Watch udgav i dag en video fra båden, hvor migranter og mandskab på redningsskibet appellerer til, at italienske myndigheder lader migranterne gå i land.
FacebookTwitterKopier linkEmner:Italien|Matteo Salvini (politiker)|Flygtninge og asylansøgere|Twitter|Libyen




https://www.dr.dk/nyheder/politik/ny-udlaendingeminister-skifter-kagefejring-ud-med-tort-rugbrod

PolitikNy udlændingeminister skifter kagefejring ud med tørt rugbrødInger Støjberg træder tilbage som udlændingeminister.
Hun har fejret stramninger med kage, men det slutter nu.
Cola Zero er udskiftet med danskvand, efter at Mattias Tesfaye har overtaget ministerposten efter Inger Støjberg.
27.
juni 2019 kl.
17.
24Bemærk: artiklen er mere end 30 dage gammelLæs opDet er slut med at fejre udlændingestramninger med kage i Integrationsministeriet.
Udlændinge- og integrationsminister Mattias Tesfaye (S) har overtaget ministerposten efter Inger Støjberg (V), og i gave fik hun en kagekniv.
Da Støjberg trådte til, erklærede hun sin kærlighed til Cola Zero, men det er nye tider i ministeriet, fremhæver Tesfaye, der dog også takker Støjberg for hendes arbejdsindsats.
- Jeg har fundet to Cola Zero.
De er til dig, for dem får jeg ikke brug for.
Nu er det postevand og tørt rugbrød for resten.
Jeg fandt også en lagkagekniv, som jeg heller ikke får brug for, siger han i sin tale, som var ualmindelig kort på blot to og et halvt minut.
Læs også:Analytikere: Her er de største overraskelser i den nye S-regeringHan anerkender ved samme lejlighed Støjbergs store arbejdsindsats, som han har den dybeste respekt for.
- Selv om vi to ikke har været enige i alle detaljer af udlændingepolitikken, vil jeg gerne understrege meget tydeligt, at jeg har den dybeste respekt for den arbejdsopgave, du har løftet på vegne af hele vores samfund, siger Tesfaye.
'Du var dørmanden'Med det henviser han særligt til flygtninge- og migrantstrømmen i sensommeren 2015, hvor de danske motorveje blev overfyldt.
- Jeg har populært sagt, at du var dørmanden, der skulle sikre, at flygtninge, der havde brug for beskyttelse, blev lukket ind, mens folk, der ikke havde brug for beskyttelse, blev afvist, siger han.
Den afgående minister Støjberg er klar over, at hun har delt vandene med både sin politik og sin retorik.
- Jeg er godt klar over, at der har været mange holdninger til ministeriet og måske også til mig.
Jeg ved også, at I med sikkerhed ofte er blevet konfronteret med det, når I har haft fri og har været ude til en ellers hyggelig sammenkomst, siger hun.
Kugleramme til at tælle lempelserInger Støjberg gav Mattias Tesfaye en kugleramme til at tælle eventuelle lempelser af udlændingepolitikken med og hæfter sig ved, at der ved overdragelsen bliver serveret danskvand.
- Colaen er udskiftet med danskvand.
- Det er ingen hemmelighed, at jeg har en stor kærlighed for Cola Zero, burger og kage til tider, siger Støjberg.
Støjberg giver som afslutning hånden til Tesfaye med henvisning til det obligatoriske håndtryk, som nye statsborgere skal give ved ceremonien for nye borgere.
/ritzau/FacebookTwitterKopier linkEmner:Inger Støjberg (politiker)|Mattias Tesfaye (politiker)|Venstre|Udlændingepolitik|Social- og Integrationsministeriet




https://www.dr.dk/sporten/oevrig/groth-sender-de-danske-bordtennisherrer-i-kvartfinalen

Øvrig sportGroth sender de danske bordtennisherrer i kvartfinalenJonathan Groth vandt to kampe, da Danmarks herrer slog Slovenien og bookede en kvartfinale ved European Games.
Jonathan Groth har gang i et forrygende European Games i Hviderusland.
Arkivfoto.
27.
juni 2019 kl.
16.
00Bemærk: artiklen er mere end 30 dage gammelLæs opDe danske bordtennisherrer møder senere torsdag Østrig i kvartfinalen ved European Games i Minsk.
I første runde af herrernes holdturnering vandt Danmark med 3-2 over Slovenien.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Jonathan Groth sikrede det danske hold den afgørende sejr, da han i den femte og afgørende kamp slog Deni Kozul med 11-5, 7-11, 11-8 og 11-5.
26-årige Groth har indtil videre haft et fremragende European Games med sølv i herrernes singlerække, hvilket også kastede en billet til næste års OL i Tokyo af sig.
Læs også:Groth groede olympiske vinger i Minsk: 'Uden tvivl karrierens største øjeblik'Opgøret mod Slovenien fik en skidt dansk start, da Tobias Rasmussen og Anders Lind tabte den indledende double.
Jonathan Groth udlignede til 1-1 ved at slå Bojan Tokic, inden Anders Lind bragte danskerne foran med en sikker sejr over Darko Jorgic.
Slovenerne fik senere udlignet til 2-2, da Bojan Tokic slog Tobias Rasmussen.
Groth sørgede med sin sejr over Deni Kozul for dansk avancement i turneringen.
Torsdag aften klokken 18 dansk tid venter Østrig i kvartfinalen.
Østrig var ikke i aktion i første runde.
/ritzau/FacebookTwitterKopier linkEmner:Østrig|Slovenien|Minsk




https://www.dr.dk/nyheder/regionale/syd/soenderjyder-laegger-pres-paa-ny-minister-hans-opgave-bliver-bygge-den-bro-til

Syd- og SønderjyllandSønderjyder lægger pres på ny minister: 'Hans opgave bliver at bygge den bro til Fyn'I Sønderborg drømmer lokale om en broforbindelse mellem Als og Fyn.
Tim Petersen drømmer om at få en broforbindelse mellem Als og Fyn og dermed kortere vej til Odense, da det vil gøre hans hverdag nemmere.
Af Marie De Fine Skibsted og Søren Pors Grundahl27.
juni 2019 kl.
16.
01Bemærk: artiklen er mere end 30 dage gammelLæs opI dag er der glæde på gaden i Sønderborg ved udsigten til, at landet har fået en sønderjysk transportminister.
Posten er nemlig gået til den lokale socialdemokrat Benny Engelbrecht.
Hans store opgave bliver at realisere en broforbindelse mellem Als og Fyn - i hvert fald hvis man spørger Tim Petersen fra Sønderborg:- Hans opgave er bare at få den bro.
Så har han gjort sit, fastslår Tim Petersen, der arbejder for en virksomhed, som dagligt har forbindelse til Odense.
Derfor vil en bro gøre en stor forskel, siger han.
- Det vil betyde, at vi vil bruge mindre tid på vejene.
Så smutter du bare lige til Odense.
Det vil gøre vores hverdag nemmere.
Læs også:Vejdirektoratet: En Als-Fyn-bro til 22 milliarder er en gevinst for samfundet'En troværdig mand'Også butiksindehaver Jens Christian Lambertsen drømmer om en bro mellem Als og Fyn, så han håber, at Benny Engelbrecht vil fuldføre opgaven.
- Det vil betyde vanvittigt meget.
Ikke kun for mig - men for hele regionen - at Sønderborg og Sydfyn bliver bundet sammen med resten af Danmark og det store udland.
Det håber vi, at han vil være en del af.
Jens Christian Lambertsen har kendt Benny Engelbrecht, siden dengang politikeren var erhvervsdrivende og havde sin egen musikbutik i Sønderborg.
Han har generelt store forhåbninger til sin nye transportminister.
- Han er en mand, jeg altid har haft tillid til, og jeg tror, han vil stå inde for at gøre det, som vil være bedst for os hernede.
Han er en meget troværdig mand.
Altid én, man kunne stole på, siger Jens Christian Lambertsen.
FacebookTwitterKopier linkEmner:Benny Engelbrecht (politiker)|Fyn|Sønderborg|Als|Transportministeriet




https://www.dr.dk/nyheder/penge/13-kunder-udloeste-ransagning-af-nordeas-hovedsaede

Penge13 kunder udløste ransagning af Nordeas hovedsædeNordea havde ikke udleveret tilstrækkeligt materiale, skriver retten.
Den 12.
juni ransagede dansk politi Nordeas hovedkvarter i Ørestaden på grund af mistanke om hvidvask i Vesterport-filial.
Af Mathias Sommer og Alexander Hecklen27.
juni 2019 kl.
15.
56Bemærk: artiklen er mere end 30 dage gammelLæs opDet var 13 "øst-kunder" i Nordeas internationale afdeling på Vesterport i det centrale København, som var skyld i, at Nordea den 12.
juni fik ransaget sit hovedkontor i Ørestaden på grund af mistanke om overtrædelser af hvidvaskreglerne.
Det fremgår af ransagningskendelsen fra Københavns Byret, som DR Nyheder har fået aktindsigt i.
I kendelsen står, at Finanstilsynet og Statsadvokaten for Særlig Økonomisk og International Kriminalitet, bedre kendt som Bagmandspolitiet, ikke var tilfredse med de dokumenter, som banken havde udleveret, efter der var åbnet en sag om hvidvask i banken.
- Retten lægger til grund, at Finanstilsynet og Statsadvokaten for Særlig Økonomisk og International Kriminalitet i alt fald ikke fuldstændigt har fået udleveret fysiske og elektronisk lagrede dokumenter (.
.
.
), står der i kendelse.
Vi samarbejder fuldt ud med Søik for at sikre, at de har adgang til alle relevante oplysninger.
Frank Vang-Jensen, landechef i Danmark- Retten finder, at der er bestemte grunde til at antage, at de nævnte oplysninger kan tjene som bevis i sagen, og at ransagning derfor er af væsentlig betydning for efterforskningen, står der videre.
Politianmeldt af FinanstilsynetVesterport-afdelingens internationale afdeling lukkede i 2014, men mistænkes af dansk politi for at være blevet brugt til at vaske penge hvide.
I kendelsen kan man også læse, at dansk politi i retten fremlagde en analyse af 13 selskaber, som var bankens kunder, som retten kalder 'østkunder'.
Og det er med udgangspunkt i den analyse, at banken 'med rimelig grund er mistænkt for at have tilsidesat sin forpligtelse i henhold til hvidvaskloven,' står der i ransagningskendelsen.
I 2016 politianmeldte Finanstilsynet Nordea for omfattende brud på hvidvask-reglerne.
Overtrædelserne var ifølge Finanstilsynet så alvorlige, at det var nødvendigt at foretage en politianmeldelse.
- Det er på baggrund af nærværende inspektion Finanstilsynets vurdering, at banken på mange væsentlige områder har betydelige udfordringer og ikke kan anses at opfylde kravene i hvidvaskloven, står der blandt andet i redegørelsen fra Finanstilsynet.
Anden ransagning på to årI marts kunne Berlingske fortælle, at Nordeas Vesterport-filial havde været en central komponent i omfattende pengestrømme, der sendte penge ud af og ind i skattely-selskaber.
Angiveligt var Nordea en del af et større netværk af banker, hvor igennem der i perioden 2006-2013 strømmede mere end 30 milliarder kroner.
Filialen på Vesterbrogade 8 i København, hvor afdelingen International Branch havde hjemme, ind til den blev lukket i 2014.
Over fem milliarder kroner skulle ifølge afdækningen være strømmet gennem Nordea.
- Vi samarbejder fuldt ud med Søik for at sikre, at de har adgang til alle relevante oplysninger.
Derudover har vi på nuværende tidspunkt ikke yderligere at tilføje, sagde Frank Vang-Jensen, landechef i Danmark og medlem af koncernledelsen, i en skriftlig kommentar i forbindelse med ransagningen tidligere på måneden.
Bagmandspolitiet ransagede også Nordeas hovedkvarter i 2017 i samme sag.
Siden er der blandt andet kommet nye oplysninger frem i forbindelse med et internationalt journalistisk netværks afdækning af mulig hvidvask i Nordeas Vesterport-filial.
FacebookTwitterKopier linkEmner:Bagmandspolitiet|Finanstilsynet|Frank Vang-Jensen (erhvervsleder)|Økonomisk kriminalitet|København




https://www.dr.dk/nyheder/udland/bosnier-anholdt-i-tyskland-terror-i-paris

UdlandBosnier anholdt i Tyskland for terror i Paris39-årig mand er fængslet i Dresden.
Han kræves udleveret for drab på 130 ved terrorangrebet i Paris i 2015.
Ved angrebet på koncertsalen Bataclan mistede på personer livet ved terrorangrebene i Paris i 2015 (arkivfoto).
27.
juni 2019 kl.
16.
21Bemærk: artiklen er mere end 30 dage gammelLæs opEn 39-årig bosnisk mand er anholdt i Dresden i Tyskland.
Han sættes i forbindelse med Islamisk Stats angreb i Paris i 2015, oplyser politiet.
- Der er en europæisk anholdelsesordre fra de belgiske myndigheder mod den anklagede.
Han mistænkes for at have arbejdet sammen med en terrororganisation, der er forbundet med terrorangrebet, herunder mod koncertsalen Bataclan, den 13.
november 2015 i Paris, oplyser den tyske anklager ifølge AFP.
Under angrebet i Paris blev 130 mennesker dræbt og langt over 400 såret.
Læs også:Bataclan-angreb kostede 600.
000 kr.
- verdensledere erklærer økonomisk krig mod islamisterTysk politi var i første omgang interesseret i ham i en anden forbindelse.
De stødte på ham under efterforskningen af to andre bosniske borgere for at overtræde våbenlovgivningen.
Efter terrorangrebet i Paris viste der sig en klar forbindelse til ekstremister i Belgiens hovedstad, Bruxelles.
Det var i gruppen omkring disse islamister, at Belgien i marts 2016 selv var mål for selvmordsbomber, der kostede 32 mennesker livet og sårede flere hundrede.
Under angrebet i Paris 13.
november 2015 blev en bombe sprængt foran byens store fodboldstadion, Stade de France, hvor Frankrig spillede landskamp mod Tyskland.
Samtidig blev der skudt på barer og i restauranter og i koncertsalen Bataclan mistede 90 personer livet.
/ritzau/FacebookTwitterKopier linkEmner:Paris|Terrorisme|Tyskland|Kulturhuse|Islamisk Stat




https://www.dr.dk/nyheder/udland/dr-i-syrien-foerst-kom-islamisk-stat-nu-braender-jorden

Krigen i SyrienSe temaUdlandDR i Syrien: Først kom Islamisk Stat – nu brænder jordenDet nordlige Syrien er ramt af voldsomme markbrande.
Islamisk Stat står bag nogle af dem, men andre grupper mistænkes ogsåDen seneste måned er titusinder af hektarer af marker blevet afbrændt i det nordlige Syrien.
(Foto: Michael S.
Lund)Af Michael S.
Lund - Qamishli, Syrien27.
juni 2019 kl.
19.
03Bemærk: artiklen er mere end 30 dage gammelLæs opFlammerne hopper fra den ene hvedemark til den anden.
Enorme røgsøjler dækker horisonten.
- Skynd jer at komme med brandbilen!
Der er et helt hus, der er omringet af flammer, råber en ældre mand.
Syrien i flammerDen seneste måned er titusinder af hektar af marker brændt i det nordlige Syrien.
Brandene begyndte kort før høsten og har ramt store og spredte områder.
Islamisk Stat har taget skylden og opfordrer deres støtter til at brænde ’vantros’ afgrøder.
Andre grupper mistænkes også for at stå bag.
En del brande skyldes desuden uheld.
10 til 20 procent af årets høst menes at være brændt.
Jeg er i det nordlige Syrien i et område, der har overlevet angreb fra terrorgruppen Islamisk Stat og otte års borgerkrig.
Nu er krigen stilnet af her i området.
Men i stedet brænder jorden.
- Brandene er her hele tiden, det er ikke en enkelt dag, men konstant.
Først det ene sted så det andet, siger 45-årige Abu Talal, mens han kigger på sin hvedemark, der står i flammer.
Hans kone og syv børn er afhængige af indtægten fra den nu brændte mark, og han havde set frem til en rekordhøst.
Nu ved han ikke, hvordan han skal klare sig igennem året.
Borgmester: Det er påsatte brandeAbu Talal er langt fra alene.
Den seneste måned er tæt på 500 kvadratkilometer marker brændt alene i de kurdisk-kontrollerede områder af det nordlige Syrien.
Det svarer til et område, der er næsten lige så stort som hele Bornholm, og tallet dækker ikke engang brændte områder uden for kurdernes område, hvor der også har været store brande.
- Brandene er påsatte.
Selvfølgelig skyldes nogle af dem også uheld, men i øjeblikket har vi otte brande om dagen alene i vores område.
Det har vi aldrig oplevet før, siger Abdulrahman Ahmad al-Hadi, der er borgmester i Tell Hamis-området, som Abu Talals brændte mark hører under.
Borgmester Abdulrahman Ahmad al-Hadi har otte brande om dagen i sit område.
Han er sikker på, at mange af dem er påsatte.
(Foto: Michael S.
Lund) 45-årige Abu Talal kigger modløst på sin nu afsvedne mark.
(Foto: Michael S.
Lund) Hans familie med syv børn skulle have levet af årets rekordhøst.
1 / 3Borgmester Abdulrahman Ahmad al-Hadi har otte brande om dagen i sit område.
Han er sikker på, at mange af dem er påsatte.
(Foto: Michael S.
Lund)1 / 345-årige Abu Talal kigger modløst på sin nu afsvedne mark.
(Foto: Michael S.
Lund)2 / 3Hans familie med syv børn skulle have levet af årets rekordhøst.
3 / 3Området har tidligere været under terrorgruppen Islamisk Stats kontrol, men i dag er gruppen fordrevet, og området kontrolleres af den kurdiske gruppe YPG, som nabolandet Tyrkiet betragter som en terrorbevægelse, og som det syriske styre med Bashar al-Assad i spidsen ser som en konkurrent om magten i Nordsyrien.
IS: ’Brænd de vantros marker’Islamisk Stat har taget skylden for nogle af markbrandene, efter gruppen i maj opfordrede sine støtter til at brænde IS’s fjenders marker af i propagandabladet al-Nabaa.
Når den fælles fjende er væk, retter mistanken sig mod hinanden i stedet i et land, hvor få grupper stoler på hinanden efter otte års borgerkrig.
- Vi siger til kalifatets soldater: I har millioner af hektar af jord beplantet med hvede og byg, som tilhører de frafaldne, og I har foran jer deres plantager, marker og hjem og deres økonomiske grundlag.
Så rul ærmerne op og begynd høsten, skrev gruppen blandt andet.
Siden har brandene bredt sig over enorme områder og har også kostet liv.
Læs også:Analytiker: Fejlslutning at tro at Islamisk Stat er slåetI byen Jawadiyah er hundredvis af mennesker samlet for at begrave fem medlemmer af YPG-militsen, som omkom få dage før.
Mændene hyldes som martyrer.
- De omkom, mens de forsøgte at slukke en markbrand, da de blev omringet af flammerne.
De ofrede deres liv for at redde andre.
De er martyrer nu og er i vores hjerter, siger Abdulnasir Al-Findi, der er fætter til to af de omkomne.
Fem medlemmer af den kurdiske YGP-milits begraves, efter de omkom i forsøget på at slukke en markbrand.
Deres familier kræver de ansvarlige straffet.
(Foto: Michael S.
Lund) Hundredvis af mennesker er samlet for at begrave de fem medlemmer af YPG-militsen.
(Foto: Michael S.
Lund)1 / 2Fem medlemmer af den kurdiske YGP-milits begraves, efter de omkom i forsøget på at slukke en markbrand.
Deres familier kræver de ansvarlige straffet.
(Foto: Michael S.
Lund)1 / 2Hundredvis af mennesker er samlet for at begrave de fem medlemmer af YPG-militsen.
(Foto: Michael S.
Lund)2 / 2Imens svirrer rygterne om, hvem der står bag brandene.
For ikke alle tror, Islamisk Stat står bag alle de mange brande.
Rygter svirrer om brandstiftereNogle kurdere, jeg taler med, hvisker om, at det syriske styre eller tyrkisk-støttede arabiske militser kan stå bag de brændte jordes krig.
Men arabere, der har fået brændt deres marker, antyder, at kurdiske militser måske kan stå bag.
Og atter andre peger på, at mange af brandene måske skyldes uheld, fordi borgerkrigen har gjort, at høstmaskinerne er dårligt vedligeholdt, og benzinen er uren, hvilket kan skabe gnister under høsten.
Brandene har hærget store områder i Syrien den seneste måned.
(Foto: Michael S.
Lund) Islamisk Stat har taget skylden for nogle brande, men andre grupper mistænkes også for at stå bag.
(Foto: Michael S.
Lund) Store landområder er blevet brændt af i det nordlige Syrien alene.
(Foto: Michael S.
Lund)1 / 3Brandene har hærget store områder i Syrien den seneste måned.
(Foto: Michael S.
Lund)1 / 3Islamisk Stat har taget skylden for nogle brande, men andre grupper mistænkes også for at stå bag.
(Foto: Michael S.
Lund)2 / 3Store landområder er blevet brændt af i det nordlige Syrien alene.
(Foto: Michael S.
Lund)3 / 3På den måde er markbrandene et meget godt eksempel på Syrien efter Islamisk Stats fald.
Når den fælles fjende er væk, retter mistanken sig mod hinanden i stedet i et land, hvor få grupper stoler på hinanden efter otte års borgerkrig.
Abdulnasir al-Findi vil ikke spekulere i, hvem der stod bag branden, der kostede hans to fætre livet.
- Jeg ved ikke, om det var Islamisk Stat eller en anden ekstremistisk gruppe eller nogle helt andre.
Men jeg ved, at dem, der gjorde det, er terrorister.
De er dyr, og de skal straffes, siger han, mens kurdisk musik hylder de omkomne fra skrattende højttalere.
Landmand: ’Det er vores liv, der er væk’Området her stod ellers til den bedste høst i årtier, fortæller flere landmænd mig.
En rekordhøst, der var tiltrængt efter år med krig, Islamisk Stat-besættelse og økonomisk ruin.
Nu er omkring en femtedel af høsten i området her forvandlet til aske.
Lokale mænd forsøger at slukke flammerne på en mark med våde lærredssække.
Efter otte års borgerkrig mangler området et ordentligt brandvæsen.
(Foto: Michael S.
Lund) De står over for en stor opgave i kampen mod flammerne.
En enkelt brandbil hjælper til.
(Foto: Michael S.
Lund) En mand går over en afsveden mark i det nordlige Syrien, efter han har forsøgt at slukke ilden med en våd lærredssæk (Foto: Michael S.
Lund)1 / 4Lokale mænd forsøger at slukke flammerne på en mark med våde lærredssække.
Efter otte års borgerkrig mangler området et ordentligt brandvæsen.
(Foto: Michael S.
Lund)1 / 4De står over for en stor opgave i kampen mod flammerne.
2 / 4En enkelt brandbil hjælper til.
(Foto: Michael S.
Lund)3 / 4En mand går over en afsveden mark i det nordlige Syrien, efter han har forsøgt at slukke ilden med en våd lærredssæk (Foto: Michael S.
Lund)4 / 4Tilbage på Abu Talals mark er flammerne ved at være slukket.
En enkelt brandbil har sprøjtet vand på flammerne, mens dusinvis af naboer har slukket gløderne ved at slå med våde lærredssække.
Mændene er sorte af aske i ansigterne.
Abu Talal kigger ud over aske-marken.
- Vi folk lever af det her.
Det er vores liv, og nu er der ikke noget, siger han og slår opgivende ud med armene.
FacebookTwitterKopier linkEmner:Bashar al-Assad (politiker)|Islamisk Stat|Syrien|Brande|Krige og væbnede konflikter




https://www.dr.dk/nyheder/politik/murersvenden-der-blev-minister-det-er-foerste-gang-i-mit-liv-jeg-har-slips-paa

Ny regeringSe temaPolitikMurersvenden der blev minister: ‘Det er første gang i mit liv, jeg har slips på'Mattias Tesfaye bandt i dag slipset som ny udlændinge- og integrationsminister i Mette Frederiksens regering.
Mattias Tesfaye iført jakkesæt og rødt slips i ministerbilen på vej til Amalienborg.
Idag var første gang, han bar et slips, fortalte den nye udlændinge- og integrationsminister.
Af Mads Korsager Nielsen27.
juni 2019 kl.
15.
52 | opdateret 27.
juni 2019 kl.
15.
54Bemærk: artiklen er mere end 30 dage gammelLæs opDet er ni år siden, danskerne første gang for alvor mødte den ‘bloggende murersvend’ Mattias Tesfaye.
Mattias Tesfaye38 år.
Udlændinge- og integrationsminister.
Fhv.
næstformand i SF, nu medlem af Folketinget for Socialdemokratiet.
Tidligere ungdomskonsulent og faglig sekretær i fagforbundet 3F.
Uddannet murer.
Bosat på den københavnske vestegn med hustru og to børn.
Dengang var han faglig sekretær i fagforbundet 3F, netop begyndt at skrive klummer for dagbladet Politiken, og inde på arbejdspladsen havde kollegerne aldrig set ham med et slips om halsen.
Det ændrede sig torsdag.
I dag blev Mattias Tesfaye udnævnt til udlændinge- og integrationsminister i Mette Frederiksens S-regering.
Iført jakkesæt og et rødt slips.
- Dengang havde han tre cardigans, som han skiftede mellem.
Det var sådan nogle trøjer af nylon, tror jeg.
Jeg har aldrig set ham med et slips.
Men slips og jakkesæt er jo nok en del af pakken fra nu af, siger Steen Wrist Ørts, sekretariatsleder i 3F og Tesfayes tidligere kollega.
Mattias Tesfaye var i 2010 gæst i Deadline kort efter, han var begyndt som klummeskribent for avisen Politiken.
Mattias Tesfaye trådte i 2010 for alvor frem i offentligheden, da han blev klummeskribent i Politiken.
En tidligere kollega fra 3F husker, at Mattias Tesfaye ofte var iført trøjer af nylon.
Her er han fotograferet iført en sådan i 2010.
 Mattias Tesfaye iført en blåhvid model af den stribede nylon-trøje.
Billedet er fra 2013.
 Mattias Tesfaye bar i 2013 den stribede sportstrøje i en grøn version.
 Mattias Tesfaye er uddannet murer.
Torsdag blev han udnævnt til minister.
 Ministerudnævnelsen var første gang, han bar et slips, fortalte Mattias Tesfaye.
1 / 7Mattias Tesfaye var i 2010 gæst i Deadline kort efter, han var begyndt som klummeskribent for avisen Politiken.
1 / 7Mattias Tesfaye trådte i 2010 for alvor frem i offentligheden, da han blev klummeskribent i Politiken.
2 / 7En tidligere kollega fra 3F husker, at Mattias Tesfaye ofte var iført trøjer af nylon.
Her er han fotograferet iført en sådan i 2010.
3 / 7Mattias Tesfaye iført en blåhvid model af den stribede nylon-trøje.
Billedet er fra 2013.
4 / 7Mattias Tesfaye bar i 2013 den stribede sportstrøje i en grøn version.
5 / 7Mattias Tesfaye er uddannet murer.
Torsdag blev han udnævnt til minister.
6 / 7Ministerudnævnelsen var første gang, han bar et slips, fortalte Mattias Tesfaye.
7 / 7Minister efter ordførerskabStatsministeriet udsendte torsdag morgen ministerlisten for ‘Regeringen Mette Frederiksen’.
Blandt de store overraskelser var partiets spidskandidat fra valget til Europa-Parlamentet Jeppe Kofod, der kaldes hjem fra Bruxelles for at blive udenrigsminister samt Roskilde-borgmester Joy Mogensen, der skal være kultur- og kirkeminister.
Knap så overraskende var det, at 38-årige Mattias Tesfaye efter en driftssikker periode som ordfører på udlændingeområdet var udset til netop det profilerede ministerium.
Integration var dog langt fra et emne han brændte for, da han blev indkaldt som gæst i aktualitetsprogrammet Deadline på DR2 i 2010.
Netop iført en afslappet ‘trøje af nylon’, der senere blev en slags politisk varemærke for ham.
Dengang ville han langt hellere tale om håndens arbejde frem for ‘burkaer’, lod han forstå.
- Det handler grundlæggende set om, at det for fremtiden skal være muligt at leve en anstændig tilværelse ved at arbejde med sine hænder.
Folk er bange for, at deres egne børn får et fattigere liv end det, de selv har levet, og det kan jeg godt forstå, sagde Mattias Tesfaye dengang.
Tidligere kollega: Man lyttede til hamHans mærkesag var lærlingenes arbejdsforhold, og han er samfundsbevidst ‘ind til benet’, fortæller Steen Wrist Ørts, der med en baggrund som fisker og chauffør i Nordjylland arbejdede sammen med murersvenden Tesfaye fra Aarhus.
- Vi talte ikke om andet end fagforening og politik.
Jo, måske en lille smule om AGF.
Han var en pissegod kollega, eftertænksom, velformuleret og lynende intelligent, siger Steen Wrist Ørts.
Tesfaye var ikke den, der råbte højest.
Men når han åbnede munden, så blev der stille og man lyttede efter, husker han.
- Han er det, jeg vil kalde en lyttende autoritet.
Han sidder med hovedet lidt på skrå, rynker måske panden lidt, og så kommer der lige et guldkorn ud af munden på ham.
Det var som regel det han sagde, der blev konklusionen, når vi holdt møder, fortæller 3F-kollegaen.
Karriere begyndte på venstrefløjenTesfayes politiske karriere begyndte på venstrefløjen.
I 2008 forlod han Enhedslisten til fordel for SF, hvor han to år senere trådte ind i landsledelsen.
I 2013 tog han sidste skridt på sin ideologiske rejse, da han meldte sig ind i Socialdemokratiet.
- Siden jeg stoppede som næstformand i SF, har jeg brugt tiden på at diskutere politik med gamle venner, familie og kolleger fra byggebranchen, og jeg er ikke i tvivl længere: Jeg er socialdemokrat og har derfor meldt mig ud af SF og ind i Socialdemokratiet, forklarede han dengang.
Siden er udlændinge- og integrationsområdet blevet hans hjemmebane.
Emnet havde trængt sig på i mange år, fortalte han i 2017 til Fyens Stiftstidende, da han udgav en bog om Socialdemokratiets udlændingepolitik.
- Jeg ville jo fortælle, at man skulle stemme rødt, fordi vi skulle have bedre uddannelse og bedre forhold på arbejdspladserne.
Men ude i skurvognene spurgte de, hvad vi ville gøre med de fremmede, sagde Mattias Tesfaye for to år siden.
Idag overtog han ansvaret for 'de fremmede' og integrationen fra Inger Støjberg (V), der gennemførte 114 stramninger af lovgivningen for området.
- Pas nu rigtig godt på ministeriet.
Jeg ved jo, hvad du står for og du er et godt og dejligt menneske, sagde den afgående minister, der forærede en kugleramme til sin afløser, for at kunne 'tælle lempelserne'.
- Den får jeg ikke brug for, svarede Mattias Tesfaye.
Bar slips for første gangAt Mattias Tesfaye nu skal stå i spidsen for et politikområde, der længe, før han som 16-årig begyndte som murerlærling, har været et af de mest profilerede herhjemme, kommer ikke bag på den tidligere kollega.
- Jeg er sikker på, at han bliver en mega god repræsentant for den almindelige dansker, og han kommer til at gøre en stor forskel på sit område.
Jeg ville ønske, der var flere som ham i dansk politik, siger Steen Wrist Ørts.
Og det med slipset.
Kort før præsentationen på Amalienborg Slotsplads fortalte Mattias Tesfaye, hvorfor man ikke har set ham sådan før.
- Det er fordi, det er første gang, jeg har slips på i mit liv.
Artiklen er opdateret med en video fra overdragelsen i ministeriet.
FacebookTwitterKopier linkEmner:Inger Støjberg (politiker)|Joy Mogensen (politiker)|Venstre|Udlændingepolitik|Jylland




https://www.dr.dk/nyheder/indland/skuddraebte-i-herlev-er-identificeret

IndlandTo skuddræbte i Herlev er identificeretPolitiet søger fortsat vidner i sagen om nedskydning af to svenske mænd på 21 og 23 år.
Dansk og svensk politi samarbejder om opklaringen af dobbeltdrabet i Herlev (Arkivfoto) 27.
juni 2019 kl.
15.
10Bemærk: artiklen er mere end 30 dage gammelLæs opDe to ofre for et dobbeltdrab i Herlev ved København tirsdag eftermiddag er identificeret.
Der er tale om svenske mænd på 21 og 23 år, oplyser politiet.
Mændene blev skudt mindst ti gange med flere våben - formentlig både med pistol og automatriffel.
Forbrydelsen skete i Sennepshaven i Herlev.
Gerningsmændene flygtede i en sølvgrå Audi S4, der senere blev fundet på Skodsborgvej i Nærum, hvor gerningsmændene uden held havde forsøgt at brænde den af.
Læs også:To dræbte i Herlev: Svensk politi hjælper med at identificere skudofrePolitiet ønsker ikke at udtale sig nærmere om de dræbtes identitet af hensyn til efterforskningen.
Den svenske avis Expressen har tidligere oplyst, at den 23-årige dræbte skulle være et ledende medlem af banden "Shottaz" fra Rinkeby ved Stockholm.
Den anden skulle ifølge avisen stamme fra Tensta, som ligeledes ligger ved den svenske hovedstad.
Danske betjente forsøger at opklare sagen i samarbejde med svenske kolleger.
- Efterforskningen er meget omfattende og involverer en række danske politikredse og svensk politi, siger politiinspektør Flemming Madsen fra Københavns Vestegns Politi.
/ritzau/FacebookTwitterKopier linkEmner:Københavns Vestegns Politi|Herlev|Stockholm|Kriminalitet|Politi




https://www.dr.dk/sporten/oevrig/roeren-emma-aastrand-vinder-foerste-danske-guldmedalje

Øvrig sportRoeren Emma Aastrand vinder første danske guldmedalje Det blev til sikkert guld til Emma Aastrand Jørgensen ved European Games.
27.
juni 2019 kl.
13.
24 | opdateret 27.
juni 2019 kl.
16.
26Bemærk: artiklen er mere end 30 dage gammelLæs opDen danske kajakroer Emma Aastrand Jørgensen har på få timer torsdag fordoblet den danske medaljehøst fra to til fire medaljer ved European Games i Minsk.
Først hentede hun bronze i 500 meter enerkajak, og torsdag eftermiddag fulgte hun så op med guld på 200 meter, hvor hun så sin største chance for succes.
Det var Danmarks første guldmedalje i Minsk.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
- Det er exceptionelt fedt at vinde guld og bronze samme dag.
Det er virkeligt dejligt og giver et kæmpe boost at være med helt fremme, siger Emma Aastrand.
Sølvmedaljevinderen fra OL i Rio havde på forhånd udtrykt forventning om en medalje, og hun håbede på guld, hvis alt flaskede sig.
Hun lagde sig i spidsen fra start og vandt knusende sikkert.
Aastrand blev noteret for tiden 41,625 sekunder, mens Danuta Kozak fra Ungarn var et halvt sekund efter på andenpladsen.
Polske Marta Walczykiewicz tog bronze.
- Jeg fik en sindssyg god start og kunne bare mærke, at jeg var på, men det skal man også være hele vejen, når distancen er så kort.
I denne modvind er det vigtigt med lange, tunge tag, og det lykkedes.
Spørgsmål: Kom det bag på dig, at du ikke blev presset mere?
- Er det flabet at svare nej?
Både og.
Jeg føler, at jeg er lidt stærkere end de andre lige nu, siger den danske guldvinder.
Torsdag er lidt af en maratondag for Emma Aastrand, da hun i alt skal deltage i fire finaler.
Mellem de to medaljeindbringende finaler sluttede hun på en syvendeplads i firerkajakken sammen med Line Langelund, Julie Frølund Funch og Pernille Knudsen.
Torsdag klokken 15 skulle hun så ud i sin fjerde finale samme dag på 5000 meter, men her kom hun som ventet ikke i spil til en medalje.
Se et sammendrag fra Emma Aastrands finale i 5000 meter:Aastrand fulgte dog fint med i den forreste del af feltet og sluttede som nummer fem ud af de 19 deltagere.
Hun var dog mere end 50 sekunder fra en medalje.
Tidligere ved European Games har Danmark vundet bronze for hold i bueskydning, og bordtennisspilleren Jonathan Groth snuppede onsdag sølv i single.
Du kan se medaljeceremonien i klippet her:René Holten Poulsen bliver nr.
15 i finalen i 5000 meter enerkajakDet blev ikke til medalje til René Holten Poulsen i 5000 meter enerkajak.
Den danske roer ender langt fra medaljeskampen på en 15.
plads.
/ritzau/FacebookTwitterKopier linkEmner:René Holten Poulsen (roer)|Kano og kajak|Minsk|Polen|Ungarn




https://www.dr.dk/sporten/badminton/antonsen-giver-schweizer-kniven-ved-european-games

BadmintonAntonsen giver schweizer kniven ved European GamesBadmintonspilleren Anders Antonsen er sikkert videre til kvartfinalen.
27.
juni 2019 kl.
12.
36Bemærk: artiklen er mere end 30 dage gammelLæs opVerdensranglistens nummer 142 udgjorde ikke de store vanskeligheder for Anders Antonsen i ottendedelsfinalen ved European Games.
Den danske singlespiller, der er nummer 13 i verden, vandt torsdag sikkert med 21-15, 21-8 over Christian Kirchmayr fra Schweiz.
Christian Kirchmayr var overraskende godt med i første sæt, hvor Anders Antonsen havde lidt problemer med at komme i gang med storspillet.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Det ændrede sig i andet sæt, som blev en anderledes ensidig affære med danskeren i førersædet.
Andenseedede Anders Antonsen skal i fredagens kvartfinale møde briten Toby Penty.
Her vil danskeren igen være favorit til at vinde.
Succes i damesinglerneI damesingle er både Line Kjærsfeldt og Mia Blichfeldt også videre til kvartfinalerne efter sejre i torsdagens ottendedelsfinaler.
Topseedede Kjærsfeldt vandt 21-15, 21-5 over Airi Mikkalä fra Finland i en kamp, der aldrig blev spændende.
Til gengæld måtte Blichfeldt bruge tre sæt til at udmanøvrere israeleren Ksenia Polikarpova, som blev slået 21-17 i afgørende sæt.
Herredouble spiller sig videreTæt var det også, da den topseedede herredouble Anders Skaarup og Kim Astrup spillede sig videre til semifinalen.
Franskmændene Thom Giquel og Ronan Labar strittede godt imod, men danskerne sled sig til en favoritsejr med cifrene 23-21, 20-22 og 21-17.
Danmark er også repræsenteret i kvartfinalen i mixeddouble, da Niclas Nøhr og Sara Thygesen også havde succes torsdag i den tredje og sidste gruppekamp.
Niclas Nøhr og Sara Thygesen tabte kun sølle 11 point undervejs, da den danske duo vandt med hele 21-4, 21-7 over spanierne Alberto Zapico og Lorena Usle.
Danskerne vandt dermed to ud af tre gruppekampe og går videre til kvartfinalen som toer i gruppen.
/ritzau/FacebookTwitterKopier linkEmner:Anders Antonsen (badmintonspiller)|Badminton|Finland|Frankrig|Schweiz




https://www.dr.dk/nyheder/politik/mette-frederiksens-far-om-dagen-i-dag-det-er-en-af-de-store

PolitikMette Frederiksens far om dagen i dag: ’Det er en af de store’77-årige Flemming Frederiksen var sammen med sit barnebarn og Mette Frederiksens søn, Magne.
Af Thea Deleuran Müller27.
juni 2019 kl.
12.
14 | opdateret 27.
juni 2019 kl.
14.
32Bemærk: artiklen er mere end 30 dage gammelLæs opFlere nysgerrige danskere var mødt op foran Amalienborg i dag for at se den nye regering efter turen forbi dronningen.
Midt i menneskemængden står også en særlig stolt far, der netop har overværet sin datter som nyvalgt statsminister præsentere Danmarks nye regering.
- Det er stort, men nu har jeg jo kendt Mette i rigtig mange år, og det er ikke noget, der kommer bag på mig, lyder det fra den 77-årige Flemming Frederiksen.
- Hun har altid haft viljen og evnerne, så det hun sætter op som målsætning, har hun altid været i stand til at følge, og det her må jo have været et mål for hende.
Og det er måske heller ikke overraskende, at en far er helt sikker på, at hans nu voksne barn bliver en god statsminister.
- Hun bæres af indignation og empati, og de to ting sammen – ja, så er man godt kørende.
Mette Frederiksens far, Flemming Frederiksen, hjalp med i datterens valgkamp og hang valgplakater op med den lokale kandidat Mette Frederiksen op i Aalborg.
Mette Frederiksens søn gav sin mor blomsterI dag står Flemming Frederiksen sammen med Mette Frederiksens søn, Magne, der gav sin mor en buket blomster og et stort kram, da hun kom ud på pladsen på Amalienborg med sin regering bag sig.
Se Mette Frederiksen få både kram og blomster af sin søn Magne:Buketten var morfaren Flemming Frederiksen kommet med, og den fik Magne altså lov til at give til sin mor.
- Det var rigtig dejligt, siger han og forklarer, at det er lidt specielt at se sin mor som Danmarks nye statsminister:Blå bog - Mette FrederiksenMette Frederiksen er født 19.
november 1977 i Aalborg.
Hun har en datter og en søn.
I 1996 blev hun student.
Og i 2007 fik hun en bachelor i administration og samfundsfag.
Samt en masteruddannelse i Afrikastudier i 2009.
Mette Frederiksen blev medlem af Socialdemokratiets ungdom i 1992.
Hun har været medlem af Folketinget siden 2001.
Fra 2005 til 2010 var hun næstformand i Socialdemokratiets folketingsgruppe.
Hun har været socialpolitisk ordfører i perioden 2005-2011.
I 2011 blev hun minister for første gang.
Det var som beskæftigelsesminister.
Mette Frederiksen har været formand for Socialdemokratiet siden 2015.
- Jeg er selvfølgelig glad og stolt, men det er også lidt mærkeligt.
Det er det med, at hun skal til at styre landet, og der er så meget opmærksomhed omkring hende.
Hvordan morens nye arbejde kommer til at præge fremtiden, har Magne endnu ikke gjort sig mange tanker omkring.
- Jeg ser hende jo stadig bare som min mor.
Mistede sin mor tilbage i 2013Flemming Frederiksen står uden Mette Frederiksens mor, Anette Frederiksen.
Efter længere tids sygdom døde hun tilbage i 2013, mens Mette Frederiksen var beskæftigelsesminister i Helle Thornings-Schmidts regering.
Forældrene flyttede fra Aalborg, hvor Mette Frederiksen er født, til Ballerup for at være tættere på Mette Frederiksen og de to børnebørn Ida Feline og Magne.
Selvom Mette Frederiksens far gennem livet har været aktiv socialdemokrat, har han ikke blandet sig i Mette Frederiksens politiske beslutninger og tanker i flere år - medmindre hun selv rækker ud, fortæller han:- For mange år siden lavede vi den aftale, at hvis Mette vil tale om politik, så er det hende, der ringer.
Jeg ringer ikke om det.
Selvom dagen i dag ifølge Mette Frederiksens far er stor, er der en dag, der dog er større:- Da hun blev født var nok lidt større, siger han.
Mette Frederiksens fem år ældre storebror bor stadig i det nordjyske, og han skal lige vænne sig til, at hans lillesøster skal lede Danmark.
Hør ham fortælle om det i videoen:FacebookTwitterKopier linkEmner:Helle Thorning-Schmidt (politiker)|Mette Frederiksen (politiker)|Jylland|Aalborg|Ballerup




https://www.dr.dk/sporten/tennis/clara-tauson-dropper-wimbledon-en-svaer-beslutning

TennisClara Tauson dropper Wimbledon: 'En svær beslutning'Clara Tauson har taget mod et wildcard til en WTA-turnering og deltager ikke i Wimbledons juniorturnering.
Clara Tauson bliver væk fra Wimbledon for at spille seniorturnering i Sverige.
27.
juni 2019 kl.
15.
24Bemærk: artiklen er mere end 30 dage gammelLæs opTennisspilleren Clara Tauson stiller ikke til start i dette års juniorturnering i Wimbledon.
Den 16-årige dansker har droppet den store turnering syd for London for at stille op til en WTA-turnering i svenske Båstad, hvor Tauson har fået tildelt et wildcard.
Det fortæller sportschefen i Dansk Tennis Forbund, Jens Anker Buus Andersen, til TV2 Sport.
- Det var en svær beslutning.
Clara ville rigtig gerne have spillet Wimbledon, men hun har haft lidt svært ved at få tildelt wildcards til de her WTA-turneringer.
Læs også:Clara Tauson inviteret til WTA-turnering i Sverige- Det ville måske være en større oplevelse at spille Wimbledon.
Men hun har jo prøvet at spille Wimbledon før, så valget faldt på Båstad, siger Jens Anker Buus Andersen til TV2 Sport.
I Båstad er der modsat juniorturneringen i Wimbledon vigtige WTA-ranglistepoint på spil.
I øjeblikket indtager Tauson en placering som nummer 368 i verden på WTA-ranglisten.
Tidligere på året vandt den danske teenager Australian Open for juniorer.
Hun topper juniorernes verdensrangliste.
Wimbledon spilles i år fra 1.
til 14.
juli.
/ritzau/FacebookTwitterKopier linkEmner:Clara Tauson (tennisspiller)|Tennis|Wimbledon Championships|Båstad|TV 2 (tv-kanal)




https://www.dr.dk/musik/goer-det-dig-utilpas-godt-madonna-deler-vandene-med-ny-blodig-musikvideo

Musik'Gør det dig utilpas?
Godt!
' Madonna deler vandene med ny blodig musikvideoI musikvideoen til 'God Control' ser man et masseskyderi på et diskotek.
Her ses en af de voldsomme scener med Madonna selv i hendes musikvideo til 'God Control'.
Af Marie Ravn Nielsen27.
juni 2019 kl.
11.
51Bemærk: artiklen er mere end 30 dage gammelLæs opPopstjernen Madonna er ikke kun kendt for sin musik.
Hun er mindst lige så kendt for at chokere.
Enten med sex, nøgenhed, religion eller politiske holdninger.
Senest var to af hendes dansere iført jakker med det israelske og palæstinensiske flag under årets Eurovision-finale, hvor hun optrådte, selvom politiske holdninger er forbudt under showet.
Nu markerer den ikoniske sangerinde sig igen – denne gang med en voldelig musikvideo, der er en kommentar til den manglende våbenkontrol i hendes hjemland USA.
I videoen til sangen 'God Control' ser man et masseskyderi på en natklub, hvor festklædte dræbes i hobetal og falder blødende om på dansegulvet.
Dermed minder scenerne i musikvideoen meget om virkelighedens masseskyderi på natklubben Pulse i Orlando, Florida, hvor 49 mennesker blev dræbt i 2016.
Lyt til sangen 'God Control', mens du læser videre:Madonna - God Control'Ingen er sikker.
Våbenkontrol.
Nu'Oveni musikken kan man høre lyden af skuddene, og til sidst i videoen står der følgende: 'Hvert år dræbes over 36.
000 amerikanere under skudepisoder, og cirka yderligere 100.
000 bliver skudt og såret.
Ingen er sikker.
Våbenkontrol.
Nu.
'- Vi lever i et demokrati.
Vi kan ændre love, men det kræver organisation – og vedholdenhed – og det kræver, at folk gør, hvad de kan gøre – på græsrodsniveau eller i en større målestok.
Det er det, jeg forsøger at gøre her, siger Madonna til CNN.
Den 60-årige sangerinde viser med sit seneste nummer, at hun ikke er færdig med at provokere.
Og hendes budskab bakkes op af Shannon Watts, der er kvinden bag 'Moms Demand Action for Gun Sense in America'.
Hun grundlagde græsrodsorganisationen, efter at 20 børn og seks ansatte i 2012 blev dræbt af skud på en folkeskole i Newtown, Connecticut.
Læs også:Madonna udgiver nyt album: 'Hun har brug for, at folk bliver forelsket i hende igen'Hun håber at kunne ændre amerikanernes våbenkultur.
- Folk, der forandrer kulturen, er ofte influencere og kreative mennesker.
De har evnen til at nå og forbinde millioner af mennesker og tilskynde dem til at blive involveret og bruge deres stemmer til at afslutte våbenvold, siger Shannon Watts til CNN.
Som overlever af våbenvold var videoen faktisk svær at se.
Patience Carter, natklubgæst på Pulse'Realistisk gengivelse' af masseskyderi på PulseMere skeptisk er derimod Patience Carter, der er blandt de overlevende fra skyderiet på natklubben Pulse.
Hun 'genoplevede skyderiet igen', da hun så videoen til 'God Control'.
- Som overlever af våbenvold var videoen faktisk svær at se, siger hun til TMZ og fraråder andre overlevende at se musikvideoen, fordi den er meget 'realistisk gengivet'.
Hun kalder den 'ufølsom' og 'dramatiseret for at få visninger på Youtube'.
Madonna mener dog ikke, at hun skulle have skruet ned for de brutale billeder i den otte minutter lange musikvideo.
- Det her er, hvad der virkelig sker.
Det er sådan her, det ser ud.
Gør det dig utilpas?
Godt, for så vil du måske gøre noget ved det, siger hun til People Magazine.
Det er ikke første gang i år, at 60-årige Madonna sætter fokus på problemet med masseskyderier og manglende våbenkontrol.
I sangen 'I Rise' fra Madonnas seneste album 'Madame X' har popstjernen brugt et lydklip fra en tale af den studerende Emma Gonzalez.
Hun overlevede et masseskyderi på Marjory Stoneman Douglas High School i Florida sidste år.
FacebookTwitterKopier linkEmner:Melodi Grand Prix|CNN|Florida|Pop og rock|Madonna (musiker)




https://www.dr.dk/nyheder/politik/noeglerne-er-overdraget-til-mette-frederiksen-jeg-tror-du-bliver-en-fremragende

Ny regeringSe temaPolitikNøglerne er overdraget til Mette Frederiksen: 'Jeg tror, du bliver en fremragende statsminister'Det var bukser den ene vej og en trøje den anden, da Lars Løkke og Mette Frederiksen udvekslede gaver.
Lars Løkke Rasmussen roste den nye statsminister, da han sagde farvel i ministeriet.
Af Emil Søndergård Ingvorsen27.
juni 2019 kl.
14.
12 | opdateret 27.
juni 2019 kl.
14.
42Bemærk: artiklen er mere end 30 dage gammelLæs op- Hjertelig tillykke med dit nye embede som statsminister i Danmark.
Sådan indledte Lars Løkke Rasmussen (V) sin tale til Mette Frederiksen (S), da han officielt overdrog nøglerne til Statsministeriet.
Her kunne Lars Løkke Rasmussen ikke dy sig for at stikke lidt til Socialdemokratiets plan om at indføre en ret til tidlig pension.
Og derfor skal hun nu i arbejdstøjet, sagde Lars Løkke Rasmussen, som i afskedsgave gav hende et par blå Kanvas-bukser og handsker.
Jeg håber, at du fremover vil bruge meget mere tid på at cykle.
Det blev ikke til en regering sammen, men jeg vil selvfølgelig håbe at vi i den gode ånd kan fortsætte med at samarbejde.
Mette Frederiksen- Læg mærke til farven.
Blåt Kanvas-tøj.
Når Danmark hænger sammen, så er det fordi danskerne står op hver morgen, går på arbejde og passer sig og sine.
Det giver de indtægter, som vi i huset kaster os over og bruger meget af vores energi på at fordele, sagde han og fortsatte:- Nu skal du i arbejdstøjet.
Tillykke og held og lykke med det.
Jeg tror, at du bliver en fremragende statsminister.
I sin afskedssalut havde statsministeren også tid til at se lidt tilbage på de forgangne fire år.
- Det har været et privilegium at arbejde her, lød det fra Lars Løkke Rasmussen, som også sendte en særlig hilsen til sin øverste embedsmand, departementschef Christian Kettel Thomsen.
- Det er et privilegium at have en departementschef som dig.
Det skal du være glad for Mette, sagde han, inden han begyndte at ridse sin regerings resultater op under ham som øverste chef.
Tusind tak til dig LarsMette Frederiksen var også i sit humoristiske hjørne, da hun skulle give en afskedsgave til sin forgænger.
Lars Løkke Rasmussen fik nemlig den prikkede Tour de France-bjergtrøje, som også er en henvisning til, at han er en stor cykelentusiast.
Det var dog mest en stikpille til, at Lars Løkke gik i udbrud i valgkampen ved pludselig at lufte tanker om, at de to store magtpartier kunne gå i regering sammen.
- Jeg håber, at du fremover vil bruge meget mere tid på at cykle.
Det blev ikke til en regering sammen, men jeg vil selvfølgelig håbe, at vi i den gode ånd kan fortsætte med at samarbejde, sagde hun.
Den nye statsminister roste også sin politiske modstander for en fair valgkamp.
- Vi talte faktisk en aften om, at du og jeg har fået mange kommentarer fra danskere, der har takket os for, at vi har talt ordentligt til hinanden i denne her valgkamp, sagde Mette Frederiksen.
Har givet grå hår i hovedetLars Løkke Rasmussen fik også en afskedshilsen fra sin magtfulde departementschef Christian Kettel Thomsen, som nu har fået ny arbejdsgiver.
Her fik den nu tidligere statsminister flere roser med på vejen, inden det blev tid til, at Lars Løkke officielt overdrog Statsministeriet til Mette Frederiksen.
Der var dog også plads til en lille spøg:- At arbejde for dig har aldrig været endnu en dag på kontoret - det har været en fornøjelse, men har også givet grå hår i hovedet, sagde han jokende.
- På vegne af alle medarbejderne i Statsministeriet vil jeg gerne sige tak for, at vi måtte arbejde for dig, sagde han, inden han gav en vandrerygsæk i afskedsgave.
Christian Kettel Thomsen bød også velkommen til Mette Frederiksen, hvor han slog fast, at hun har solid politisk erfaring og altid er velforberedt og grundig.
- Vi har heppet på dig igennem regeringsforhandlingerne.
Desto hurtigere I blev færdige, desto hurtigere kunne vi komme på sommerferie, sagde han og fortsatte:- Kære Mette, kære statsminister.
Vi ser frem til at arbejde for dig.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Frankrig




https://www.dr.dk/nyheder/regionale/nordjylland/jesper-og-christian-havde-forventet-mere-tidlig-pension-er-ikke-naevnt

NordjyllandJesper og Christian havde forventet mere: Tidlig pension er ikke nævnt med et ordAftalen, der danner grundlag for en ny regering, nævner ikke de nedslidte.
Jesper Mollerup (t.
v.
) og Christian Møller Nielsen er ikke sikre på, at de kan arbejde, til de fylder 70 år.
Af Klaus Videbæk og Simon Brix Frederiksen27.
juni 2019 kl.
11.
51Bemærk: artiklen er mere end 30 dage gammelLæs opSiden tidlig morgen har sjakbajs Jesper Mollerup knoklet, så der kan lægges skinner til en ny jernbane til Aalborg Lufthavn.
Det er et omfattende projekt, som kræver hårdt fysisk arbejde - den slags, der slider på kroppen.
I en alder af 38 år er han allerede blevet opereret i ryggen én gang, og han håber ikke, det kommer til at ske igen.
For selvom han ikke har turdet regne på det, ved han, at der er lang tid, til han kan gå på pension.
Ikke et ord om tilbagetrækningJesper Mollerup var én af de mange danskere, der stemte på Socialdemokratiet ved valget tidligere på måneden.
Det er lidt hovedrystende, at man finder ud af, at der ikke er kommet noget igennem, selvom man stemmer den vej.
Jesper Mollerup, sjakbajs i AalborgDet gjorde han blandt andet, fordi partiet gik til valg på en tidligere tilbagetrækningsalder for de mest nedslidte.
Det, man også kalder differentieret pension.
Men i det 18 sider lange aftalepapir, som skal danne grundlag for en ny regering med støtte fra Radikale Venstre, SF og Enhedslisten, står der ikke et ord om tildlig tilbagetrækning.
Det er skuffende, mener Jesper Mollerup.
- Det er lidt hovedrystende, at man finder ud af, at der ikke er kommet noget igennem, selvom man stemmer den vej, siger han.
- Man kunne godt tænke sig én eller anden form for garanti.
At hvis du ikke kan mere, så er der nogle, der har tænkt på dig.
Det virker mere til, at man selv skal have en plan B, end at man kan håbe på, at der er andre, der hjælper en.
Hvad gør man, hvis man får ondt i ryggen igen?
Døjer med fødderneOgså Jesper Mollerups kollega, Christian Møller Nielsen, havde håbet på mere.
- Jeg har stadig 25 år tilbage, og jeg begynder at døje med fødderne.
Det bliver meget hårdt at skulle fortsætte i byggebranchen med det tempo og de store mængder armering og beton, man knokler med.
At kunne holde til det i 25 år mere, tror jeg bliver meget svært, siger han.
Mette Frederiksen sagde onsdag, at hun fortsat har høje ambitioner på området, selvom det ikke fremgår af aftalepapiret.
- Jeg kan ikke forestille mig andet, end at jeg kan finde et flertal i Folketinget for at få gennemført en ret til tidligere folkepension, lød det fra den nye statsminister.
Læs også:DF og Radikale siger nej til S-valgløfte om ret til tidlig pension: 'Ikke i denne valgperiode'Men regeringens største støtteparti, Radikale Venstre, er ikke umiddelbart klar til at bakke op om en differentieret pension, og på den borgerlige side er den mest oplagte samarbejdspartner på området, Dansk Folkeparti, også lunkne over for ideen.
- Jeg synes ikke, det er særlig realistisk.
Det er hundesvært at lave i praksis, har politisk leder Kristian Thulesen Dahl udtalt.
Har ikke mistet modetJesper Mollerup har dog ikke helt mistet modet eller tilliden til Socialdemokratiet.
Det er den rigtige kurs, de har stukket ud, mener han.
- Man skal jo have nogen, der vil den vej.
Hvis ikke man prøver at skabe en løsning på de problemer, der nu engang er, så bliver der i hvert fald ikke gjort noget, siger Jesper Mollerup.
Det bliver blandt andre den nye beskæftigelsesminister Peter Hummelgaard (S), der skal forsøge at løfte opgaven med at lave en ny pensionsaftale.
FacebookTwitterKopier linkEmner:Kristian Thulesen Dahl (politiker)|Radikale Venstre|Socialdemokraterne|Aalborg|Mette Frederiksen (politiker)




https://www.dr.dk/nyheder/politik/borgmester-som-30-aarig-stod-frem-som-solomor-og-nu-minister-joy-kan-baade-vaere-snu

Ny regeringSe temaPolitikBorgmester som 30-årig, stod frem som solomor - og nu minister: Joy kan både være 'snu' og 'tonedøv'Roskildes borgmester Joy Mogensen skal skal være kultur- og kirkeminister.
Joy Mogensen, da hun ankom til Statsministeriet tidligere i dag.
Af Peter Boier27.
juni 2019 kl.
12.
05Bemærk: artiklen er mere end 30 dage gammelLæs opEn af de store overraskelser på det ministerhold, statsminister Mette Frederiksen netop har sat, er den 38-årige Joy Mogensen, der kommer fra en borgmesterpost i Roskilde Kommune.
Den har hun siddet på siden 2011 - og det har hun gjort godt, lyder det fra partifælle i byrådet.
Læs også:Her er Danmarks nye regering- Joy bliver rigtig, rigtig savnet i byrådet og i Roskilde i det hele taget.
Men vi glæder os enormt meget over, at hun bliver Roskildes stemme i en regering på Christiansborg, fortæller Tomas Breddam, der også sidder i byrådet for Socialdemokratiet i Roskilde.
Joy Mogensens søster Irene fik den store nyhed at vide i morges og er 'vildt stolt':Joy Mogensen er uddannet i kultur- og sprogmødestudier fra Roskilde Universitet og har været medlem af byrådet i Roskilde siden 2005, hvor hun med det samme blev viceborgmester og gruppeformand i en alder af 24.
- Jeg synes, Joy er en fremragende politiker.
Hun er rigtig god til at lytte og får alle nuancer med.
Og hun kan træffe den rette beslutning.
Der sker noget omkring Joy, siger Tomas Breddam.
Han er formand for plan- og teknikudvalget, og så skulle han have været Joy Mogensens barselsvikar på borgmesterposten, når hun skulle på barsel i efteråret.
Læs også:Analytikere: Her er de største overraskelser i den nye S-regeringPolitisk modstander: Hun er utrolig populærHun venter en lille pige i oktober og stod tidligere i år frem i blandt andet Aftenshowet og fortalte, at hun får barnet med en anonym donor.
Det fik partifællen Simon Simonsen til at kritisere hendes beslutning, som han kaldte 'selvcentreret', 'egoistisk' og 'et personligt frigørelsesprojekt'.
Men det tog de meget stille og roligt i den lokale S-gruppe, fortæller Tomas Breddam:- Jeg tror, hverken Joy eller Simon Simonsen synes, det (episoden og kritikken, red.
) var i orden.
De fik vist talt sammen, og nu er de videre.
Og hun kan være et forbillede for andre kvinder i samme situation, lyder det fra hendes søster Irene, der var mødt op på Amalienborg Slotsplads.
- Hun skal bane vejen for alle de alenekvinder, der er derude og vise et godt eksempel, sagde hun.
Søsteren fik den store nyhed at vide i morges.
- Så jeg sagde 'tillykke!
Vildt fedt!
Hvor er du sej!
' Jeg er vildt stolt af hende.
Fra den modsatte side af det politiske spektrum i byrådet fortæller Lars-Christian Brask, der er 2.
viceborgmester for Venstre i Roskilde Byråd, at hun har været en populær borgmester.
- Vi har da haft vores politiske forskelligheder, men hun er utrolig populær og god til at holde taler.
Hun er ude blandt folket, god til at gå rundt, smilende - og virker meget empatisk, siger han.
Men i det politiske håndværk spænder hun meget vidt, fortæller han.
- Hun kan være rigtig, rigtig snu i budgetforhandlinger for eksempel, og i hvordan hun får nogle ting igennem.
Men hun kan også være decideret total tonedøv nogle gange, siger han.
- Men hun er en dygtigt skolet politiker.
Uden tvivl.
Kirken og kulturenIngen af de to byrådsmedlemmer kan fra deres professionelle forhold til Joy Mogensen fortælle meget om hendes kultur- og kirkeforbrug.
Men ifølge Tomas Breddam ved hun rigtig meget om kultur.
Joy Mogensens blå bogNavn: Joy Mogensen.
Født: 1980 i den canadiske by Toronto, hvor faderen var udsendt for et dansk firma.
Efter forældrenes skilsmisse voksede hun op hos sin mor i Benløse nær RingstedBachelor i Kultur- og sprogmødestudier på RUCMedlem af DSU i Roskilde som 16-årig og senere formand.
2005: valgt for Socialdemokratiet til Roskilde Byråd, hvor hun bliver viceborgmester og formand for Socialudvalget.
2011: afløser hun Poul Lindor som borgmester midt i en valgperiode.
2013: bliver hun genvalgt efter et 'kanonvalg' hvor hun og S får næsten 40 procent af stemmerne, hvilket giver 13 ud af byrådets 31 pladser.
Kilde: sn.
dk- Og vores kulturbudget er rigtig stort.
Det spænder lige fra Roskilde Festival til musik på havnen, opera i Hedeland.
Alt muligt forskelligt.
- Hun er alment orienteret på rigtig meget, fortæller han.
På spørgsmålet om hendes forhold til tro og kirke trækker han også lidt på den.
- For mig er tro en privat sag.
Hvis du spørger mig, om jeg tror, hun er kristen, så tror jeg, hun er kristen, siger Tomas Breddam.
Han har mødt hende i kirken flere gange, og til en kirkeåbning for nyligt var hun meget engageret.
Lars-Christian Brask har derimod aldrig oplevet, at kultur og kirke var noget, hun 'brænder specielt meget for'.
- Jeg har ikke indtryk af, at hun køber kunst, går til opera, ballet eller går til Take That-koncerter.
Men hun har til gengæld især brændt for almennyttige boliger og de allersvageste i samfundet og Roskilde.
Joy Mogensen erstatter Liberal Alliances Mette Bock som kultur- og kirkeminister.
Følg med i ministeroverdragelser på dr.
dk, DR 1 og P1 hele dagen.
FacebookTwitterKopier linkEmner:Joy Mogensen (politiker)|Lars-Christian Brask (erhvervsleder)|Roskilde|Socialdemokraterne|Lokalpolitik




https://www.dr.dk/nyheder/regionale/midtvest/haervaerk-i-ulfborg-kirker-og-kors-overmalet-med-teksten-blod-bliver-ikke

Ulve i DanmarkSe temaMidt- og VestjyllandHærværk i Ulfborg: Kirker og kors overmalet med teksten 'Blod bliver ikke glemt' Beboerne i den vestjyske by vågnede op til hærværksramte skilte og facader.
Hærværket er gået værst ud over Ulfborg Kirke.
Af Asta Pil Heltborg27.
juni 2019 kl.
13.
13Bemærk: artiklen er mere end 30 dage gammelLæs opRød maling på kirkemure og byskilte, kors langs gaderne og afføring pakket pænt ind i poser.
Det var det syn, der mødte de lokale i området omkring Ulfborg vest for Holstebro, da de stod op i morges.
Både Ulfborg Kirke og Ulfkær Kirke er ramt af hærværket, hvor der blandt andet står 'Blod bliver ikke glemt' og 'Natur før mennesker' på kirkefacaderne.
Gitte Elisabeth Hansen, der er sognepræst i Ulfborg Sogn, ærgrer sig over, at det er kirkerne, som er blevet ramt.
- Når man rammer kirkerne, er det typisk fordi, det er offentlige steder, hvor et budskab nemt kan ses.
Jeg synes, det er træls, at man skal belemre os med det, siger hun.
- Nu er det blevet anmeldt, og der skal kontaktes forsikring.
Der er en masse bøvl, når folk forsøger at sende sådan et budskab.
På godt jysk er det træls.
Men selvom det var en uønsket syn at vågne op til, tager sognepræsten det med oprejst pande.
- Jeg er sådan én, der bare handler på det, jeg får at vide.
Vi tager tingene stille og roligt, som de kommer.
Vi går ikke i panik, lyder det fra Gitte Elisabeth Hansen.
   1 / 41 / 42 / 43 / 44 / 4Politiet undersøger sagenDet omfattende hærværk er blevet meldt til politiet, som nu skal finde ud af, hvem der står bag.
På nogle af skiltene står der 'RIP M.
T og søn', hvilket er initialerne på Mourits Troldtoft, der i byretten er dømt for at skyde en ulv på en mark ved Ulfborg.
Lokalpolitiet i Holstebro bekræfter over for DR P4 Midt & Vest, at initialerne M.
T.
indgår i hærværket, men det vil ikke lave en direkte kobling til Mourits Troldtoft.
- Vi har lavet nogle forhøringer og indsamlet noget bevismateriale.
Der er en del billeder, der er blevet delt på nettet, som vi undersøger på lige fod med de andre oplysninger, fortæller Morten Bujakewitz, der er lokalpolitileder i Holstebro.
FacebookTwitterKopier linkEmner:Holstebro|Hærværk|DR P4|Jylland|Politi




https://www.dr.dk/nyheder/politik/ny-udenrigsminister-vi-skal-ikke-bare-se-paa-verden-som-den-er-men-ogsaa-paa-hvordan

Ny regeringSe temaPolitikNy udenrigsminister: 'Vi skal ikke bare se på verden, som den er, men også på, hvordan den kan blive'Jeppe Kofod vil blandt andet trække på sin erfaring fra Europa-Parlamentet.
Af Thomas Klose Jensen og Kasper Duncan Gram (video)27.
juni 2019 kl.
12.
32 | opdateret 27.
juni 2019 kl.
14.
33Bemærk: artiklen er mere end 30 dage gammelLæs opDen helt store overraskelse på Mette Frederiksens ministerhold var Socialdemokratiets spidskandidat ved europaparlamentsvalget for godt en måned siden.
Og for Jeppe Kofod selv var det heller ikke en mulighed, som han selv havde skænket den store tanke.
Faktisk så lidt, at han i aftes faktisk sad i Bruxelles efter et gruppemøde, da telefonen ringede.
- Det er klart, at når der kommer sådan et opkald fra et ukendt nummer klokken lidt over 23 på en onsdag aften, hvor der er mulighed for at blive minister, så tager man telefonen.
Så jeg tænkte, måske er det nu, og det var det så, forklarer han.
BLÅ BOG Jeppe KofodJeppe Kofod (født 14.
marts 1974) kom allerede i Folketinget i 1998, hvor han var opstillet i Bornholms Storkreds.
Ti år senere trak han sig dog fra alle sine udvalgsposter grundet en sag, hvor han i forbindelse med et arrangement i Danmarks Socialdemokratiske Ungdom (DSU) havde seksuelt samkvem med en 15-årig.
Han fortsatte i Folketinget frem til 2014.
Samme år stillede han op som spidskandidat ved europaparlamentsvaget og blev valgt ind med over 170.
000 stemmer.
Ved europaparlamentsvalget i maj blev han valgt ind med 188.
757 stemmer.
I tiden i parlamentet har han haft fokus på finansiel kriminalitet, skattely og EU's handlemuligheder for at dæmme op for begge dele.
- Så jeg brugte natten og morgenen på at komme hjem, så hurtigt jeg kunne.
Så jeg har ikke sovet så meget, må jeg tilstå.
Men sådan er det jo.
Et lille land med store idéerFor den 45-årige Jeppe Kofod er udenrigsministerposten lidt af en drømmestilling.
Derfor glæder han sig også til at komme i gang og møde sine kommende medarbejdere.
- Vi har nogle sindssygt dygtige medarbejdere i Udenrigsministeriet, på vores ambassader og repræsentationer rundt omkring i Danmark, som gør alt og brænder rigtig meget for opgaven.
Og det er den der ånd, som er rigtig vigtig, forklarer han.
Ifølge Jeppe Kofod skal Danmark være med til at ændre verden til det bedre.
- Vi skal ikke bare se på verden, som den er, men også på, hvordan den kan blive.
Den dedikation mærker jeg mange steder, og det er det, som jeg vil stå for.
Vi er godt nok et lille land, men med store idéer.
Vil trække på erfaring fra EUSiden han i 1998 for første gang blev valgt ind i Folketinget har udenrigspolitikken haft en stor rolle i hans liv med både formands- og næstformandsposter i Det Udenrigspolitiske Nævn.
Og siden 2014, hvor han første gang blev valgt til Europa-Parlamentet, har særligt EU-politikken fyldt.
Det er en baggrund, som spiller godt overens med hans nye post.
- Et godt og effektivt europæisk samarbejde er jo forudsætningen for, at vi som Danmark kan fremme vores interesser, så det kommer jeg til at arbejde meget med.
Og der har jeg jo fra en baggrund både før parlamentet, men også i de sidste fem år, nogle kontakter og sådan noget, som jeg har tænkt mig at bruge til Danmarks fordel, siger han.
- Det tror jeg virkelig kan komme til gavn for Danmark.
Så jeg glæder mig som et lille barn til det arbejde her.
Jeppe Kofod fortæller desuden, at det ifølge ham er vigtigt med et samarbejdende folkestyre, og derfor vil han forsøge at samarbejde med alle Folketingets partier.
Helt specifikt ser han en fremtid for EU med fokus på den grønne omstilling.
- Vi startede som kul- og stålunion, og vi skal gerne i fremtiden blive en klimaunion – det er vi alle sammen enige om, og det er også noget, som vi har kæmpet for i valgkampen, og det vil jeg så også gøre i den her rolle, siger han.
Får plads i koordinationsudvalgetForuden titlen som udenrigsminister træder Jeppe Kofod også direkte ind i det magtfulde koordinationsudvalg, der foruden ham selv og Mette Frederiksen også tæller finansminister Nicolai Wammen og justitsminister Nick Hækkerup.
Koordinationsudvalget mødes typisk en gang om ugen og ”behandler større væsentlige initiativer og sager fra regeringen, herunder bl.
a.
større regeringsudspil og lovforslag”, fremgår det af Statsministeriets hjemmeside.
Derudover får han også en plads i sikkerhedsudvalget sammen med de øvrige medlemmer af koordinationsudvalget samt forsvarsminister Trine Bramsen.
Jeppe Kofods exit fra Europa-Parlamentet betyder desuden, at Christel Schaldemose, der fik næstflest stemmer blandt de socialdemokratiske kandidater, overtager posten som delegationsformand for de danske socialdemokrater i Europa-Parlamentet.
Marianne Vind overtager den ledige plads i parlamentet fra Jeppe Kofod.
FacebookTwitterKopier linkEmner:Christel Schaldemose (politiker)|Europa-Parlamentet|Nick Hækkerup (politiker)|EU-forhold|Bruxelles




https://www.dr.dk/nyheder/regionale/midtvest/jan-koebte-billig-springkniv-paa-nettet-mistede-jagttegn-og-fik-boede-paa

Midt- og VestjyllandJan købte billig springkniv på nettet: Mistede jagttegn og fik bøde på 3.
000 kronerDanmarks Jægerforbund oplever flere og flere henvendelser fra jægere i samme situation.
Jan Adamsen kan ikke længere udføre sin hobby, efter han måtte sælge sine våben.
Af Natacha Tjørnholm og Asta Pil Heltborg27.
juni 2019 kl.
10.
48Bemærk: artiklen er mere end 30 dage gammelLæs opEn springkniv til 14 kroner fra Wish.
com er årsagen til, at Jan Adamsen fra Stoholm ikke længere kan udøve sin hobby.
Han er jæger og instruktør i flugtskydning, men det har en lille kniv, der skulle bruges til fiskeri, fået sat på pause.
Dengang jeg havde våben, havde jeg mulighed for at gøre langt større skade, end jeg har med en springkniv.
Jan Adamsen, jægerJan Adamsen købte springkniven til sin svagtseende søn, der elsker at fiske, fordi han tænkte, det ville være mere sikkert end at give ham en dolk i hånden.
- Jeg havde ikke tænkt videre over, at det kunne være et problem.
Det står i loven, at vi må bruge knive til anvendelsesværdige formål, så jeg tænkte, at fiskeri var fint, siger Jan Adamsen.
Men kniven blev taget i tolden, fordi den var ulovlig.
Det resulterede både i en bøde på 3000 kroner, og politiet vurderede, at Jan Adamsen også skulle have frataget sit jagttegn.
Det betød, at han ikke længere kunne besidde våben lovligt.
- Jeg kan ikke udøve min hobby og gå på jagt.
Jeg kan ikke skyde og undervise i flugtskydning, som jeg ønsker.
For fratagelsen krævede, at jeg solgte mine våben, fortæller han.
Han synes ikke, det giver mening, at han har fået frataget sit jagttegn.
For selvom springkniven er ulovlig, kan den ikke gøre lige så stor skade som de våben, han tidligere har haft.
- Jeg mener ikke, jeg er mere farlig nu, fordi jeg har bestilt en ulovlig kniv.
Dengang jeg havde våben, havde jeg mulighed for at gøre langt større skade, end jeg har med en springkniv, siger Jan Adamsen.
Flere køber ulovlige kniveIfølge Danmarks Jægerforbund koster ulovlige knive fra udenlandske netbutikker et stigende antal jægere en bøde og deres jagttegn.
I Midt- og Vestjyllands Politikreds har man det seneste halvandet år haft 248 toldsager om alt fra kastestjerner til knive, der kan hænge om halsen.
En del af dem gælder jægere, som uforsigtigt eller i god tro har købt ulovlige våben.
For selvom mange jægere formentlig har bedre styr på våbenreglerne end mange andre, så går det ofte galt.
Det fortæller Jesper Truelsen, der er formand for den midt- og vestjyske jægerkreds i Danmarks Jægerforbund.
- Det kan godt være en tanketorsk.
Hvis man køber et sværd, er det anderledes, men tager man udgangspunkt i, hvad jægerne har i deres jagtskabe, så er der langt farligere ting dér end en kniv, siger han.
Det siger lovenDet kræver tilladelse fra politiet at erhverve, besidde, bære eller anvende springknive.
Det samme gælder blandt andet faldknive, foldeknive, kastestjerner samt skarpe eller spidse våben, hvis klinge overstiger 12 centimeter.
Kilde: retsinformation.
dkJesper Truelsen mener derfor, det er vigtigt, at jægerne er påpasselige, når de køber eksempelvis knive på internettet, så de ikke risikerer at miste jagttegnet.
- Man skal tænke over, hvad man roder sig ud i.
Man skal holde sig fuldstændigt fra alt, man er i tvivl om.
Juridisk konsulent: Betal ikke bødenDanmarks Jægerforbund får dagligt opkald fra medlemmer, der står til en bøde og risikerer at miste deres jagttegn efter at have bestilt knive på nettet.
Mikala Høj Laursen er juridisk konsulent i jægerforbundet, og hun bruger meget tid på problemet.
- Personligt bruger jeg to dage om måneden på at rådgive vores ofte meget frustrerede og forvirrede medlemmer, der er dybt ulykkelige over, at de står til at miste deres jagttegn på grund af en ulovlig kniv, fortæller hun.
Sådan vurderer politietSom udgangspunkt er der tre typer af lovovertrædelser, som kan føre til, at politiet ikke vil give samtykke til jagttegn:Overtrædelser af våbenlovgivningenOvertrædelser af narkotikalovgivningenPersonfarlige forhold, som eksempelvis vold, tvang, trusler eller handlinger, der er til fare for folks liv og helbredKilde: JægerforbundetHun ved udmærket godt, hvad hun skal sige til de jægere, der spørger hende til råds, når de er faldet i fælden.
- Vi siger, de skal lade være med at betale bøden.
Det er næsten per automatik sådan, at betaler man bøden, står man til at miste sit jagttegn, forklarer Miakala Høj Laursen.
- De skal i stedet anmode om at komme i retten, som kan tage stilling til, om det reelt set er en ulovlig kniv, de har fat i.
Det er dog for sent for Jan Adamsen fra Stoholm, der allerede har betalt sin bøde for den ulovlige kniv, han købte i februar.
Eftersom springkniven er ulovlig, vil det formentlig også være nyttesløst.
Men han kæmper stadig for at få sit jagttegn tilbage.
FacebookTwitterKopier linkEmner:Jagt|Danmarks Jægerforbund|Ulovlige våben og eksplosiver|Stoholm|Jylland




https://www.dr.dk/nyheder/regionale/oestjylland/byraadspolitikere-indkalder-til-ekstraordinaert-moede-kraever-renset

ØstjyllandByrådspolitikere indkalder til ekstraordinært møde: Kræver renset pædofili-sigtet tilbage i jobKommunaldirektøren i Randers Kommune meddelte i aftes, at pædagogmedhjælperen ikke må komme tilbage til sin arbejdsplads.
Det er på denne institution i Randers Kommune, at pædagogmedhjælperen arbejdede, da han blev anklaget for seksuelle overgreb på en fire-årig pige.
(© Dr Østjylland)Af Heikki Yding og Emma Lichscheidt27.
juni 2019 kl.
12.
45Bemærk: artiklen er mere end 30 dage gammelLæs opHelt ekstraordinært går 14 byrådsmedlemmer i Randers Kommune nu ind i en sag om en pædagogmedhjælper, der er anklaget for seksuelle overgreb i en af kommunens daginstitutioner.
Pædagogmedhjælperen blev sigtet for seksuelle overgreb mod en fire-årig pige i begyndelsen af april, men forleden blev sagen droppet af Østjyllands Politi.
Alligevel har kommunaldirektøren i kommunen, Jesper Kaas Schmidt, i aftes meddelt, at pædagogmedhjælperen ikke skal have lov til at komme tilbage til sit gamle job i institutionen.
En melding, han kom med, efter at han har fået en redegørelse af kommunens håndtering af sagen.
"Det vigtigste er hensynet til de involverede børn", lyder det i kommunaldirektørens meddelelse, hvor han også understreger, at han efter redegørelsen bakker op om den beslutning, ledelsen i børne- og skoleforvaltningen har truffet om at manden ikke skal tilbage.
Henning Jensen Nyhuus (S) kræver et ekstraordinært byrådsmøde, hvor han og 13 andre vil presse på for, at pædagogmedhjælperen kan komme tilbage på sin arbejdsplads.
(© Dr Østjylland)Politikere: Kommune bør give ham en undskyldningMen flere politikere i kommunen mener, at manden skal have lov til at komme tilbage til sin gamle arbejdsplads, nu hvor han er blevet renset for mistanken om seksuelle overgreb.
Tomas Hamborg er far til en dreng i institutionen.
Han bakker op om, at den anklagede medarbejder kommer tilbage.
(© Dr Østjylland)Derfor kræver 14 byrådspolitikere et ekstraordinært byrådsmøde, hvor de kan drøfte sagen, og i brevet til kommunaldirektøren henviser de til Kommunestyrelseslovens paragraf 8, stk.
2, hvoraf det fremgår, at et ekstraordinært byrådsmøde skal afholdes, når mindst en tredjedel af byrådsmedlemmerne anmoder om det.
- Det skal gerne føre til det resultat, at vi kan skaffe et flertal i byrådet for at omgøre den her afgørelse fra kommunaldirektøren, siger socialdemokraten Henning Jensen Nyhuus, der er én af dem, der kæmper for at få byrådsmødet i stand.
Han mener, at kommunen skylder pædagogmedhjælperen en undskyldning.
- Kommunen burde give en kæmpestor undskyldning og få ham tilbage til den arbejdsplads, han var på, før anklagerne kom, mener han.
Forældre holder møde i aftenEn gruppe forældre i daginstitutionen har indkaldt til stormøde torsdag aften i daginstitutionen, hvor også de vil kræve, at pædagogmedhjælperen kommer tilbage.
Tillidsrepræsentant Anette Andersen forstår ikke, hvorfor den anklagede pædagogmedhjælper skal straffes, når politiet har droppet sigtelsen.
(© Dr Østjylland)- Det eneste sted, han kan få en forholdsvis normal hverdag igen, er i den samme institution som før, hvor alle tror på ham og vil ham det bedste, mener én af forældrene til en dreng i institutionen, Tomas Hamborg.
Også de ansatte bakker op om kravet, siger tillidsrepræsentant Anette Andersen.
- Manden er uskyldig.
Han har intet gjort.
Alle sten er blevet vendt i den her sag, og så kan jeg ikke forstå, at han ikke må komme tilbage til sin arbejdsplads.
Hvorfor skal han straffes?
Mens politiet har efterforsket sagen, har forældrene til den fire-årige pige, sagen handler om, flyttet hende til en anden institution.
FacebookTwitterKopier linkEmner:Henning Jensen Nyhuus (politiker)|Lokalpolitik|Randers Kommune|Socialdemokraterne|Hamborg




https://www.dr.dk/nyheder/regionale/sjaelland/amales-datter-skal-ikke-tvinges-i-vuggestue-jeg-er-glad-hvis-mine-boern

SjællandAmales datter skal ikke tvinges i vuggestue: 'Jeg er glad, hvis mine børn taler dansk'Kommuner bruger dialog og besøg i dagtilbud til at undgå tvang i ghettoområder.
Amale El Boudani har besøg af sundhedsplejerske Anne Grethe Thede Jensen i hjemmet i Ringparken i Slagelse.
Området er på ghettolisten.
 DR)Af Mathilde Nordenlund og Ann Smed Madsen27.
juni 2019 kl.
11.
30Bemærk: artiklen er mere end 30 dage gammelLæs opVarslingsbreve, samtaler med sundhedsplejersken og besøg i den lokale vuggestue.
Sådan er det lykkedes at få de fleste forældre i udsatte boligområder i eksempelvis Holbæk og Slagelse Kommune til at sende deres børn i vuggestue eller dagpleje, inden de fylder et år.
Dermed undgår de fleste et tvungent vuggestueforløb efter den 1.
juli - det såkaldte obligatoriske læringstilbud - som er en del af den afgående regerings ghettoplan, der blev vedtaget sidste år.
25 timer om ugen blandt andre børnAftalen om obligatorisk læringstilbud til 1-årige fra udsatte boligområder blev indgået af den tidligere regering sammen med Socialdemokratiet og Dansk Folkeparti.
Den træder i kraft den 1.
juli 2019.
Målet er at give børnene "en bedre start på livet i de første år, som er helt centrale for børns udvikling og muligheder.
"Begge forældre er forpligtede til at deltage i samarbejdet omkring barnet i læringstilbuddet, der er gratis for familien.
De skal dog betale for bleer og frokost.
Barnet skal være i dagtilbuddet 25 timer om ugen, og det skal tilstræbes, at det sker i de vågne timer, så det er mest muligt sammen med andre børn og med i aktiviteterne.
Barnet må hverken benytte tilbuddet for lidt eller for meget.
Kommunen kan træffe afgørelse om standsning af børneydelsen til familier, der ikke følger reglerne.
Kilde: SocialministerietHvis forældrene ikke sætter deres børn i vuggestue - og de små vel at mærke møder op 25 timer om ugen - skal kommunerne ifølge ghettoplanen trække forældrene i børneydelsen.
I Guldborgsund Kommune regner man med slet ikke at skulle oprette et eneste obligatorisk forløb, da boligsociale medarbejdere tidligt har været i dialog med forældre om fordelene ved et dagtilbud.
- Det er utrolig glædeligt, at det er lykkedes ad den vej.
Når børnene er i et dagtilbud, kan vi også motivere forældrene meget mere, end hvis vi bare kommer med pisken, siger Simon Hansen (S), der er formand for kommunens børne-, familie og uddannelsesudvalg.
Han kalder det en sidste udvej at trække i ydelsen, og Simon Hansen regner slet ikke med, det bliver nødvendigt.
- Vi møder heller ikke nogen modvilje fra forældrene mod at få deres børn i dagtilbud.
Så på en måde kan man godt sige, at det er blevet blæst lidt op.
Det tager vi egentlig meget roligt, og vi er ret sikre på, at vi også fremadrettet via dialog vil få dem i dagtilbud, så vi ikke skal ud og lave andre konsekvenser af det.
Læs også:Etårige børn i ghettoer skal i dagtilbudKun en håndfuld forældre skal tvingesDet var Børne- og Socialministeriets skøn, at i alt 43 børn fra kommunerne Slagelse, Holbæk, Næstved og Guldborgsund ville blive omfattet af det særlige tilbud det første år, men foreløbig er de fire kommuner tilsammen kun ved at finde plads til fem børn.
I Holbæk Kommune ventes det, at kun ét barn skal i vuggestue i et obligatorisk forløb, mens Slagelse Kommune, der har to boligområder på ghettolisten, lige nu forventer fire.
Her har kommunens sundhedsplejersker sat ekstra ind på at tale med forældrene om dagtilbud og hjælpe med indskrivning allerede fra besøget to uger efter, børnene er født.
Det er blandt andet sket gennem projektet "Sundhedsplejerske styrker integration".
- De (sundhedsplejerskerne, red.
) har mulighed for at vise dagtilbuddet frem.
Hvad er det, man laver i et dansk dagtilbud, og hvad er det, deres børn vil blive mødt med i et dagtilbud, forklarer Bodil Bahnsen, der er leder af sundhedsplejen.
Amales datter lærer dansk i vuggestuenHjemme hos Amale El Boudani i Ringparken i Slagelse står der kaffe og småkager på bordet, når sundhedsplejerske Anne Grethe Thede Jensen er på besøg.
Amale El Boudanis datter var halvandet år, da hun kom i vuggestue, mens storebror var tre år, da han kom i daginstitution efter en snak med sundhedsplejersken.
- Jeg sendte dem i vuggestue, fordi jeg sagde til min mand, at vores datter skal gå i vuggestue, hvor hun kan lege med andre børn og lære dansk, siger Amale El Boudani, der kommer fra Libanon.
Nu snakker min datter flot, og hun forstår, hvad de voksne siger.
Jeg synes godt om, at børn skal gå i vuggestue eller dagpleje, når de bliver et år.
Amale El BoudaniAmale El Boudani er glad for, at hun har sendt børnene i daginstitution.
- Det gør min datter glad at lege med andre børn.
De sover, de leger og går tur ligesom andre børn, siger Amale El Boudani, der også forklarer, at hendes datter ikke talte dansk, da hun begyndte i vuggestuen.
- Nu snakker min datter flot, og hun forstår, hvad de voksne siger.
Jeg synes godt om, at børn skal gå i vuggestue eller dagpleje, når de bliver et år.
Sundhedsplejerske Anne Grethe Thede Jensen oplever, at børn, der ikke har gået i institution, har sværere ved at forstå de sociale spilleregler, har sværere ved sproget og har dårligere motorik.
- Der er rigtig mange ting, de ikke har lært, fordi de ikke har været afsted.
Så vi ved, det er vigtigt både for at lære at forstå fællesskabet og lære, hvordan man er sammen med andre, samt lære sprog - og det gælder både de danske og de udenlandske børn, siger hun.
Anne Grethe Thede Jensen forklarer, at information om dagtilbud er en del af sundhedsplejerskernes vejledning, nærmest inden børnene bliver født.
- Så nævner vi, at det også er os, der hjælper dem med at få dem skrevet op til institutionspladsen.
Vores indtryk er, at børnene er skrevet ind, fordi vi er med til at sikre, at de er det.
Udvalgsformand: Tvang er ikke godtDet er sundhedsplejersken, der er med til at sikre den gode dialog i Slagelse Kommune.
For det er nødvendigt for daginstitutionerne og kommunen at have en god relation til forældrene, siger formand for børne- og ungeudvalget i Slagelse, Helle Blak (SF).
- Vi starter med at gå hjem og banke på, og spørge: Har I en udfordring her?
Der kommer sjældent noget godt ud af tvang.
Så jeg håber, vi kan klare det med dialog og opsøgende arbejde, siger Helle Blak.
Det er ikke kun på Sjælland og Lolland-Falster, man har den tilgang til de nye regler.
Peter Toft, kontorchef i Kommunernes Landsforening, hører generelt fra kommunerne, at de har travlt med at række ud til forældrene for at undgå de obligatoriske tilbud.
- Kommunerne og dagtilbuddene foretrækker, at forældrene frivilligt sender børnene i daginstitution.
Det er jo en helt anden virkelighed, end hvis man netop skal tvinges derhen.
Så det er noget af det, kommunerne lægger rigtig mange kræfter i, og håber, de kan lykkes med.
Slagelse Kommune foreslår disse aktiviteter iværksat for at undgå at tvinge børn i dagtilbud:•Sundhedsplejersken besøger familien, når barnet er 10-14 dage gammelt, og opfordrer til, at barnet skrives på venteliste til dagtilbud.
•Pladsanvisningen kontrollerer hver måned om børn i alderen en-otte måneder er skrevet op til dagtilbud.
Ellers forsøger man at motivere familien til opskrivning.
•Når barnet er ni måneder får forældrene et varslingsbrev, hvis barnet ikke er skrevet op.
•Hvis barnet ved 11 måneder stadig ikke er skrevet op til dagtilbud, får forældrene besked om, hvor og hvornår deres barn skal begynde i et obligatorisk læringstilbud.
Daginstitutionen inviterer familien sammen med sundhedsplejersken til en snak om vilkår og opstart.
•Barnet begynder i dagtilbuddet, når det er et år gammelt.
Kilde: Slagelse KommuneFacebookTwitterKopier linkEmner:Børnepasning|Helle Blak (politiker)|Socialforhold|Socialistisk Folkeparti|Lolland-Falster




https://www.dr.dk/sporten/oevrig/emma-aastrand-joergensen-sikrer-danmark-den-tredje-medalje-i-minsk

Øvrig sportEmma Aastrand Jørgensen sikrer Danmark den tredje medalje i Minsk Emma Aastrand Jørgensen vandt bronze i 500 meter enerkajak ved European Games.
27.
juni 2019 kl.
09.
29Bemærk: artiklen er mere end 30 dage gammelLæs opSå er Danmark oppe på tre medaljer ved European Games i Minsk.
Emma Aastrand Jørgensen lagde nemlig ud med at vinde bronze i 500 meter enerkajak, da hun torsdag morgen roede den første af sine i alt fire finaler samme dag.
Danskeren havde et mål om at komme i top-5 i finalen, men det viste sig altså at være en beskeden ambition for løbet.
Ved 250 meter-mærket lå hun nummer tre, og hun var ikke for alvor truet bagfra, da hun krydsede målstregen.
Omvendt var hun heller ikke tæt på første- eller andenpladsen.
Guldet gik til Volha Khudzenka fra Hviderusland, sølvet til Ungarns Danuta Kozak.
Sidstnævnte sluttede 0,81 sekunder foran danskeren, der havde 1,2 sekunder ned til fjerdepladsen.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Mindre end en time senere var Aastrand igen en del af en finale i 500 meter firerkajak sammen med Line Langelund, Julie Frølund Funch og Pernille Knudsen.
Kvartetten var aldrig i nærheden af en medalje og sluttede på syvendepladsen.
På forhånd havde Aastrand udtrykt et mål om en placering i top-6.
Ungarn snuppede guld foran Hviderusland og Polen.
Klokken 13.
20 skal Emma Aastrand ud i 200 meter enerkajak-finalen, hvor hun satser på at hente en medalje.
Hun sejrede også i sit indledende heat onsdag.
Endelig skal hun ud på 5000 meter-distancen klokken 15.
René Holten Poulsen skal det samme hos mændene umiddelbart efter.
Tidligere ved European Games har Danmark vundet bronze for hold i bueskydning, og bordtennisspilleren Jonathan Groth snuppede onsdag sølv i single.
DR2 sender fra European Games, og du kan få overblikket over dagens konkurrencer i linket herunder.
Læs også:Fjer, bat, pagaj, gevær: Her er dagens danske aktører ved European Games/ritzau/FacebookTwitterKopier linkEmner:René Holten Poulsen (roer)|Hviderusland|DR2|Kano og kajak|Minsk




https://www.dr.dk/nyheder/politik/analytikere-her-er-de-stoerste-overraskelser-i-den-nye-s-regering

Ny regeringSe temaPolitikAnalytikere: Her er de største overraskelser i den nye S-regeringSærligt Jeppe Kofod som ny udenrigsminister overrasker DR's analytikere.
Det er i alt 20 ministre i den nye socialdemokratiske etpartiregering - Morten Bødskov og Jeppe Kofod er to af dem.
Af Emma Toft27.
juni 2019 kl.
10.
30Bemærk: artiklen er mere end 30 dage gammelLæs opDen største overraskelse blandt de nye socialdemokratiske ministre er, at Jeppe Kofod bliver ny udenrigsminister.
Sådan lyder det samstemmende fra DR's politiske analytikere og korrespondenter.
- Det mest overraskende er Jeppe Kofod som ny udenrigsminister.
Han er netop blevet valgt som spidskandidat til Europa-Parlamentet, siger Christine Cordsen, politisk korrespondent i DR.
- Det er nok en ministerpost, han har fået, fordi Henrik Sass Larsen, der skulle have været finansminister, har trukket sig på grund af sygdom.
Så har man byttet rundt i toppen af ministerlisten, siger hun.
Læs også:Danmarks nye regering er nu på plads: Se hele Mette Frederiksens ministerhold herKofod får en af de helt tunge posterHun nævner, at der er fire ministerier, som regnes for at være de vigtigste.
Det er Statsministeriet, Udenrigsministeriet, Finansministeriet og Justitsministeriet.
- Der er Jeppe Kofod kommet ind på en af de helt tunge poster, siger hun.
Uffe Tang, politisk korrespondent, hæfter sig ved, at Roskildes borgmester, Joy Morgensen, bliver ny kultur- og kirkeminister.
- At Joy Mogensen kommer ind som kortet udefra er bestemt også overraskende, siger han.
Stjerne i partiet bliver ny udlændingeministerAt Mattias Tesfaye bliver ny udlændinge- og integrationsminister, lægger Uffe Tang også mærke til - ikke fordi det er meget overraskende, men fordi det er et spændende nyt kort at få ind i en socialdemokratisk regering.
- Mattias Tesfaye har gjort det godt for Socialdemokratiet og har en stor stjerne i ledelsen hos partiet.
Han har været en vigtig del i Mette Frederiksens nye projekt, lyder det fra Uffe Tang.
- Tænk på, hvordan hun har flyttet udlændingepolitikken, og hvordan Mattias Tesfaye har hjulpet hende med at forklare det, der er gjort, og taget de svære diskussioner i pressen, siger han.
Følg DR's livedækning herDriftsikker mand i JustitsministerietUffe Tang mener, at der er flere spændende folk på den nye ministerliste, selvom den ikke indeholder mange store overraskelser.
- At Nick Hækkerup kommer ind på justitsministerposten, er et spændende valg og godt set, lyder det fra Uffe Tang, DR's politiske korrespondent.
- Han er en driftsikker mand, som bestemt må kunne formodes at kunne styre et Justitsministerium, lyder det.
Bobler bliver miljøministerJens Ringberg, DR's politiske analytiker, hæfter sig ved, at det bornholmske folketingsmedlem Lea Wermelin skal sætte sig til rette for enden af bordet i Miljøministeriet.
- Hun var en bobler, men kom med på ministerholdet, siger Jens Ringberg.
Selv mener den nye statsminister Mette Frederiksen, at hendes ministerhold består af folk, der er klar til at stå tidligt op og passe deres job, og at det er et stærkt ideologisk socialdemokratisk hold.
- Når man skal være en dygtig minister, skal man kunne forhandle og skabe resultater, men man skal hele tiden vide, hvor man skal hen, siger hun i dag.
Og om blandingen af både erfarne og nye ministre lyder det fra Mette Frederiksen:- Selvfølgelig trækker jeg gode kolleger ind, som har ministererfaring, og så skal man selvfølgelig have nye med om bord.
FacebookTwitterKopier linkEmner:Christine Cordsen (journalist)|Henrik Sass Larsen (politiker)|Socialdemokraterne|Udlændingepolitik|Roskilde




https://www.dr.dk/nyheder/politik/viser-stolt-sine-nye-ministre-frem-vores-socialdemokratiske-kompas-skal-lede-os

Ny regeringSe temaPolitikViser stolt sine nye ministre frem: Vores socialdemokratiske kompas skal lede osDen første socialdemokratiske regering i 40 år, kalder Mette Frederiksen sit nye hold.
Mette Frederiksen præsenterer den nye S-regering på Amalienborg i København.
Af Emma Toft og Kasper Duncan Gram (video)27.
juni 2019 kl.
11.
41 | opdateret 27.
juni 2019 kl.
13.
38Bemærk: artiklen er mere end 30 dage gammelLæs opStatsminister Mette Frederiksen (S) har netop præsenteret sin nye regering på Amalienborg.
- Hver eneste dag vil vi lade vores socialdemokratiske kompas lede og styre os, for vi er fuldstændig sikre på, at jo stærkere et velfærdssamfund vi har, og jo stærkere fællesskaber vi understøtter, jo bedre liv kan vi alle sammen leve i Danmark, siger hun.
Hun fortæller, at det er næsten 40 år siden, Danmark sidst havde en ren socialdemokratisk regering.
- Det har vi nu igen, siger hun til klapsalver fra dem, der er mødt op foran Amalienborg i København.
Mette Frederiksen med den første rene S-regering i næsten 40 år.
 Mette Frederiksen får blomster af sin søn, Magne.
 Joy Mogensen, Lea Wermelin, Ane Halsboe-Jørgensen, Pernille Rosenkrantz-Theil, Mette Frederiksen, Trine Bramsen og Astrid Krag - de syv kvinder i den nye S-regering, som blev præsenteret på Amalienborg Slotsplads i København.
 Mette Frederiksen og hendes kommende mand, Bo Tengberg.
1 / 4Mette Frederiksen med den første rene S-regering i næsten 40 år.
1 / 4Mette Frederiksen får blomster af sin søn, Magne.
2 / 4Joy Mogensen, Lea Wermelin, Ane Halsboe-Jørgensen, Pernille Rosenkrantz-Theil, Mette Frederiksen, Trine Bramsen og Astrid Krag - de syv kvinder i den nye S-regering, som blev præsenteret på Amalienborg Slotsplads i København.
3 / 4Mette Frederiksen og hendes kommende mand, Bo Tengberg.
4 / 4Men selvom der er tale om en socialdemokratisk etpartiregering, så har hun ambitioner om at være en regering for alle.
- Selvom vi er dybt tanknemmelige for hver eneste stemme, der er givet på os, og forpligtet og stolte af et tæt samarbejde med de tre partier, der har valgt at pege på os som regering, så er vi en regering for hele dette land, lyder det fra Mette Frederiksen.
De nye ministre er dygtige og arbejdsomme, og de ved, at de arbejder for den danske befolkning, lyder det fra statsministeren.
Og den første opgave ligger allerede foran dem, når de tager arbejdstøjet på i morgen.
- Det allerførste, vi tager hul på, det er at gå i gang med arbejdet for at sikre differentieret pensionsalder - altså sikre, at vi kan indføre en ret til tidligere folkepension, siger Mette Frederiksen og tilføjer, at det er et arbejde, hun selv vil engagere sig i.
20 ministre i den nye S-regeringDet var klokken 9 i morges, at der blev sat navne på de 20 ministre i den nye socialdemokratiske etpartiregering.
Den blev til virkelighed sent tirsdag aften, hvor Socialdemokratiet, SF, Enhedslisten og Radikale Venstre efter flere ugers forhandlinger kunne stille sig frem og fortælle, at der var opbakning til Mette Frederiksens projekt.
Ved folketingsvalget den 5.
juni fik de fire partiet nok stemmer til at sætte sig på 91 pladser og dermed flertallet i Folketinget.
Ministeroverdragelser hele dagenTidligere i dag var de 19 nye socialdemokratiske fagministre samlet hos den nye statsminister i Statsministeriet.
Se billederne her: Lea Wermelin, Kaare Dybvad og Magnus Heunicke  Morten Bødskov og Jeppe Kofod  Nicolai Wammen  Pernille Rosenkrantz-Theil  Dan Jørgensen  Nick Hækkerup  Jeppe Kofod 1 / 7Lea Wermelin, Kaare Dybvad og Magnus Heunicke 1 / 7Morten Bødskov og Jeppe Kofod 2 / 7Nicolai Wammen 3 / 7Pernille Rosenkrantz-Theil 4 / 7Dan Jørgensen 5 / 7Nick Hækkerup 6 / 7Jeppe Kofod 7 / 7De afgående ministre fra Venstre, Liberal Alliance og Konservative har været samlet hos den afgående statsminister Lars Løkke Rasmussen (V) i statsministerens embedsbolig på Marienborg nord for København til en kop kaffe.
Klokken 12 kørte de afgående ministre til afskedsaudiens på Amalienborg.
Senere i dag er der så ministeroverdragelser.
De begynder 13.
30 i Statsministeriet og slutter 16:00 i Kirkeministeriet.
Det hele kan følges på P1, DR1 eller herFacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|København|Royalt




https://www.dr.dk/nyheder/politik/overrasket-kofod-afloeser-jeg-havde-ikke-forestillet-mig-andet-end-han-skulle

Ny regeringSe temaPolitikOverrasket Kofod-afløser: Jeg havde ikke forestillet mig andet, end han skulle fortsætte det vigtige arbejde i EUMarianne Vind er det nye medlem af Europa-Parlamentet for Socialdemokratiet.
Morten Bødskov og Jeppe Kofod ankom tidligere i dag  til Statsministeriet.
Af Thomas Klose Jensen og Per Bang Thomsen27.
juni 2019 kl.
10.
41 | opdateret 27.
juni 2019 kl.
10.
47Bemærk: artiklen er mere end 30 dage gammelLæs opDa Marianne Vind stod op i morges, havde hun ikke forestillet sig, at dagen ville byde på et jobskifte af de helt store.
Som førstesuppleant til Europa-Parlamentet for Socialdemokratiet er det nemlig hende, der rykker til Bruxelles, hvor Jeppe Kofods udnævnelse til udenrigsminister har efterladt en tom stol.
Læs også:Her er Danmarks nye regering- Det kom faktisk som en stor overraskelse for mig, for han har været så dybt engageret i hele skattely og hvidvask-sagen i Europa-Parlamentet og har rykket på det område.
Så jeg havde simpelthen ikke forestillet mig andet, end at han skulle fortsætte det vigtige arbejde, siger hun.
FAKTA Marianne VindMarianne Vind fik med 27.
396 personlige stemmer fjerdeflest blandt de socialdemokratiske kandidater til europaparlamentsvalget.
Marianne Vind er uddannet hospitalslaborant og har tidligere arbejdet som laborant hos Novozymes.
Her var hun også tillidsrepræsentant, og hun blev i 2006 valgt til formand for Dansk Laborant-Forening, der er landsforeningen for laboranter i HK.
Hun valgte at fortsætte fagforeningsvejen, og i 2011 blev hun næstformand i HK/Privat.
Her var hun indtil foråret i år, hvor hun valgte at træde tilbage for at gå efter en plads i Europa-Parlamentet.
- Men det er en kæmpestor cadeau til ham, så stort tillykke til Jeppe – han bliver en god udenrigsminister.
Og jeg er jo førstesuppleant, så for mig er det jo en kæmpestor overraskelse at stå op her til morgen og vide, at så rykker jeg til Bruxelles nu.
Kofod klar til skiftetJeppe Kofod har siddet i Europa-Parlamentet siden 2014, hvor han blev valgt ind med omkring 170.
000 stemmer.
Alligevel glæder han sig over nu at vende tilbage til Danmark for at blive udenrigsminister.
- Det er jo en fantastisk dag, og jeg glæder mig til at komme op og hilse på vores nye statsminister og resten af regeringen, forklarede han, da han for kort tid siden ankom til Christiansborg.
- Jeg føler mig meget parat til skiftet.
Både grundet mine kontakter internationalt, at jeg har været formand for Udenrigspolitisk Nævn og arbejdet med udenrigspolitik i mange år i Folketinget.
Og så har jeg også siddet i Europa-ParlamentetJeppe Kofod blev første gang valgt ind i Folketinget i 1998.
Her var han opstillet i Bornholms Storkreds.
Laver ikke en HøngeJeppe Kofod var ubestridt Socialdemokratiets største stemmesluger ved europaparlamentsvalget for godt en måned siden.
BLÅ BOG Jeppe KofodJeppe Kofod (født 14.
marts 1974) kom allerede i Folketinget i 1998, hvor han var opstillet i Bornholms Storkreds.
Ti år senere trak han sig dog fra alle sine udvalgsposter grundet en sag, hvor han i forbindelse med et arrangement i Danmarks Socialdemokratiske Ungdom (DSU) havde seksuelt samkvem med en 15-årig.
Han fortsatte i Folketinget frem til 2014.
Samme år stillede han op som spidskandidat ved europaparlamentsvaget og blev valgt ind med over 170.
000 stemmer.
Ved europaparlamentsvalget i maj blev han valgt ind med 188.
757 stemmer.
I tiden i parlamentet har han haft fokus på finansiel kriminalitet, skattely og EU's handlemuligheder for at dæmme op for begge dele.
Han trak nemlig fjerdeflest personlige stemmer af kandidaterne på tværs af partierne.
Men de mange stemmer bliver altså ikke vekslet til endnu en periode i parlamentet.
Marianne Vind frygter dog ikke, at Jeppe Kofod vil blive ramt af samme kritik, som SF's Karsten Hønge, der ganske opsigtsvækkende valgte ikke at tage sin plads i parlamentet på trods af, at han stod til at få SF's ekstra plads efter Margrethe Auken.
- Det synes jeg slet ikke, at man kan sammenligne.
Karsten Hønge sad i Folketinget og kommer på listen til Europa-Parlamentet for på en eller anden måde at få flere stemmer.
Men Jeppe har jo genopstillet, og vi kunne jo ikke før folketingsvalget forudse, om Mette Frederiksen ville blive statsminister eller ej.
Så det er meget langt ude i konspirationsteorierne, siger hun.
Jeppe Kofods exit fra Europa-Parlament betyder desuden, at Christel Schaldemose, der fik andenflest stemmer blandt de socialdemokratiske kandidater, overtager posten som delegationsformand for de danske socialdemokrater i Europa-Parlamentet.
Korrespondent: Kofod er den største overraskelseUdnævnelse af Jeppe Kofod til udenrigsminister er ikke kun kommet som en overraskelse for Marianne Vind.
DR’s politiske korrespondent Christine Cordsen beskriver den beslutning som den måske største overraskelse på Mette Frederiksens ministerliste.
Læs også:Analytikere: Her er de største overraskelser i den nye S-regering- Det mest overraskende er Kofod, der netop er valgt til europaparlamentet.
Så det er nok fordi Sass Larsen har trukket sig, så har man byttet rundt i toppen, forklarer hun.
Foruden titlen som udenrigsminister træder Jeppe Kofod også direkte ind i det magtfulde koordinationsudvalg, der foruden ham selv og Mette Frederiksen også tæller finansminister Nicolai Wammen og justitsminister Nick Hækkerup.
Derudover får han også en plads i sikkerhedsudvalget sammen med de øvrige medlemmer af koordinationsudvalget samt forsvarsminister Trine Bramsen.
FacebookTwitterKopier linkEmner:Christel Schaldemose (politiker)|Christine Cordsen (journalist)|Socialdemokraterne|Bruxelles|Valg og folkeafstemninger




https://www.dr.dk/nyheder/politik/test-dig-selv-har-du-styr-paa-de-nye-ministre

Ny regeringSe temaPolitikTest dig selv: Har du styr på de nye ministre?
Danmarks nye regering er på plads.
Tjek om du kan alle de nye socialdemokratiske ministre?
Af Katrine Rørby Madsen, Thomas Rix og Pernille Bækholm Sloth (grafik)27.
juni 2019 kl.
10.
30Bemærk: artiklen er mere end 30 dage gammelLæs opDanmarks nye statsminister Mette Frederiksen (S) præsenterer i dag sin nye socialdemokratiske mindretalsregering.
Der er både tidligere ministre, kendte ansigter fra den socialdemokratiske folketingsgruppe og en enkelt borgmester i blandt de nye ministre.
Men har du egentlig allerede styr på, hvem der har fået hvilke poster?
Du kan teste dig selv i vores quiz herunder.
Du får et billede og navn på hver minister, og så skal du svare på, hvilken ministerpost vedkommende har fået.
Svaret er på tid.
Du har fem sekunder til at svare og tre liv, så du kan svare forkert tre gange.
Test dig selv her:Hvis du har brug for at træne lidt, inden du prøver igen, så tjek hele ministerlisten her.
FacebookTwitterKopier linkEmner:Mette Frederiksen (politiker)|Socialdemokraterne




https://www.dr.dk/nyheder/regionale/hovedstadsomraadet/i-tisvildeleje-faar-de-danmarks-foerste-roegfri-strand

KøbenhavnI Tisvildeleje får de Danmarks første røgfri strandEn én kilometer strækning på Tisvildeleje Strand i Nordsjælland bliver nu røgfri.
Det er slut med at tænde smøgerne på en strækning på Tisvildeleje Strand.
 DR)Af Ida Nathan og Marcus Mathiasen Bank27.
juni 2019 kl.
08.
33Bemærk: artiklen er mere end 30 dage gammelLæs opSom den første strand i landet bliver en strækning af stranden i Tisvildeleje røgfri.
Kystejerne i Tisvildeleje Kystsikringslag indfører nemlig rygeforbud på den private del af stranden.
Målet er at sende et signal om, at cigaretskod udgør en væsentlig del af de mikropartikler, der forurener havet, siger Jacob Borch, formand for kystsikringslaget.
- Cigaretskod er en meget stor kilde til forurening i vores have, så derfor er det vigtigt, at vi starter med vores lille strand.
Inspirationen stammer fra USA, Frankrig og Sverige, siger han.
- Vi ser masser af rygeforbud på strandene i de lande, så jeg er slet ikke i tvivl om, at inden for de næste fem til otte år vil vi se rygeforbud på de fleste strande i Skandinavien, siger Jacob Borch.
Hos Kræftens Bekæmpelse bifalder man røgforbuddet på stranden i Tisvildeleje.
Selvom den private strækning kun er omkring en kilometer lang, har forbuddet nemlig stor symbolsk betydning, siger forebyggelseschef Mette Lolk Hanak.
- Det er et skridt i en retning, hvor normen er, at der hvor der kommer mange mennesker, og hvor der er børn og unge, er der ikke synlig rygning, siger hun.
Skal give samme effekt som med restauranter og barerDet er meget positivt, at private kystejere viser vejen over for kommunal- og landspolitikere ved at indføre rygeforbud på stranden.
Det mener Charlotta Pisinger, professor i tobaksforebyggelse hos Hjerteforeningen.
Hun håber, det får samme effekt, som da private gik forrest med at indføre rygeforbud på restauranter og barer.
- Det var også private aktører, der handlede og indførte det på deres eget område, og efterhånden måtte politikerne indse, at det var det, som danskerne ønskede, siger hun.
Private grundejere kan ikke indføre et reelt forbud, da det er kommunen, der er myndighed for de private strande.
Derfor har det endnu ingen konsekvenser, hvis man alligevel vælger at ryge på stranden.
FacebookTwitterKopier linkEmner:Tisvilde|Rygning|Kræftens Bekæmpelse|Hjerteforeningen|Sjælland




https://www.dr.dk/nyheder/politik/jeppe-kofod-traeder-direkte-ind-i-regeringens-mest-magtfulde-udvalg

PolitikJeppe Kofod træder direkte ind i regeringens mest magtfulde udvalgDen hjemvendte Jeppe Kofod ryger direkte ind i det magtfulde koordinationsudvalg.
Statsminister Mette Frederiksen, finansminister Nicolai Wammen, udenrigsminister Jeppe Kofod og justitsminister Nick Hækkerup udgør regeringens koordinationsudvalg.
Af Thomas Klose Jensen27.
juni 2019 kl.
09.
18 | opdateret 27.
juni 2019 kl.
09.
30Bemærk: artiklen er mere end 30 dage gammelLæs opStatsminister Mette Frederiksen (S) har netop offentliggjort sit ministerhold.
Samtidig er listen over regeringens diverse udvalg også sendt ud, og det magtfulde koordinationsudvalg vil tælle fire personer.
Foruden Mette Frederiksen selv, der indtager rollen som formand, kommer udenrigsminister Jeppe Kofod, finansminister Nicolai Wammen og justitsminister Nick Hækkerup til at sætte linjen for regeringen.
Tre øvrige udvalgI økonomiudvalget har finansminister Nicolai Wammen ikke overraskende fået formandsrollen, mens fire andre ministre tæller de resterende medlemmer.
Der er tale om social- og indenrigsminister Astrid Krag, skatteminister Morten Bødskov, klima-, energi- og forsyningsminister Dan Jørgensen og endelig erhvervsminister Simon Kollerup.
I regeringens sikkerhedsudvalg indtager Mette Frederiksen formandsposten, mens de øvrige medlemmer tæller medlemmerne af koordinationsudvalget samt forsvarsminister Trine Bramsen.
Og endelig er det Mette Frederiksen og Nicolai Wammen, der tæller de eneste to medlemmer af regeringens ansættelsesudvalg.
Her har statsministeren igen sat sig på formandsposten.
FacebookTwitterKopier linkEmner:Mette Frederiksen (politiker)|Nick Hækkerup (politiker)|Socialdemokraterne|Astrid Krag (politiker)|Simon Kollerup (politiker)




https://www.dr.dk/nyheder/udland/vestager-jubler-over-jobforlaengelse-jeg-er-ikke-ude-af-spillet-om-eu-toppost

Kamp om EU-topposterSe temaUdlandVestager jubler over jobforlængelse: Jeg er ikke ude af spillet om EU-toppostDanmarks nye statsminister ønsker, at Margrethe Vestager skal fortsætte som EU-kommissær.
EU's danske konkurrencekommissær, Margrethe Vestager (R), tror fortsat på sine chancer som ny kommissionsformand.
Af Per Bang Thomsen27.
juni 2019 kl.
08.
50Bemærk: artiklen er mere end 30 dage gammelLæs opDen amerikanske præsident, Donald Trump, nægtede at tage Margrethe Vestagers navn i sin mund, da han i går kom ind på EU's danske konkurrencekommissær under et interview med erhvervskanalen Fox Business.
I stedet betegnede han De Radikales forhenværende politiske leder som ”en kvinde i Europa”, som ”nok hader USA mere, end nogen anden person”.
Det skyldes, at hun som konkurrencekommissær har givet milliardbøder til amerikanske techgiganter som Google og Intel for blandt andet at udnytte deres magtpositioner til at holde konkurrenter væk fra markedet.
- Hun sagsøger alle vores virksomheder, lød det fra præsidenten.
Margrethe Vestager tager dog svadaen fra verdens magtfuld mand helt roligt.
- Jeg håber egentlig, at det arbejde, vi gør, har gjort størst indtryk på europæere, for det er her, vi gør vores arbejde.
Engang imellem er amerikanske virksomheder involveret, men der er også europæiske virksomheder, som engang imellem kommer på mit kontor, siger hun her til morgen.
Og meget tyder på, at den amerikanske præsident også i fremtiden kommer til at skulle tage stilling til "kvinden fra Europa".
'Jeg er meget, meget glad'I går meddelte Danmarks nye statsminister, Mette Frederiksen (S), at Margrethe Vestager skal have lov til at fortsætte endnu fem år som Danmarks kommissær i EU.
Også selvom hun kommer fra et andet parti end statsministeren.
Her fortæller Mette Frederiksen (S), hvorfor Vestager bør fortsætte som kommissær.
Det glæder i den grad Margrethe Vestager, hvis nuværende kommissærmandat udløber senere på året.
- Jeg er meget, meget glad for det.
Jeg betragter det som en stor anerkendelse af arbejdet hernede de første fem år.
Især fordi det bestemt ikke ligger i kortene, at en regering, der har en anden partifarve, udnævner en fra et andet parti, siger hun.
Og Margrethe Vestager ved godt, hvilken post hun helst vil have, nemlig den mest magtfulde af dem alle:Formand for Europa-Kommissionen.
- Jeg har jo lagt billet ind på topjobbet som formand, og det er slet ikke afklaret endnu, siger hun med henvisning til det ekstraordinære møde på søndag, hvor EU’s stats- og regeringschefer efter planen skal indstille en kandidat til formandsjobbet.
Læs også:ANALYSE Derfor røg Vestager ud af kabalenVestager har ikke opgivetUnder det seneste topmøde i sidste uge var der dog ikke tilstrækkelig med opbakning til hverken Margrethe Vestager, der er den liberale kandidat til posten, eller hendes to modkandidater til posten, den kristenkonservative Manfred Weber og den socialdemokratiske Frans Timmermans.
Og stats- og regeringscheferne valgte efterfølgende at vaske tavlen ren og er nu gået på jagt efter nye navne.
Men Margrethe Vestager har ikke opgivet troen på, at hun kan få den.
- Sandsynligheden er ikke verdens største, men man må række hånden op og sige, ’det kunne jeg godt tænke mig’, siger hun.
- Jeg har den opfattelse, at man skal spille plan A igennem og helt i bund, før man begynder at tænke på plan B.
Ellers har man mentalt forladt plan A.
Så foreløbig gør jeg, hvad jeg kan, for at blive ved med at være en del af den kabale, der skal lægges i løbet af de kommende dage.
Her kan du se, hvorfor kommissionsformanden er så vigtig en post.
Og skulle hun gå hen at blive ny kommissionsformand, er hun ikke i tvivl om, hvad hun vil fokusere på:At samle Europa og sikre, at der bliver taget hånd om især klimaforandringerne og udfordringerne ved, at mere og mere i vores tilværelse blive automatiseret.
- Derudover skal vi sikre ligestillingen mellem kønnene, retsstaten, pressefriheden og den måde, vi er her på sammen.
Det er efter min mening de tre meget stærke søjler, der skal bære samarbejdet i de kommende fem år, siger hun.
FacebookTwitterKopier linkEmner:Donald Trump (politiker)|EU|Manfred Weber (politiker)|EU-forhold|USA




https://www.dr.dk/nyheder/udland/demokratisk-debat-fokuserede-paa-oekonomi-og-sundhed-usas-regering-er-korrupt

Det amerikanske præsidentvalg 2020UdlandDemokratisk debat fokuserede på økonomi og sundhed: 'USA's regering er korrupt'Senator Warren gjorde sig bemærket i nattens debat, vurderer USA-korrespondent.
Af Louise Brodthagen Jensen27.
juni 2019 kl.
10.
18Bemærk: artiklen er mere end 30 dage gammelLæs opDen amerikanske regering er korrupt, og det skal der laves om på.
Sådan lød budskabet, der var med til at sparke gang i kampen om at blive den kandidat blandt USA's demokrater, som skal udfordre Donald Trump ved præsidentvalget i 2020.
For i nat begyndte udskillelsesløbet for alvor i form af den første af to tv-transmitterede debatter i byen Miami i delstaten Florida - en af de helt afgørende svingstater ved præsidentvalget.
Ti kandidater ud af tyve var på scenen, og den brede gruppe tæller alt fra senatorer til borgmestre, mænd og kvinder, sorte, brune og kandidater med et aldersspænd fra 37 til 77 år.
Warren har politiske planer for altBlandt hovedtemaerne ved gårsdagens debat var immigration, sundhed og ikke mindst økonomi, som blandt andet var det, der fik senator fra delstaten Massachusetts Elizabeth Warren til at slå fast, at regeringen var korrupt.
- Vi har brug for strukturelle ændringer i vores regering, vores økonomi og i vores land, sagde hun og satte dagsordenen, som flere af kandidaterne fulgte.
Senator fra Massachusetts Elizabeth Warren slap godt fra den første af mange debatter i det demokratiske parti.
Og Elizabeth Warren er da også en af de kandidater, som har en politik klar på de fleste områder, lyder det fra DR's USA-korrespondent, Steffen Kretz.
- Senator Warren hører til den mere progressive fløj i partiet.
Hun vil have et offentligt betalt sundhedssystem, som vi kender det, beskatte de rigeste og bryde monopolerne for techgiganter, siger Steffen Kretz og henviser til blandt andet Google og Facebook.
- Hun mener, at USA er blevet et land, hvor de rige individer og virksomhederne systematisk bliver tilgodeset på bekostning af helt almindelige mennesker, uddyber han.
De var på scenen i natElizabeth Warren, senator fra MassachusettsCory Booker, senator fra New JerseyJulián Castro, tidligere boligministerBill de Blasio, borgmester i New YorkJohn Delaney, tidligere medlem af Kongressen fra MarylandTulsi Gabbard, medlem af Kongressen fra HawaiiJay Inslee, guvernør i staten WashingtonAmy Klobuchar, senator fra MinnesotaBeto O’Rourke, tidligere medlem af Kongressen fra TexasTim Ryan, medlem af Kongressen fra OhioHan påpeger, at Warren ligger blandt topkandidaterne i de fleste meningsmålinger - omend understreger han, at de skal tages med et vist gran salt - og at hun appellerer til den type vælgere, som måske før har stemt demokratisk, men som i 2016 valgte at stemme på Donald Trump.
- Det er arbejderklassevælgere fra eksempelvis Midtvesten, der ved sidste valg stemte på Trump, fordi han formåede at sætte ord på deres frustration og vrede over ikke at kunne få et job, ikke at kunne betale regninger og som måske har en frygt for, at immigranter kommer og tager deres job, siger Steffen Kretz.
'Grænsesituation er uacceptabel'Og netop immigration var et andet tema, der var oppe at vende ved nattens debat, og den pressede situation på USA's sydlige grænse mod Mexico bragte sindet i kog hos flere af de demokratiske kandidater, heriblandt senator fra New Jersey Corey Booker, der på spansk udtrykte sin frustration.
- Situationen er uacceptabel.
Trump har fløjtet til angreb, han har dæmoniseret immigranterne, men det har jeg tænkt mig at ændre, lød det fra Corey Booker.
Tidligere boligminister, Julian Castro, og Cory Booker, senator fra New Jersey, diskuterede blandt andet immigration ved nattens debat i Florida.
Det er et erklæret mål for Trump-administrationen at nedbringe antallet af immigranter.
Og det er de mange migranter fra de mellem- og sydamerikanske lande, hvor mange flygter fra vold, korruption og fattigdom, som er målet.
Administrationen har ændret asylprocessen, hvilket betyder, at ansøgere skal vente i Mexico, mens deres ansøgning behandles.
I desperation forsøger mange alligevel at krydse grænsen til USA, og det har ført til flere dødsfald.
Senest illustreret ved et omdiskuteret billede af en far, der blev fundet druknet med sin datter i en flodkant i Mexico nær grænsen.
To af demokraterne på scenen i nat kommer fra grænsestaten Texas, og den tidligere boligminister Julian Castro gjorde det under debatten klart, at han er klar til at afkriminalisere ulovlige immigranter.
Alderspræsidenter indtager scenenDe var på scenen i natMichael Bennet, senator fra ColoradoJoseph R.
Biden Jr.
, tidligere vicepræsidentPete Buttigieg, borgmester i South Bend, IndianaKirsten Gillibrand, senator fra New YorkKamala Harris, senator fra CalifornienJohn Hickenlooper, tidligere guvernør i ColoradoBernie Sanders, senator fra VermontEric Swalwell, medlem af Kongressen fra CaliforniaMarianne Williamson, forfatter og coachAndrew Yang, entreprenørIgen i nat klokken 03.
00 dansk tid er der debat i Miami, og denne gang vil det blandt andet være de kandidater, der i øjeblikket klarer sig bedst i meningsmålingerne: tidligere vicepræsident Joe Biden og senator Bernie Sanders.
Læs også:Biden møder Bernie: Demokratiske kandidater klar til debataften i USAMed en alder på henholdsvis 76 og 77 år er der tale om feltets alderspræsidenter.
De er dog stadig favoritter, men ifølge DR's USA-korrespondent er det også værd at holde øje med feltets yngste:Borgmester i byen South Bend i delstaten Indiana Pete Buttigieg er tidligere veteran fra Afghanistan.
En borgmester fra delstaten Indiana, som den tidligere præsident Barack Obama allerede i 2016 udpegede som en af partiets fremtidige stjerner.
- De fleste kender jo Joe Biden, som har et klart budskab: "Jeg kan slå Trump".
Så er der Bernie Sanders, oprøreren fra valget i 2016, som stolt kalder sig socialist og ser Danmark som et forbilledeligt samfund, siger han og fortsætter:- Og så er der borgmester Pete Buttigieg, som indtil for et halvt år siden var ukendt.
Han er generationskandidaten, den unge, som har aktiver i fremtiden, 37 år gammel og lidt af et stjerneskud, siger Steffen Kretz.
Her er de 21 kandidater, der håber på at blive Demokraternes præsidentkandidat: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 21Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 21Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 21Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
3 / 21John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 21Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
5 / 21Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
6 / 21Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 21Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 21Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
9 / 21Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
10 / 21Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
11 / 21Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
12 / 21Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
13 / 21Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
14 / 21Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
15 / 21Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
16 / 21Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
17 / 21Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
18 / 21Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
19 / 21Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
20 / 21Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
21 / 21FacebookTwitterKopier linkEmner:Barack Obama (politiker)|Bernie Sanders (politiker)|USA|Valg og folkeafstemninger|Google




https://www.dr.dk/nyheder/politik/danmarks-nye-regering-er-nu-paa-plads-se-hele-mette-frederiksens-ministerhold-her

Ny regeringSe temaPolitikDanmarks nye regering er nu på plads: Se hele Mette Frederiksens ministerhold herMette Frederiksen udpeger 19 ministre til Danmarks nye regering.
Se alle ministrene her.
Mette Frederiksen præsenterede sidst på formiddagen sin regering.
Af Thea Deleuran Müller27.
juni 2019 kl.
09.
05Bemærk: artiklen er mere end 30 dage gammelLæs opDanmarks nye statsminister Mette Frederiksen (S) har præsenteret sit ministerhold.
Samlet set kommer regeringen til at bestå af 20 ministre.
Se landets fremtidige socialdemokratiske regering her:1Statsminister: Mette FrederiksenMette Frederiksen har i de seneste uger brugt størstedelen af sine vågne timer i regeringsforhandlinger med Enhedslisten, Radikale Venstre og SF.
41-årige Mette Frederiksen sidder for bordenden af den nye regering som statsminister som den hidtil yngste statsminister i Danmark.
2Finansminister: Nicolai WammenNicolai Wammen har siddet sammen med Mette Frederiksen til regeringsforhandling- erne.
Nicolai Wammen har været en fast del af regeringsforhandlingerne og nuværende politisk ordfører for partiet.
Det er ikke helt nyt for ham at bestride en ministerpost, da han både har været europaminister og forsvarsminister under Helle Thorning-Schmidt.
3Udenrigsminister: Jeppe KofodJeppe Kofod skifter politisk scene, da han forlader Europa-Parlamentet for at blive minister i ny S-regering.
Jeppe Kofod rykker altså fra Europa-Parlamentet, som han netop er blevet genvalgt til, for at blive minister i Mette Frederiksens nye regering.
Han forlod ellers dansk politik tilbage i 2008 og blev i 2014 valgt ind i Europa-Parlamentet.
4Justitsminister: Nick HækkerupNick Hækkerup tager ministererfaring med sig ind til sin nye ministerpost.
Nick Hækkerup har siddet 12 år i Folketinget og har været både forsvarsminister, sundhedsminister og EU- og handelsminister.
Efternavnet Hækkerup har dybe rødder i Socialdemokratiet, da både hans onkel, far og bror også har været i Folketinget.
5Social- og indenrigsminister: Astrid KragAstrid Krag har tidligere været minister, men mens hun var medlem af partiet SF.
Det er derfor hendes første ministerpost som socialdemokrat.
Astrid Krag blev valgt ind i Folketinget tilbage i 2007 for SF, men i 2014 rykkede hun fra SF og til Socialdemokratiet.
Hun har ministererfaring, da hun som SF’er sad som sundhedsminister fra oktober 2011 til januar 2014.
6Skatteminister: Morten BødskovMorten Bødskov får igen en ministerpost.
Han blev nødt til at forlade sin sidste ministerpost som justitsminister.
Morten Bødskov har siddet i Folketinget i næsten 18 år og har tidligere været minister.
Han forlod dog sin post som justitsminister, da han løj over for Folketingets Retsudvalg om et aflyst besøg på Christiania.
7Klima-, energi- og forsyningsminister: Dan JørgensenDan Jørgensen har også tidligere været minister.
Dan Jørgensen blev valgt ind i Folketinget for Socialdemokratiet i 2013, og indtil da sad han i Europa-Parlamentet.
Den tidligere socialdemokratiske statsminister Helle Thorning-Schmidt hentede ham hjem fra Bruxelles og gjorde ham til minister for fødevarer, landbrug og fiskeri.
Den post havde han frem til 2015.
8Minister for fødevarer, fiskeri og ligestilling og minister for nordisk samarbejde: Mogens JensenMogens Jensen har især siddet på medie- og kulturområdet i partiet, men det er altså ikke de områder, han i fremtiden skal dække som minister.
Mogens Jensen blev valgt ind i Folketinget tilbage i 2005 og har især siddet på kultur- og medieområdet, da han har været ordfører for de to områder.
Han er 55 år gammel og var udviklings- og handelsminister i Helle Thorning-Schmidts regering fra 2014 til 2015.
9Sundheds- og ældreminister: Magnus HeunickeSidst Magnus Heunicke sad som minister, var han et års tid på posten.
Magnus Heunicke blev valgt ind i Folketinget tilbage i 2005 og har tidligere siddet lige over et års tid som transportminister.
Han er 44 år gammel.
10Transportminister: Benny EngelbrechtBenny Engelbrecht har også siddet som minister før i et lille år.
48-årige Benny Engelbrecht blev i 2007 valgt ind i Folketinget for Socialdemokratiet og var skatteminister i et lille år fra 2014 til 2015 under Helle Thorning-Schmidts regering.
11Minister for udviklingssamarbejde: Rasmus PrehnRasmus Prehn er født i 1973 og har siddet i Folketinget i 14 år.
Rasmus Prehn har siddet i Folketinget for Socialdemokratiet siden 2005 og har siddet som transportordfører for partiet.
Han er 46 år gammel.
12Børne- og undervisningsminister: Pernille Rosenkrantz-TheilPernille Rosenkrantz-Theil er ikke født ind i partiet, men har tidligere været medlem af Enhedslisten.
Pernille Rosenkrantz-Theil var medlem af Enhedslisten, indtil hun meldte sig ud i 2008, og siden da har hun været medlem af Socialdemokratiet.
13Forsvarsminister: Trine BramsenTrine Bramsen har indtil nu været retsordfører i partiet.
Trine Bramsen har været medlem af Folketinget siden september 2011 og er opstillet i Fyns Storkreds.
Hun er født i Svendborg tilbage i 1981.
Siden 2013 har Trine Bramsen været Socialdemokratiets retsordfører.
14Uddannelses- og forskningsminister: Ane Halsboe-JørgensenI otte år har Ane Halsboe-Jørgensen siddet i Folketinget.
Ane Halsboe-Jørgensen blev valgt ind i Folketinget i 2011 i Nordjyllands Storkreds og er partiets børneordfører.
Hun er født i 1983.
15Erhvervsminister: Simon KollerupTrods Simon Kollerups unge alder har han siddet i Folketinget i otte år.
Simon Kollerup er 33 år gammel og blev valgt ind i Folketinget tilbage i 2011.
Han har haft flere ordførerposter siden 2015.
Blandt andet landbrugs- og fødevareposten.
16Udlændinge- og integrationsminister: Mattias TesfayeMattias Tesfaye har især markeret sig på udlændinge- og integrationsområdet i den seneste folketingsperiode.
Mattias Tesfaye har været medlem af Socialdemokratiet siden 2013, hvor han forlod partiet SF.
Han er uddannet som murersvend, er født i 1981 og er valgt ind for Socialdemokratiet i Københavns Omegns Storkreds.
17Beskæftigelsesminister: Peter HummelgaardPeter Hummelgaard er født i 1983 i Tårnby og har tidligere været forbundsformand for Danmarks Socialdemokratiske Ungdom.
Peter Hummelgaard blev valgt ind for fire år siden i 2015 og er nuværende EU-ordfører for partiet.
Hans politiske karriere har dog flere år på papiret, da han har været forbundsformand for Danmarks Socialdemokratiske Ungdom fra 2008 til 2012.
18Boligminister: Kaare DybvadKaare Dybvad blev første gang valgt ind i Folketinget i 2015.
Kaare Dybvad blev valgt ind i Folketinget for fire år siden ved valget i 2015 og er partiets boligordfører.
Han er 34 år gammel.
19Miljøminister: Lea WermelinLea Wermelin har været politisk medarbejder i Socialdemokratiet på Christiansborg fra 2012 til 2015, inden hun blev valgt ind i Folketinget.
Lea Wermelin blev også valgt ind i Folketinget i 2015 og har været bæredygtighedsordfører for Socialdemokratiet.
Hun blev født i 1985 i Rønne på Bornholm.
20Kulturminister og kirkeminister: Joy MogensenJoy Mogensen ankommer til Statsministeriet i dag i København.
Hun skifter opgaven som borgmester i Roskilde ud med et job som minister.
Joy Mogensen forlader sin borgmesterpost i Roskilde for en ministerpost i den nye regering.
Hun har i den seneste tid været genstand for debat, da hendes partikollega Simon Simonsen kritiserede hende for valget om at blive alenemor uden at kende faren.
FacebookTwitterKopier linkEmner:Helle Thorning-Schmidt (politiker)|Socialistisk Folkeparti|Transportministeriet|EU-forhold|Bornholm




https://www.dr.dk/sporten/fjer-bat-pagaj-gevaer-her-er-dagens-danske-aktoerer-ved-european-games

SportFjer, bat, pagaj, gevær: Her er dagens danske aktører ved European GamesRené Holten Poulsen og en bred pallette af danske atleter dyster i dag ved European Games.
René Holten Poulsen skal i aktion i finalen i 5000 meter-enerkajak.
Foto: Lars Møller/Ritzau Scanpix Af Emil Halkier27.
juni 2019 kl.
07.
59Bemærk: artiklen er mere end 30 dage gammelLæs opStativ, stakit, kasket.
Fjer, bat, pagaj, gevær.
Nej, det ligger ikke lige så godt i munden, men det ændrer dog ikke ved, at det er, hvad de danske udøvere duellerer med ved dagens konkurrencer ved European Games.
Herunder får du et overblik over dagens rød-hvide aktører ved European Games.
Der er flere rigtig fine danske medaljemuligheder på menuen.
Starttidspunkter er angivet i dansk tid og med forbehold for ændringer.
BadmintonFor de danske badmintonspillere handler det op at fortsætte onsdagens fine resultater, når der er gruppespil, 1/8- og kvartfinaler på programmet.
Mixeddoublen med Niclas Nøhr og Sara Thygesen får spansk modstand i form af Lorena Uslé og Alberto Zapico i deres sidste gruppekamp klokken 10.
10.
Danskerne duellerer direkte med spanierne om videre avancement.
For Anders Antonsen er der en schweizer på menuen, når det danske ketchertalent klokken 10.
20 møder Christian Kirchmayr i sin 1/8-finale.
Kirchmayr ligger nummer 142 på verdensranglisten og bør derfor være en overkommelig opgave for den 22-årige aarhusianer, der selv indtager 13.
pladsen på listen.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
I damesingle skal både Line Kjærsfeldt og Mia Blichfeldt også i aktion i 1/8-finalerne.
Kjærsfeldt møder klokken 12.
35 Airi Mikkela fra Finland, mens Blichfeldt møder israelske Ksenia Polikarpova klokken 13.
20.
De danske herre- og damedoubler går i dag på det grønne gulv med muligheden for at spille sig i en semifinale.
Sara Thygesen og Maiken Fruergaard lægger an til at serve fra klokken 16.
00, mens Anders Skaarup og Kim Aastrup skal i ilden klokken 18.
15.
BordtennisDer bliver ikke mange timer for Jonathan Groth til at fordøje sølvmedaljen fra onsdag aften.
I dag klokken 12.
00 skal han, Anders Lind og Tobias Rasmussen nemlig spille 1/8-finale i holdkonkurrencen mod Slovenien.
Vinder danskerne den, venter der en kvartfinale klokken 18.
00 senere på dagen.
Læs også:Groth groede olympiske vinger i Minsk: 'Uden tvivl karrierens største øjeblik'KajakI vandet har Danmark en række medaljemuligheder ved dagens European Games-konkurrencer.
Varmeste bud på metal er Emma Aastrand Jørgensen, der skal mobilisere kræfter til intet mindre end fire finaler.
Klokken 9.
10 starter hendes finale-heat i 500 meter-enerkajak, mens hun allerede klokken 10.
05 igen skal være finaleklar, når den står på 500 meter sammen med Line Langelund, Julie Frølund og Pernille Knudsen i firerkajakken.
Læs også:Dansk kajakroer får en travl torsdag: Fire finaler på programmetMere Aastrand og mere finale får vi klokken 13.
20, når hun på egen hånd igen skal jagte en medalje i 200 meter-enerkajakfinalen, før hun går i vandet for fjerde og sidste gang til 5000-meter-finalen i enerkajakken klokken klokken 15.
00Også René Holten Poulsen skal på medaljejagt, når han klokken 15.
30 sætter åren i vandet til mændenes 5000 meter-finale i enerkajakken.
SkydningI dag forsætter Jesper Hansen og Emil Petersen deres kvalifikation i skeetskydning.
D'herrer lader og sigter fra klokken 8.
00 og frem til klokken 14.
30.
De fik begge en god start på kvalifikationen, og går Hansen og Petersen som ventet videre herfra, skyder de finale klokken 17.
00.
Også Rikke Mæng og Stine Nielsen skal i aktion.
De to danske skytter dyster i 50 meter riffel, tre positioner, og påbegynder den finale fra klokken 8.
15 til klokken 11.
00.
Du kan følge European Games på DR.
dk, DR TV og DR2 fra klokken 8.
55 torsdag morgen.
FacebookTwitterKopier linkEmner:René Holten Poulsen (roer)|DR2|Kano og kajak|Badminton|Finland




https://www.dr.dk/nyheder/indland/app-skal-hjaelpe-sejlere-og-surfere

IndlandApp skal hjælpe sejlere og surfere Med et enkelt klik bliver det med en ny app muligt at slå alarm fra havet - og samtidig vise præcis position.
"SejlSikkert Alarm app" er primært rettet mod private, der blandt andet sejler mindre både, roer kajak og surfer.
(Arkivfoto) 27.
juni 2019 kl.
07.
20Bemærk: artiklen er mere end 30 dage gammelLæs opLystsejlere, surfere og kajakroere får fremover bedre muligheder for at tilkalde hjælp, hvis de kommer i problemer på havet.
Med en ny app, der lanceres torsdag, kan man tracke sin sejlrute, opgive sin præcise position og med et enkelt klik tilkalde hjælp - og alle informationer bliver løbende sendt direkte til Forsvarets søredningstjeneste.
Brugerens position bliver angivet ved hjælp af mobilens GPS.
Dermed skal redningsmandskab i en nødsituation ikke bruge tid på at finde ud af, hvor den nødstedte befinder sig, forklarer Sten Emborg, specialkonsulent i Søsportens Sikkerhedsråd.
- Så redningsmandskabet kan komme hurtigt ud og hjælpe folk.
Ofte ligger folk lang tid i vandet, før nogen på land savner dem - måske flere timer - og det er kostbar tid, fordi så er de allerede blevet kolde, når eftersøgningen går i gang.
- Så hvis folk selv kan bidrage til, at alarmen kommer hurtigere og mere præcist frem, er der større chance for at overleve, siger Sten Emborg.
Pårørende kan modtage smsBag appen står Søfartsstyrelsen, Søsportens Sikkerhedsråd, Trygfonden og JRCC, der er en afdeling under Forsvarets Operationscenter, som leder den danske eftersøgnings- og redningstjeneste.
Appen "SejlSikkert Alarm app" er gratis og fra mandag morgen tilgængelig i App Store og Google Play.
Som bruger af appen kan man dele sin færden med sine pårørende og lave en sejlplan med angivelse af den forventede tilbagevenden til land.
Hvis man ikke reagerer i appen på det pågældende tidspunkt, modtager de pårørende en sms, som de kan reagere på og eventuelt slå alarm.
Med appen kan man desuden registrere sin båd med foto og kendetegn og tilknytte nødkontaktpersoner.
Det er Søfartsstyrelsen, der har indgået aftalen om at få appen til Danmark.
Den bruges allerede i andre lande under navnet "SafeTrx" - blandt andet i Sverige, Norge, England, Holland og Tyskland.
/ritzau/FacebookTwitterKopier linkEmner:TrygFonden|Søfartsstyrelsen|Skibstrafik|Ulykker|England




https://www.dr.dk/nyheder/udland/skovbrand-haerger-i-catalonien-kan-blive-den-vaerste-i-20-ar

UdlandSkovbrand hærger i Catalonien: Kan blive den værste i 20 årMyndighederne frygter, at skovbranden vil ramme 20.
000 hektar og dermed blive den værste i 20 år i området.
Over 3.
000 hektar jord er allerede brændt af efter en skovbrand i den sydlige del af den spanske region Catalonien.
27.
juni 2019 kl.
07.
58Bemærk: artiklen er mere end 30 dage gammelLæs opDen spanske region Catalonien kæmper med en voldsom skovbrand.
Det kan blive den værste i 20 år.
Ifølge det spanske medie Catalan News kæmper brandmyndighederne i den sydlige del af den spanske region med en skovbrand, der dækker over 3.
000 hektar.
Myndighederne frygter, at branden kan ramme op mod 20.
000 hektar, hvilket vil gøre det til den værste skovbrand i 20 år i området.
Branden begyndte i kommunen Torre de l’Espanyol og har bredt sig til de omkringliggende kommuner Vinebre, la Palma d'Ebre og Maials og byerne Flix og Bovera.
Årsag endnu ikke fastslåetVinden skulle heldigvis for brandmyndighederne løje af, men myndighederne forventer ikke, at branden er slukket torsdag morgen, skriver mediet.
Årsagen til branden er endnu ikke fastslået.
Men branden kommer, samtidig med at en hedebølge har ramt Europa.
I Catalonien forventer myndighederne temperaturer over 37 grader torsdag og 40 grader fredag.
Flere af beboerne i området er allerede blevet evakueret som følge af den voldsomme brand.
/ritzau/FacebookTwitterKopier linkEmner:Brande|Skove|Catalonien|Ulykker|Planteavl




https://www.dr.dk/nyheder/udland/brand-i-det-danske-hus-i-paris-er-slukket-kunstvaerker-millioner-reddet-ud

UdlandBrand i Det Danske Hus i Paris er slukket: Kunstværker for millioner reddet udBranden startede i aftes i Det Danske Hus, der ligger i hjertet i Paris.
Det Danske Hus i Paris ligger i hjertet af Paris og danner rammen for arrangementer, der fremmer det danske kultur- og samfundsliv.
Af Thea Deleuran Müller27.
juni 2019 kl.
07.
41Bemærk: artiklen er mere end 30 dage gammelLæs opBranden i Det Danske Hus, der ligger på den berømte gade Champs-Élysées i Paris, er helt slukket.
Den brød ud i aftes omkring klokken 20.
00, hvor op mod 40 udrykningskøretøjer rykkede ud.
- Brandvæsenet forlod stedet sent i aftes, siger Klaus Ib Jørgensen fra Den Danske Ambassade og fortsætter:- Det franske brandsyn har her til morgen oplyst til direktøren af Det Danske Hus, at branden er opstået på anden sal, som også er den etage, der er mest skadet som følge af brandslukningen.
Det er formentlig elektroniske installationer, der er årsag til branden, har brandsynet oplyst, men det ligger ikke helt fast endnu, lyder det fra Klaus Ib Jørgensen, som også fortæller, at ingen er kommet til skade.
I går blev restauranterne ved Det Danske Hus også evakueret, men det er kun den danske restaurant på førstesalen, oplyses det, der har taget skade af vand fra brandslukningen.
Restauranten i stueetagen åbner som sædvanlig ved frokosttid.
På femtesalen i bygningen var der også røg, og derfor har den etage også skader som følge af brandslukningen, men ikke som følge af flammer.
De øvrige etager i bygningen er helt uden skader.
Kunstværker for millioner reddet udDe kunstværker, der indtil i aftes prydede Det Danske Hus i Paris' vægge på anden etage, gennemtjekkes lige nu.
Udstillingen 'Ombre Flore' blev åbnet i søndags af kronprinsesse Mary i den franske hovedstad, hvor den internationale kendte danske maler Jesper Christiansen står bag for udstillingen.
DR's internationale korrespondent Stéphanie Surrugue var i går ved Det Danske Hus, hvor kunstneren tjekkede sine værker igennem efter branden.
De fleste kunstværker blev i går flyttet til Frederikskirken, hvor kunstneren selv besigtede værkerne.
- De ser okay ud.
De har fået lidt vand og lidt støv og et eller andet, sagde den 64-årige kunstner Jesper Christiansen i aftes.
Værkerne kan dog først udstilles igen, når de har været forbi en konservator, lyder det fra kunstneren.
Det Danske Hus blev indviet i 1955.
Formålet med huset er at fremme det internationale kendskab til Danmark, og derfor laver huset arrangementer, der kan udbrede kendskab til dansk kultur og det danske samfund.
Ingen tydelige flammer fra brandenSelvom der var godt med røg fra bygningen i aftes, blev der ikke set nogen flammer i forbindelse med branden, siger Klaus Ib Jørgensen, som selv stod i flere timer ved Det Danske Hus.
Gæster på de omkringliggende restauranter blev i går aftes evakueret, men da branden var slukket, kunne gæsterne hente deres ting i bygningen igen, fortæller Klaus Ib Jørgensen.
Det forventes, at der kommer flere oplysninger om branden i løbet af dagen, når det franske brandsyn har et endeligt overblik, de kan give videre til ledelsen i Det Danske Hus.
FacebookTwitterKopier linkEmner:Paris|Brande|Frankrig|Billedkunst|Restauranter




https://www.dr.dk/nyheder/politik/live-tv-nyt-ministerhold-og-overdragelse-af-ministerier






https://www.dr.dk/nyheder/kultur/film/ikonisk-80er-seriestjerne-har-mistet-sin-tv-far

Film og serierIkonisk 80'er-seriestjerne har mistet sin tv-far Max Wright spillede faren til den behårede alien ALF i den populære sitcom-serie fra 80'erne 'Alf'.
Max Wright spillede faren til det behårede rumvæsen ALF i den populære sitcom-serie fra 80'erne "ALF".
27.
juni 2019 kl.
06.
28Bemærk: artiklen er mere end 30 dage gammelLæs opSkuespiller Max Wright er død, 75 år.
Ifølge det amerikanske medie TMZ døde Wright efter længere tids kamp mod kræft.
Max Wright spillede faren til det behårede rumvæsen Alf i den populære sitcom-serie fra 80'erne 'Alf'.
Kilder tæt på familien fortæller, at skuespilleren døde i sit hjem i Hermosa Beach i Californien.
Wright blev diagnosticeret med lymfekræft i 1995, men har længe været i bedring.
Wrights karakter, Willie Tanner, var med i alle 103 episoder i seriens fire sæsoner, der løb fra 1986 til 1990.
I serien følger seerne Tanner-familien, der en dag får et nyt medlem i familien, da det sarkastiske rumvæsen Gordon Shumway lander på jorden og flytter ind i familiens garage.
Spillede med i flere filmDen amerikanske skuespiller fra Detroit nåede også at spille med i flere film, herunder musicalen 'All That Jazz' fra 1979.
Den sidste, han medvirkede i, var filmen 'Easter' i 2002.
Wright spillede også med i den Emmy-nominerede serie 'Norm' fra 1991 til 2001 og havde små indhop i store serier som 'Venner' og 'Sams Bar'.
I serien 'Alf' følger seerne Tanner-familien, der en dag får et nyt medlem i familien, da det sarkastiske rumvæsen Gordon Shumway lander på jorden og flytter ind i familiens garage.
Rumvæsnet får kælenavnet Alf, der er en forkortelse for Alien Life Form.
'Alf' skulle være en parodi på filmklassikeren 'E.
T.
' fra 1982.
Tv-serien havde premiere 22.
september 1986 og sluttede 18.
juni 1990.
/ritzau/FacebookTwitterKopier linkEmner:Teater|Californien|Detroit




https://www.dr.dk/nyheder/politik/folketingsvalg/kommunerne-presser-mette-frederiksen-svaer-aftale-skal-snart-paa

FolketingsvalgKommunerne presser Mette Frederiksen: Svær aftale skal snart på pladsAftalen om kommunernes økonomi skal helst på plads i juli, senest august.
KL's formand Jacob Bundsgaard forventer milliarder til mere velfærd og retter kritik af et central punkt i den politiske forståelse mellem S, R, SF og Ø.
 Af Andreas Nygaard Just27.
juni 2019 kl.
06.
45Bemærk: artiklen er mere end 30 dage gammelLæs opDet er muligt, at den kommende statsminister Mette Frederiksen (S) får sig et glas champagne oven på en lang valgkamp efterfulgt af tre ugers intense forhandlinger med de tre partier, der bliver hendes parlamentariske grundlag.
Men der bliver ikke tid til at pleje de mulige tømmermænd efter fejringen af den nye titel – hverken for hende eller den kommende finansminister.
Deadline for, hvornår den årlige aftale om kommunernes økonomi med hundreder af milliarder kroner skal være på plads, nærmer sig nemlig med hastige skridt.
Hos Kommunernes Landsforening, KL, er man ved at være stresset over, at den lange valgkamp, sene valgdag og de lange regeringsforhandlinger har blokeret for at få landet den vigtige aftale.
Det her presser hele systemet.
Jacob Bundsgaard, formand, KL- Vi er klar, så snart en ny finansminister er kommet på plads.
Så stiller vi op.
Og jo hurtigere, jo bedre, siger Jacob Bundsgaard, der er socialdemokratisk borgmester i Aarhus og formand for KL.
Allerede nu sætter bekymringen sig for sene budgetter sig fast ude i kommunerne, fortsætter han:- I sidste ende påvirker det her jo også vores institutioner, som får deres budgetter ud noget senere, end de er vant til.
Så det her presser hele systemet.
Jacob Bundsgaard forventer at høre fra den kommende finansminister snart.
Tilbage i 2015 faldt regeringen også sent på plads - dengang kunne Lars Løkke Rasmussen (V) præsentere sin regering 28.
juni, og allerede 3.
juli var der en aftale på plads om kommunernes økonomi for 2016.
Muligt slagsmål om minimumsnormeringerDet tegner ikke til helt ukomplicerede forhandlinger i år.
Det 18 sider lange dokument om "en politisk forståelse", som Socialdemokratiet, Radikale, SF og Enhedslisten er blevet enige om, fastslår, at arbejdet med at indføre minimumsnormeringer i landets daginstitutioner skal være en del af den kommuneaftale, der nu skal indgås.
Kravet om minimumsnormeringer har især været centralt for SF, der har krævet maksimalt tre børn per voksen i vuggestuer og maksimalt seks børn per voksen i børnehaver.
Minimumsnormeringer står ikke ligefrem højst på ønskesedlen hos KL:- Vi er bange for, at man binder for mange ressourcer i nogle rigide strukturer, der gør, at vi ikke får tilstrækkelig meget ud af de ressourcer, man har tænkt sig at bruge.
Vi synes grundlæggende ikke, at minimumsnormeringer er et særligt godt værktøj, siger Jacob Bundsgaard.
Han noterer sig dog, at der er et flertal i Folketinget, der ønsker minimumsnormeringer.
Men KL vil i de kommende forhandlinger forsøge at begrænse styringen fra Christiansborg.
Vi synes grundlæggende ikke, at minimumsnormeringer er et særlig godt værktøj.
Jacob Bundsgaard, formand, KL- Vi vil jo arbejde for, at det bliver så fleksibelt, at vi får det ud af ressourcerne, som man kan.
Grundlæggende er der bare en risiko ved det, siger han.
Det er planen, at minimumsnormeringerne gradvist implementeres, så de er fuldt indfasede i 2025.
KL vil holde Socialdemokratiet op på valgløfterMed valgkampens mange velfærdsløfter i frisk erindring har Jacob Bundsgaard tænkt sig at gå efter at få flere penge til den kommunale velfærd.
- Jeg kan jo se på valgkampen, der har været gennemført, og også af de meldinger, der har været, at vi er enige om, at der er brug for både at kunne følge med udviklingen, når der bliver flere børn og ældre, og også en ambition om at bygge ovenpå.
At øge kvaliteten af vores velfærd, siger han og tilføjer:- Det koster altså penge.
Bare det at følge med udviklingen koster det meste af det økonomiske råderum.
Det kommer vi til at skulle have nogle svære og hårde forhandlinger om.
Derudover vil KL forsøge at få penge til at følge med det stigende antal diagnoser, der hvert år gives på det specialiserede socialområde.
- Der er et enormt pres.
Det svarer til et ligeså stort pres, der er på resten af demografien, så det er et område, der er under massivt pres, siger Jacob Bundsgaard.
Socialdemokratiet vil ikke kommentere de kommende forhandlinger, før den nye regering er blevet præsenteret.
Kommunerne skal have deres budgetter på plads senest 15.
oktober.
FacebookTwitterKopier linkEmner:Kommunernes Landsforening|Lars Løkke Rasmussen (politiker)|Mette Frederiksen (politiker)|Valg og folkeafstemninger|Aarhus




https://www.dr.dk/nyheder/viden/kroppen/ikke-i-aften-skat-ny-behandling-kan-oege-kvinders-sexlyst

KroppenIkke i aften, skat: Ny behandling kan øge kvinders sexlystNyt amerikansk lægemiddel kan gøre kvinder mere liderlige.
Men overlæge er skeptisk.
Et nyt lægemiddel til kvinder med manglende lyst frigiver mere dopamin i hjernen.
Foto: ColourboxAf Line Bak Julsgaard27.
juni 2019 kl.
06.
34Bemærk: artiklen er mere end 30 dage gammelLæs opDin partner sukker efter en rusketur i lagnerne, men alle dine seksuelle tanker og lyster er simpelthen forsvundet fra din krop og bevidsthed.
Og det er helt normalt for både mænd og kvinder - i perioder.
Den nye lyst-sprøjteVyleesi er navnet på det nye sexdrive-drug.
Det er testet på mere end 1.
200 kvinder inden overgangsalderen med manglende lyst.
Medicinen gives i sprøjte og injiceres i mave eller lår 45 minutter inden forventet sex.
Medicinen blev testet, så kvinderne og forskerne ikke vidste, om kvinderne sprøjtede sig med aktiv medicin eller saltvand.
Efterfølgende viste resultaterne, at 25 procent af dem, der fik medicin, oplevede øget lyst, mens 17 procent af dem, der fik saltvand, også oplevede en øget lyst.
Den oplevede belastning ved at have nedsat sexlyst faldt både hos dem, der havde fået medicin, og dem, der havde fået saltvand.
Men nogle mennesker oplever et totalt fravær af seksuelle tanker og lystfølelse.
Og det er især udbredt blandt kvinder og stigende med alderen.
- Hvis man kigger på de problemer, som kvinder kan have med sex, så er nedsat sexlyst det absolut hyppigst forekommende problem, siger Astrid Højgaard, der er overlæge på sexologisk center på Aalborg Universitetshospital.
Men forskere i USA har måske fundet en løsning.
Food and Drug Administration i USA har netop godkendt et nyt lægemiddel til behandling af kvinder med nedsat sexlyst, HSDD (hyposexual desire disorder).
Men ifølge Astrid Højgaard kan et lægemiddel ikke løse hele problemet:- Lyst hænger sammen med så utroligt mange ting - både vores biologi, psykologiske velbefindende, opdragelse og den kultur, vi er udsprunget af, og naturligvis også vores relation.
Lægemidler sætter ind på et område, nemlig det biologiske, siger Astrid Højgaard.
Mere dopamin i hjernen, takMan beder faktisk en kvinde, som egentlig ikke har lyst, om at sprøjte noget ind i huden.
Astrid Højgaard, sexologisk centerForskerne, der har udviklet sprøjten med det lystfremmende middel, har tænkt i nye baner.
For ofte har der kun været fokus på kønsdelene.
- Der har været lavet forsøg med viagra til kvinder, men de får ikke mere lyst af det.
Viagra giver altså kun en øget blodtilførsel til kønsdelene, men også nogle bivirkninger, siger Astrid Højgaard.
I stedet for at øge blodtilførslen til kønsdelene har forskerne arbejdet med receptorer, der sidder i hjernen, og som er knyttet til belønningsstoffet dopamin.
Den cocktail skulle angiveligt give kvinden en dejlig følelse under sex.
Et yderligere pres til kvindens lystMen overlæge Astrid Højgaard finder det grundlæggende problematisk, at kvinderne skal planlægge, hvornår lysten skal opstå.
- Man beder faktisk en kvinde, som egentlig ikke har lyst, om at sprøjte noget ind i huden, 45 minutter inden det forventes, at hun skal have lyst.
Hvad gør hun i den situation, hvor medicinen ikke virker?
spørger Astrid Højgaard.
Hun er særligt skeptisk overfor at lade behandlingen stå alene, fordi lysten knytter sig til mere end det biologiske - som for eksempel vores relation til vores partner.
- Handler problemet i virkeligheden om et problematisk parforhold, en streng opdragelse, en depression eller noget helt andet?
Man kan jo risikere at presse nogle kvinder, der i forvejen står i en svær situation, siger hun.
Og lysten udfolder sig ikke under pres, mener hun.
Hvis sexlivet skal udvikle sig i en god retning, så er det altså altafgørende ikke at gøre noget, som ikke føles godt.
- Det er vigtigt, at ens seksualitet er glædesfuld.
Man skal ikke gøre noget seksuelt af andre årsager end helt egoistiske, siger Astrid Højgaard.
FacebookTwitterKopier linkEmner:Seksualitet|Sexologisk Center|Medicin|USA|Astrid Højgaard (læge)




