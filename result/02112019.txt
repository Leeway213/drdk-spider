https://www.dr.dk/nyheder/kultur/vanvittigt-flot-en-genistreg-her-er-alle-tiders-mest-opfindsomme-mestervaerker-i

Den store bagedyst 2019Se temaKulturVanvittigt flot!
En genistreg!
Her er alle tiders mest opfindsomme mesterværker i BagedystenSe ugens mesterværk samt fem andre imponerende kager fra Bagedyst-arkiverne.
De iøjnefaldende kager har været mange i løbet af de otte sæsoner af 'Den store bagedyst'.
Vi har samlet nogle af de mest opfindsomme kager, bageteltet har set.
(© Dr)Af Christian Mejdahl02.
nov.
2019 kl.
20.
55Læs opSpoiler-advarsel: Denne artikel indeholder detaljer om afsnit 5 af 'Den store bagedyst'.
Har du ikke set det?
Stop straks med at læse og se afsnittet på DRTV.
- Jeg er nærmest mundlam over, hvor flot det er.
'Bagedyst'-dommerne, Markus Grigo og Katrine Foged Thomsen, kastede om sig med ros, da Frederikke Legaard præsenterede dem for sin svenske skovsø-kage i femte afsnit af 'Den store bagedyst' lørdag aften.
Den 23-årige kunststuderende imponerede dommerne med sin kage, der bød på spejlblank glaze, sirlige åkandeblade og en imponerende chokolade-badebro, der ved første øjekast lignede ægte træ.
Se de dommernes bedømmelse af kagen i klippet her:Du kan finde opskriften på Frederikke Legaards skovsø-kage her.
Og dommernes flotte ord var ikke kun varm luft, for Frederikke Legaard endte igen med at blive udråbt til ugens mesterbager.
Så i anledning af dommernes lovprisning af Frederikke Legaards mesterværk har vi været en tur i Bagedyst-arkivet for at finde de fem mest opfindsomme kreationer, det hvide bagetelt har været vidne til.
Emil Obels brillante brombærbomberI semifinalen i 2018 skulle deltagerne lave moussebomber, og Emil Obel tog udfordringen særdeles bogstaveligt.
Han lavede nemlig små tegneserielignende brombærbomber – komplet med lunte, der kunne tændes for enden.
Dommerne roste både idéen og udførelsen, og brombærbomberne var da også med til at sikre Emil Obel en plads i finalen ugen efter, som han gik hen og vandt.
Se dommernes bedømmelse af Emil Obels moussebomber her:Tobias Hamanns spiselige cigarerDer er intet som en god cigar.
Det beviste Tobias Hamann, da han præsenterede de forhenværende bagedyst-dommere Mette Blomsterberg og Jan Friis-Mikkelsen for sine cigarruller tilbage i 2014.
Dommerne kaldte det for en genistreg, og Mette Blomsterberg så da også sit snit til at smage på kagen to gange, så der nær var kommet fransk nougat under de franske negle.
Se dommernes bedømmelse af Tobias Hamanns cigarruller her:Sune Demants magiske marmorkageDet var en bageteknisk landvinding af de helt store, da Sune Demant introducerede 'Den store bagedyst' til dobbelt-glaze i 2016.
Meget kunne gå galt, og selvom det heller ikke forløb helt uden slinger i valsen, så var dommerne vilde med Sune Demants nybrud inden for kageovertræk og roste ham for at tage en så svær opgave på sig.
Teknikken sendte ham på sejrskurs og er siden hen blevet kopieret flere gange i de efterfølgende sæsoner.
Se dommernes bedømmelse af Sune Demants marmorglaze her:Liv Martine og Ditte Julies julekugleLiv Martine vandt 'Den store bagedyst' i 2015, og sammen med veninde-konkurrenten Ditte Julie Jensen snuppede de titlen som vindere af 'Den store jule- og nytårsbagedyst' sidste år.
Det gjorde de blandt andet på baggrund af den betagende julekugle med fyldte chokolader indeni.
Markus Grigo brød ud i en spontan klapsalve, mens Katrine Foged Thomsen sammenlignede mesterværket med et sandt juleeventyr.
Se dommernes bedømmelse af Liv Martine og Ditte Julies storslåede julekugle her:Tobias Hamanns sublime solsystemDet nåede aldrig at blive rigtigt spændende i 'Den store bagedyst' i 2014.
Hvis man havde fulgt bare lidt med, var man klar over, at bagetalentet Tobias Hamann med al sandsynlighed ville løbe med sejren.
For få har bragt lige så meget opfindsomhed med ind i det hvide bagetelt som den dengang 26-årige silkeborgenser.
Derfor er hans navn også at finde hele to gange på denne liste.
For med sit solsystem af en børnefødselsdagskage lagde han fremtidige generationer af småbørnsforældre under et forventningspres af dimensioner.
Se dommernes bedømmelse af Tobias Hamanns planet-kager her:Se de fem første afsnit af dette års udgave af Den store bagedyst på DRTV.
Læs også:Her går det helt galt for Bagedyst-Beate: 'Det er idioti på højt plan'FacebookTwitterKopier linkEmner:Jan Friis-Mikkelsen (kok)|Katrine Foged Thomsen (konditor)|Mette Blomsterberg (konditor)|Madlavning|Jul




https://www.dr.dk/sporten/fodbold/tyskland/yussuf-poulsen-paa-pletten-i-leipzig-maalshow

TysklandYussuf Poulsen på pletten i Leipzig-målshowYussuf Poulsen både scorede og assisterede i 8-0-sejren over Mainz.
Yussuf Poulsen scorede til 5-0, da Leipzig lørdag eftermiddag kørte Mainz midt over i den tyske Bundesliga.
02.
nov.
2019 kl.
17.
22Læs opLandsholdsangriber Yussuf Poulsen fik sat en stopper for sin måltørke i tyske RB Leipzig, som lørdag kørte Mainz over i Bundesligaen.
Leipzig vandt hele 8-0 og stormede afsted i første halvleg og var foran 5-0 i løbet af de første 45 minutter.
Dermed spillede Leipzig sig på tredjepladsen i ligaen med 18 point.
Yussuf Poulsen scorede målet til 5-0 et minut før pausefløjtet, da Mainz-keeper Robin Zentner ikke kunne holde en afslutning.
Bolden sprang ud til danskeren, som nemt scorede sit andet ligamål i denne sæson.
Yussuf Poulsen scorede også i anden runde i slutningen af august, men siden har han ikke fundet vej til netmaskerne.
Leipzig kom foran allerede efter fem minutter ved Marcel Sabitzer, og siden scorede både Timo Werner, Christopher Nkunku og Marcel Halstenberg.
Efter pausen blev det til yderligere to lynmål med 6-0 i det 46.
minut og 7-0 to minutter senere.
Bayerns ti mand kollapsede i FrankfurtToppen af Bundesligaen blev ikke mindre tæt af, at Bayern München løb ind i en ordentlig øretæve, da mesterholdet på udebane tabte hele 1-5 mod Eintracht Frankfurt og målmand Frederik Rønnow.
Her scorede Robert Lewandowski atter, hvilket han har gjort i alle Bayerns kampe i denne sæson.
I sidste weekend satte polakken rekord ved at være den første til at score i samtlige af de ni første runder i en sæson, og den rekord udbyggede han altså med sit mål til 1-2 i første halvleg.
Robert Lewandowski scorede endnu engang for Bayern München, men holdet led alligevel et nederlag på 1-5 i Frankfurt.
Da havde Bayern fået vist Jérôme Boateng ud med direkte rødt kort allerede efter ni minutter og måtte altså spille med ti mand i 80 minutter.
Det udnyttede hjemmeholdet til at score tre mål mere efter pausen i Bayerns totale kollaps.
Dermed ligger Bayern på fjerdepladsen med en dårligere målscore end Leipzig.
Borussia Mönchengladbach nåede op på 22 point på førstepladsen med en 2-1-sejr ude over Bayer Leverkusen.
Her sørgede den tidligere FCK'er Oscar Wendt for at bringe gæsterne foran 1-0.
Borussia Dortmund følger efter på andenpladsen med 19 point, da det blev til en hjemmesejr mod Wolfsburg, der også mænger sig i den tætte top-8.
Dortmund var uden både Thomas Delaney og Jacob Bruun Larsen.
De kunne fra bænken se Thorgan Hazard, Raphaël Guerreiro og Mario Götze score målene.
/ritzau/FacebookTwitterKopier linkEmner:Frederik Rønnow (fodboldspiller)|Jacob Bruun Larsen (fodboldspiller)|Tyskland|Fodbold|Borussia Dortmund




https://www.dr.dk/sporten/formel1/kevin-magnussen-starter-som-nummer-12-i-usa

Formel1Kevin Magnussen starter som nummer 12 i USAKevin Magnussen sluttede lørdag som nummer 12 i Q2 i kvalifikationen til Formel 1-grandprixet i Austin.
Kevin Magnussen kom i sin Haas-racer ikke videre til Q3 og starter således som nummer 12 i søndagens grandprix i Austin, Texas.
02.
nov.
2019 kl.
22.
55 | opdateret 02.
nov.
2019 kl.
23.
03Læs opKevin Magnussen (Haas) leverede til tider fin fart i kvalifikationen til søndagens Formel 1-grandprix i Austin i USA.
Den danske kører avancerede fra den første kvalifikationsrunde, som hedder Q1, men i Q2 sluttede Kevin Magnussen som nummer 12.
Kevin Magnussen kørte ud for at sætte en tid som sidste kører i Q1.
Da danskeren først kom på banen, leverede han fart og gik sikkert videre til Q2.
Holdkammerat Romain Grosjean sled sig akkurat videre som nummer 15 i Q1.
I Q2 blev det dog også til et farvel til kvalifikationen for Grosjean, der sluttede som nummer 15 og dermed dårligst.
Hamilton kan blive verdensmesterLewis Hamilton (Mercedes) kan søndag genvinde verdensmesterskabet og sikre sig VM-titlen i Formel 1 for sjette gang i karrieren.
Meget skal gå galt, hvis det ikke lykkes for briten søndag.
Før grandprixet har Hamilton 74 point ned til holdkammerat Valtteri Bottas, og der resterer tre løb.
Bottas kan derfor maksimalt score 78 point mere.
Vinder Bottas søndag med hurtigste omgangstid, så bliver Hamilton verdensmester med en ottendeplads og fire point.
Udgår Bottas søndag, så bliver Hamilton verdensmester uanset hvad.
Status inden løbet er, at Bottas starter i pole position efter en flot kvalifikation, mens Hamilton starter som nummer fem.
Hamiltons dårligste startposition i sæsonen i øvrigt.
Den 34-årige brite blev verdensmester første gang i 2008, og siden fulgte titlerne i 2014 og 2015 samt i 2017 og 2018.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Formel 1|USA|Motorsport




https://www.dr.dk/nyheder/kultur/komiker-laver-grin-med-kronprinsesse-marys-danske-sprog-midt-i-tv-show

Kronprinsparrets Priser 2019Se temaKulturKomiker laver grin med kronprinsesse Marys danske sprog midt i tv-showMahamad Habane henvendte sig direkte til kronprinsessen til Kronprinsparrets Priser.
Se højdepunkterne fra showet her.
Kronprinsesse Mary tog heldigvis det humoristiske optrin med et smil, da Kronprinsparrets Priser løb af stablen direkte fra Odeon i Odense lørdag aften.
(© dr)Af Kasper Madsbøll Christensen02.
nov.
2019 kl.
22.
41Læs opHan havde ellers svoret, at han ikke ville henvende sig direkte til kronprinsparret.
Men da først han stod på scenen under Kronprinsparrets Priser i Odeon i Odense lørdag aften, kunne komikeren Mahamad Habane alligevel ikke dy sig.
Med udgangspunkt i sit eget somaliske ophav jokede han nemlig med først sine egne og siden kronprinsessens sprogkundskaber.
- Der er nogle gange, hvor de (ældre mennesker, red.
) kan finde på at rose mig for, hvor godt jeg taler dansk, lød det, hvorefter han henvendte sig direkte til kronprinsessen:- Det kender De godt!
Herefter fortsatte han:- Når jeg får ros for at tale godt dansk fra gamle mennesker, er jeg begyndt at lyve om, hvor lang tid, jeg har boet i Danmark.
Jeg kom i går, siger jeg.
.
.
- Den bruger De bare, sagde han igen henvendt til kronprinsesse Mary, som sammen med resten af salen belønnede komikeren med masser af grin og klapsalver.
Se Mahamad Habanes standup-indslag her:Ud over Mahamad Habane var også en perlerække af danske musikere på scenen ved Kronprinsparrets Priser lørdag aften.
Se alle optrædenerne fra showet herunder.
Alphabeat satte gang i festenHvad er egentlig sjovest at danse til?
Den traditionelle lanciers-dans eller pophittet '10.
000 Nights of Thunder' med Alphabeat?
Ja, det hersker der delte meninger om - i hvert fald hos kronprinsparret.
Til prisuddelingen kom det nemlig frem, at mens kronprins Frederik er mest til lanciers, så er kronprinsessen mere vild med at slå sig løs til lyden af den danske popgruppe.
Alphabeat satte på passende vis gang i festlighederne med et medley af deres største hits.
Claus Hempler tryllebandt publikumDer var skruet helt ned for sceneshow og gejl, men helt op for intensitet og nærvær, da Claus Hempler gik på scenen til Kronprinsparrets Priser.
Det gjorde han for at synge nummeret 'Jeg drømmer om en sang' fra albummet 'Kuffert fuld af mursten', der kom tidligere i år.
Og der var nærmest andægtig stilhed i Odeon i Odense i de minutter, Hempler tryllebandt publikum med sin dybe, intense røst.
Stjernedrys-modtager fik stående bifaldHun har allerede spillet på nærmest alle Danmarks største festivaler og vundet alle de priser, der er værd at vinde.
Men lørdag aften sikrede Jada sig endnu glasindrammet anerkendelse.
Den 26-årige sangerinde blev nemlig tildelt Kronprinsparrets Kulturelle Stjernedryspris, der blev overrakt af kronprinsesse Mary.
Jada måtte dog snart stille prisen fra sig, da hun også skulle optræde til prisuddelingen.
Det gjorde hun med nummeret 'Clean Love'.
Læs også:'Det er kronprinsesse Mary her': Dansk popstjerne snotforvirret over uventet opkaldDansk-fransk operatalent hyldet med KulturprisDen dansk-franske operasanger Elsa Dreisig modtog Kronprinsparrets Kulturpris og 500.
000 kroner for sit imponerende sangtalent og blev af kronprinsparret blandt andet rost for sin 'suveræne musikalitet'.
Den fik publikum i Odeon selv en smagsprøve på, da den glade prismodtager efterfølgende gik på scenen for at fremføre 'L'air des bijoux'.
Hjalmer strålede i hjembyenHjalmer afsluttede på rørende vis aftenens prisuddeling, da han gik på scenen i sin hjemby med det spritnye nummer 'Godt igen', der er at finde på hans debutalbum, som udkommer nu på fredag, den 8.
november.
De blev hædret ved Kronprinsparrets Priser 2019•Kronprinsparrets Kulturpris (500.
000 kroner): Elsa Dreisig, operasanger•Kronprinsparrets Sociale Pris (500.
000 kroner): Bydelsmødre•Kronprinsparrets Kulturelle Stjernedryspris (100.
000 kroner): Jada, sanger•Kronprinsparrets Sociale Stjernedryspris (100.
000 kroner): FRAKFacebookTwitterKopier linkEmner:Claus Hempler (musiker)|Royalt|Alphabeat|Odense|Pop og rock




https://www.dr.dk/sporten/oevrig/astralis-kaptajn-efter-skuffelse-sindssygt-stramt

Øvrig sportAstralis-kaptajn efter skuffelse: 'Sindssygt stramt'Lukas 'gla1ve' Rossander ærgrer sig over, at Astralis for andet år i streg misser finalen i København.
Lukas 'gla1ve' Rossander er ærgerlig over Astralis' tidlige exit på hjemmebanen i Royal Arena.
Af Toke Twistmann Gripping02.
nov.
2019 kl.
19.
15 | opdateret 02.
nov.
2019 kl.
22.
41Læs opEt kæmpe brøl bød det danske Counter-Strike hold Astralis velkommen i Royal Arena, da spillerne lørdag gik mod scenen for at spille de afgørende kampe ved turneringen BLAST Pro Series.
12.
000 fans sad klar til at bære hjemmebanefavoritten til sejr i den turnering, hvor holdet i 2017 og 2018 slukørede måtte se andre hold løfte trofæet.
Men jublen forstummede, da Astralis måtte nøjes med uafgjort i dagens anden kamp mod russisk-ukrainske Natus Vincere.
Det resultat betød, at finalepladsen og kampen om mere end 800.
000 kroner sluttede for danskerne, og det var en bitter pille at sluge, fortæller holdets kaptajn, Lukas 'gla1ve' Rossander.
- Det er sindssygt stramt.
Vi kunne så godt have tænkt os at spille den finale foran vores fans.
Det er selvfølgelig en super stor skuffelse, for vi vinder mange andre turneringer, men den her turnering betyder virkelig meget for os, fordi det er en propfyldt Royal Arena, hvor man bare gerne vil ind og gøre det godt, fortæller Lukas 'gla1ve' Rossander.
Kæmpede med nerverAstralis fik en dårlig start på BLAST Pro Series fredag aften, hvor de første to runder af turneringen blev spillet.
To tabte kampe og et svært udgangspunkt for at nå hele vejen på dag to.
FaZe Clan og NIP - Ninjas in Pyjamas - endte i stedet i finalen.
.
Torsdag lancerede holdet nye trøjer ved et stort anlagt event.
Derudover skulle holdet deltage i mediedag ved turneringen, og i set i bakspejlet mener Lukas 'gla1ve' Rossander, at det kan have spillet ind på præstationen.
- Måske skulle vi lige have haft en ekstra dag til at tage toppen af presset og nerverne.
For vi gør det meget bedre i dag.
Men vi må arbejde med det, der skete i går, og få styr på nerverne fremover.
Til trods for den store skuffelse har Lukas 'gla1ve' Rossander dog alligevel noget positivt at sige efter dagens exit:- At se en propfyldt arena med alle de fans gør mig både glad og stolt.
Jeg håber stadig at vinde i København en dag.
Ved Blast Pro Series deltager seks Counter Strike-hold, og der spilles bedst af én bane også kaldet et map.
De to bedste fra gruppen mødes i finalen, hvor der spilles bedst af tre maps.
I finalen vandt amerikanske Faze Clan 2-0 over svenske NiP.
FacebookTwitterKopier linkEmner:Astralis Esport|København|Royal Arena|eSport|Ørestad




https://www.dr.dk/sporten/haandbold/championsleague/paris-banker-aalborg-i-mikkel-hansen-comeback

ChampionsleagueParis banker Aalborg i Mikkel Hansen-comebackMikkel Hansen fik sine første Champions League-minutter i denne sæson i PSG-sejren over Aalborg.
02.
nov.
2019 kl.
18.
43 | opdateret 02.
nov.
2019 kl.
19.
02Læs opAalborg Håndbold kom ned på jorden i Champions League, da det danske mesterhold lørdag besøgte Paris.
Her tog Paris Saint-Germain imod med Mikkel Hansen i et comeback, og det franske storhold sagde tak for besøget ved at banke de danske gæster med 37-24.
Aalborg mødte ellers op med selvtillid efter den imponerende sejr senest over Flensburg-Handewitt.
Den var Aalborgs fjerde sejr i turneringen i denne sæson, men det danske mandskab havde nok trods alt ikke budgetteret med at tage til Paris og vinde.
Efter nederlaget topper Barcelona og PSG for seks kampe gruppe A med ti point hver, mens Aalborg har otte point i gruppen, hvor Aalborg har fokus på sjettepladsen, der giver videre avancement.
Aalborg kom ellers godt i gang og var også foran 4-2.
Holdet var godt med i det første kvarter til 7-7, og Tobias Ellebæk udlignede til 8-8.
Comeback efter hjernerystelseMikkel Hansen blev sendt på banen efter netop et kvarter og gjorde comeback på håndboldbanen, efter at han har været ude med den hjernerystelse, han pådrog sig i midten af september.
Hansen scorede for første gang i kampen, da han øgede til 11-9, og verdensstjernen diskede op med fire mål i sidste halvdel af første halvleg.
Se Mikkel Hansens mål i klippet nedenfor.
Benjamin Jakobsen reducerede til 10-11, men derefter gik det galt for det danske mandskab, og PSG skruede tempoet i vejret og gik til pause foran 18-11.
Mikkel Hansen var da også med fra første fløjt i anden halvleg, hvor norske Sander Sagosen bragte PSG på 19-11.
Det blev også hurtigt 20-11 og 21-11, og en ordentlig øretæve lurede.
Henrik Møllgaard reducerede til 15-28 med et kvarter igen, og derfra var der intet at stille op.
Mikkel Hansen fik tiltrængte minutter i benene på håndboldbanen, og den danske profil scorede seks mål på otte forsøg.
/ritzau/FacebookTwitterKopier linkEmner:Henrik Møllgaard (håndboldspiller)|Paris Saint-Germain|Aalborg|SG Flensburg-Handewitt|Håndbold




https://www.dr.dk/sporten/oevrig/astralis-skuffer-og-er-faerdig-paa-hjemmebanen-i-koebenhavn

Øvrig sportAstralis skuffer og er færdig på hjemmebanen i KøbenhavnCounter Strike-holdet Astralis missede overraskende en finaleplads i Blast Pro Series i Royal Arena.
Astralis kommer heller ikke i tredje forsøg til at vinde Blast Pro Series på hjemmebane.
(ARKIVFOTO) 02.
nov.
2019 kl.
17.
06 | opdateret 02.
nov.
2019 kl.
22.
42Læs opCounter Strike-holdet Astralis havde haft en dårlig optakt til lørdagens stævne Blast Pro Series i Royal Arena i København.
Astralis tabte fredag sine to første kampe i turneringen, og derfor havde det danske hold kniven for struben, da Royal Arena dannede rammerne lørdag.
Derfor var det kun lutter sejre i lørdagens tre kampe, der talte for danskerne.
Med et uafgjort resultat i anden kamp mod ukrainske Natus Vincere på 15-15 kunne Astralis ikke nå finalen eller vinderpræmien på 125.
000 dollar svarende til knap 840.
000 danske kroner.
Danskerne havde svært ved at finde rytmen i kampen, hvor ukrainerne hele tiden holdt stand.
Det lykkedes derfor heller ikke i tredje forsøg for Astralis, der heller ikke de seneste to år har vundet turneringen i København, selv om holdet har vundet stort set alle andre steder i verden.
Ingen hjælp af de andreDanskerne var også afhængige af resultaterne i de andre kampe, men heller ikke her fik Astralis hjælp, da resultaterne ikke faldt ud til holdets fordel.
Det tidlige exit var en skuffelse for de mange fremmødte danske fans, som ellers gav Astralis en varm velkomst, da holdet første gang trådte ind på scenen i arenaen.
Danskerne skulle i sin første kamp møde ærkefjenderne fra amerikanske Team Liquid, som flere gange har drillet Astralis i starten af 2019.
En storspillende Peter "Dupreeh" Rasmussen hjalp Astralis til en sejr på 16-10 over Team Liquid i den første af lørdagens tre gruppekampe.
- Det stinker, men havde vi vundet mod Natus Vincere, var vi alligevel ude.
Det er, som det er, og det kan vi ikke gøre noget ved.
- Det vigtigste er, at vi har hevet os selv op fra i går (fredag, red.
).
Vi spillede mod langt bedre hold i dag, men vi spillede også bedre selv, siger Peter "Dupreeh" Rasmussen efter det tidlige exit.
Astralis er i øjeblikket nummer to på verdensranglisten, og var dermed det højest placeret hold ved lørdagens stævne.
I den sidste gruppekamp møder danskerne amerikanske Cloud9.
Ved Blast Pro Series deltager seks Counter Strike-hold, og der spilles bedst af én bane også kaldet et map.
De to bedste fra gruppen mødes i finalen, hvor der spilles bedst af tre maps.
I finalen vandt amerikanske Faze Clan 2-0 over svenske NiP.
/ritzau/FacebookTwitterKopier linkEmner:Astralis Esport|København|Royal Arena|eSport|Ørestad




https://www.dr.dk/sporten/haandbold/championsleague/trods-droemmestart-esbjerg-faar-russiske-taesk-i-champions-league

ChampionsleagueTrods drømmestart: Esbjerg får russiske tæsk i Champions LeagueTeam Esbjerg tabte med 26-34 til Rostov-Don i Champions League-gruppespillet og rykker ned på tredjepladsen.
02.
nov.
2019 kl.
15.
44 | opdateret 02.
nov.
2019 kl.
16.
49Læs opHåndboldkvinderne fra Team Esbjerg løb lørdag ind i et nederlag til Rostov-Don i Champions League-gruppespillet.
Det russiske storhold vandt med 34-26 og rykker dermed forbi Esbjerg op på andenpladsen i gruppe B, som føres af CSM Bucuresti.
Esbjerg ligger på tredjepladsen med fire point efter fire kampe, mens polske Lublin ligger sidst uden point efter tre kampe.
De tre bedste hold i hver gruppe avancerer fra gruppespillet.
Selv om russerne scorede kampens første mål, var det Esbjerg, der generelt fik den bedste start.
Efter fem minutter gjorde østrigske Sonja Frey det til 4-1 til danskerne, og ti minutter senere var det også Frey, der satte bolden ind til en 10-6-føring.
Men så kom der gang i russerne, der havde revanche til gode mod Esbjerg, der på hjemmebane vandt det første Champions League-opgør mellem de to hold med 31-26 for to uger siden.
Russerne rejste sigPå otte minutter gik Rostov-Don fra 6-10 til 12-12 og fortsatte det gode spil mod slutningen af halvlegen, som sluttede med en russisk 16-13-føring.
I anden halvleg var det også det russisk storhold, der dominerede, mens esbjergenserne havde svært ved at finde rytmen igen.
Danskerne fulgte med til 16-19, men så gik angrebsspillet helt i stå, mens Rostov-Don-spillerne let kunne spadsere gennem Esbjerg-forsvaret.
Med fem mål i træk stak russerne af.
Og selv om Sanna Solberg og Sonja Frey med syv mål hver i kampen gjorde deres for at gentage den overraskende sejr fra holdenes første møde, så var løbet kørt mod de stærke russere.
Esbjerg skal på endnu en svær opgave i holdets næste Champions League-kamp, hvor topholdet Bucuresti venter på hjemmebane i den rumænske hovedstad på næste søndag.
I den sidste gruppekamp tager esbjergenserne på hjemmebane imod Lublin.
/ritzau/FacebookTwitterKopier linkEmner:Esbjerg|Team Esbjerg|Bukarest|Rusland|Håndbold




https://www.dr.dk/nyheder/udland/en-af-amazonas-vogtere-draebt-af-skovhuggere-praesidenten-har-hans-blod-paa-haenderne

UdlandEn af Amazonas vogtere dræbt af skovhuggere: 'Præsidenten har hans blod på hænderne'De indfødte i Amazonas frygter, at præsidentens regnskovspolitik vil medføre folkemord.
© ScanpixAf Anna Sol Jørgensen02.
nov.
2019 kl.
22.
54Læs opPaulo Paulione Guajajara gik under navnet Lobo, der på portugisisk betyder 'ulv'.
Han var en af de 20.
000 indfødte guajajaraer, der kontrollerer et stort område af det nordøstlige Amazonas.
I fredags var Guajajara-ulven på jagt inde i Arariboia-reservatet, men vendte aldrig tilbage.
Under sin jagt blev han selv til bytte, da illegale skovhuggere angiveligt angreb en gruppe fra Guajajara.
Paulo Paulino blev dræbt med et skud i hovedet, og en anden fra gruppen blev såret i angrebet.
Det oplyser ledere af guajajaraerne til Reuters.
Angrebet på stammen vækker harme hos organiationen APIB, der repræsenterer Brasiliens 900.
000 indfødte.
Og det er ikke kun skovhuggerne, som står for skud, mens også landets præsident, Jair Bolsonaro.
- Bolsonaro-regeringen har de indfødtes blod på hænderne, lyder det i en udtalelse fra APIB.
Paulo Paulino Guajajara var leder for de indfødte i Arariboia-reservatetet, før han blev dræbt i fredags.
Frygt for folkemord på indfødteBrasiliens højreorienterede præsident kom til magten sidste år.
Som præsident har han og hans regering tilbagerullet indsatser, der skal bekæmpe illegal skovhugst, oprettelse af landbrug og minedrift i regnskoven, der går under tilnavnet 'Verdens grønne lunger'.
Det var allerede under valgkampen til sidste års valg, at Jair Bolsonaro lod landets befolkning forstå, at den beskyttede skov stod i vejen for økonomisk vækst.
Indfødte selv og eksperter har advaret om, at præsidentens planer om at droppe beskyttelsen af regnskoven vil medføre et folkemord på de stammefolk, der bor i og beskytter Amazonas.
Og det er fredagens angreb på Guajajara-folkene et eksempel på, mener Sonia Guajajara, der er leder af APIB.
- Det er på tide at sige fra overfor det institutionaliserede folkemord, skriver hun på Twitter.
Opgaven blev farligereGuajajaraerne er en af Brasiliens største grupper af indfødte.
De oprettede i 2012 organisationen 'Skovens vogtere' for at patruljere og beskytte Arariboia-reservatet i Maranhao-staten.
Området er dog så stort, at gruppen alene ikke kan vogte og beskytte det, og dybt inde i skoven bor den lille og truede stamme Awá Guaja, der ikke har kontakt med omverdenen.
Opgaven med at vogte skoven blev en tiltagende farlig opgave, fortalte den nu dræbte Paulo Paulione Guajajara til Reuters i september.
- Jeg er bange nogle gange, men vi er nødt til at løfte vores hoveder og handle.
Vi er her, og vi slås, sagde han.
- Vi beskytter vores land og livet på det.
Dyrene, fuglene, selv awáerne.
Brasiliens politi oplyser til Reuters, at de vil undersøge omstændighederne ved Guajajara-ulvens død.
Ifølge guajajaraerne ligger hans lig stadig i skovbunden, og den unge mand i 20'erne efterlader sig en enkelt søn.
Paulo Paulino Guajajara på patrulje i Arariboia i september.
 I 2012 oprettede guajajaraerne 'Skovens vogtere', som kæmper mod illegal skovhugst i området.
 Guajajaraerne vogter over det område, hvor de bor, og beskriver sig selv som skovens beskyttere.
 Bevæbnede mænd fra gruppen tager på patruljer for at tage illegale skovhuggere til fange.
 Ifølge gruppen selv er der færre tilfælde, hvor deres område af skoven bliver ryddet, end før de oprettede 'Skovens vogtere'.
1 / 5Paulo Paulino Guajajara på patrulje i Arariboia i september.
1 / 5I 2012 oprettede guajajaraerne 'Skovens vogtere', som kæmper mod illegal skovhugst i området.
2 / 5Guajajaraerne vogter over det område, hvor de bor, og beskriver sig selv som skovens beskyttere.
3 / 5Bevæbnede mænd fra gruppen tager på patruljer for at tage illegale skovhuggere til fange.
4 / 5Ifølge gruppen selv er der færre tilfælde, hvor deres område af skoven bliver ryddet, end før de oprettede 'Skovens vogtere'.
5 / 5Vil ikke have, at omverdenen blander sigDet er ikke meget mere end to måneder siden, at Amazonas trak overskrifter i alverdens medier.
Skoven er plaget af voldsomme skovbrande, og i august var antallet oppe på 73.
000 mod 40.
000 skovbrande året før.
Det fik den franske præsident, Emmanuel Macron, til at kalde situationen for en international krise, der skulle diskuteres på et forestående G7-møde.
- Vores hus brænder, lød det blandt andet fra Emmanuel Macron.
Men Amazonas er ikke verdens hus, lod Jair Bolsonaro forstå.
Han opfordrede derimod omverdenen til at blande sig udenom skovbrandene, for alt andet er bare udtryk for en kolonialistisk tankegang.
I stedet for at tage imod hjælp har Jair Bolsonaro forsøgt at skjule omfanget af skovbrandene, og han har fyret en medarbejder for at tale om brandene, og han har beskyldt NGO'er for at stå bag brandene.
Og imens står Brasiliens indfødte vagt om skovene.
- Der er så meget ødelæggelse af naturen.
Gode træer med træ så hårdt som stål bliver skåret ned og taget væk.
Vi er nødt til at bevare det her liv for vores børns fremtid, sagde Paulino Guajajara til Reuters, lidt mere end en måned inden han blev dræbt som en af skovens vogtere.
FacebookTwitterKopier linkEmner:Emmanuel Macron (politiker)|Jair Bolsonaro (politiker)|Brasilien|Skove|Twitter




https://www.dr.dk/nyheder/indland/gudenaaen-oversvoemmede-sommerhuset-simpelthen-saa-trist-et-syn

IndlandGudenåen oversvømmede sommerhuset: 'Simpelthen så trist et syn'Masser af huse er oversvømmet, og nu vil borgmestre have hjælp fra Christiansborg.
Af Jakob Lyders Tarpgaard02.
nov.
2019 kl.
21.
32Læs opAnita Winkler viser rundt i søsterens sommerhus ved Gudenåen lidt uden for Silkeborg.
I køkkenet stopper hun op.
Det er simpelthen så trist et syn.
Anita Winkler, Silkeborg- Her har vandet gået op til anklerne.
Jeg bliver helt nervøs for, om det overhovedet kan reddes.
I sidste uge løb Gudenåen bogstaveligt talt gennem sommerhuset.
I dag lørdag pibler vandet visse steder stadig op gennem gulvet.
- Det er simpelthen så trist et syn, konstaterer Anita Winkler.
I Silkeborg er Anette Mouritsen og hendes mand oppe på skift om natten for at sørge for, at pumperne kører, så vandet ikke overstiger den mur af sandsække, de har sat op foran huset.
- Det er virkelig belastende, siger hun.
Borgmestre vil have hjælpDe to huse er blot to af mange, der efter måneder med masser af regn kæmper mod oversvømmelse fra Gudenåen.
Vi er ved at drukne i vand.
Vi kan simpelthen ikke håndtere mere vand nu.
Steen Vindum (V), borgmester i Silkeborg KommuneOg med mere regn på vej, råber flere borgmestre i fra de syv kommuner langs Gudenåen nu på hjælp fra miljøministeren.
- Vi er ved at drukne i vand.
Vi kan simpelthen ikke håndtere mere vand nu, siger borgmester i Silkeborg Kommune Steen Vindum (V).
Helt konkret ønsker borgmestrene penge til at opkøbe jord langs Gudenåen, så jorden kan bruges som vandreservoir.
- Så kan vi opmagasinere vandet i en periode og sende det videre senere, siger han og foreslår desuden en pulje af penge, som skal bruges til at kompensere grundejere, som sælger deres jord til kommunen for en nedsat pris som følge af oversvømmelser.
Hjemme hos Anette Mouritsen har pumperne kørt i døgndrift over weekenden for at holde vand fra Gudenåen væk fra huset.
(© DR Nórdjylland)Minister: Ikke utænkeligtMiljøminister Lea Wermelin (S) har inviteret de syv borgmestre fra Gudenåskommunerne til et møde på Christiansborg, hvor hun vil diskutere, hvad man kan gøre.
Og hun afviser ikke på forhånd at bruge statens penge til at hjælpe.
- Vi skal undgå de her oversvømmelser i fremtiden.
Der kan opkøb af jord være én mulighed.
Og det er jeg meget villig til at kigge på, siger hun.
Mere vand på vejVejrudsigten for området er samtidig ikke specielt god, hvis man som Anita Winkler og Anette Mouritsen håber på tørvejr.
Vejrvært i DR Louise Gade siger, at prognoserne for Silkeborg-området fortæller, at der kommer 30 millimeter regn de næste to dage.
Dermed vil kommunen mandag sandsynligvis have passeret de 825 millimeter regn, kommunen normalt får på et helt år.
- Der er ikke noget at sige til, at jorden er mættet.
Regnen har simpelthen svært ved at trænge ned.
Og vi skal huske på, at fordampningen ikke er særlig høj på denne tid af året.
Så naturen har ret ringe betingelser for at håndtere den her mængde regn, vi oplever i øjeblikket, siger Louise Gade og slutter trods alt af med lidt godt nyt til midtjyderne.
- Det ser ud til, at der kommer mere tørt vejr i den næste uge.
FacebookTwitterKopier linkEmner:Lea Wermelin (politiker)|Socialdemokraterne|Jylland|Silkeborg|Vejret




https://www.dr.dk/nyheder/udland/adskillige-draebt-i-eksplosion-paa-marked-i-syrien-tyrkiet-beskylder-kurdere-staa-bag

UdlandAdskillige dræbt i eksplosion på marked i Syrien: Tyrkiet beskylder kurdere for at stå bagIfølge Tyrkiets forsvarsministerium er ofrene 'civile, der er vendt tilbage til deres hjem' i Syrien.
Tyrkiets forsvarsministerium beskylder den kurdiske gruppe YPG for at stå bag angrebet.
Af Anna Sol Jørgensen02.
nov.
2019 kl.
18.
41Læs opMindst 13 personer er blevet dræbt og 20 såret i en eksplosion i den syriske by Tel Abyad.
Det oplyser det tyrkiske forsvarsministerium og overvågningsgruppen Det Syriske Observatorium for Menneskerettigheder.
Eksplosionen skete ifølge det tyrkiske statsmedie Anadolu, da en bombe placeret på et køretøj blev detoneret på et marked i byen.
Tel Abyad har de sidste to uger været kontrolleret af Tyrkiet og militser, der har opbakning fra Tyrkiet.
Og nu beskylder Tyrkiets forsvarsministerium ifølge Reuters den kurdiske styrke YPG for at stå bag dagens angreb i Tel Abyad.
- Vi fordømmer det inhumane angreb udført af PKK/YPG's terrorister, der angreb uskyldige civile, der er vendt tilbage til deres hjem, skriver miniteriet på Twitter.
Tyrkiet betragter YPG som en terrorgruppe, mens gruppen har været støttet af USA under krigen mod Islamisk Stat.
Et par børn kigger ned på ødelæggelserne efter eksplosionen, der har kostet mindst 13 personer livet.
 Eksplosionen skete på et marked i byen her til eftermiddag.
 Styrker støttet af Tyrkiet inspicerer skaderne efter eksplosionen.
1 / 3Et par børn kigger ned på ødelæggelserne efter eksplosionen, der har kostet mindst 13 personer livet.
1 / 3Eksplosionen skete på et marked i byen her til eftermiddag.
2 / 3Styrker støttet af Tyrkiet inspicerer skaderne efter eksplosionen.
3 / 3Tyrkiet tog kontrol med Tel Abyad efter at have drevet kurdiske styrker ud af området i midten af oktober.
Det skete som led i den offensiv mod kurdiske styrker, som Tyrkiet indledte i det nordlige Syrien i oktober.
Tel Abyad var en af de to byer ved grænsen mellem Tyrkiet og Syrien, der blev hårdest ramt af kampene.
Det seneste stykke tid har dog været relativt roligt i området, efter at Tyrkiet satte sin offensiv på pause.
Det skete, efter at først USA og Tyrkiet og senere Rusland og Tyrkiet har forhandlet en aftale om våbenhvile i området på plads.
Den aftale indebærer, at alle kurdiske styrker har forladt byer og områder under deres kontrol og har ladet Tyrkiet overtage kontrollen med dem.
Målet med Tyrkiets offensiv er at tage kontrol med en 30 kilometer bred zone i det nordlige Syrien.
I det område vil Tyrkiet oprette en såkaldt sikkerhedszone.
Det er Tyrkiets plan at sende nogle af de 3,6 millioner syriske flygtninge i Tyrkiet ind i lejre i området.
FacebookTwitterKopier linkEmner:Islamisk Stat|Tyrkiet|Syrien|Krige og væbnede konflikter|PKK




https://www.dr.dk/sporten/oevrig/aerkebiskop-efter-vm-triumf-nelson-mandela-smiler-i-himlen

Øvrig sportÆrkebiskop efter VM-triumf: 'Nelson Mandela smiler i himlen'Sydafrikas verdensmesterskab i rugby er med til at samle nationen, lyder det.
Lige nu sidder Sydafrikas tidligere præsident, Nelson Mandela, oppe i himlen og smiler, mener ærkebiskop Desmond Tutu efter Sydafrikas VM-triumf i rugby.
Af Jakob Lyders Tarpgaard02.
nov.
2019 kl.
22.
38Læs opLige nu sidder Sydafrikas tidligere præsident, Nelson Mandela, oppe i himlen og smiler.
Det mener landets ærkebiskop Desmond Tutu, efter at Sydafrika tidligere i dag vandt verdensmesterskabet i rugby.
Sporten er af en de allermest populære i landet.
Og derfor er det de helt store gloser, som blandt andre Desmond Tutu har taget i brug.
- I (spillerne, red.
) har gjort meget mere end at vinde mesterskaber.
I har genopbygget troen i en tvivlende nation.
Vi er et særligt land og et ekstraordinært folk.
På dage som denne finder vi ud af, at vi kan opnå alt, når vi tager os sammen, siger ærkebiskoppen ifølge news24.
"I gentog foreningen"Med sejren på 32-12 over England vandt Sydafrika sit første verdensmesterskab siden 2007.
For Sydafrika, der døjer med dårlig økonomi og politisk splittelse, er sejren en anledning til at glædes i fællesskab.
Også i parlamentet fik mesterskabet de store ord frem fra nationalforsamlingens talsmand, Thandi Modise.
- Holdet gentog foreningen og den nationsbyggende effekt, som 1995-holdet bragte til vores land, siger hun og henviser til 1995, hvor Sydafrika vandt verdensmesterskabet på hjemmebane kun et år efter afslutningen på apartheid.
Anfører: Tak for al jeres støttePå Twitter takkede hele holdet for al den støtte, det har fået fra alle sydafrikanerne.
I en video siger anfører Siyamthanda Kolisi blandt andet, at det her er, hvad holdet kan opnå, hvis det sætter sig ét mål og én drøm.
- Vi har set alle jeres videoer og læst alle jeres beskeder.
Tak for al jeres støtte, siger han også på videoen.
FacebookTwitterKopier linkEmner:Sydafrika|Twitter|Kristendom|England|Nelson Mandela (politiker)




https://www.dr.dk/nyheder/politik/minister-trods-ankesager-mange-born-anbringes-sent

PolitikMinister trods ankesager: For mange børn anbringes for sentSocialminister Astrid Krag vil gennemgå reglerne for anbringelser for at sikre, at ingen anbringes for sent.
Socialminister Astrid Krag (S) er bekymret for, at der er børn, der anbringes for sent.
02.
nov.
2019 kl.
15.
37Læs opDet er ikke nødvendigvis et udtryk for, at kommunerne er for flittige med akutte anbringelser, når Ankestyrelsen ophæver halvdelen af de påklagede akutte anbringelser, mener social- og indenrigsminister Astrid Krag (S).
Tværtimod mener hun, at der er grund til at undersøge, om reglerne giver gode nok muligheder for, at kommunerne kan gribe ind og fjerne et barn uden samtykke fra forældrene - også kaldet en tvangsfjernelse.
Læs også:Hver anden klage over akut tvangsfjernede børn får medhold- Når flere anbringelser sker uden samtykke, så er det for de allermindste.
Og så ser jeg det som et tegn på, at kommunen står på barnets side, siger hun.
- De her tal skal ses i sammenhæng med resten af tallene på området, hvor jeg stadig mener, at for mange børn anbringes for sent.
Rapport: Hver anden forælder får ret i klager over tvangsfjernelserSiden 2016 har hver anden forælder, der har klaget over, at deres barn var blevet tvangsfjernet akut fra hjemmet, fået afgørelsen ophævet af Ankestyrelsen.
Det viser en rapport, som Ankestyrelsen offentliggjorde fredag.
Styrelsen begyndte at registrere klagerne over de akutte tvangsfjernelser i 2016.
Fra da og indtil 2018 er der optalt 229 klager.
Ankestyrelsen har ophævet 115 af dem, og antallet af ophævede afgørelser har været stabilt over perioden.
Antallet af anbringelser uden samtykke - tvangsfjernelser - er steget årligt siden 2007.
Dengang blev cirka 1200 børn tvangsfjernet, mens det i 2018 var omkring 2700 børn, som blev tvangsfjernet fra forældrene.
Er kommunerne gode nok til at overholde reglerne?
Hun peger på, at selv om Ankestyrelsen finder, at der ikke er grundlag for en akut anbringelse, så har styrelsen i flere tilfælde givet kommunerne ret i, at anbringelserne er på deres plads.
- Det betyder vel og mærke ikke, at de mener, at det er forkert, at barnet er anbragt, men forkert at det er sket akut, siger ministeren.
- Så vil jeg se nærmere på, hvordan det kan være.
Er det fordi, at kommunerne ikke er gode nok til at overholde reglerne, eller er det fordi reglerne ikke er gode nok til at beskytte barnet.
- Hvis reglerne ikke er gode nok, peger pilen tilbage på os i Folketinget.
Og så er jeg klar til at ændre reglerne.
Indstilles af et udvalgEn anbringelse uden samtykke fra forældrene indstilles af kommunernes forvaltning til et udvalg, der består af to politikere fra byrådet, to personer med børnepsykologisk baggrund og en dommer.
Her bliver en af politikerne udnævnt til formand.
Hvis der skal træffes akutte beslutninger, ligger den hos formanden.
Hvorfor ikke lade dommeren træffe de akutte beslutninger?
- Jeg tror ikke, at vi kan isolere det til en diskussion om, hvem i det udvalg der træffer den afgørelse, siger Astrid Krav.
- Jeg er overbevist om, at vi også skal kigge på, om regelsættet er godt nok til at beskytte børnene.
/ritzau/FacebookTwitterKopier linkEmner:Socialdemokraterne|Ankestyrelsen|Folketinget|Astrid Krag (politiker)




https://www.dr.dk/nyheder/indland/jonas-eika-giver-prispenge-fra-nordisk-rad-til-sjaelsmark-bornene

IndlandJonas Eika giver prispenge fra Nordisk Råd til Sjælsmark-børneneForfatteren kritiserede i sin takketale ved prisuddelingen regeringen for at føre en 'racistisk poltik'.
28-årige Jonas Eika fik tidligere på ugen Nordisk Råds Litteraturpris.
Med prisen følger også 350.
000 kroner, men dem ønsker han ikke selv at beholde.
02.
nov.
2019 kl.
17.
57Læs opForfatter Jonas Eika, der tidligere på ugen modtog Nordisk Råds Litteraturpris, giver præmiepengene til dem, der hjælper børnene på Udrejsecenter Sjælsmark.
Det oplyser forlaget Basilisk, der har udgivet Jonas Eikas bøger, til Politiken.
- Han sagde, da jeg spurgte ham om, hvad der skal ske med pengene, at det havde han ikke selv lyst til at sige til pressen, men han var okay med, at jeg meldte det ud.
Især fordi der har været den her debat om, hvorfor han tog imod pengene, siger forlagsdirektør Pejk Malinovski.
28-årige Jonas Eika blev tildelt prisen for novellesamlingen "Efter solen", der er hans anden bogudgivelse.
Med den fornemme pris følger 350.
000 kroner.
Langede ud efter Mette Frederiksens politikDa Jonas Eika tirsdag aften trådte frem på scenen i Konserthuset i Stockholm for at holde sin takketale, var det ikke taknemmelighed over at få prisen, der fyldte meget.
Læs også:Prisvinder kritiserer statsminister i takketaleDerimod brugte han en del af tiden på at lange ud efter især statsminister Mette Frederiksens (S) politik.
Hun var til stede i salen og fulgte uddelingen fra første række.
- Mette Frederiksen, som står i spidsen for et socialdemokrati, der er kommet til magten ved at overtage den forrige regerings racistiske sprog og politikker.
- Mette Frederiksen, som kalder sig for børnenes statsminister, men fører en udlændingepolitik, der splitter familier ad, gør dem fattige og udsætter både børn og voksne for en langsom, nedbrydende vold i landets såkaldte udrejsecentre.
- Luk Sjælsmark, luk Kærshovedgård, luk Ellebæk, afskaf hele lejrsystemet, sagde Jonas Eika blandt andet i talen.
Udrejsecenter Sjælsmark er et center ved Hørsholm på Sjælland, der huser afviste asylansøgere.
Mange børn bor på centeret med deres forældre, og en nylig rapport fra Røde Kors fastslog, at der var stor psykisk mistrivsel blandt børnene.
Psykolog: Grund til alvorlig bekymringRie Bornfeld, der var en af psykologerne bag undersøgelsen, udtalte efterfølgende, at der var grund til alvorlig bekymring.
- Vi ser mistrivsel i en grad, så der er reel risiko for, at børnene stagnerer i deres udvikling, og at deres aktuelle symptomer bliver kroniske, sagde hun.
Ifølge forlagsdirektør Pejk Malinovski kommer pengene formentlig ikke til at gå til selve Udrejsecenter Sjælsmark, men derimod til de organisationer og aktivister, som forsøger at bedre forholdene for beboerne på stedet.
- Til hvem og hvordan ved jeg ikke – og jeg ved ikke, om han ved det endnu, siger direktøren.
Det har ikke været muligt for Politiken at få fat på Jonas Eika.
/ritzau/FacebookTwitterKopier linkEmner:Nordisk Råd|Litteratur|Flygtninge og asylansøgere|Mette Frederiksen (politiker)|Sjælland




https://www.dr.dk/nyheder/kultur/laes-svarene-timm-vladimir-hele-holdet-spiser-alle-kager-efter-bagedyst-afsnit






https://www.dr.dk/nyheder/kultur/det-er-kronprinsesse-mary-her-dansk-popstjerne-snotforvirret-over-uventet-opkald

Kronprinsparrets Priser 2019Se temaKultur'Det er kronprinsesse Mary her': Dansk popstjerne snotforvirret over uventet opkaldJada table mælet, da kronprinsessen lykønskede hende med Kronprinsparrets Kulturelle Stjernedryspris.
Det var en lamslået Jada, der ud af det blå pludselig havde kronprinsesse Mary i røret.
(© Dr)Af Christian Mejdahl02.
nov.
2019 kl.
21.
37Læs op- Hvad helvede foregår der?
!
Forbløffelsen stod malet i ansigtet på sangerinden Jada, da hun pludselig havde selveste kronprinsesse Mary i røret.
Kronprinsessen ringede for nogle uger siden til Jada for at lykønske hende med Kronprinsparrets Kulturelle Stjernedryspris, som den 26-årige sangerinde modtog ved Kronprinsparrets Priser 2019 lørdag aften.
I et indslag undervejs i prisoverrækkelsen ser man en intetanende Jada blive ringet op af kronprinsessen.
Og det får Jada til at tabe mælet.
- Jeg aner jo ikke, det er hende, der ringer.
Jeg har aldrig været så snotforvirret i mit liv.
Men jeg kunne genkende stemmen, lige så snart jeg hørte hende, lyder det fra sangerinden med det borgerlige navn Emilie Molsted.
Se indslaget her:Hun fortæller, at hun faktisk tænkte meget over at sige de rigtige ting, selvom hun klokkede lidt i det med etiketten.
- Jeg var helt skudt af.
Det var megaunderligt, for hun er jo bare et menneske.
Men det glemmer man lidt.
Jeg synes, hun var rigtig sød, og jeg håber ikke, jeg har fornærmet hende, lyder det fra Jada, der da også lige skulle sunde sig oven på det uventede opkald.
- Jeg havde det utroligt underligt bagefter.
Det var en stor oplevelse, så jeg tog en lang lur, griner hun.
Læs også:Dansk sangerinde har kæmpet sig tilbage efter personlig nedtur: 'Jeg er færdig med at slå mig selv i hovedet'© DrJadaJadas borgerlige navn er Emilie Molsted.
Udgav sit anmelderroste debutalbum 'I Cry a Lot' i sommer.
Alene i år har hun vundet 'P3 Talentprisen' ved P3 Guld, 'Årets håb' og 'Årets sang' ved Steppeulven, 'Årets talent' ved Carl Prisen og 'Årets nye danske livenavn' ved Danish Music Awards.
Tager på danmarksturné først i det nye år og kan samtidig opleves som opvarmning ved The Minds of 99's arenakoncerter i november.
Kan opleves i DR3-dokumentaren 'Jada - lillebitte kæmpestor'.
Føler sig støttet af hele DanmarkI videoen fortæller Jada også kronprinsessen, at hun for fem år siden faktisk skrev i sin dagbog, at hun drømte om en dag at modtage en pris ved Kronprinsparrets Priser.
Jada siger, at det blandt andet hænger sammen med hendes forhold til de tidligere vindere af priserne.
- Jeg har altid set med, når Oh Land, Mø og min ven Mathias Heise har vundet.
Og jeg synes bare, de er så gode, så jeg ville rigtig gerne være en del af den klub, siger hun og fortsætter:- Det betyder også enormt meget at føle sig bakket op.
Og kronprinsparret er jo en del af min nations kultur, så jeg føler mig enormt anerkendt og støttet af mit land.
Det er en overraskende rørende følelse, siger Jada.
Hun indrømmer også, at hun faktisk altid har set lidt op til kronprinsessen.
- Jeg synes, hun har en vildt dejlig vibe, og jeg synes, hun har gjort det enormt flot.
Jeg synes, det er så godt, at hun giver noget tilbage af de usandsynlige privilegier, kongehuset har.
Det skal pengene gå tilJada udkom med sin første single 'Keep Cool' i begyndelsen af 2018, og siden har hun skudt mod toppen af poppen med raketfart.
Hun har blandt andet spillet udsolgte koncerter, vundet P3 Talentprisen, optrådt på festivaler som Roskilde Festival og Northside og snuppet prisen for 'Årets nye danske livenavn' ved Danish Music Awards tidligere på året.
Se Jada optræde med hittet 'Clean Love' ved Kronprinsparrets Priser her:I sommer udgav hun sit anmelderroste debutalbum, 'I Cry a Lot', og den talentfulde sangerinde skal da også holde tungen lige i munden for at følge med al den succes, der har præget de seneste to år.
De mange koncerter gennem de seneste to år udmøntede sig i prisen for 'Årets nye danske livenavn' ved Danish Music Awards i år.
- Det har været en vild strøm af oplevelser, der er skyllet ind over mit liv.
Det er som om, jeg lærte, at livet var på én måde i de første 24 år, og pludselig er der helt nye regler at forholde sig til, siger hun og fortsætter:- Men jeg suger det til mig.
Det er så dejligt at mærke, at folk kan lide det, jeg laver, og at jeg ikke længere skal overbevise publikum om at blive til koncerterne, når jeg er ude at optræde.
Men at de i stedet ikke vil have, at jeg går.
Det er dog ikke helt gratis at holde gang i en karriere som popstjerne, så Jada er da også taknemmelig for de 100.
000 kroner, der følger med Kronprinsparrets Kulturelle Stjernedryspris.
- De falder på et tørt sted.
Jeg prøver at investere alt, hvad jeg har af mammon og energi i det her projekt.
Og så skal jeg måske også have et nyt instrument.
Jeg har ikke så lange fingre, så jeg er ved at lære at spille ukulele, og det går faktisk rigtig godt.
Ud over det kulturelle stjernedrys uddelte kronprinsparret også Kronprinsparrets Sociale Stjernedryspris lørdag aften.
Den gik til den socialøkonomiske virksomhed FRAK, som får unge fra socialt belastede områder i jobtræning.
Læs også:15-årige Omars fritidsjob belønnes af kronprinsparret: Modtager vigtig pris og 100.
000 kronerI 2019 optrådte Jada på Roskilde Festival for andet år i træk.
Sidste år foregik det på Countdown-scenen, mens showet i år var rykket ind på den væsentligt større Avalon-scene.
FacebookTwitterKopier linkEmner:Oh Land (musiker)|Royalt|Pop og rock|Danish Music Awards|Aarhus




https://www.dr.dk/sporten/fodbold/en-hel-saeson-afgoeres-i-allersidste-spillerunde-djurgaarden-vinder-den-svenske-liga

FodboldEn hel sæson afgøres i allersidste spillerunde: Djurgården vinder den svenske ligaTrods bagud 0-2 efter 14 minutter lykkedes det Djurgården at hente det nødvendige point i Norrköping.
Djurgårdens Buya Turay (tv.
) sendte den forløsende 2-2 scoring i nettet efter pausen.
02.
nov.
2019 kl.
15.
15Læs opEn mareridtsstart blev forvandlet til den rene eufori, og Djurgården kan fejre sin første mesterskabstitel i svensk fodbold i 14 år.
Med 2-2 på udebane mod IFK Norrköping sikrede stockholmerne sig lige akkurat det ene point, de havde behov for, for at champagnepropperne kunne springe.
Og så fik det ingen betydning, at de øvrige guldbejlere, Malmö FF og Hammarby, vandt deres kampe i sidste spillerunde i Allsvenskans enormt tætte topstrid.
Djurgården fik ellers den værst tænkelige start og var efter 14 minutter bagud 0-2.
Det var den tidligere Vejle-stopper Rasmus Lauritsen, der bragte Norrköping foran ved at bugsere bolden i mål efter et hjørnespark.
Da Sead Haksabanovic kort efter fordoblede føringen, så det sort ud for gæsterne.
Der var gang i den på lægterne, da Djurgården sikrede sig det svenske mesterskab i Norrköping.
Men efter pausen vendte kampen.
Jesper Karlström fik hurtigt reduceret på en halvkikset halvflugter, og midt i anden halvleg sørgede Mohamed Buya Turay med sin udligning for rendyrket delirium i gæsternes lejr.
På det tidspunkt var både Malmö og Hammarby i front, men det var ikke til nogen nytte, hvis Djurgården kunne holde mindst uafgjort.
17 minutter før tid så det endnu bedre ud for det blåsorte hold fra Stockholm, da Norrköpings Gudmundur Thorarinsson blev smidt ud.
Eks-nordsjællænderen kom for sent med en tackling og modtog sin anden advarsel.
Mens festen kunne bryde løs blandt gæstetilhængerne i Norrköping, måtte Malmö FF konstatere, at en 5-0-sejr på udebane over Örebro kun rakte til sølvmedaljer.
Søren Rieks scorede det ene af målene for Skåne-holdet.
Bronzen går til Hammarby, der med den danske duo Jeppe Andersen og Mads Fenger i startopstillingen, vandt 4-1 på hjemmebane over Häcken.
/ritzau/FacebookTwitterKopier linkEmner:Norrköping|Malmö FF|Sverige|Fodbold|IFK Norrköping




https://www.dr.dk/sporten/tennis/svitolina-klar-til-titelforsvar-ved-wta-finals

TennisSvitolina klar til titelforsvar ved WTA FinalsSchweiziske Belinda Bencic trak sig med en skade, og dermed er Elina Svitolina klar til finalen.
Ukraineren Elina Svitolina kan søndag genvinde titlen ved WTA Finals.
02.
nov.
2019 kl.
14.
11 | opdateret 02.
nov.
2019 kl.
16.
00Læs opElina Svitolina er klar til at forsvare sin titel fra sidste år i finalen i WTA Finals, der er en turnering mellem de otte bedste kvindelige tennisspillere i verden.
Den 25-årige ukrainer var foran 4-1 i tredje og afgørende sæt, da hendes modstander, Belinda Bencic fra Schweiz, måtte trække sig med en skade.
Svitolina blev derfor klar til sæsonfinalens sidste dag med cifrene 5-7, 6-3, 4-1.
Belinda Bencic modtog behandling under semifinalen mod Elina Svitolina og måtte midt i tredje sæt trække sig fra kampen ved kvindernes sæsonfinale.
Dermed kommer finalen i WTA Finals til at stå mellem den forsvarende mester af turneringen og verdensetteren Ashleigh Barty.
Australieren måtte dog også i tre sæt, før hun besejrede verdens nummer to, Karolína Plísková, med 4-6, 6-2, 6-3 i deres semifinale lørdag eftermiddag.
Svitolina spillede en flot kamp i lørdagens første semifinale og leverede blandt andet 16 serveesser undervejs mod sejren.
Det var ellers den 22-årige schweizer, der er nummer syv på verdensranglisten, der kom bedst fra start.
Seneste ti års vindere ved WTA Finals2009: Serena Williams2010: Kim Clijsters2011: Petra Kvitova2012: Serena Williams2013: Serena Williams2014: Serena Williams2015: Agnieszka Radwanska2016: Dominika Cibulkova2017: Caroline Wozniacki2018: Elina SvitolinaHun brød Svitolina til 4-2 i første sæt, og selv om ukraineren brød tilbage og havde muligheden for at få sættet i tiebreak i eget serveparti, blev hun i stedet brudt af Bencic, der udnyttede sin tredje sætbold.
Men hvor Bencic havde haft overtaget i første sæt, blev andet sæt et mareridt for schweizeren, der startede med at blive brudt og pådrog sig en skade i både baglåret og foden undervejs i sættet.
Hun havde svært ved at følge med den forsvarende mester, og råbte flere gange frustreret ud til sin far og kæreste på tilskuerpladserne.
Svitolina fortsatte i stedet det stabile spil og vandt sættet på 40 minutter.
Bencic kom humpende ud til tredje sæt og forsøgte at gennemføre, men Svitolina kom hurtigt på 3-0.
Da ukraineren kom på 4-1 i et rent serveparti, kastede Bencic håndklædet i ringen.
/ritzau/FacebookTwitterKopier linkEmner:Elina Svitolina (tennisspiller)|Karolina Pliskova (tennisspiller)|Tennis|Schweiz




https://www.dr.dk/nyheder/udland/tyrkiet-vil-sende-fremmedkrigere-hjem

Tyrkisk offensiv i SyrienSe temaUdlandTyrkiet vil sende IS-fremmedkrigere hjemDen tyrkiske indenrigsminister siger, at landet ikke vil være "hotel" for andre landes Islamisk Stat-krigere.
Den tyrkiske indenrigsminister, Suleyman Soylu, vil have EU-landene til tage ansvar for deres egne fremmedkrigere.
(Arkivfoto).
02.
nov.
2019 kl.
18.
04Læs opTyrkiet vil sende Islamisk Stats (IS) fremmedkrigere, der er tilbageholdt i Syrien, tilbage til deres hjemlande.
Det siger den tyrkiske indenrigsminister, Suleyman Soylu.
- Vi vil ikke beholde dem for evigt.
Vi er ikke et hotel for noget lands IS-krigere, siger ministeren blandt andet ifølge nyhedsbureauet dpa.
Han tilføjer, at Tyrkiet vil tilbageholde IS-krigerne "i noget tid".
- Derefter vil vi sende dem tilbage til deres hjemland, lyder det.
Suleyman Soylu kritiserer ved samme lejlighed flere EU-lande, som ifølge ministeren løber fra deres ansvar.
Den nemme løsningDet gælder blandt andet Storbritannien og Holland, der har frataget IS-krigeres statsborgerskab, hvilket forhindrer Tyrkiet i at kunne sende dem retur.
- De har valgt den nemme løsning.
De har sagt "jeg har taget hans statsborgerskab.
Nu er det dit problem".
Det er uacceptabelt.
Det er totalt uansvarligt, siger Suleyman Soylu ifølge nyhedsbureauet AFP.
Tyrkisk militær gik i sidste måned til angreb på kurdiske styrker i det nordøstlige Syrien.
I forbindelse med offensiven har Tyrkiet overtaget mange af de IS-krigere, der tidligere var tilbageholdt af kurderne.
EU-lande har afvist at repatriereEn række EU-lande har tidligere afvist at repatriere IS-krigere, deres koner og enker, der er tilbageholdt af de kurdiske styrker.
Tyrkiet har gentagne gange appelleret til EU-lande om at lade deres fremmedkrigere vende hjem - uden held.
Danmark har heller ikke udvist nogen interesse i at tage imod danske fremmedkrigere.
Et flertal i Folketinget vedtog sidste torsdag en lov om fratagelse af statsborgerskab fra danske fremmedkrigere med dobbelt statsborgerskab.
Med loven er det muligt for udlændinge- og integrationsminister Mattias Tesfaye (S) at fratage fremmedkrigernes danske statsborgerskab uden rettergang.
/ritzau/FacebookTwitterKopier linkEmner:Islamisk Stat|Mattias Tesfaye (politiker)|EU|Tyrkiet|EU-forhold




https://www.dr.dk/nyheder/indland/ekspert-om-kvindehadere-vi-mangler-bare-et-angreb

IndlandEkspert om kvindehadere: Vi mangler bare et angrebLigestillingsministeren afsætter 700.
000 kroner til at undersøge omfanget af de kvindehadske fora på nettet.
Den 23.
april 2018 dræbte en mand otte kvinder og to mænd i Toronto i Canada ved at køre dem ned med en varevogn.
Gerningsmanden fortalte, at han var rasende på kvinder, fordi han ikke kunne få succes med dem.
Af Jakob Lyders Tarpgaard02.
nov.
2019 kl.
19.
34Læs opTonen blandt de danskere, der skriver hadefulde kommentarer om kvinder på nettet, er hård og truende.
Men i modsætning til flere andre lande, er der herhjemme ikke sket et angreb mod kvinder.
Endnu.
Det siger specialkonsulent hos Center for Digital Pædagogik Christian Mogensen.
- Vi kan se, at der er antifeminister, der taler om, at "revolutionen burde komme" og "nogen burde gøre noget".
Så vi har det retoriske tilløb.
Vi mangler bare det ene angreb.
Vi har det retoriske tilløb.
Vi mangler bare det ene angreb.
Christian Mogensen, Center for Digital PædagogikMåske få - måske mange kvindehadereChristian Mogensen har i lang tid beskæftiget sig med de internetfora, hvor især mænd ytrer sig hadefuldt om kvinder, homoseksuelle, jøder, muslimer og mange andre persontyper.
Derfor ser han rigtig god fornuft i, at ligestillingsminister Mogens Jensen (S) vil afsætte 700.
000 kroner til at undersøge omfanget af de kvindehadske fora på nettet.
Læs også:Minister vil undersøge kvindehadske fora på nettet- Undersøgelsen bør afdække mindst to forhold: Hvor mange danskere er aktive i de her destruktive fora, og er det shitposts (ytringer man måske ikke nødvendigvis mener, red.
), eller er det for alvor?
siger Christian Mogensen.
Han fortæller, at der i mange fora foregår en kamp med at overgå hinanden i ekstreme og hadske ytringer, uden at man nødvendigvis har tænkt sig at udleve de ting, man skriver om.
Simpelthen fordi man gerne vil være en del af gruppen og fællesskabet.
- Så noget af det, undersøgelsen bør kigge på, er, i hvor høj grad disse shitposts er med til at øge spændings- og aggressionsniveauet i grupperne, men også hvor mange falsk-positive posts man måtte finde, hvis man kortlægger de her grupper, fortæller Christian Mogensen.
- Og så kender vi heller ikke omfanget.
Mange bruger programmer til at skjule deres fysiske placering, så der kan sådan en undersøgelse måske verificere de tal, vi gætter på, siger han.
Kvinden bliver syndebukkenChristian Mogensen har interviewet flere unge mænd, som på nettet har ytret sig hadsk om kvinder.
Og fælles for dem er, at de grundlæggende er kede af det.
- Det er mænd, der er kede af det.
Som har en følelse af, de ikke kan nok, ikke er gode nok - simpelthen at de ikke er nok.
Og i stedet for at kigge indad peger man udad og siger, at det hele skyldes, at kvinder er onde væsner, der har aftalt, at jeg ikke skal have sex eller have generel succes med det modsatte køn.
Det er mænd, der er kede af det.
Som har en følelse af, de ikke kan nok.
Christian Mogensen, Center for Digital PædagogikHan forklarer, at kvinden bliver udpeget som syndebuk, fordi hun i mange pseudo-maskuline fællesskaber står som et trofæ.
At hvis man som mand kan score en kvinde eller få hendes opmærksomhed, så er man succesfuld.
Så hvis man ikke kan det, så er man ussel, sølle og ikke noget værd.
- Og i de her miljøer er der en tanke om, at kvinder gerne vil have gode mænd.
Og gode mænd bliver i de her miljøer defineret objektivt som mænd, der lever sundt, træner, læser bøger og så videre.
Så hvis man som mand gør alt det her og stadig ikke får sex, så mener de her mænd, at kvinden aktivt nægter dem sex.
Og så er det alt sammen kvindernes skyld, siger Christian Mogensen.
Den 23.
maj 2014 skød og dræbte en 22-årig mand to kvinder og fire mænd i Californien i USA.
I en video på Youtube fortalte han, at han ville dræbe kvinder, fordi de afviste ham, og at han ville dræbe seksuelt aktive mænd, fordi han var misundelig på dem.
Tilløbet til et angreb er derI andre lande er der eksempler på mænd, der har taget deres had til kvinder så langt, at de har begået drab.
Så langt er vi ifølge Christian Mogensen endnu ikke i Danmark.
- Men nogle steder er der en slags folkestemning om, at metoo-bevægelsen er gået for langt, og at feministerne burde skrue lidt ned for sig selv.
Og når selv kendte mennesker begynder med den slags retorik, så mangler vi bare gnisten, der tænder det bål, hvor en person kører en bil ind i en flok kvinder eller skriver i et manifest, at han "tager en for holdet" og slår en masse kvinder ihjel, siger Christian Mogensen.
Derfor kan undersøgelsen ifølge ham også bruges til at finde ud af, hvad der fører frem til det kvindehad.
Og hvad der gør, at det had, den frustration og afmagt eskalerer til en voldsparathed.
Og så kan man måske finde ud af, hvilke systemer der skal iværksættes, før man får fat i de her potentielle gerningsmænd tidligere i forløbet.
FacebookTwitterKopier linkEmner:Mogens Jensen (politiker)|Socialdemokraterne|Center for Digital Pædagogik|Ligebehandling|Seksualitet




https://www.dr.dk/nyheder/udland/uroligheder-i-hongkong-22-weekend-i-traek

Protester i HongkongSe temaUdlandUroligheder i Hongkong for 22.
weekend i trækPolitiet brugte lørdag tåregas og vandkanoner mod aktivister, der svarede igen med brandbomber og mursten.
Demonstranter på flugt fra politiets tåregas.
02.
nov.
2019 kl.
16.
50Læs opPolitiet brugte lørdag tåregas og vandkanoner i forsøget på at lægge en dæmper på de værste uroligheder i Hongkong i flere uger.
Tusindvis af demonstranter havde indtaget gaderne, efter at det kinesiske styre fredag lovede at stramme grebet om den uroplagede bystat.
Mange af demonstranterne var mødt op iført masker - trods myndighedernes maskeringsforbud.
De gik til angreb på butiksruder, der blev smadret, og metrostationer, der blev forsøgt afbrændt.
Da politiet forsøgte at få demonstranterne til at forsvinde, brød urolighederne for alvor ud.
Tåregas og vandkanoner mod stenkast og molotovcocktailsI løbet af eftermiddagen var luften tyk af tåregas i Hongkongs gader, og politiet jagtede demonstranter gennem gaderne med vandkanoner.
Demonstranterne svarede igen med stenkast og molotovcocktails.
Der er endnu ikke officielle tal på, hvor mange der blev anholdt i løbet af lørdagen.
Urolighederne brød ud, efter at Kina fredag meddelte, at det ikke vil acceptere, at Hongkongs styreform bliver udfordret af befolkningen.
Samtidig annoncerede styret i Beijing, at man vil indføre mere pro-Kina-undervisning på Hongkongs uddannelsesinstitutioner.
Det er 22.
weekend i træk, at aktivister går på gaden i protest mod Kinas indflydelse i Hongkong.
/ritzau/AFPFacebookTwitterKopier linkEmner:Hong Kong|Kina|Demonstrationer|Hærværk|Beijing




https://www.dr.dk/nyheder/kultur/komiker-dropper-provokerende-jokes-til-kronprinsparrets-show-den-slags-gaar-bare-ikke

Kronprinsparrets Priser 2019Se temaKulturKomiker dropper provokerende jokes til kronprinsparrets show: 'Den slags går bare ikke her'Mahamad Habane har frasorteret de provokerende vittigheder, når han skal optræde foran kronprinsparret.
© drAf Marie Ravn Nielsen02.
nov.
2019 kl.
15.
05Læs opPå nettet kan man finde et videoklip, hvor komiker Mahamad Habane fortæller en historie, der har sikret ham mange grin fra publikum.
Nemlig historien om, at man faktisk selv skal møde op i fængslet på et særligt tidspunkt, hvis man skal afsone en dom herhjemme.
- Jeg har kørt en ven i fængsel.
Jeg kan huske, at det var ham selv, der spurgte om det helt casual midt i en samtale: 'Kan du lige køre mig i fængsel?
', lyder det fra en lettere overrasket Mahamad Habane i klippet.
Det er bare én af de fortællinger, der går rent ind hos hans trofaste publikum.
Kort om Mahamad Habane28 år.
Debuterede som komiker i hjembyen Aarhus i 2015.
Har siden optrådt ved blandt andet Zulu Comedy Galla 2017 og Comedy Aid 2018.
Har turneret med showet 'Madsen & Habane' sammen med komiker Lasse Madsen og sit første soloshow 'Man in Black'.
Sikrede sig en semifinaleplads ved DM i standup i 2017.
Er for tiden vært på DM i standup 2019.
Men når han lørdag aften optræder til Kronprinsparrets Priser foran det kongelige par og de indbudte gæster i Odeon i Odense, bliver det ikke med dén slags vittigheder.
- Nu hvor det er kronprinsparret og mennesker, der måske ikke er vant til at se comedy, bliver man nødt til at lave nogle andre jokes.
Nogle, der er mere spiselige, ikke for politiske og som ikke går over grænsen.
Men de skal jo stadig have kant, siger han.
Ikke for meget, men heller ikke for lidt?
Det lyder som en udfordrende balancegang – men Mahamad Habane er ikke nervøs, selvom han kalder showet for sin 'største optræden på tv'.
- Det kan godt være, at det ligner, at jeg improviserer, men det gør jeg ikke.
Det hele er forberedt.
Så jeg er heller ikke nervøs for, at det ikke fungerer, siger komikeren.
Mahamad Habane er opvokset i Aarhus, hvor han stadig bor og optræder med jævne mellemrum.
Til gengæld er der én ting, han holder sig helt fra.
Nemlig at henvende sig til kronprinsparret, sådan som han ellers gør med publikum ude på standup-klubberne.
- Der bliver ikke noget a la: 'Hej, hvad hedder du dernede?
Betina?
Så er du sikkert luder'.
Den slags går bare ikke her.
Det hører hjemme i en klub i en mørk kælder med en masse unge mennesker, siger Mahamad Habane.
'Måske er de mere vant til at se Cirkusrevyen'Alligevel glæder han sig 'helt vildt' til at optræde ved showet.
Ikke kun for kronprinsparret, men faktisk også for de seere, der tænder for DR1.
Mange af seerne er nemlig ret sikkert ikke nogen, der har set ham optræde før.
- Måske er de mere vant til at se Cirkusrevyen, så det er et helt nyt segment for mig, siger komikeren.
Der er ellers mange danskere, der kender Mahamad Habane efterhånden.
Siden han begyndte som komiker for fire år siden, har han optrådt på alle mulige scener.
Han har blandt andet fået kollegerne til at grine ved Zulu Comedy Galla, og han har hyppigt skabt latter på de små klubber rundt om i landet – særligt i hjembyen Aarhus.
Men intet har været lige så stort som at optræde for kronprinsparret.
- Jeg synes, jeg har været forbi mange af de scener, som jeg har drømt om at optræde på.
Engang drømte jeg om Comedy Zoo, men der har jeg jo været mange gange nu, og jeg drømmer faktisk ikke rigtig om Royal Arena eller sådan nogle steder, siger han.
- Det er altid sjovt at optræde for folk, der normalt ikke ser comedy, siger Mahamad Habane, der både er vant til de store scener og de små klubber.
For meget fokus på hudfarveI stedet for at jagte de store scener vil Mahamad Habane hellere bruge sit krudt på at skabe et nyt og større show, som han kan turnere landet rundt med.
Og ligesom med hans første show, 'Man in black', vil mange af vittighederne kredse om, hvordan det er at være sort i Danmark.
Eller rettere; egentlig taler han jo bare om de ting, han oplever, pointerer komikeren – for ja, han er tilfældigvis sort.
Jeg synes godt, at jeg nogle gange kan få most det lidt ned i halsen.
Selv når jeg ikke føler, at jeg taler om at være sort, er det alligevel det, folk hæfter sig ved.
Mahamad Habane, komiker- Jeg synes godt, at jeg nogle gange kan få most det lidt ned i halsen.
Selv når jeg ikke føler, at jeg taler om at være sort, er det alligevel det, folk hæfter sig ved.
Også når jeg taler om at score damer og sådan.
Men jeg ser det jo bare gennem mine sorte øjne.
Og hvis man ser på den indledende joke om at køre en kammerat i fængsel, handler den jo bare om fængsler og ikke om at være sort, påpeger han:- Hvis en hvid komiker havde sagt det samme, havde det jo stadig været sjovt, for præmissen om, at man skal køre sig selv i fængsel er bare idiotisk, siger han.
Men fair nok, for det er jo sikkert bare fordi, at der ikke findes mange andre med Mahamad Habanes hudfarve på den danske standupscene lige nu, erkender han.
Og måske er det også derfor, at han indimellem bliver forvekslet med sin komikerkollega og gode ven, Melvin Kakooza.
Mange har nemlig svært ved at kende forskel på de to, og det kan faktisk resultere i nogle ret komiske oplevelser, fortæller Mahamad Habane.
- Der var engang en student, der kom hen til mig og sagde: 'Hej Melvin, vil du skrive i min hue?
' Og det ville jeg jo gerne, men så skrev jeg: 'Jeg er ikke Melvin'.
Så blev hun helt akavet.
Men nu står det altså i hendes hue, siger han og griner.
- Hvis jeg laver et godt show, og folk kan lide det, så tror jeg, at sådan en optræden kan sende mig virkelig godt afsted, siger Mahamad Habane, der håber at få hul igennem til en ny målgruppe.
'En fuldstændig skør og vild mulighed'Men mon ikke der kommer færre af den slags misforståelser fremover, nu hvor Mahamad Habane snart kan skrive komikleverandør til det danske hof på sit cv.
Jeg er så sindssygt glad for at få sådan en fuldstændig skør og vild mulighed at optræde for dem.
Mahamad Habane, komikerDer er nemlig ikke ret mange komikere, der har fået lov til at optræde for medlemmer af kongefamilien, siger han stolt.
Faktisk er det 'hans vigtigste show nogensinde'.
- Jeg er så sindssygt glad for at få sådan en fuldstændig skør og vild mulighed at optræde for dem.
Det er jo de færreste komikere – lige meget hvor dygtige de end er – der får mulighed for det.
Du kan se Kronprinsparrets Priser på DR1 lørdag aften klokken 21.
Læs også:Du kan helt sikkert ikke lade være med at grine!
Her er de 3 sjoveste shows lige nuKronprinsparrets Priser 2019•Sendes på DR1 lørdag den 2.
november klokken 21-22.
30.
•Stéphanie Surrugue og Kåre Quist er værter.
•Showet får musikalsk besøg af blandt andre Alphabeat, Hjalmer og Claus Hempler, ligesom også prismodtageren Jada vil optræde ved showet.
•I alt fire priser skal uddeles på aftenen: Kronprinsparrets Kulturpris, Kronprinsparrets Sociale Pris, Kronprinsparrets Kulturelle Stjernedryspris og Kronprinsparrets Sociale Stjernedryspris.
Med de to hovedpriser følger 500.
000 kroner, mens der følger 100.
000 kroner med de to Stjernedryspriser.
FacebookTwitterKopier linkEmner:Claus Hempler (musiker)|Stéphanie Surrugue (journalist)|Humor|DR1|Aarhus




https://www.dr.dk/musik/carpark-north-frontmand-sang-sig-ud-af-panikangst-jeg-var-bange-jeg-var-ved-blive-sindssyg

MusikCarpark North-frontmand sang sig ud af panikangst: 'Jeg var bange for, jeg var ved at blive sindssyg'Panikangst rammer mange.
Men hvad gør en rocksanger, når pulsen eksploderer?
Lau Højen fra Carpark North fik et angstanfald lige før en koncert.
- Da jeg så står på scenen, koncentrerer jeg mig om at mærke situationen så meget, jeg overhovedet kan.
Stå på scenen.
Høre musikken.
Synge sangene.
Og lige så stille letter det.
Af Thomas Schmidt Nørgaard og Flemming Nielsen02.
nov.
2019 kl.
12.
10Læs opHjertet hamrer af sted.
Det er der mange sange, der handler om.
Som regel sange om lykkelig - eller ulykkelig - kærlighed.
Men pulsen kan også løbe løbsk i et angstanfald.
Det handler et af Carpark Norths nyeste udspil om.
Og sangen Panic Attack er inspireret af en oplevelse på deres seneste tour.
- En times tid før vi skal spille koncerten, kan jeg mærke, at jeg bliver svimmel.
Mister virkelighedsfornemmelsen, fortæller forsanger Lau Højen.
Lau Højen kan genkende følelsen, selvom der var gået tyve år, siden det skete første gang.
- Det var simpelthen et angstanfald.
Her kan du høre Carpark Norths sang Panic Attack:Carpark North - Panic AttackSvimmelheden, uvirkelighedsfølelsen og forvirringen med høj puls og svedige håndflader varede i cirka tyve minutter.
- Så jeg går om backstage og siger til drengene, at jeg har et angstanfald lige nu.
Og så krammer de mig - trøster mig, kan man vel egentligt sige, forklarer Lau Højen.
Finder ro i rutinerTrommeslager Morten Thorhauge er med det samme bevidst om, at det skal tages alvorligt.
- Jeg har selv prøvet det.
Så jeg tænker bare, at hvis vi er nødt til at aflyse, så gør vi det.
Sådan er det bare.
Også selvom det er et kvarter inden showet.
Jeg var bange for, at jeg var ved at blive sindssyg, indtil en psykolog fortalte mig, hvad det var.
Lau Højen forsanger i Carpark North, om sit første angstanfaldImens forsøger Lau Højen at finde ro i rutinerne før en koncert.
- Jeg laver stemmeopvarmningsøvelser, som jeg altid gør.
Og det hjælper, kan jeg mærke.
- Da vi bevæger os op mod scenen, stiger min puls helt vildt.
Og jeg tænker – FUCK!
Kommer jeg overhovedet igennem det her?
Igen handler det for Lau Højen om at finde støtte i rutinerne.
- Da jeg så står på scenen, koncentrerer jeg mig om at mærke situationen så meget, jeg overhovedet kan.
Stå på scenen.
Høre musikken.
Synge sangene.
Og lige så stille letter det og bliver nærmest til en form for aggression.
- Man synger alle djævlene ud, siger Lau Højen.
Overfald udløste angstenSangerens første angstanfald kom som helt ung, da Lau Højen havde været udsat for et overfald.
- Jeg var bange for, at jeg var ved at blive sindssyg, indtil en psykolog fortalte mig, hvad det var.
'Du har været ude for et overfald, og der kommer en reaktion.
Det er det, vi kalder et angstanfald'.
Det var utroligt betryggende, at der var et ord for det, jeg oplevede, siger Lau Højen.
Hvor udbredt angstanfald er, ved ingen, men alle undersøgelser tyder på, at mange oplever det.
Sundhedsstyrelsen og Psykiatrifonden henviser til en stor undersøgelse i flere europæiske lande, der konkluderer, at omkring hver tiende i løbet af et år har en angsttilstand.
I videoen her kan du se, hvorfor nogen får angstanfald:Falsk alarm banker angsten opAnna Johansson er psykolog i Region Midtjyllands enhed for Angst og OCD, som behandler de allersværeste tilfælde.
- Angstanfald er en slags falsk alarm.
Almindelig angst er jo en naturlig følelse, som vi har udviklet gennem mange tusinde år.
Vi skal i farlige situationer reagere med angst for at komme væk, forklarer hun.
Men får man panikangst, så trykker hjernen på alarmknappen i helt ufarlige situationer.
- Lau Højen er jo gået på scenen mange gange før, men lige pludselig reagerer han på den måde.
Og det kan gribe om sig, så det sker i flere situationer, siger Anna Johansson.
Angstanfald kan føre til undgåelsesadfærd, så man undgår bestemte situationer eller steder, fordi man er bange for at få angstanfald.
Det kan også føre til forventningsangst, som Lau Højen har oplevet det.
Ifølge Anna Johansson bliver han angst for angsten.
- Det får tit personer til at udvikle en sikkerhedsadfærd: At man kun vil gå ud sammen med nogen, man kender.
Når man har taget beroligende medicin.
Eller med sin telefon, så man kan ringe til nogen, hvis der skulle ske noget.
Og det kan være en nedadgående spiral, hvor det griber om sig.
Ubehageligt, men ikke farligtAngstanfald, hvor angstniveauet bliver banket i vejret, er voldsomt ubehagelige, selvom de ikke er farlige.
Men der er én trøst, mener Anna Johansson.
- Vi skal ikke bagatellisere det, men det er ikke farligt.
Det lykkedes for Lau Højen at stable sig selv på benene og komme på scenen.
Og det var ikke mindst, fordi han kendte til panikangstanfald fra tidligere, mener Anna Johansson.
- Vi kan lære at tænke, 'jeg ved, hvad det er, og det er ikke farligt.
Det her er voldsomt ubehageligt, men jeg ved, at det går over'.
Og det gør det jo.
Typisk varer et anfald 15-20 minutter, forklarer psykologen.
En psykisk ventilLau Højen tror ikke, at den nylige oplevelse bliver den sidste.
- Jeg har fundet ud af, at det åbenbart er en slags psykisk ventil for min hjerne.
Så i en stresset periode i mit liv, vil jeg kunne opleve det igen.
- Mange bliver bange for det, og det er også en helt almindelig reaktion.
Men jeg er egentligt ikke bange for det, for jeg har nogenlunde kontrol over det.
Det er okay…FacebookTwitterKopier linkEmner:Psykiske lidelser|Carpark North|Sundhed og velvære|Psykiatrifonden|Jylland




https://www.dr.dk/sporten/haandbold/championsleague/mikkel-hansen-efter-comeback-motivationen-var-ekstra-stor

ChampionsleagueMikkel Hansen efter comeback: 'Motivationen var ekstra stor'Mikkel Hansen var tilbage efter sin hjernerystelse og er optimist efter PSG's storsejr over Aalborg.
02.
nov.
2019 kl.
20.
14 | opdateret 02.
nov.
2019 kl.
20.
18Læs opMikkel Hansen var tilbage på håndboldbanen lørdag, da han sammen med Paris Saint-Germain kørte Aalborg Håndbold helt over i Champions League.
Dermed fik den danske verdensstjerne kamptræning for første gang i næsten to måneder, og Mikkel Hansen scorede seks gange i 37-24-sejren.
Læs også:Paris banker Aalborg i Mikkel Hansen-comeback- Det er klart, at der var en ekstra stor motivation.
Det er jo lang tid siden, og vi mødte et dansk hold, der indtil nu havde spillet rigtig fint.
Vi havde et par spillere tilbage fra skader, og det kunne man godt se.
Vi viste, at vi var væsentligt bedre end Aalborg, siger Mikkel Hansen.
Han pådrog sig en hjernerystelse i september og har ikke spillet håndbold siden 11.
september, og det har ikke været sjovt at sidde ude så længe.
- Jeg tror, at alle kan relatere til, at det giver stor glæde at være tilbage på sin arbejdsplads og lave det, man elsker.
Så det betød meget for mig.
Det var dejligt at være tilbage i sin hverdag igen.
- Jeg har kæmpet med noget hjernerystelse, og det er selvfølgelig tungt at arbejde med, men heldigvis har jeg haft det før.
Jeg har kunnet bruge min erfaring fra dengang, i forhold til hvor meget man kan presse det, siger den danske profil.
Klubben har givet ro og tidMikkel Hansen har dog ikke følt noget pres i forhold til at forcere sit comeback, og han har det godt nu.
- Klubben har været god til at give mig den ro, jeg har haft brug for, men også ved at presse mig, når jeg skulle presses, og ved at lægge et fint træningsprogram.
Der er hele tiden lagt mere og mere på, men jeg er ikke blevet hastet i gang.
Så det ser rigtig fornuftigt ud.
- Jeg har kunnet træne fysisk i forholdsvis lang tid, men én ting er at træne fysisk for sig selv.
Noget andet er at få den kontakt, der er i en fysisk sport som håndbold, og det skal man være klar til, siger Mikkel Hansen.
Mikkel Hansen var tilbage på banen for PSG, der efter blandt andet seks mål af danskeren slog Aalborg komfortabelt.
Det store spørgsmål for mange danske håndboldfans med EM i januar i baghovedet er naturligvis, hvornår Mikkel Hansen rammer topformen.
Landsholdkollega Henrik Møllgaard giver sit bud.
- Mikkel er et stykke fra topniveauet, men de spidskompetencer, han har, bliver sjældent rustne.
- Han mangler selvfølgelig noget og mangler at få nogle kampe i benene, men han er så dygtig, og han arbejder hårdt for at ramme den top igen.
- Lur mig, om han ikke er, hvor han skal være, om et par måneder, siger Møllgaard.
Mikkel Hansen er også optimist.
- Jeg tror ikke, man skal være så nervøs, siger landsholdsstjernen.
/ritzau/FacebookTwitterKopier linkEmner:Henrik Møllgaard (håndboldspiller)|Paris Saint-Germain|Aalborg|Håndbold|Aalborg Håndbold




https://www.dr.dk/sporten/oevrig/sydafrika-knaekker-engelske-favoritter-og-vinder-vm-i-rugby

Øvrig sportSydafrika knækker engelske favoritter og vinder VM i rugbySydafrika havde overtaget gennem hele kampen, da England blev slået 32-12 i VM-finalen.
De sydafrikanske spillere fejrer landets tredje VM-titel i rugbyhistorien.
02.
nov.
2019 kl.
12.
20Læs opSydafrika er verdensmester i rugby for tredje gang.
Lørdag blev VM-guldet sikret foran mere end 72.
000 tilskuere i Yokohama, da England blev slået med 32-12.
England var også modstanderen, da Sydafrika senest vandt VM-guld i 2007.
Det er tredje gang, at England taber en VM-finale, mens rugbyens hjemland kun har vundet VM en gang.
Det var i 2003.
Sydafrikanerne fik sporten ind med Storbritanniens kolonisering, og rugby var også med til at samle landet efter apartheidstyret, da det i 1995 blev til guld på hjemmebane med et hold bestående af spillere fra både den mørke og hvide del af befolkningen.
Lørdag fik den afrikanske nation endnu et godt rugbyminde til samlingen.
Sydafrikanere i ekstase.
Englændere i knæ.
VM-finalen skulle have været kronen på værket for England, der indtil finalen var ubesejrede ved turneringen.
(Foto: MARK R.
CRISTINO © Scanpix) Englænderne kæmpede til sidste blodsdråbe, men kunne ikke overrumple Sydafrika i VM-finalen.
 Det er tredje gang, at Sydafrika vinder VM i rugby.
(Foto: MARK R.
CRISTINO © Scanpix)1 / 3Sydafrikanere i ekstase.
Englændere i knæ.
VM-finalen skulle have været kronen på værket for England, der indtil finalen var ubesejrede ved turneringen.
(Foto: MARK R.
CRISTINO © Scanpix)1 / 3Englænderne kæmpede til sidste blodsdråbe, men kunne ikke overrumple Sydafrika i VM-finalen.
2 / 3Det er tredje gang, at Sydafrika vinder VM i rugby.
(Foto: MARK R.
CRISTINO © Scanpix)3 / 3Ved pausen var sydafrikanerne foran 12-6.
Det var 25-årige Handré Pollard, der havde sat alle førerholdets point på tavlen i den første del af kampen.
Tidligere VM-vindere1987: New Zealand1991: Australien1995: Sydafrika1999: Australien2003: England2007: Sydafrika2011: New Zealand2015: New ZealandI VM-historien er intet hold kommet tilbage efter at have været bagud midtvejs i kampen, og det blev da heller ikke tilfældet i historiens niende VM-finale.
Pollard bragte Sydafrika på 15-6, herefter havde englænderne muligheder for at komme tilbage i kampen, men holdet var uden den nødvendige skarphed.
I stedet blev kampen definitivt punkteret i det sidste kvarter.
Det var på samme stadion i Yokohama, at Brasilien i 2002 vandt VM-finalen i fodbold med en sejr over Tyskland.
/ritzau/FacebookTwitterKopier linkEmner:Sydafrika|England|Japan|Rugby|Storbritannien




https://www.dr.dk/nyheder/udland/trump-haaner-beto-orourke-stakkels-moegdyr

UdlandTrump håner Beto O'Rourke: Stakkels møgdyr Demokraten har trukket sig fra præsidentvalgkamp, og det møder kritik hos præsident Trump.
Ifølge BBC sagde Trump i nat dansk tid, at O'Rourke "Gav op som en hund".
17 demokrater kæmper nu om at blive Demokraternes præsidentkandidat.
Af Sofie Dyjak02.
nov.
2019 kl.
11.
19Læs op- Har I hørt det?
Beto.
Åh, det stakkels møgdyr.
Sådan spurgte den amerikanske præsident, Donald Trump, i nat dansk tid sine tilhængere til et vælgermøde i Mississippi.
Sent fredag aften kom det frem, at 47-årige Beto O'Rourke trækker sig fra kapløbet om at blive Demokraternes præsidentkandidat ved valget næste år.
Beto O'Rourke47-årige Beto O'Rourke kommer fra El Paso i Taxas.
Han har været medlem af El Pasos byråd fra 2005 til 2011.
O'Rourke blev valgt til Repræsentanternes Hus i 2012.
Han søgte ikke genvalg i 2018, da han i stedet stillede op til senatsvalget, hvor han dog blev snævert besejret af Republikanernes Ted Cruz.
Han er blevet kaldt 'Den nye Obama'.
Han har en kontroversiel fortid.
Som ung var han en del af hackergruppen 'Cult of the Dead Cow'Her hackede Beto O'Rourke sig ind på telefonlinjer, så 'telefonregningen ikke stak helt af'.
Det fremgår i en bog om hans liv.
En beslutning, der ifølge O'Rourke skyldes, at han ikke har midlerne til at fortsætte sin succes.
Læs også:Beto O'Rourke trækker sig fra Demokraternes præsidentvalgkampOg der gik altså ikke lang tid, før Trump kommenterede den beslutning.
- Han var en modbydelig fyr.
Han førte noget politik, der ikke fungerer så godt i staten Texas.
Han var imod religion.
Han var imod, at I havde en pistol.
Og han var imod olie, sagde han.
På Twitter har Trump også reageret på O'Rourkes beslutningHar ikke kunnet genskabe succesBeto O'Rourke blev landskendt, da han ved midtvejsvalget sidste år udfordrede den republikanske senator Ted Cruz ved senatsvalget i Texas.
Her var han tæt på at slå Cruz, der var præsidentkandidat i 2016.
O'Rourke har dog ikke været i stand til at genskabe den succesfulde bølge, han red på sidste år.
Derfor vil han ikke længere være at finde blandt Demokraternes præsidentkandidater.
- Selvom det er svært at acceptere, står det klart for mig, at denne kampagne ikke har midlerne til at fortsætte med succes, skriver han i en erklæring.
Flere af Beto O'Rourkes støtter blev rørt til tårer, da det i går kom frem, at han trækker sig fra Demokraternes præsidentvalgkamp.
 O'Rourke er ofte blevet kaldt 'den nye Obama'.
Mange indflydelsesrige demokrater og bidragydere har støttet ham.
Mange tilhængere er rystede over hans beslutning.
 O'Rourkes beslutning har gjort mange af hans tilhængere kede af det.
 Kort før en middag med flere demokratiske kollegaer fortalte Beto O'Rourke sine tilhængere, at han ikke længere vil være med i kapløbet om at blive demokraternes præsidentkandidat.
1 / 4Flere af Beto O'Rourkes støtter blev rørt til tårer, da det i går kom frem, at han trækker sig fra Demokraternes præsidentvalgkamp.
1 / 4O'Rourke er ofte blevet kaldt 'den nye Obama'.
Mange indflydelsesrige demokrater og bidragydere har støttet ham.
Mange tilhængere er rystede over hans beslutning.
2 / 4O'Rourkes beslutning har gjort mange af hans tilhængere kede af det.
3 / 4Kort før en middag med flere demokratiske kollegaer fortalte Beto O'Rourke sine tilhængere, at han ikke længere vil være med i kapløbet om at blive demokraternes præsidentkandidat.
4 / 4Han går heller ikke umiddelbart efter andre politiske embeder i 2020.
Rådgivere siger til New York Times, at O'Rourke ville være blevet tvunget til at skære i sin stab for at betale for reklamer og markedsføring, hvis han havde fortsat sin kampagne.
I erklæringen giver han sin fulde støtte til Demokraterne:- (.
.
.
) Jeg vil med stolthed støtte den kandidat, der bliver valgt, uanset hvem det er, står der blandt andet.
Joe Biden, der er én af Demokraternes præsidentkandidater, har givet O'Rourke pæne ord med på vejen.
"Han gav op som en hund"Ifølge BBC sagde Trump i nat dansk tid også, at O'Rourke "gav op som en hund".
En formulering, der minder om den, Trump brugte i sidste uge om Islamisk Stats leder Abu Bakr al-Baghdadis død.
Der sagde han: "Han døde som en hund".
Beto O'Rourke har flere gange kritiseret Trump for at splitte USA og skabe had.
Og det samme gjorde han i den erklæring, der blev publiceret sent fredag aften.
17 demokrater kæmper nu om at blive Demokraternes præsidentkandidat.
Fire republikanske kandidater har meldt sig på banen i kampen om at blive præsidentkandidat.
En af dem er præsident Donald Trump.
Der er præsidentvalg i USA i november næste år.
FacebookTwitterKopier linkEmner:Beto O'Rourke (politiker)|Donald Trump (politiker)|USA|Twitter|Valg og folkeafstemninger




https://www.dr.dk/nyheder/udland/store-taaregasgranater-gennemborer-kranier-fem-irakiske-demonstranter-draebt-paa-fem

UdlandStore tåregasgranater gennemborer kranier: Fem irakiske demonstranter dræbt på fem dageI ugevis har irakiske sikkerhedsstyrker forsøgt at opløse store demonstrationer mod regeringen.
Ifølge Amnesty International bliver 40-millimetergranaterne (de to til venstre) affyret direkte mod demonstranter med det mål at slå dem ihjel.
Af Anna Sol Jørgensen02.
nov.
2019 kl.
17.
01Læs opFem demonstranter i Irak er i løbet af fem dage blevet dræbt af to hidtil usete typer tåregasgranater affyret af landets sikkerhedsstyrker i hovedstaden Bagdad.
Sådan lyder det fra menneskerettighedsorganisationen Amnesty International.
Tåregasgranaterne er usædvanligt store - faktisk 10 gange større og tungere end de granater, der normalt bliver brugt til at affyre tåregas.
Samtidig bliver de ifølge Amnesty International affyret direkte mod demonstranter med voldsomme skader til følge.
© Amnesty InternationalTåregasgranaterneTypisk bruger politi og sikkerhedsstyrker tåregasgranater, der vejer mellem 25 og 50 gram.
Den type granater deler sig i flere mindre dele og spreder sig over et større område.
De serbiske og bulgarske granater, der er blevet brugt i Bagdad, vejer mellem 220 og 250 gram.
De deler sig modsat de klassiske granater ikke i mindre dele.
Kilde: Amnesty InternationalOrganisationen har blandt andet modtaget billeder fra scanninger af et kranie fra et af ofrene.
På billedet kan man se, at kraniet er blevet knust, og at en stor granat har boret sig fast inde i det.
- Alle beviser peger på, at irakiske sikkerhedsstyrker affyrer de her militærklasse-granater mod demonstranter i Bagdad, og at de tilsyneladende sigter mod deres hoveder eller kroppe på klos hold, lyder det fra Lynn Maalouf, der er direktør for Amnesty Internationals undersøgelser i Mellemøsten.
Granaterne stammer ifølge Amnesty International fra Bulgarien og Serbien og er militærgranater, der bliver brugt til at affyre tåregas.
- Det har haft ødelæggende konsekvenser, og i flere tilfælde har de gennemboret ofres kranier og resulteret i grusomme skader og dødsfald, efter at granaterne har sat sig fast i deres hoveder, siger Lynn Maalouf.
Demonstranter i Bagdad beskytter sig med hjelme og gasmasker, mens sikkerhedsstyrker forsøger at opløse demonstrationerne.
'Jeg følte, mit bryst gik i stykker'Meldingen kommer, mens irakiske sikkerhedsstyrker gennem den seneste uge er begyndt at slå hårdere og hårdere ned for at opløse de store demonstrationer mod regeringen.
De første meldinger om brugen af de store tåregasgranater kom den 25.
oktober, hvor menneskerettighedsorganisationen Human Rights Watch berettede, at otte demonstranter var blevet dræbt af granaterne.
Amnesty International har modtaget og verificeret et billede fra en skanning af et kranie, der er blevet gennemboret af en af tåregasgranaterne.
(© Amnesty International)Siden har Amnesty International interviewet øjenvidner, gennemgået og verificeret videoer fra Bagdad og modtaget billeder fra scanninger på et hospital i Bagdad.
Flere af demonstranterne forklarer til Amnesty International, at sikkerhedsstyrkerne stadig bruger de store granater, og at de udvikler en anden røg end normale tåregasgranater.
- En af dem landede tæt på, og jeg kunne næsten ikke få vejret.
Det var, som om mit bryst gik i stykker.
Frivillige hjælpearbejdere gav mig en ventilator.
Jeg tror, jeg kunne have været død.
Jeg har været udsat for tåregas før, og det føltes ikke sådan her, siger en kvindelig demonstrant til organisationen.
Slår hårdt ned på demonstranterDe første store demonstrationer i Irak fandt sted i starten af oktober, og de er blusset op igen den seneste uges tid.
Tidligere på ugen blev 865 personer meldt såret og 18 dræbt i byen Karbala.
Her beskrev øjenvidner blandt andet, at en politibil blev brugt til at køre direkte ind i demonstranter.
Efterfølgende har Karbalas guvernør afskrevet hændelsen i byen som 'falske nyheder', der har spredt sig på sociale medier.
Der er blevet tændt lys for ofrene i Karbala efter angrebet på demonstranterne tidligere på ugen.
De irakiske sikkerhedsstyrkers håndtering af demonstrationerne har flere gange vakt bekymring og udløst kritik fra Human Rights Watch.
- Selv når de står overfor voldelige angreb fra demonstranter, er sikkerhedsstyrkerne forpligtet til at begrænse deres handlinger til, hvad der er nødvendigt for at opretholde orden, siger Sarah Leah Whitson, der er direktør for Human Rights Watch i Mellemøsten.
De store protester har fået landets regering til at indføre udgangsforbud i Bagdad fra midnat til klokken seks om morgenen.
Men det har i sig selv udløst flere protester.
Demonstrerer for bedre vilkårDemonstrationerne brød i første omgang ud som et resultat af udbredt utilfredshed med korruption, arbejdsløshed og manglende ydelser til borgerne i Irak, hvor arbejdsløshedsprocenten er på 25, og hvor næsten 60 procent af befolkningen lever for mindre end seks dollar om dagen.
Tidligere på måneden præsenterede Iraks premierminister, Adel Abdel Mahdi, en række reformer, der skulle lægge en dæmper på protesterne.
I torsdags annoncerede præsident Barham Salih, at han er villig til at udskrive valg.
Demonstranter har samlet sig på Tahrirpladsen i Bagdad.
Men hverken det eller reformerne har stoppet demonstrationerne, og sikkerhedsstyrkernes angreb på demonstranter er fortsat.
- Demonstranterne køber ikke politikernes løfter.
De har mistet tålmodigheden med mange af politikerne, og de har gennem mange år set en masse brudte løfter, siger Henrik Andersen, der er Irak-ekspert og ph.
d-studerende ved Roskilde Universitet.
- Det kræver virkelig meget handling og levering af resultater fra politisk side, og der har de virkelig ikke den bedste forhistorie, fortsætter han.
Siden starten af oktober er cirka 250 personer blevet dræbt og flere tusinde såret.
FacebookTwitterKopier linkEmner:Amnesty International|Irak|Bagdad|Human Rights Watch|Demonstrationer




https://www.dr.dk/nyheder/viden/kroppen/teenagemoedre-har-stoerre-sandsynlighed-faa-boern-med-adhd

KroppenTeenagemødre har større sandsynlighed for at få børn med adhdDet skyldes nok, at folk med adhd får børn tidligere, siger danske forskere.
Når yngre mødre har højere risiko for at få børn med adhd, er det altså ikke, fordi de er dårlige mødre.
Men snarere, fordi mennesker med adhd typisk får børn tidligere.
(© Maria Sbytova / Colourbox)Af Jeppe Kyhne Knudsen02.
nov.
2019 kl.
07.
08Læs opI en ny, stor undersøgelse har australske forskere kigget på sammenhængen mellem en række sygdomme, og hvornår kvinder føder deres første børn.
Ud over risikoen for, at dit barn får autisme, en spiseforstyrrelse eller skizofreni, undersøgte forskerne, om der er en sammenhæng mellem, hvornår kvinder får børn og risikoen for at få et barn med adhd.
Og det viste sig, at der var en klar sammenhæng.
Kvinder, der får deres første barn inden de er fyldt 20 år, har markant større risiko for at få et barn med adhd, end kvinder der først får børn senere i livet.
Hvad er adhd?
Adhd (Attention Deficit Hyperactivity Disorder) er den mest almindelige neuropsykiatriske lidelse hos børn.
Mennesker med adhd har ofte følgende symptomer:Problemer med at holde opmærksomheden på leg, skole eller arbejdsopgaver og svært ved at lytte.
Bliver nemt distraheret af lyde, bevægelser eller andre stimuli.
Har svært ved at sidde stille i længere tid af gangen - det vi kalder hyperaktivitet.
Er mere impulsive end mennesker uden lidelsen.
De betyder, de kan have svært ved at vente på, at det bliver deres tur - og tager ofte flere risikofyldte chancer.
Svært ved at tænke fremad og har ofte problemer med at organisere, planlægge og gennemføre aktiviteter.
De her symptomer viser sig for det meste inden for de første fem leveår.
Kilde: PsykiatrifondenDet resultat kommer ikke bag på Christina Mohr Jensen, der er lektor og psykolog ved Aalborg Universitetshospital og Aalborg Universitet og til daglig arbejder med adhd-ramte børn.
- På en måde er jeg ikke så overrasket.
Det er jo et spændende studie, men det efterlader spørgsmålet om, hvorvidt det var, fordi mor var ung, eller fordi hun havde mange adhd-symptomer, siger hun og fortsætter:- Vores nuværende viden understøtter nok mest, at sammenhængen kan forklares af genetik.
Forskere kigger på sammenhænge, ikke årsagerSom Christina Mohr Jensen siger, er det vigtigt at bemærke, at den australske undersøgelse ikke kommer med nogen forklaring på, hvorfor de unge mødre stikker ud i de her tal.
Forskerne bag har blot analyseret en stor mængde data - helbredsoplysninger fra hele 220.
685 kvinder er kørt gennem deres talmaskineri.
Men de har altså kun kigget efter genvarianter, der kan være involveret i adhd hos børnene - ikke hos mødrene.
Derfor kan de ikke sige noget om årsagssammenhængen.
Den danske forsker mener dog, at hun har en mulig forklaring på sammenhængen mellem unge mødre og adhd hos deres børn.
- Piger og drenge, der har adhd, har større sandsynlighed for at blive teenageforældre.
Et af kernesymptomerne ved adhd er nemlig mere impulsivitet og problemer med at overskue langtidskonsekvenserne ved dine valg, siger hun og fortsætter:- Det kan jo resultere i, at du ikke lige får taget din p-pille hver dag - eller glemmer lige at få brugt kondom.
Tidligere forskning har dokumenteret, at der er en klar sammenhæng mellem at have adhd og blive forælder tidligt.
Vi fandt ud af, at adhd har en arvelighed på 70-80 procent.
Og hvad betyder det så?
Jo, når man kigger på risikofaktorer for at få en bestemt sygdom, så summer man altid op til 100 procent.
Og omkring 70 procent af de her faktorer kan vi forklare genetisk.
Ditte Demontis, lektor på Institut for Biomedicin på Aarhus Universitet.
Adhd er arveligtDe nye australske tal er nemlig, ifølge Christina Mohr Jensen, endnu en indikation på, at adhd primært er noget, du arver.
En stor dansk undersøgelse, der udkom i november sidste år, kunne da også fastlå, at adhd i høj grad er arveligt.
De danske forskere undersøgte arvemassen hos 20.
183 personer med adhd og 35.
191 uden - og de sammenlignede gener hos både børn og deres forældre.
På den måde kunne de se, hvilke gener der er særlige for folk med lidelsen.
Og ifølge Ditte Demontis, lektor på Institut for Biomedicin på Aarhus Universitet og en af forskerne bag undersøgelsen, viste de, at adhd primært er en arvelig sygdom.
- Vi har i lang tid vidst, at adhd har en arvelighed på 70-80 procent.
Og hvad betyder det så?
Jo, når man kigger på risikofaktorer for at få en bestemt sygdom, så summer man altid op til 100 procent.
Og omkring 70 procent af de her faktorer kan vi forklare genetisk, siger hun og fortsætter:- I vores studie fandt vi blandt andet ud af, at lidt under halvdelen af den genetiske risiko skyldes genetiske varianter, der forekommer ofte i den danske befolkning.
Personer med adhd har altså været uheldige og har fået en større mængde af disse varianter i arvemassen sammenlignet med personer uden sygdommen.
De danske resultater afliver, ifølge Christina Mohr Jensen, mange af de fordomme om, at adhd skyldes dårlig opdragelse.
Noget hun jævnligt møder.
Men hun frygter, at den australske forskning kan blive tolket modsat.
- Jeg kan godt blive bange for, at adhd igen bliver misforstået som en problemstilling, der skyldes sociale problematikker og ikke som en primært arveligt og neuropsykiatrisk udviklingsforstyrrelse, siger hun.
Så mange er ramt i Danmark25.
029 børn er i Danmark diagnosticeret med adhd.
Det svarer til omkring 2,5 procent af de danske børn.
Drenge udgør 73 procent af de diagnosticerede.
Men der er flere undersøgelser, der peger på, at det er, fordi pigerne er underdiagnosticerede.
Fra 2006 til 2016 er antallet af børn med adhd fordoblet.
For knap halvdelen fortsætter adhd ind i ungdoms- og voksenlivet.
Der er meget, der tyder på, at sværhedsgraden har betydning for, om lidelsen holder ved og fortsætter ind i voksenlivet.
Kilde: Sundhedsstyrelsen og Psykiatrifonden.
Den bekymring deler Ditte Demontis.
- De her resultater kan få det til at se ud, som om at vi ved at rådgive unge piger om, at de skal vente med at få børn, så falder risikoen for at få adhd.
Det passer simpelthen ikke.
Man kan ikke forebygge adhd blot ved at vente med at få børn til senere i livet, siger hun.
Alt det du ikke kan arveNår arveligheden af adhd ligger på op imod 80 procent, betyder det, at der er 20 procent tilbage, som skyldes noget andet end vores gener.
Christina Mohr Jensen peger på, at det primært er, mens barnet ligger i mors mave eller ved fødslen, de her miljøpåvirkninger sker.
- Der er en del undersøgelser, der peger på, at eksempelvis lav fødselsvægt giver øget risiko.
Det samme gælder for tidlig fødsel.
Bliver du desuden udsat for bly og andre miljøgifte, mens du ligger i mors mave, er der også forskning der peger på en øget risiko.
Og endelig peger forskning også på, at autoimmunne sygdomme hos moderen giver øget risiko, siger hun.
Men så snart barnet er født, er det stort set afgjort, om barnet får adhd eller ej.
Der er i hvert fald ikke undersøgelser, der aktuelt kan påvise, at opdragelse eller kost har noget med årsagen til adhd at gøre, forklarer Christina Mohr Jensen.
- Det vi kan sige, er, at der på nuværende tidspunkt ikke findes forskning, der viser, at adhd skyldes dårlig opdragelse, for meget sukker, gluten eller alle mulige andre diæter.
Det betyder ikke, at opvækstmiljøet ikke er vigtigt for barnets udvikling.
Men vi skal nok nærmere tænke, at forældre til et barn med adhd skal være ekstra gode til at støtte, vejlede og hjælpe deres barn, siger hun.
Bygger en lille smule på vores videnDen australske undersøgelse ser altså ud til at bekræfte de danske resultater, men har den egentlig givet os ny viden?
Ja, en smule, lyder det fra Ditte Demontis, der forklarer, at australierne har kigget på en række adfærdsmønstre, som hendes forskningsgruppe ikke selv fik undersøgt.
- De har kigget på en række ekstra karaktertræk - eksempelvis at man rent genetisk kan se en sammenhæng mellem den alder, piger begynder at tage p-piller i og om de har adhd, siger hun.
Undersøgelsen bygger altså ovenpå de resultater, som Ditte Demontis og hendes kolleger udgav sidste år.
Vi har meget mere fokus på det i dag.
Hos danskere, der er født i 1980’erne og tilbage, er færre diagnosticeret med adhd.
Kigger man på senere fødselsårgange, stiger andelen, der har fået stillet diagnosen og modtager behandling.
Christina Mohr Jensen, lektor og psykolog ved Aalborg Universitetshospital og Aalborg Universitet.
Flere rammes adhdMen når nu adhd hovedsageligt er noget, du arver fra din mor og far, hvorfor ser vi så flere og flere, der bliver diagnosticeret med det?
Vi får jo færre børn end tidligere.
Ifølge Christina Mohr Jensen er der en god forklaring på det.
- Vi har meget mere fokus på det i dag.
Hos danskere, der er født i 1980’erne og tilbage, er færre diagnosticeret med adhd.
Kigger man på senere fødselsårgange, stiger andelen, der har fået stillet diagnosen og modtager behandling, siger hun og fortsætter:- Men det betyder ikke nødvendigvis, at flere har adhd i dag.
Hvis man kigger på adhd på verdensplan, ser det ret ensartet ud.
Fem procent af børn og unge og 2-3 procent voksne opfylder de diagnostiske kriterier.
Og det ser umiddelbart ikke ud til at have ændret sig over tid, siger hun.
Med andre ord er adhd ikke et nyt fænomen, vurderer Christina Mohr Jensen.
- Det er ikke utænkeligt, at adhd-symptomerne i vores samfund i dag træder tydeligere frem end førhen, fordi der nu stilles anderledes krav til os som mennesker.
Vi skal i højere grad kunne planlægge, koncentrere os længe og være mere stillesiddende.
Krav som kan være svære at leve op til, hvis man har mange symptomer på adhd, slutter hun.
FacebookTwitterKopier linkEmner:Videnskab|Sygdomme og lidelser|Aalborg Universitet|Aalborg Universitetshospital|Aalborg




https://www.dr.dk/mitliv/burkhard-efter-35-aar-i-danmark-jeg-forstaar-ikke-det-skal-vaere-saa-svaert-blive-dansk

Hvem er vi, de og os?
Se temaMit LivBurkhard efter 35 år i Danmark: Jeg forstår ikke, det skal være så svært at blive 'dansk'Danmark er blevet mere konservativt gennem årene, mener tyske Burkhard Sievers.
Det mærker han særligt på udlændingepolitikken.
Af Malene Koops Grønborg, Rene Kurtik (VIDEO) og Signe Heiredal (grafik)02.
nov.
2019 kl.
13.
14Læs opPludselig sad hun der.
I toget fra Nordjylland mod Hamborg.
De faldt i snak, og det blev starten på en sand kærlighedshistorie mellem tyske Burkhard Sievers og hans danske kone Hanne.
De har været gift i 35 år, og netop kærligheden fik Burkhard til at lægge sit liv om og flytte til Danmark som gæstestuderende i 1983.
Men gennem årene har han oplevet et land, hvor stramninger i udlændingepolitikken har gjort, at han i dag selv har ansøgt om at blive dansk statsborger.
Hvem er vi, de og os?
Der bor godt 5,8 millioner mennesker i Danmark.
Hver syvende af dem er indvandrer eller efterkommer fra et andet land.
Men hvor godt kender du egentlig de naboer, kolleger og klassekammerater, du har, som hedder Balesic, El-Matari og Nowakowska til efternavn?
Ved du, hvorfor de er havnet her?
Ved du, hvordan det føles for dem at leve med to kulturer?
Det kan du blive klogere på i dette tema.
Her deler ti indvandrere og efterkommere deres personlige fortællinger.
- Jeg vil gerne sikre mig selv, for jeg føler ikke længere, jeg har den samme retssikkerhed i Danmark uden dansk statsborgerskab.
Man forlanger noget af de fremmede og begrunder det med, at man har en særlig forpligtelse, lyder det fra Burkhard Sievers.
- Det har man også, men jeg synes, det er absurd, at man ikke kan blive dansk statsborger, hvis man for eksempel kører lidt for stærkt, siger han og henviser til karensperioden på fire år og seks måneder, hvis man får en bøde på 3000 kroner eller derover.
Hør Burkhard Sievers' holdning til blandt andet det at få dansk statsborgerskab i videoen øverst i artiklen.
Herunder kan du læse mere om Tyskland og om, hvorfor så mange tyskere er kommet til Danmark.
FacebookTwitterKopier linkEmner:Udlændingepolitik|Tyskland|Hamborg|Jylland




https://www.dr.dk/nyheder/indland/efter-finanskrisen-danske-topchefers-lon-har-taget-stort-hop

IndlandEfter finanskrisen: Danske topchefers løn har taget stort hopDen gennemsnitlige borger har fået knap otte procent mere i løn siden 2010.
Topchefer har fået 50 procent.
Siden finanskrisen er det særligt personer, der allerede har en høj indkomst, som har fået mere i lønposen.
02.
nov.
2019 kl.
10.
30Læs opIsær personer med en i forvejen høj indkomst har fået mere i lønposen siden finanskrisen.
Mens den gennemsnitlige borger fra 2010 til 2017 har oplevet en indkomstfremgang på knap otte procent efter skat, er danske topchefers indkomst i samme periode steget med 50 procent.
Det viser en ny undersøgelse fra Arbejderbevægelses Erhvervsråd (AE), skriver Information.
Ifølge Lars Andersen, direktør i AE, er der ikke så stor lighed i Danmark, som der ofte gives udtryk for.
I undersøgelsen betegnes topchefer som chefer i virksomheder med mindst 200 ansatte.
Dermed omfatter undersøgelsen over 800 private virksomheder.
Udtryk for ulighedLars Andersen, der er direktør i AE, mener, at tallene er udtryk for, at der ikke er så stor lighed i Danmark, som vi bryster os af.
- Vi kan se, at de rigeste i den grad stikker af, og at det billede, vi har af os selv som et meget lige land, begynder at krakelere.
Sammenlignet med mange andre lande, har vi stadig en høj grad af lighed, men vi er på gal kurs, siger han til Information.
Topcheferne har altså haft den største lønfest, og i det hele taget er de ti procent med de højeste indkomster godt med.
Deres indkomst er vokset med 18 procent siden krisen.
Læs også:Se listen: Topchefers lønposer bliver markant tungereDet er dobbelt så stor en stigning, som gennemsnitsborgeren har oplevet, når det kommer til indkomst.
Til gengæld er de ti procent med de laveste indtægter i Danmark blevet fattigere fra 2010 til 2017.
Gruppens realindkomst er faldet med knap fire procent.
Dermed er gruppen den eneste, der siden finanskrisen har oplevet, at de har færre penge at gøre med.
/ritzau/FacebookTwitterKopier linkEmner:Privatøkonomi|Samfundsøkonomi|Økonomi|Erhverv




https://www.dr.dk/nyheder/regionale/nordjylland/her-er-mere-end-hver-fjerde-hjemloes-groenlaender-det-er-ikke-noget-vi

NordjyllandHer er mere end hver fjerde hjemløs grønlænder: 'Det er ikke noget, vi kan løse alene'Samarbejde med det grønlandske selvstyre kan måske løse hjemløse-problemer i Aalborg.
Hjemløse med grønlandsk baggrund fylder bekymrende meget i statistikken over hjemløse i Aalborg.
 Signe Heiredal © DR Nyheder)Af Klaus Videbæk, Emma Toftelund Poulsen og Heidi Trillingsgaard02.
nov.
2019 kl.
09.
26 | opdateret 03.
nov.
2019 kl.
10.
43Læs opDer bor i omegnen af 14.
000 voksne grønlændere i Danmark.
Det er ikke meget ud af en befolkning på 5,6 millioner mennesker, men ser man på fordelingen af hjemløse, så er billedet et helt andet.
I flere danske byer er der en overpræsentation af grønlændere blandt hjemløse, og i Aalborg Kommune har mere end hver fjerde hjemløs grønlandsk baggrund – i alt 27 procent.
Tallet har været nogenlunde konstant og har ikke ændret sig nævneværdigt de senere år.
Det viser en kortlægning foretaget af VIVE – Det Nationale Forsknings- og Analysecenter for Velfærd.
Derfor må der andre metoder til, hvis man skal hjælpe folk med grønlandsk baggrund ud af hjemløshed.
Vejen kan være et direkte samarbejde med det grønlandske selvstyre, mener fungerende rådmand for familie- og beskæftigelsesforvaltningen i Aalborg Kommune, Nuuradiin S.
Hussein (S).
- Vi skal i fællesskab have undersøgt, hvordan vi får afhjulpet det her problem, for det er ikke noget Aalborg Kommune kan løse alene.
Det har vi forsøgt rigtig længe.
Nu skal vi kigge på, om man kan gøre noget andet, siger han.
Gode forbindelser mellem byerneEt af de steder, hvor hjemløse i Aalborg kan få en seng at sove i, er på forsorgshjemmet Svenstrupgård i forstaden Svenstrup.
Også her er der mange med grønlandsk baggrund – omkring en tredjedel af beboerne, fortæller forstander Dennis Lindhardt.
- Det er ikke en pludselig opstået social begivenhed, der gør, at de havner her.
Bo Lindhardt, Forsorgshjemmet SvenstrupgårdNår Aalborg har usædvanligt mange grønlandske hjemløse kan det have flere forklaringer.
Dels har der altid været gode forbindelser mellem Grønland og Aalborg.
Dernæst kan tilværelsen i Danmark virke mere attraktiv, hvis man er socialt udsat og i forvejen må rejse over lange afstande i hjemlandet.
- Om man rejser 500 kilometer til den ene side eller den anden side er faktisk ikke så vigtigt.
Rejsetiden til den anden side af Grønland og Danmark er måske den samme.
Så kan man lige så godt tage et sted hen, hvor man tror, at græsset er grønnere, eller at man har en anden type hjælp, siger Dennis Lindhardt.
Et løft af livskvalitetenDen opfattelse deler direktør for Det Grønlandske Hus i Aalborg Bo Albrechtsen.
Det er hans indtryk, at tilværelsen som udsat kan være barsk i Grønland.
- Det, at kunne komme på et herberg og få stillet en seng til rådighed og sådan set også være sikker på at få et dagligt måltid mad her i Danmark, er faktisk i nogle tilfælde en bedring af livskvaliteten i forhold til, hvad man kommer fra, siger han.
På Svenstrupgård oplever man desuden, at hjemløse med grønlandsk baggrund har en anden forventning til det at være hjemløs og bo på herberg end andre danske grupper.
De påregner simpelthen at være der længere.
- De fleste etniske danskere har afstemt, inden de kommer, at det er midlertidigt.
At det er sådan systemet virker, siger forstander Dennis Lindhardt.
Kommer med sygdom eller misbrugHvorvidt de grønlændere, der kommer til Svenstrupgård, også var hjemløse, da de boede i Grønland, har Dennis Lindhardt ikke overblik over.
På den lange bane er det klart, at der må man kigge mod Grønland.
Det er jo der, borgeren har en barndom og vokser op.
Bo Albrechtsen, Det Grønlandske Hus i AalborgMen de fleste er plaget af psykisk sygdom eller misbrug, fortæller han.
- Det er ikke en pludselig opstået social begivenhed, der gør, at de havner her.
Det er en opvækst og en langvarig periode af ens liv, der har været præget af komplekse problemstillinger.
Skal have fat ved rodenDerfor er det også en god ide, når Aalborg Kommune nu vil diskutere muligheden for et samarbejde med det grønlandske selvstyre, mener Bo Albrechtsen.
- På den lange bane er det klart, at der må man kigge mod Grønland.
Det er jo der, borgeren har en barndom og vokser op, siger han.
Hvad et eventuelt samarbejde med selvstyret præcist skal munde ud i, er for tidligt at svare på.
Men det handler om at få sat ind tidligere, mener rådmand i Aalborg Nuuradiin S.
Hussein.
- Det er ikke nok, at vi som kommune stiller en hel masse indsatser, støtte og tilbud til rådighed for de her borgere.
Det handler måske også om, at vi skal tage fat i roden af problemet, siger han.
Ifølge VIVE er der 250 hjemløse i Aalborg.
På landsplan hedder tallet 6.
431, hvilket er en smule færre end for to år siden.
FacebookTwitterKopier linkEmner:Aalborg|Aalborg Kommune|Grønland|Socialforhold|Lokalpolitik




https://www.dr.dk/sporten/fodbold/tyskland/det-er-en-droem-med-frisparksperle-aabner-robert-skov-sin-tyske-maalkonto

Tyskland'Det er en drøm': Med frisparksperle åbner Robert Skov sin tyske målkontoRobert Skov er glad for sin fuldtræffer mod Paderborn, da han grundlagde Hoffenheims femte sejr i træk.
Robert Skov er kendt for sine evner på frispark, og fredag aften foldede silkeborgenseren sig ud med en perle i Hoffenheims 3-0 sejr over Paderborn.
(Foto: Oliver Zimmermann via www.
imago- © Scanpix)02.
nov.
2019 kl.
09.
57Læs opEfter at have bombet løs i Superligaen i sidste sæson måtte Robert Skov vente indtil fredag aften med at score sit første mål i Bundesligaen efter sommerskiftet til Hoffenheim.
Med et forrygende frisparksmål i det andet minut grundlagde han til sin egen store glæde 3-0-sejren over Paderborn.
- Det er en god følelse.
Det er en drøm, der er gået i opfyldelse, og jeg er meget glad for resultatet.
Holdet arbejdede virkelig hårdt og spillede en fantastisk kamp.
- Vi vandt 3-0, så det var en perfekt dag og en perfekt start på weekenden, siger Robert Skov i en video på Bundesligaens Twitter-profil.
Efter en pragtsæson i FC København, hvor Robert Skov blev superligatopscorer, tog danskeren i sommer turen sydpå til den tyske Bundesliga.
Til sin klubs hjemmeside påpeger han også, at det er dejligt at være en del af et hold, som i øjeblikket går fra sejr til sejr.
- Det er storartet, at vi sammenlagt har hentet fem sejre i træk i Bundesligaen og pokalturneringen, siger Skov.
Efter kampen blev Robert Skov kåret som kampens spiller af Bundesligaen.
- Robert Skov bragte i det andet minut Hoffenheim på sejrskurs med holdets første frisparksmål i sæsonen.
Med sit ellevte skud på mål i Bundesligaen scorede han for første gang, og han var stærk og vandt 64 procent af sine dueller i kampen, lyder begrundelsen.
Den 23-årige silkeborgenser har nu spillet ni kampe i Bundesligaen, og foruden sin første fuldtræffer står han noteret for tre måloplæg.
/ritzau/FacebookTwitterKopier linkEmner:Tyskland|Fodbold|Twitter|Robert Skov (fodboldspiller)




https://www.dr.dk/nyheder/udland/sydafrika-er-verdensmester-i-rugby-meget-mere-paa-spil-end-et-guldtrofae

UdlandSydafrika er verdensmester i rugby: Meget mere på spil end et guldtrofæFor første gang i lang tid stjæler Sydafrika overskrifter verden over for noget positivt, siger afrikakorrespondent.
Af Sofie Dyjak02.
nov.
2019 kl.
13.
36Læs opDet var langt fra kun sportslig ære, der var på spil under dagens VM-finale i Japan.
Sydafrikas rugbylandshold er nationens stolthed og er nu verdensmestre efter en sikker sejr over England.
- Det er lang tid siden, Sydafrika har vundet noget som helst.
Landet befinder sig i en dyb krise, så de har i den grad haft brug for den sejr, de lige har fået, siger Søren Bendixen, DR's Afrikakorrespondent, der bor i den sydafrikanske by Cape Town.
Efter 80 minutter plus tillægstid kunne Sydafrika løfte guldtrofæet.
Sydafrikanerne vandt 32-12.
Finalen blev spillet mellem England og Sydafrika.
 En rugbykamp varer 80 minutter, eksklusiv tillagt tid og er delt midtvejs af en pause, som maksimalt må vare 15 minutter.
 Engelske fans fulgte kampen tæt.
Her på en bar i London.
Kampen blev spillet i Japan.
 Sydafrikanske fans var samlet for at følge med.
 Der er glæde blandt de sydafrikanske fans over dagens sejr.
 Sydafrika har vundet VM i rugby tre gange.
Tusindvis af fans har fulgt dagens kamp tæt.
1 / 6Finalen blev spillet mellem England og Sydafrika.
1 / 6En rugbykamp varer 80 minutter, eksklusiv tillagt tid og er delt midtvejs af en pause, som maksimalt må vare 15 minutter.
2 / 6Engelske fans fulgte kampen tæt.
Her på en bar i London.
Kampen blev spillet i Japan.
3 / 6Sydafrikanske fans var samlet for at følge med.
4 / 6Der er glæde blandt de sydafrikanske fans over dagens sejr.
5 / 6Sydafrika har vundet VM i rugby tre gange.
Tusindvis af fans har fulgt dagens kamp tæt.
6 / 6Flere sorte stjerner på holdetIfølge en tidligere anfører kan sådan en sejr ligefrem ændre retningen for samfundet.
Samme vurdering har BBC's ledende sportsskribent, Tom Fordyce:- Rugby betyder noget mange steder i verden, men kun i Sydafrika kan det ændre nationen.
For første gang nogensinde har holdet haft en sort anfører i spidsen - og det har enorm stor betydning, siger Søren Bendixen.
- Rugby ses stadig som de hvides sport, men i og med man har flere sorte spillere på holdet, så er det måske lige præcis her, man formår at samle noget af det, der er så splittet i Sydafrika.
28-årige Siyamthanda Kolisi er den første sorte anfører, Sydafrikas rugbyhold nogensinde har haft.
Den 28-årige anfører Siyamthanda Kolisi er et symbol på det Sydafrika, som mange drømmer om, vurderer Søren Bendixen.
- Han opvæksthistorie er noget af det smukkeste, jeg kan komme på.
Han kommer fra fattige kår, og blev født dagen før, apartheidlovene blev ophævet.
Han har taget rejsen fra at bo i et primitivt slumkvarter til at blive en verdensstjerne.
Twitter går amokVM-finalen blev spillet i den japanske by Yokohama.
Det er tredje gang, Sydafrika vinder VM i rugby.
Lige da kampen blev fløjtet af, skrev præsident Cyril Ramaphosa et opslag på Twitter:- Præsident Ramaphosa kan med god grund glæde sig over, at Sydafrika for første gang i lang tid stjæler overskrifter verden over for noget positivt.
Det er et hårdt prøvet land, der i dag kan feste, siger Søren Bendixen.
Han fortæller, at det nærmest er første gang siden 2010, hvor Sydafrika afholdte VM, at der florerer en positiv historie om landet i medierne.
Og lige siden slutfløjtet er der på Twitter blevet publiceret glade lykønskninger i hundredvis til det sydafrikanske hold.
Rugby er en svær størrelseIfølge Søren Bendixen har der været god rugby-stemning i Sydafrika den seneste tid op til kampen.
- Men rugby er samtidig "en utrolig svær størrelse" i det hårdt prøvede Sydafrika, siger han.
Da Nelson Mandela i 1994 fuldførte sin rejse fra politisk fange til Sydafrikas præsident, brugte han rugby som et værktøj til at hele den dybt splittede nation, selv om rugby var kendt som de hvides sport, forklarer Søren Bendixen.
Landet skulle altså samles om rugby, og i 1995 lykkedes det Sydafrika at vinde VM på hjemmebane.
Den gang var der en enkelt sort spiller på holdet.
Læs også:Anfører måtte træne i boksershorts: Nu kan han blive nationalheltDa Wales i sidste uge blev besejret i semifinalen, var der seks sorte spillere på banen for Sydafrika.
- Mandela troede, at han kunne bruge rugby som et healinginstrument, men det lykkedes ikke for alvor.
Denne gang er det nok første gang i rigtig lang tid, at man formår at få folk på tværs af racer i det her land at samles om én ting, siger Søren Bendixen.
FacebookTwitterKopier linkEmner:Cyril Ramaphosa (politiker)|Sydafrika|Twitter|Rugby|Japan




https://www.dr.dk/nyheder/udland/20000-skotter-marcherer-uafhaengighed-forud-vigtigt-valg

BrexitSe temaUdland20.
000 skotter marcherer for uafhængighed forud for vigtigt valgSkotland har for første gang i mange år uafhængighed inden for rækkevidde, siger skotsk partileder.
Tusindvis var mødt op til dagens demonstration i Glasgow.
 En demonstrant smykket med skotske farver.
 Lederen af Det Skotske Nationalistparti, Nicola Sturgeon, ser Storbritanniens parlamentsvalg som afgørende for Skotlands fremtid.
 Der var også ild i sækkepiben ved dagens demonstration.
1 / 4Tusindvis var mødt op til dagens demonstration i Glasgow.
1 / 4En demonstrant smykket med skotske farver.
2 / 4Lederen af Det Skotske Nationalistparti, Nicola Sturgeon, ser Storbritanniens parlamentsvalg som afgørende for Skotlands fremtid.
3 / 4Der var også ild i sækkepiben ved dagens demonstration.
4 / 402.
nov.
2019 kl.
18.
28Læs opOmkring 20.
000 skotter deltog lørdag i en march for uafhængighed fra Storbritannien i Glasgows gader.
Det oplyser arrangørerne ifølge dpa.
En af deltagerne var lederen af Det Skotske Nationalistparti (SNP), Nicola Sturgeon.
Og hun kom med et klart budskab.
- Et uafhængigt Skotland er tættere på, end det nogensinde har været, lød det i en erklæring, der blev offentliggjort kort før lørdagens march.
Vores lands fremtid er på spil.
Vi skal møde op i stort antal og stemme for vores land.
Nicola Sturgeon, SNPNicola Sturgeon meddelte allerede fredag, at hun inden udgangen af december vil anmode den britiske regering om en ny folkeafstemning om skotsk uafhængighed.
Afgørende valg forudeSturgeon ser det kommende parlamentsvalg i Storbritannien som afgørende for skotternes fremtid.
- Tag ikke fejl.
Parlamentsvalget den 12.
december er det vigtigste valg for Skotland i vores levetid.
- Vores lands fremtid er på spil.
Vi skal møde op i stort antal og stemme for vores land, lød det fra talerstolen ved lørdagens march ifølge nyhedsbureauet AFP.
Skotland var senest i 2014 til folkeafstemning om uafhængighed fra Storbritannien.
Dengang stemte 55 procent af skotterne imod.
Mange nationalister mener dog, at skotterne har brug for en ny afstemning, efter at briterne stemte for et exit fra EU i 2016.
Ved brexit-afstemningen i 2016 stemte 62 procent af skotterne for at blive i unionen.
/ritzau/FacebookTwitterKopier linkEmner:Nicola Sturgeon (politiker)|Skotland|Storbritannien|Scottish National Party|Valg og folkeafstemninger




https://www.dr.dk/nyheder/udland/trump-amerikanerne-har-faet-nok-af-demokraternes-logne

Mulig rigsretssag mod Donald TrumpSe temaUdlandTrump: Amerikanerne har fået nok af Demokraternes løgneDemokraterne har skabt et vredt flertal, der støtter præsidenten.
Det siger Trump under et vælgermøde.
Præsident Donald Trump holdt fredag tale i Tupelo i Mississippi for at støtte delstatens republikanske guvernørkandidat, Tate Reeves.
02.
nov.
2019 kl.
06.
18Læs opEn kamplysten amerikansk præsident fortalte sine tilhængere under et vælgermøde i Tupelo, Mississippi, fredag, at han tror, at et "vredt flertal" af vælgere vil støtte ham imod en rigsretsundersøgelse.
- Vi har aldrig haft større opbakning, end vi har nu, sagde Trump foran tusindvis af jublende tilhængere.
- Det amerikanske folk har fået nok af demokratiske løgne, snyd og ekstremisme, fortsatte Trump.
Han mener, at Demokraterne "har skabt et vredt flertal, som vil stemme mange passive demokrater ud af deres embede i 2020".
Amerikanerne splittet i rigsretssagEn rundspørge offentliggjort af The Washington Post og ABC News fredag viser, at amerikanerne er skarpt opdelt i spørgsmålet om rigsretsprocessen mod Donald Trump.
Således svarer 49 procent, at de mener, at Trump bør stilles for en rigsret.
Imens svarer 47 procent, at præsidenten ikke bør stilles for en rigsret.
Rigsretsprocessen mod Donald Trump er blevet indledt af Repræsentanternes Hus på baggrund af en telefonsamtale, som Trump havde med Ukraines præsident, Volodimir Zelenskij, i sommer.
Donald Trump beskyldes for at have forsøgt at presse Ukraines præsident til at sætte gang i en undersøgelse af mulig korruption begået af Joe Biden og dennes søn, Hunter.
Trump: Jeg er ærligDemokraten Biden er en af Trumps politiske rivaler og blandt favoritterne til at blive Demokraternes kandidat ved præsidentvalget næste år.
- Jeg er en ærlig person.
Tror I, at jeg, når jeg ringer til en nyvalgt præsident, ville sige noget upassende, når jeg ved, at så mange mennesker lytter med på linjen, sagde Trump under fredagens vælgermøde i en propfyldt arena i Tupelo.
Her udtrykte Trump desuden tillid til, at han kan besejre enhver demokrat, som han ender med at skulle kæmpe om præsidentposten mod.
- Vi kommer til at sparke røv, sagde han.
Trump var i Mississippi for at støtte delstatens republikanske guvernørkandidat, Tate Reeves, der er i et tæt løb mod demokraten Jim Hood.
/ritzau/ReutersFacebookTwitterKopier linkEmner:Donald Trump (politiker)|USA|Valg og folkeafstemninger|Ukraine|Repræsentanternes Hus




https://www.dr.dk/sporten/haandbold/championsleague/aalborg-skal-undgaa-falde-i-den-franske-haandboldgryde-i-paris

ChampionsleagueAalborg skal undgå at falde i den franske håndboldgryde i ParisNordjyderne møder i dag mægtige Paris Saint-Germain på udebane i Champions League.
Aalborg Håndbold og Henrik Møllgaard (th.
) jagter lørdag overraskelsen på udebane mod Paris.
Af Emil Halkier02.
nov.
2019 kl.
11.
12Læs opHvis Aalborg Håndbold var en cykel, skal Henrik Møllgaard og holdkammeraterne vride godt og grundigt i gearene, op og stå i pedalerne og træde til, hvis de i dag skal forlade Paris med en sejr.
For når Champions League-hymnen lyder i Stade Pierre de Coubertin, er det næsten en naturlov, at PSG - Mikkel Hansen og kompagni - går fra banen med point.
- Jeg er ikke sikker på, at de overhovedet nogensinde har tabt en hjemmekamp i Champions League, griner Aalborgs Henrik Møllgaard, der selv har en fortid i den franske topklub.
Vi ved, at vi kan spille lige op med de bedste.
Henrik Møllgaard, Aalborg HåndboldOg det er ikke helt ved siden af.
Senest de mangedobbelte franske mestre tabte hjemme i europæisk håndbolds fineste klubturnering, var i november 2014.
- Der er ingen tvivl om, at hvis man først falder i gryden hernede, så kommer man virkelig også til at få ørene i maskinen, siger Henrik Møllgaard.
Det er dog uvist, hvilken udgave af Paris-holdet der venter Aalborg Håndbold.
Både Mikkel Hansen, Henrik Toft Hansen og Sander Sagosen har siddet ude med skader.
Det forlyder dog, at de to danskere er med for pariserne i dagens kamp, siger Møllgaard.
- Men det kan også være skuespil, tilføjer Aalborg-spilleren om et eventuelt taktisk røgslør.
Kan være med mod de bedsteDer vil altså være tale om en artig overraskelse, hvis de danske mestre slår Paris Saint-Germain.
Og det halmstrå har nordjyderne tænkt sig at gribe ud efter.
- Vi vil være skide irriteret, hvis vi taber.
Og det synes jeg er vildt fedt, at vi er nået dertil, hvor vi hidser os op, hvis vi taber til et hold som Paris, siger Henrik Møllgaard.
- Allerede dér har vi bevæget os et niveau op.
Henrik Møllgaard kom galt afsted med anklen under en landskamp for få uger siden.
Det går dog fremad.
I sidste ende er det et spørgsmål om at håndtere smerten, siger han.
Aalborgenserne har tidligere i dette års Champions League-sæson gjort sig udi overraskelsernes kunst, som da de vandt på udebane over tyske Flensburg-Handewitt for to uger siden.
- Vi ved, at vi kan spille lige op med de bedste.
Jeg har da spillet hjemmekampe for Paris i den hal, hvor vi tabte til mere tvivlsommme hold end Aalborg Håndbold.
Så det er ikke, fordi det er umuligt, siger Henrik Møllgaard.
Så længe Aalborg-spillerne ikke falder i samme rille som mod Pick Szeged i den seneste Champions League-kamp, er Møllgaard tilfreds.
- Lægger vi alt, hvad vi har hernede, kan vi godt tabe alligevel.
Sådan er det bare.
Men hvis vi bliver kyst som mod Szeged, bliver bange for at spille og det hele bare falder fra hinanden, bliver vi skide irriteret.
Så er det i bund og grund spild af vores allesammens tid, siger han.
Du kan se, om Aalborg Håndbold leverer overraskelsen mod Paris Saint-Germain direkte på DR2 fra klokken 17.
05.
FacebookTwitterKopier linkEmner:Henrik Møllgaard (håndboldspiller)|Henrik Toft Hansen (håndboldspiller)|Paris Saint-Germain|Aalborg|Håndbold




https://www.dr.dk/nyheder/udland/storbritannien-forbyder-omstridt-udvinding-af-naturgas

UdlandStorbritannien: Forbyder omstridt udvinding af naturgasAf frygt for jordskælv bliver skifergasboringer, også kendt som fracking, forbudt i Storbritannien.
De omdiskuterede skifergasboringer også kaldet "fracking" har i årevis været kritiseret i Storbritannien.
02.
nov.
2019 kl.
06.
25Læs opDen britiske regering indfører et midlertidigt forbud mod de omdiskuterede skifergasboringer også kaldet "fracking".
Det sker som følge af risiko for jordskælv, oplyser erhvervs- og energiminister Andrea Leadsom ifølge nyhedsbureauerne Reuters og AFP.
Beslutningen er truffet på baggrund af en rapport om en hændelse i august nær Blackpool i det nordvestlige England.
Et jordskælv i forbindelse med en prøveboring sendte rystelser gennem huse og bygninger og skabte nervøsitet i lokalområdet.
- Det sonderende arbejde med at fastlægge, om skifergas kan blive en ny hjemlig energikilde i Storbritannien, er nu sat på pause, hedder det i en meddelelse fra Andrea Leadsom.
Prøveboringer kan blive genoptaget, såfremt det kan dokumenteres, at "de kan udføres sikkert her", skriver hun.
Kan blive tema under valgkampIfølge rapporten er det på nuværende tidspunkt ikke muligt præcist at forudsige sandsynligheden for et jordskælv eller størrelsen på et skælv i forbindelse med boringer.
Meddelelsen kommer, få uger før Storbritannien holder parlamentsvalg den 12.
december.
Ifølge AFP ventes skifergasboringer at blive et af temaerne under valgkampen.
Premierminister Boris Johnsons konservative regering har tidligere udtrykt støtte til skifergasproduktion, fordi skifergas muligvis kan gøre Storbritannien mindre afhængig af importeret naturgas.
I den britiske befolkning er modstanden mod de kontroversielle boringer næsten fordoblet siden 2013 til nu 40 procent ifølge regeringsorganet National Audit Office.
Miljøorganisationer kritiskeMiljøorganisationer er også kritiske over for fracking, hvor der bores ned i undergrunden for at skabe sprækker og revner.
Naturgassen bliver frigivet ved, at en blanding af vand, sand og kemikalier pumpes ned i sprækkerne under et meget højt tryk.
Modstandere af fracking er ud over risikoen for jordskælv også bekymret for, at de anvendte kemikalier utilsigtet kan forurene grundvandsbassiner.
Herhjemme anvendte det franske energiselskab Total for en håndfuld år siden metoden ved prøveboringer i Nordjylland.
I 2015 indstillede Total boringerne, fordi mængden af skifergas blev vurderet til at være for lille.
/ritzau/FacebookTwitterKopier linkEmner:Andrea Leadsom (politiker)|Boris Johnson (politiker)|Energiselskaber|Storbritannien|Total




https://www.dr.dk/nyheder/udland/beto-orourke-traekker-sig-fra-demokraternes-praesidentvalgkamp

UdlandBeto O'Rourke trækker sig fra Demokraternes præsidentvalgkamp47-årige Beto O'Rourke erkender, at hans valgkampagne ikke har midlerne til at nå i mål.
Texaneren Beto O'Rourke har blandt andet gjort sig bemærket som en skarp kritiker af Donald Trumps mur langs grænsen til Mexico.
Af Oliver Batchelor01.
nov.
2019 kl.
23.
55Læs opDet tidligere kongresmedlem fra Texas, Beto O'Rourke, trækker sig fra kapløbet om at blive Demokraternes præsidentkandidat ved valget til næste år.
Beto O'Rourke, der blandt andet blev bakket op ad Barack Obama, har ikke været i stand til at genskabe den succes, han red på i sin kamp for at blive valgt til senatet sidste år.
- Selvom det er svært at acceptere, står det klart for mig, at denne kampagne ikke har midlerne til at fortsætte med succes, skriver han i en erklæring på Medium.
com fredag aften dansk tid.
Dermed forventer han heller ikke at gå efter andre politiske embeder i 2020, selvom han ellers har fået opbakning fra en række indflydelsesrige demokrater og bidragydere.
Ifølge The New York Times er det Beto O'Rourkes begrænsede økonomi, der spænder ben for hans kandidatur.
Rådgivere siger til avisen, at O'Rourke ville være blevet tvunget til at skære i sin stab for at betale for reklamer og markedsføring, hvis han havde fortsat sin kampagne.
- Mit bidrag til nationen vil ikke blive som kandidat eller nomineret.
- Det er i vores partis bedste interesse at finde sammen om en nomineret.
Og det er i vort lands bedste interesse, skriver Beto O'Rourke, der kommer fra El Paso.
Den nye Obama - med hackerfortidO'Rourke blev landskendt, da han ved midtvejsvalget sidste år udfordrede den republikanske senator Ted Cruz ved senatsvalget i Texas.
Her var han få procentpoint fra at slå Cruz, der var præsidentkandidat i 2016.
Beto O’Rourke har imidlertid en fortid, der kunne have spændt ben for hans drøm om at blive præsident.
Som ung var han nemlig en del af den indflydelsesrige hackergruppe 'Cult of the Dead Cow'.
Den farverige politiker har i en bog indrømmet, at han hackede sig ind på telefonlinjer, så 'telefonregningen ikke stak helt af'.
'Cult of the Dead Cow' slog deres navn fast i 1998, da de udgav programmet 'Back Orifice', der gjorde det meget let at overtage kontrollen over stort set hvilken som helst computer.
Beto O’Rourke er ikke blevet afsløret i at have udført alvorlige ulovligheder i sin tid som hacker, men til gengæld har han som en del af hackerkollektivet publiceret flere noveller under pseudonymet ’Psychedelic Warlord' - psykedelisk krigsherre.
Her er de demokratiske kandidater, der håber på at blive USA's kommende præsident: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 17Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 17Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
2 / 17John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
3 / 17Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
4 / 17Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
5 / 17Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
6 / 17Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
7 / 17Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
8 / 17Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
9 / 17Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
10 / 17Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
11 / 17Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
12 / 17Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
13 / 17Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
14 / 17Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
15 / 17Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
16 / 17Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
17 / 17FacebookTwitterKopier linkEmner:Barack Obama (politiker)|Beto O'Rourke (politiker)|USA|Valg og folkeafstemninger|New York Times




https://www.dr.dk/nyheder/indland/minister-vil-undersoege-kvindehadske-fora-paa-nettet

IndlandMinister vil undersøge kvindehadske fora på nettetSåkaldte manosfærer er et voksende problem i Danmark, siger ekspert.
Der er sat 700.
000 kroner til at undersøge manosfærer i Norden.
Af Cecilie Rosenkvist Dam02.
nov.
2019 kl.
12.
22Læs opKvinder svines til, udstilles og nedgøres hver dag på mange internetfora.
Rundt omkring på nettet findes digitale rum for primært unge mænd, hvis primære beskæftigelse netop er at hade kvinder også kaldet manosfærer.
Hvad er en manosfære?
Manosfæren dækker over en bred kam af digitale rum, hvor mænd mødes og diskuterer køn og maskulinitet.
Ofte har de et klart anti-feministisk fokus og nogle gange også direkte kvindefjendsk.
Her er eksempler på nogle typer, man kan støde på i de her fora:Incels: Ordet dækker over en person, der er i ufrivillig cølibat.
Eksperter taler om en såkaldt 'incel-bevægelse', der i stigende grad radikaliseres og lader deres frustrationer gå ud over kvinder og minoriteter.
De føler blandt andet, at kvinder har franarret dem sex.
Manderettighedsaktivister: Antifeminister, der gerne vil skabe en politisk og strukturel forandring.
De tager ofte udgangspunkt i feministiske mærkesager som for eksempel ligeløn og bytter fortegn.
Pick up artists: Her er der tale om mænd, der gerne vil lære at score.
De søger efter tips til, hvordan man kan lære en god scorereplik eller lave det rigtige move.
Et eksempel er blandt andet at bruge komplimenter, der underminerer kvindens selvtillid, så hun bliver lettere at score, som "jeg er normalt ikke til kvinder med brede skuldre, men det klæder dig".
Men going their own way: Mænd, der prædiker, at man skal melde sig ud af samfundet, indtil kvinderne forstår, at de - ifølge mændene her - ikke skal være på arbejdsmarkedet, og at de ikke skal bestemme.
Kilde: Cybernauterne, Maia Kahlke LorentzenDerfor har ligestillingminister Mogens Jensen fra Socialdemokratiet valgt at afsætte 700.
000 kroner sammen med Nordisk Ministeråd til at undersøge omfanget af de kvindehadske fora.
- Det er en viden, vi ikke har i dag, og hvis man skal prøve at gå op imod nogle af de her ekstremistiske holdninger, så er vi nødt til at vide noget mere om dem, og hvordan de påvirker resten af debatten, siger ministeren til P1 Morgen.
Mændene kan i yderste konsekvens tage deres frustrationer ud i den virkelige verden, som da en canadier påkørte og dræbte flere i et "kvindefjendsk terrorangreb" eller da en mand dræbte to kvinder i et yogastudie i Florida.
- Hvis jeg ikke kan finde en anstændig kvinde at leve med, vil jeg dø med mange uanstændige kvinder, skulle den 40-årige mand have sagt ifølge Insider.
Manden er blevet betegnet som en 'incel', der betegner en mand i ufrivilligt cølibat.
Ovenstående er netop eksempler på kvindehadsk ekstremisme, der kræver handling, mener Mogens Jensen.
Lokkes ind for at lære at score kvinderMaia Kahlke Lorentzen, der har forsket i manosfærer i en årrække og blandt andet skrevet speciale om fænomenet.
Derudover er hun aktivistisk på nettet og cyberfeminist.
Hun fortæller, at fænomenet dækker over en vifte af ting, og det foregår både i lukkede og åbne fora, og mændene kommer derind af mange forskellige årsager.
- Måske kommer du derind for at lære at score, men udover du får nogle smarte tricks, bliver du også fodret med et grundlæggende ubehageligt kvindesyn, og så kan det være, du ryger videre over i nogle af de andre mere ekstreme fora.
Se eksemplerne på kvindefjendske kommentarer, som ekspert Maia Kahlke Lorentzen har peget på.
Screenshot fra kommentarfeltet til Lars Andersens video om Joy Mogensens ministerpost.
Her foreslår Stram Kurs' Chang S.
Lembirk at fratage kvinder deres stemmerettighed.
Screenshot fra kommentarfeltet til Lars Andersens video om Joy Mogensens ministerpost.
Screenshot fra tråd på Reddit om politiske partier.
1 / 4Screenshot fra kommentarfeltet til Lars Andersens video om Joy Mogensens ministerpost.
1 / 4Her foreslår Stram Kurs' Chang S.
Lembirk at fratage kvinder deres stemmerettighed.
2 / 4Screenshot fra kommentarfeltet til Lars Andersens video om Joy Mogensens ministerpost.
3 / 4Screenshot fra tråd på Reddit om politiske partier.
4 / 4Ifølge vores ekspert, er fænomenet allerede udbredt - og det vokser.
Netop derfor skal omfanget kortlægges, lyder det fra Mogens Jensen.
- Vi gør det, fordi vi kan se, at rigtig mange kvinder faktisk udsættes for hadangreb på nettet.
Mange flere end mænd.
Og det er også primært mænd, der har den her hadtale på nettet, så vi er nødt til at komme til bunds i det her, hvis vi vil gøre noget ved det.
Radikaliserede mænd skal bekæmpes med oplysningStore sociale platforme og globale sider som 4chan og Reddit samler mænd fra hele verden, og det betyder, at det skaber en global bevægelse.
- Så man ser, hvad der sker i andre lande og bliver inspireret af hinanden.
Det gør også, at det er nemmere at nå ud til mænd, som ikke ellers ville være stødt på de her holdninger, siger Maia Kahlke Lorentzen.
Hun vurderer, at der er forskel på, hvad der rører sig i USA og i Norden.
Eksempelvis har manosfæren i England stærke forbindelser til racistiske og nationalistiske fora.
Derfor er det vigtigt at få kigget på, hvad der egentlig foregår herhjemme.
Mogens Jensen erkender, at de ikke har nogen redskaber til at bekæmpe det, som det er nu, og at man heller ikke kan forbyde holdninger.
Men det er vigtigt at undersøge, så man netop kan finde ud af, hvordan man kan sætte ind for det mandemiljø, hvor der ifølge ham sker en radikalisering, som han beskriver som "ekstremistisk".
- Man er nødt til at vide præcis, hvor de befinder sig, og hvilke adgange vi har til at komme i dialog med dem.
Det handler om oplysning og forebyggende arbejde.
FacebookTwitterKopier linkEmner:Tro, etik og filosofi|Socialdemokraterne|DR P1|USA|Mogens Jensen (politiker)




https://www.dr.dk/nyheder/regionale/midtvest/ikke-eksisterende-sygehus-i-norge-danner-grundlag-danske-besparelser-det

Midt- og VestjyllandIkke-eksisterende sygehus i Norge danner grundlag for danske besparelser: 'Det er på grænsen til skræmmende'Et ekspertudvalg tog blandt andet udgangspunkt i et ikke-eksisterende sygehus i Norge, da de skulle fastsætte, hvor store effektiviseringer landets nye supersygehuse skulle levere.
Når personalet rykker ind på de nye supersygehuse skal de spare otte procent.
Af Rasmus Gade Østergaard og Mia Vognstoft Vad01.
nov.
2019 kl.
22.
00 | opdateret 04.
nov.
2019 kl.
13.
26Læs opEt norsk sygehus er en del af grundlaget for, at danske læger, sygeplejersker og andet sundhedspersonale skal spare otte procent, når de rykker ind i de nye supersygehuse i hele landet.
Her ligger de nye supersygehuseDet er de fire supersygehuse i Gødstrup, Aarhus, Odense og på Nordsjælland, sagen drejer sig om.
Det er vurderet, at personalet kan effektivisere så meget på alle fire, at man kan spare otte procent.
Ved det norske sygehusbyggeri effektiviserede nordmændene hele 11 procent.
Der er bare ét problem: Det norske sygehus blev aldrig bygget.
Alligevel brugte et ekspertudvalg, der blev nedsat af staten for snart ti år siden, beregningerne derfra til at anbefale, hvor meget personalet på de kommende supersygehuse i Danmark vil kunne effektivisere.
Eksperterne henviste samtidig til tal fra Aalborg Sygehus, som hospitalsdirektøren i dag ikke kan genkende.
Det er fagbladet Dagens Medicin, der sår tvivl om baggrunden for ekspertudvalgets arbejde.
Det var jo et estimat, som blev lavet på et projekt, der senere hen ikke blev gennemført.
Så man kan ikke bevise, at der kunne spares 11 procent.
Helle Gaub, daværende udviklingschef for sundhedsbyggeri i COWIUdviklingschef: 'Det er på grænsen til skræmmende'Da anbefalingerne blevet lavet for 10 år siden, var Helle Gaub udviklingschef for sundhedsbyggeri i rådgivningsvirksomheden COWI.
Hun var med til at lave beregningerne til det norske byggeri.
Helle Gaub er overrasket over, at netop de ligger til grund for effektiviseringskravet til de kommende supersygehuse.
- Jeg synes, det er interessant - og på grænsen til skræmmende, siger hun.
Helle Gaub mener ikke, at ekspertudvalget kan bruge tallet med 11 procents besparelser fra det norske sygehusbyggeri til at beslutte, at man kan spare otte procent på supersygehusene - især med tanke på, at det norske sygehus aldrig blev til virkelighed.
- Det var et estimat, som blev lavet på et projekt, der senere hen ikke blev gennemført.
Så man kan ikke bevise, at der kunne spares 11 procent, siger Helle Gaub, der i dag er projektchef for byggeriet af Sjællands Universitetshospital i Køge.
Beregningerne fra Norge står Helle Gaub på mål for, men hun mener ikke, at de kan overføres én til én til de danske sygehusbyggerier, fordi det var nogle helt andre forhold i Norge.
Det er rigtig bekymrende og uacceptabelt, at det er så usikkert et grundlag, som kravene til os er fastlagt ud fra, siger Laila Garsdal, der er sygeplejerske og fællestillidsrepræsentant i Herning.
Sygeplejerske: 'Jeg er målløs'I ekspertudvalgets anbefaling henviser de også til effektiviseringer på op til 15 procent, da Aalborg Sygehus fik en ny fløj i 00'erne, skriver Dagens Medicin.
Men det tal kan hospitalsdirektør Jens Ole Skov ikke genkende.
- Jeg ved ikke, hvor de 15 procent stammer fra, det har jeg ingen erindringer om, siger han.
- Der er klart nogle gevinster ved at få et nyt hospital, men der er også nogle ting, der bliver dyrere, siger Jens Ole Skov.
I Herning er sygeplejerske og fællestillidsrepræsentant Laila Garsdal en af dem, der får ny arbejdsplads, når sygehuset i Gødstrup åbner.
Det er jo en skandale, hvis det er nogle tal, der mere eller mindre er grebet ud af den blå luft.
Peter Hvelplund, sundhedsordfører for EnhedslistenHun er chokeret over at høre om grundlaget for, hvorfor hun og hendes kollegaer skal arbejde otte procent mere effektivt, når de rykker ind i de nye omgivelser.
- Jeg blev faktisk lidt målløs og indigneret over det, siger Laila Garsdal.
- Jeg tænker, at det er rigtig bekymrende og uacceptabelt, at det er så usikkert et grundlag, som kravene til os er fastlagt ud fra, siger hun.
Minister kaldt i samrådFormanden i Region Midtjylland, Anders Kühnau (S), er ikke glad for at høre om, hvordan besparelsesprocenten på sygehuset i Gødstrup er blevet sat fastsat.
- Jeg er overrasket over, at det har været så dårligt et grundlag, man har haft for at fastsætte en effektiviseringsprocent på sådan et stort sygehus, siger han.
Sundhedsordfører fra Enhedslisten, Peter Hvelplund, er heller ikke begejstret for de nye informationer.
- Det er en skandale, hvis det er nogle tal, der mere eller mindre er grebet ud af den blå luft, eller hvis der i hvert fald ikke er nogen faglig evidens for, at man kan effektivisere så meget.
Peter Hvelplund har kaldt sundhedsminister Magnus Heunicke (S) i samråd om sagen den 11.
november for at få en afklaring.
Når man sætter sig ind i sagen, mener jeg ikke, at der nødvendigvis skal pilles ved noget.
Kjeld Møller Pedersen, professor i sundhedsøkonomi og medlem af ekspertudvalget- Vi bliver også nødt til at se på forudsætningerne bag, så vi undgår, at det bliver patienter og personale, der kommer til at betale prisen for, at man har siddet og fiflet med nogle excel-ark, siger han.
De otte procents effektiviseringer gælder ikke kun for det kommende sygehus i Gødstrup - men også supersygehusene i Odense og på Nordsjælland.
Professor afviser kritikkenProfessor i sundhedsøkonomi Kjeld Møller Pedersen var med i det omtalte ekspertudvalg fra 2007 til 2013, og han mener ikke, at kritikken af udvalgets anbefalinger er berettiget.
- Når man sætter sig ind i sagen, mener jeg ikke, at der nødvendigvis skal pilles ved noget, siger han.
Han påpeger, at der i anbefalingerne også var andre eksempler på, at man har kunne effektivisere en del, når nye sygehuse er blevet taget i brug.
- Der var både nogle amerikanske data, og det norske eksempel var ét eksempel blandt flere, siger Kjeld Møller Pedersen.
Kjeld Møller Pedersen henviser til, at ekspertudvalget også fra regionerne fik estimater på, hvor store effektiviseringer regionerne selv mente, der kunne opnås på de nye sygehuse.
- De her krav er en kombination af, hvad regionerne selv har skønnet, der kunne opnås af produktivitetsgevinster kombineret med erfaringer andre steder fra, hvor man har været i gang med lignende byggerier.
Og det er på den måde, at tallene er kommet til verden, siger han.
Kan du forstå, at sundhedspersonale føler sig indigneret over at høre det her?
- Nej, men jeg kan forstå, hvis de ikke føler sig informeret.
For når jeg taler med folk, kan de faktisk godt forstå, hvad det handler om.
- Det svarer til, at hvis du køber en ny bil, så ved du, at den fungerer bedre end den 15 år gamle bil, du lige har solgt, siger Kjeld Møller Pedersen.
Rettelse i første linje (tirsdag 5.
nov kl.
10.
45): "8 procent om året" er rettet til "8 procent", da det ikke er en årlig besparelse.
Rettelse i underrubrik (mandag 4.
nov.
kl.
13.
26): Det tydeliggøres, at det ikke-eksisterende norske sygehus er ét af flere eksempler, som til sammen har ført til anbefalingen.
Rettelse (mandag 4.
nov.
kl.
13.
26 i afsnit om, hvilke sygehuse der skal spare 8 procent): Aarhus udgår (Aarhus skulle oprindeligt spare 8 procent som de andre, men Region Midtjylland har siden nedjusteret til 6 procent for Aarhus’ vedkommende).
Tilføjelse (mandag 4.
nov.
kl.
13.
26) i sidste afsnit: To sætninger tilføjet om, at eksperterne også har fået estimater fra regionerne.
FacebookTwitterKopier linkEmner:Hospitaler|Norge|Region Midtjylland|Aarhus|Sundhedspolitik




https://www.dr.dk/nyheder/politik/dansk-folkeparti-og-radikale-vil-bruge-oliemilliarder-paa-groen-omstilling

PolitikDansk Folkeparti og Radikale vil bruge oliemilliarder på grøn omstillingDansk Folkeparti kommer nu med deres bud på, hvor pengene til den grønne omstilling skal komme fra.
Mærsk har solgt sin olie- og gasforretning til franske Total.
 Af Morten Henriksen og Rasmus Lindegård Hansen02.
nov.
2019 kl.
07.
00Læs opStatens indtægter fra olien i Nordsøen skal bruges på den grønne omstilling.
Sådan lyder et nyt forslag fra Dansk Folkeparti, som får opbakning fra Det Radikale Venstre.
- Vi foreslår fra Dansk Folkepartis side, at vi øremærker de penge, de skatter og afgifter, der kommer ind fra vores olie- og gasproduktion i Nordsøen, til den grønne omstilling.
Det vil betyde, at vi fra 2026 og 20 år frem i dagens kroner har, hvad der svarer til 120 milliarder kroner, som vi kan investere i den grønne omstilling, siger Dansk Folkepartis formand, Kristian Thulesen Dahl.
- Når man bruger penge på noget, så går de fra noget andet.
Kristian Thulesen Dahl, formand, Dansk FolkepartiDansk Folkeparti vil lægge forslaget på bordet i de aktuelle politiske forhandlinger om en klimalov, og Kristian Thulesen Dahl mener, at forslaget vil kunne være et 'meget stort bidrag' til at nå målsætningen om at reducere udledning af drivhusgasser med 70 procent i 2030.
En målsætning, som Dansk Folkeparti i lighed med alle Folketingets partier med undtagelse af Nye Borgerlige bakker op om.
DF-formand Kristian Thulesen Dahl mener oliepengene blandt andet kan bruges på grøn forskning.
 - Lige nu er der en jagt på finansiering, og man taler om afgifter på alle mulige ting for at finansiere det.
Her anviser vi helt konkret, hvordan vi kan skaffe 120 milliarder i nutidskroner til at finansiere den grønne omstilling.
Og vi viser også, at der er en sammenhæng mellem de indtægter, som det danske samfund får ind ved, at vi fortsat har fossile brændsler, til at de indtægter bruger vi så til den grønne omstilling, siger Kristian Thulesen Dahl.
Grøn rosForslaget får fuld opbakning fra De Radikale, som hæfter sig ved, at det er helt nye toner fra Dansk Folkeparti.
Det Radikale Venstres Ida Auken er begejstret for DFs nye klimaforslag.
- Måske er Dansk Folkeparti blevet grønne.
Jeg ved det ikke, men jeg synes, det er et forslag, der er værd at tage med, for vi skal finde penge til den grønne omstilling.
Vi glæder os over, at Dansk Folkeparti gerne vil være med i klimakampen.
Og det er en god idé, at de penge, vi tjener på sort energi, bruges på den grønne, siger klimaordfører Ida Auken (R).
Den grønne tænketank Concito mener også, at Dansk Folkeparti her rammer plet.
Christian Ibsen, direktør i den grønne tænketank, Concito mener det er helt rigtigt at øremærke oliepengene til den grønne omstilling.
 - Det er et rigtig fint, konkret og grønt forslag, siger direktør i Concito Christian Ibsen og uddyber:- Det er enormt positivt, at der nu kommer helt konkrete bud på, hvordan vi finder finansiering til den store omstilling, vi skal i gang med.
Og det er naturligt at bruge de penge, vi får ind fra de fossile reserver i Nordsøen til konkret grøn omstilling – altså til at ændre den afhængighed, vi har af fossile brændsler.
Olie i NordsøenDen danske stat har i over 40 år givet tilladelser til udvinding af olie og gas i Nordsøen.
Sidste år tjente den danske statskasse otte milliarder kroner fra nordsøolien, men indtægterne er faldet stødt de seneste ti år fra 36 mia.
kroner i 2008.
I dag er det udenlandske olieselskaber herunder franske Total, der ejer rettigheder til at udvinde olie og gas i Nordsøen.
Penge fra velfærd?
DF-formanden forestiller sig, at de mange oliemilliarder kan bruges til blandt andet investeringer i forskning og udvikling af klimavenlige projekter.
Kristian Thulesen Dahl erkender, at tallet på de 120 milliarder kroner er forbundet med en vis usikkerhed.
Og han tilføjer, at det fortsat er planen, at bruge en mindre del af pengene på at finansiere togfonden.
Indtægterne fra nordsøolien ryger i dag i statskassen – og bliver altså dermed blandt andet brugt på velfærd.
De penge bliver i dag brugt til blandt andet veje, skoler, sygehuse og ældrepleje.
Hvor vil du spare henne?
- Når vi foreslår det her fra 2026, så er det jo fordi, at der skal lægges en plan for dansk økonomi fra 2026 og videre ud i fremtiden.
Den nuværende plan kører jo frem til 2025.
Når vi lægger en plan fra 2026, så beregnes den jo ud fra blandt andet skatteindtægter og økonomisk vækst.
Og vi siger, at det regnestykke er vi parat til at lave ud fra, at vi har fratrukket penge fra Nordsøen, fordi dem har vi brugt forlods på den grønne omstilling.
Og så er det rigtigt, at når man bruger penge på noget, så går de fra noget andet, siger Kristian Thulesen Dahl.
Så du kan ikke komme det nærmere, om det er sygehuse, skoler, ældrepleje, der skal holde for?
- Nej, det kan man faktisk ikke sige, for man kan heller ikke præcist sige, hvad det er for et skattetryk, vi vil have efter 2026.
Og vi kender heller ikke væksten i samfundet, siger Kristian Thulesen Dahl.
Tavse ministreKlima- og energiminister Dan Jørgensen (S) har ikke ønsket at kommentere forslaget, men henviser til finansminister Nicolai Wammen (S) og skatteminister Morten Bødskov (S).
Men heller ikke de to ministre har ønsket at stille op til interview.
Det vil Socialdemokratiets finansordfører Christian Rabjerg Madsen dog gerne.
Han afviser forslaget.
Socialdemokratiets finansordfører Christian Rabjerg Madsen mener DF skylder svar.
 - Når Dansk Folkeparti vil båndlægge så mange milliarder, skylder de også svar på, hvilke dele af velfærden pengene så ikke skal bruges til: Taler vi færre medarbejdere i ældreplejen eller færre medarbejdere i daginstitutionerne.
Jeg savner måske noget seriøsitet fra Dansk Folkepartis side, siger Christian Rabjerg Madsen.
Han har dog ikke noget konkret svar på, hvor Socialdemokratiet vil finde penge til den grønne omstilling – eller noget bud på, hvornår regeringen vil komme med en plan for det.
Det samme gør sig gældende i Venstre.
Her er klimaordfører Thomas Danielsen (V) skeptisk over for forslaget.
Det vil være for ufleksibelt i forhold til styringen af den økonomiske politik at øremærke oliemilliarderne krone-for-krone til den grønne omstilling, mener han.
- Der er ikke nogen tvivl, om at vores nordsøaktiviteter er hele forudsætningen for, at vi kan lave den grønne udbygning, men det er uhensigtsmæssigt at give sig selv håndjern på, så det er Nordsøens indtægter år for år, der afgør hvordan vi – år for år - kan udbygge på den grønne omstilling, siger Thomas Danielsen.
Slutdato for nordsøolienPå den helt lange bane ophører enigheden mellem De Radikale og Dansk Folkeparti dog.
De ser vidt forskellig på, hvad der skal ske med nordsøolien, når de nuværende licenser udløber om cirka 30 år.
Hvor Radikale – i lighed med SF, Enhedslisten og Alternativet – ønsker at stoppe med olieudvindingen i Nordsøen til den tid, mener Dansk Folkeparti ikke, der skal sættes en slutdato på.
- Så længe verden efterspørger olie, så er det bedre, at vi tager det op ad Nordsøen på den mere klimavenlige måde, hvor vi også bruger gassen eksempelvis.
Andre lande fyrer bare gassen af ud over havet.
Derfor er det bedre, at Danmark gør det, frem for at vi lader andre om at gøre det, siger DF-formanden.
FacebookTwitterKopier linkEmner:Dan Jørgensen (politiker)|Ida Auken (politiker)|Økonomi|Olie- og gasselskaber|Alternativet (parti)




https://www.dr.dk/sporten/motorsport/leon-madsen-joker-med-nyt-pointsystem-i-speedway-saa-havde-danmark-haft-en

MotorsportLeon Madsen joker med nyt pointsystem i speedway: 'Så havde Danmark haft en verdensmester i år'Var det nye pointformat i VM-serien i speedway indført for et år siden, havde Leon Madsen været verdensmester.
Hvis det nye pointsystem i VM-serien var kommet inden den netop afsluttede sæson, havde danske Leon Madsen kunnet fejre en VM-titel.
02.
nov.
2019 kl.
14.
24Læs op- Med det pointsystem så havde Danmark haft en verdensmester i år.
Sådan lyder det i en munter tone fra viceverdensmesteren Leon Madsen, efter at han er blevet bekendtgjort med, at VM-serien i speedway næste får et nyt pointformat.
Kørerne bliver fremover belønnet for at komme langt - til semifinale og finale - ved et VM-grandprix, mens de optjente point i de indledende heats kun bruges til at differentiere kørerne.
Det giver lidt mere spænding og mere at køre om, at der er en større gulerod ved at vinde grandprixet.
Leon Madsen, dansk speedwaykører- Det nye pointsystem er jo fint nok, når man tænker på, at jeg så havde været verdensmester i år.
Så det måtte de da gerne have indført inden i år.
- Overordnet set kommer det ikke til at ændre så meget.
Havde vi haft reglerne i år, så tror jeg, at jeg havde vundet med 154 point, og Bartosz Zmarzlik havde haft 147 point.
Nu havde han i stedet to point mere end mig, men det viser, at det over en hel sæson ikke gør en kæmpe forskel, siger Leon Madsen.
Større gulerod ved at vindeMed de tidligere regler var det ikke sikkert, at den kører, der vandt et grandprix, fik flest point ud af anstrengelserne den aften.
Det nye format skal minde mere om pointgivningen i andre sportsgrene.
Og det er egentlig mere retfærdigt, mener Leon Madsen.
- Det er en svær diskussion, men det er da rigtig nok, at man i mange andre sportsgrene ser vinderen få flest point.
Når Lewis Hamilton vinder et Formel 1-løb, så får han også flest point, og det er vel retfærdigt nok, at det er vinderen, der får det.
- Det giver lidt mere spænding og mere at køre om, at der er en større gulerod ved at vinde grandprixet.
Det skulle gerne være med til at give mere spænding for fans og publikum.
Danske Leon Madsen blev nummer to i den samlede VM-stilling i den seneste sæson - to point efter Bartosz Zmarzlik fra Polen.
- Det eneste, som i mine øjne ikke er så godt, er, hvis man scorer 15 point - maksimumpoint - i de indledende heat, men så bliver sidst i semifinalen, så ender man på en syvendeplads og får ti VM-point.
Det er lidt hårdt, selv om der kun er ret lille sandsynlighed for, at det sker, siger Leon Madsen.
Det nye pointformat blev meldt ud til offentligheden lørdag formiddag, men det har ikke taget Leon Madsen og de andre VM-kørere på sengen.
- Vi snakkede lidt om det på kørermødet nede i Torun til det sidste VM-grandprix i oktober.
Så vi havde lidt indikationer på, at der ville ske noget, så helt overrasket er jeg ikke, siger Leon Madsen.
Programmet for den kommende VM-sæson er ikke fuldendt, men løbsserien forventes at begynde 16.
maj i Warszawa.
/ritzau/FacebookTwitterKopier linkEmner:Lewis Hamilton (racerkører)|Speedway|Formel 1|Motorsport|Warszawa




https://www.dr.dk/nyheder/indland/19-ars-faengsel-til-dansker-smugle-hash-til-norge

Indland19 års fængsel til dansker for at smugle hash til Norge53-årig udpeget som bagmand i sag om 1,6 ton hash.
Den 53-årige dansker er dømt for at smugle ikke mindre end 1,6 ton af det euforiserende stof ind i Norge.
01.
nov.
2019 kl.
22.
56Læs opEn dansker er i Norge idømt 19 års fængsel for at smugle 1,6 ton hash til Trysil.
To andre mænd er i samme sag idømt henholdsvis syv og tolv års fængsel.
Det skriver nyhedsbureauet NTB.
Dermed får den danske statsborger den hårdeste straf blandt de tiltalte i sagen.
Nægter sig skyldigeStraffen får den 53-årige for at have smuglet og solgt 1.
647 kilo hash i Norge samt at have opbevaret 1.
826 kilo hash i Danmark.
De andre er dømt for at have medvirket til forbrydelsen.
Alle tre har under sagen nægtet sig skyldige.
/ritzau/FacebookTwitterKopier linkEmner:Norge|Kriminalitet|Narkokriminalitet|Smuglerier




https://www.dr.dk/nyheder/indland/hver-anden-klage-over-akut-tvangsfjernede-born-far-medhold

IndlandHver anden klage over akut tvangsfjernede børn får medholdAnkestyrelsen ophæver afgørelser på stribe.
Siden 2016 har hver anden forælder, der har klaget over, at deres barn var blevet tvangsfjernet akut fra hjemmet, fået afgørelsen ophævet.
01.
nov.
2019 kl.
22.
12Læs opNår børn bliver tvangsfjernet akut, sker det tit på et fejlagtigt grundlag.
Siden 2016 har hver anden forælder, der har klaget over, at deres barn var blevet tvangsfjernet akut fra hjemmet, fået afgørelsen ophævet af Ankestyrelsen.
Det skriver Kristeligt Dagblad på baggrund af en rapport, som Ankestyrelsen offentliggjorde fredag.
Styrelsen begyndte at registrere klagerne over de akutte tvangsfjernelser i 2016.
Fra da og indtil 2018 er der optalt 229 klager.
Ankestyrelsen har ophævet 115 af dem, og antallet af ophævede afgørelser har været stabilt over perioden.
Sagerne kaldes foreløbige anbringelser uden samtykke.
De adskiller sig fra de øvrige tvangsanbringelser ved, at barnet bliver fjernet fra hjemmet, før kommunens børne- og ungeudvalg har nået at behandle sagen.
Når der netop er tale om sager, hvor det er vigtigt at handle hurtigt, vil der forekomme fejl i sagsbehandlingen.
Det vurderer Birgitte Arent Eiriksson, der er vicedirektør i den juridiske tænketank Justitia.
Hun kalder dog samtidig tallene for problematiske.
- Vi skal huske på, at når man tvangsfjerner et barn uberettiget, så lider barnet og forældrene også overlast.
Familierne står i en meget sårbar situation, og derfor er det vigtigt, at man træffer afgørelser på en omhyggelig og retmæssig forsvarlig måde, siger hun til Kristeligt Dagblad.
Birgitte Arent Eiriksson mener, at antallet af ophævede afgørelser viser, at kommunen ikke træffer de rigtige afgørelser.
Ankestyrelsen angiver i rapporten ikke, hvad årsagerne er til, at hver anden afgørelse ændres.
I en mail til avisen skriver styrelsen dog, at der "erfaringsmæssigt ophæves en del sager på grund af formelle mangler som eksempelvis manglende forsøg på at få samtykke".
Desuden er der tilfælde, hvor styrelsen mener, at der ikke er et akut grundlag for at træffe afgørelsen.
Barnet er altså ikke i øjeblikkelig fare.
I samme rapport fremgår det, at flere børn end nogensinde før bliver fjernet fra forældrene mod forældrenes vilje.
Antallet af anbringelser uden samtykke - tvangsfjernelser - er steget årligt siden 2007.
Dengang blev cirka 1200 børn tvangsfjernet, mens det i 2018 var omkring 2700 børn, som blev tvangsfjernet fra forældrene.
/ritzau/FacebookTwitterKopier linkEmner:Ankestyrelsen|Forældre og børn|Socialforhold|Kristeligt Dagblad|Offentlig forvaltning




https://www.dr.dk/musik/zamans-teenagetid-var-fucked-da-vennerne-roeg-i-faengsel-vendte-han-op-og-ned-paa-sit-liv

UpcomingSe temaMusikZamans teenagetid var 'fucked up': Da vennerne røg i fængsel, vendte han op og ned på sit livTeenageårene blev brugt på at hænge i storcentret.
I dag streames Zaman 'ZK' Kilics sange i million-klassen.
Af Christian Ellegaard, Nicolai Sebastian Holle og Christian Trip02.
nov.
2019 kl.
07.
06Læs opHan høster millioner af streams på musiktjenesterne, men tilværelsen har ikke altid være lige nem for den danske rapper Zaman'ZK' Kilic.
Rapperen med de tyrkiske rødder voksede op i Ishøj, hvor han og hans venner med egne ord var 'byens sorte får'.
- Det var os, folk ikke måtte gå rundt med.
Det var os, der ikke måtte lege med de andre, fortæller ZK.
Istedet brugte den i dag 19-årige rapper tiden med vennerne i det lokale storcenter, hvor de hang ud fra morgen til aften.
Vennerne røg i fængselDa de blev ældre, blev centeret for flere af vennernes vedkommende dog byttet ud med fængselscellen.
Læs også:Først var han kriminel, nu er Jamaika Danmarks nye rapstjerne: 'Mange på min alder har gjort alt rigtigt - og intet opnået'Dét blev et vendepunkt for ZK, der begyndte at tænke over, om det liv, han levede, nu også var det rigtige.
- Det var ikke en rar tid.
Det var fucked up.
Er det virkelig det værd, at rode sig ud i sådan noget?
siger rapperen.
I stedet søgte ZK mod musikken, og i dag har han en pladekontrakt og flere hits på samvittigheden.
Læs også:Tessa på 22 gider ikke være den pæne pige: Jeg vil give pigerne nogle 'boller'- Da jeg fik en pladekontrakt, var det det bedste i mit liv.
Det gav mig mere motivaton.
'Okay, nu er jeg faktisk professionel, så nu skal der arbejdes'.
Var jeg ikke blevet signet, var jeg nok også røget i fængsel.
Se ZK fortælle om sin opvækst og sin nye single 'Udsigt' i videoen øverst.
Kender du ikke 'Udsigt'?
Så hør den her:ZK - UdsigtFacebookTwitterKopier linkEmner:Ishøj




https://www.dr.dk/sporten/haandbold/kvindeligaen/formstaerke-koebenhavn-henter-fjerde-ligasejr-i-traek

KvindeligaenFormstærke København henter fjerde ligasejr i trækKøbenhavn Håndbold fortsatte med at vinde, da Silkeborg-Voel hjemme blev slået med syv mål i HTH Ligaen.
Mia Rej var ustyrlig for København Håndbold i fredagens kamp.
01.
nov.
2019 kl.
21.
30Læs opKøbenhavn Håndbold spillede sig fredag på tredjepladsen i HTH Ligaen med den fjerde ligasejr i træk.
Københavnerne tog hjemme imod Silkeborg-Voel, og det endte med en ganske sikker hjemmesejr på 29-22.
Dermed nåede København på 16 point ligesom Herning-Ikast, men København ligger på tredjepladsen med en bedre målscore.
Silkeborg-Voel ligger nummer fem med 15 point.
København var ganske komfortabelt foran i pausen efter også at have ført 13-7 undervejs i første halvleg.
Ustyrlig Mia RejSilkeborg-Voel kom dog på 10-13, men i halvlegens sidste minutter scorede København tre gange i træk og gik ind til anden halvleg foran 16-10.
Profilen Mia Rej var nærmest ustyrlig i de første 30 minutter, og hun sørgede med sin niende scoring netop for pauseføringen på seks mål.
I anden halvleg scorede hun en enkelt gang, da København ganske sikkert holdt afstanden til gæsterne gennem resten af kampen.
Viborg HK tabte hjemme 23-24 mod Ajax København, der havde tabt fire kampe i streg forinden.
/ritzau/FacebookTwitterKopier linkEmner:København|Silkeborg-Voel KFUM|HTH Køkkener|Silkeborg|Håndbold




https://www.dr.dk/nyheder/kultur/en-mand-koebte-en-cheeseburger-i-island-efter-10-aar-er-den-her-endnu

KulturEn mand købte en cheeseburger i Island.
Efter 10 år er den her endnuEn ti år gammel burger er gået viralt.
En 10 år gammel burger med pomfritter er udstillet i Snotra House, et vandrehjem i Thykkvibaer, i det sydlige Island.
Af Malthe Sommerand01.
nov.
2019 kl.
22.
47Læs opFor 10 år siden lukkede alle McDonalds-restauranter i Island.
Men der er stadigt én McDonalds-cheeseburger tilbage i landet.
Den er købt af Hjortur Smarason, der havde hørt, at en McDonalds-burger aldrig bliver nedbrudt.
Han købte derfor en cheeseburger-menu i 2009, lige inden de sidste restauranter lukkede, og har eftersigende gemt den siden da.
I 2012 fik Hjortur Smarason cheeseburger-menuen udstillet på Islands Nationalmuseum, da man mente, at den var med til at fortælle en historie om beslutningen om at lukke landets McDonalds-restauranter.
Efter et par år på museet ville kuratorerne ikke længere have den udstillet, da man ikke ønskede at udstille mad.
Desuden spiste gæsterne af pomfritterne.
Hjortur Smarason gav derfor menuen til vandrerhjemmet Snotra House i det sydlige Island, der udstillede den i en montre på vandrerhjemmet.
Hjortur Smarason følger i døgndrift, hvordan hans cheeseburger-menu nedbrydes.
Efter 10 år er den der endnu.
Her har burgeren med frites nu levet en stille tilværelse og rundede i denne uge 10 år.
Og den er her endnu.
- Den gamle fyr er der stadig og har det godt.
Den ser faktisk stadig god ud, siger vandrerhjemsejer Siggi Sigurdur til britiske BBC.
- Det er selvfølgelig en gimmick, men det får dig til at tænke over, hvad du spiser.
Der er ingen skimmel (på burgeren, red.
), det er kun papirindpakningen, der ser gammel ud.
Efter sigende kommer folk valfartende for at se burgermenuen.
Ligesom den livestream, der hele tiden sender livebilleder af burgermenuen, har 400.
000 daglige besøgende.
Så vidt den islandske burgermenu.
For det er før blevet påstået, at McDonalds-burgere aldrig nedbrydes.
I 2010 påstod amerikanske Karen Hanrahan, at en burger, hun købte tilbage i 1996, efter fjorten år ikke så anderledes ud end den dag, hun havde købt den.
Og i 2010 købte New York-fotograf Sally Davies et Happy Meal og tog et billede af det dagligt i seks måneder.
Hun påstod, at det ikke gik i forrådnelse, lugtede dårligt eller viste nogle tegn på at gå i opløsning.
FacebookTwitterKopier linkEmner:Island|Fastfood-spisesteder|McDonalds|BBC|Restauranter




https://www.dr.dk/sporten/fodbold/superliga/forrygende-langskud-skaffer-point-til-horsens

SuperligaForrygende langskud skaffer point til HorsensLars Olsen fik fredag sit første point som Esbjerg-træner, da holdet spillede 1-1 på hjemmebane mod Horsens.
01.
nov.
2019 kl.
21.
10Læs opLars Olsen fik et point i sin første kamp som træner for Esbjerg, da holdet fredag aften spillede 1-1 på hjemmebane mod AC Horsens i 3F Superligaen.
Lars Olsen fik den bedst tænkelige start på trænerlivet hos vestjyderne, da angriberen Yuri Yakovenko efter to minutter bragte hjemmeholdet foran, men kort før pausen udlignede Louka Prip for Horsens.
Både Horsens-angriber Jannik Pohl og Esbjerg-angriber Adrian Petre havde store muligheder for at sikre deres hold sejren.
Efter kampen ligger Esbjerg på 13.
-pladsen med ti point, mens Horsens ligger på 11.
-pladsen med 15 point.
Lars Olsen på plads til sin debutkamp som cheftræner for Esbjerg.
Esbjerg kom bedst fra start, da holdet scorede i kampens første angreb.
Midtbanespillerne Mathias Kristensen og Joni Kauko kombinerede sig igennem Horsens forsvar, inden Kauko spillede bolden fladt ind foran målet, hvor Yakovenko gled den i nettet.
Herefter tog Horsens initiativet, men først efter en halv time kom holdet tæt på en udligning.
Først måtte Esbjergs back Daniel Anyembe redde Ayo Simon Okosuns skud fra at gå i nettet, og kort efter strøg Jonas Thorsens indlæg gennem feltet og ramte stolpen.
Fem minutter før pausen faldt udligningen så, da Louka Prip drejede rundt om sig selv på kanten af feltet og sendte bolden over i det lange målhjørne.
Horsens kom bedst ud efter pausen og var hurtigt tæt på at tage føringen, da Jannik Pohl fra tæt hold headede lige på Esbjerg-målmand Jeppe Højbjerg.
I jagten på sejren kom Esbjerg længere frem på banen, og med 20 minutter tilbage blev Adrian Petre spillet fri i feltet, men selv om han var tæt på mål, brændte han.
Med fem minutter tilbage fik Kauko en god chance, men han kunne ikke prikke bolden i mål, og dermed måtte Lars Olsen nøjes med det ene point.
/ritzau/FacebookTwitterKopier linkEmner:Adrian Petre (fodboldspiller)|Esbjerg|Horsens|Joni Kauko (fodboldspiller)|Fodbold




https://www.dr.dk/nyheder/udland/thailand-abner-fodbolddrenges-grotte-turister

Drenge fanget i grotteSe temaUdlandThailand åbner fodbolddrenges grotte for turisterOmkring 2.
000 dukkede op på åbningsdagen for den dramatiske kulisse, der blev verdenskendt forrige sommer.
Interessen for Tham Luang-grotten har været stor, siden 12 fodbolddrenge og deres fodboldtræner blev fanget i 17 dage sidste år.
01.
nov.
2019 kl.
21.
07Læs opEt thailandsk fodboldhold tiltrak sig sidste år verdens opmærksomhed, da det blev fanget i en grotte i den nordlige Chiang Rai-provins.
Fredag blev grotten, hvor de 12 drenge og deres træner måtte tilbringe 17 dage, inden de blev reddet ud af et internationalt hold af dykkere, åbnet for turister.
Det skriver BBC.
Omkring 2.
000 turister var mødt op til åbningsceremonien ved Tham Luang-grotten.
Turisterne blev efter ceremonien lukket ind i grotten 20 ad gangen.
Grotten vil fremover være åben for turister fra klokken 8.
30 til 16.
30, skriver Bangkok Post.
Grotten blev verdenskendt, da de 12 drenge på mellem 11 og 16 år, blev fanget, da vandet steg på grund af store nedbørsmængder i juni 2018.
Adskillige eksperter fra en lang række lande tilbød deres hjælp for at få drengene ud af grotten.
Der var frygt for, at drengene var døde.
Dykkere ledte efter dem, og efter ti dage blev de fundet af en britisk dykker.
De var alle i live.
Dykkere bragte mad, vand og medicin ind til de indespærrede drenge, der befandt sig på en mudderbanke næsten fire kilometer fra grottens indgang.
De havde blandt andet klaret sig ved hjælp af meditation, som træneren lærte dem.
Omkring 90 dykkere deltog i redningsaktionen, hvor drengene blev bragt ud en efter en og i bedøvet tilstand.
En enkelt dykker mistede livet under indsatsen.
Interessen for grotten har været enorm siden redningsaktionen sidste sommer.
Således har op mod en million mennesker besøgt Tham Luang-grotten det seneste år - dog uden at gå ind i grotten, skriver Bangkok Post.
Streamingtjenesten Netflix har sikret sig rettighederne til at producere en miniserie om redningsaktionen i Tham Luang-grotten.
/ritzau/FacebookTwitterKopier linkEmner:Turisme|Bangkok|Netflix|BBC|Thailand




https://www.dr.dk/nyheder/regionale/hovedstadsomraadet/regeringen-kommuner-og-regioner-afsaetter-200-mio-kr-til

KøbenhavnRegeringen, kommuner og regioner afsætter 200 mio.
kr.
til kunstig intelligensPengene går til 15 projekter, der skal teste, hvordan kunstig intelligens kan bruges.
Det er blandt andet på strålebehandling, at den kunstige intelligens kan bruges.
Af Ida Zander og Nikolai Rosler02.
nov.
2019 kl.
08.
26Læs opMange af os bruger kunstig intelligens, når vi laver oversættelser på nettet, når Netflix kommer med filmforslag på baggrund af, hvad vi tidligere har set, eller når vi åbner vores telefon med ansigtsgodkendelse.
Men nu skal teknologien i højere grad bruges inden for sundhed-, social- og beskæftigelsesområdet.
Det mener regeringen, Kommunernes Landsforening og Danske Regioner, som har afsat 200 millioner kroner til projekter, der skal teste, hvordan man kan bruge kunstig intelligens.
For det handler om at få nogle erfaringer og noget viden om teknologien, siger Christian Harsløf, som er direktør i Kommunernes Landsforening.
Hvad er kunstig intelligens?
Kunstig intelligens handler stort set altid om at få computere og robotter til at gøre ting, som det hidtil kun har været mennesker, der har kunnet – for eksempel at spille skak, køre bil, diagnosticere patienter eller føre en samtale.
Kilde: Videnskab.
dk- I første omgang skal vi blive klogere og dygtigere på området og få øje på de faldgruber, der er.
Han tror på, at det kan blive et meget brugbart redskab.
- Velfærdsstaten går nogle år i møde med et stort pres på udgifter.
Først og fremmest drevet af, at der kommer flere ældre i samfundet.
Og vi tror på, at kunstig intelligens kan være en del af løsningen på fremtidens udfordringer, siger Christian Harsløf.
Et af de projekter, der skal afprøve kunstig intelligens, er et strålebehandlingsprojekt på Rigshospitalet.
Her er man glad for, at der bruges penge på teknologien, siger Claes Ladefoged, som er postdoc på Rigshospitalet.
- De mængder data, vi generer, som for eksempel billeder, tekst og lyd, er mere, end vi har personale til på daglig basis.
Så al den hjælp, vi kan give lægerne, er positivt.
Hvordan skal det så bruges?
Projektet med kunstig intelligens skal bruges på en række områder.
Blandt andet ved at matche ledige borgere og virksomheder på arbejdsmarkedet.
Derudover skal det bruges i Københavns Kommune til at få kortere svartid på byggeansøgninger.
Teknologien skal tjekke byggeansøgninger for dokumenter.
Og hvis der så mangler oplysninger, får borgeren besked.
På den måde giver det kortere sagsbehandlingstid.
Og så skal teknologien altså anvendes i sundhedsvæsenet - blandt andet ved at diagnosticere sygdomme hurtigere og bedre end i dag og være med til at redde liv.
På Rigshospitalet skal teknologien også prøve at nedsætte stråledosen for kræftpatienter i strålebehandling.
Det har man allerede gode erfaringer med på Herlev-Gentofte Hospital.
I videoen nedenunder kan du se, hvilke erfaringer man har gjort sig på hospitalet.
Det er en god idé at bruge flere penge på området, fordi det fungerer upåklageligt, mener Brian Holch Kristensen, som er cheffysiker på Herlev-Gentofte Hospital.
- Indtil videre har det vist sig, at teknologien gør det samme, som hvis et menneske havde gjort det.
Og i nogle tilfælde udføres tingene på få minutter i modsætning til timer eller dage, når det bliver udført af mennesker, siger han.
Der er i alt 15 projekter i kommuner og regioner, der har fået penge til at afprøve kunstig intelligens.
FacebookTwitterKopier linkEmner:Kommunernes Landsforening|Rigshospitalet|Teknologi|Hospitaler|Herlev




