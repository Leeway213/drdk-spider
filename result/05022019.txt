https://www.dr.dk/nyheder/politik/overblik-fire-oplysninger-om-irakkrigen-der-aldrig-naaede-folketinget

PolitikOVERBLIK: Fire oplysninger om Irakkrigen, der aldrig nåede FolketingetKrigsrapport: Manglende oplysninger gav Folketinget et ufuldstændigt billede.
Daværende statsminister Anders Fogh Rasmussen (V) under et besøg hos de danske styrker i Irak i 2004.
Af Thomas Klose Jensen05.
feb.
2019 kl.
22.
12Bemærk: artiklen er mere end 30 dage gammelLæs opTidligere statsminister Anders Fogh Rasmussen (V) og resten af regeringen var meget lukket om den politiske proces, der førte til Irakkrigen.
Det slår to forskere fast i en ny udredning af Irakkrigen.
"Det kan konstateres, at regeringen i en række tilfælde ikke videregav vigtige oplysninger til Folketinget, eller at regeringen ”strammede” oplysninger, så de gav Folketinget et ufuldstændigt billede af situationen", fremgår det af udredningen.
DR Nyheder har fundet en række eksempler på oplysninger, der ikke nåede frem til Folketinget - se dem her:At krigen kunne udløse terrorRegeringen blev advaret om, at Irakkrigen kunne destabilisere hele regionen.
Her ses irakiske sikkerhedsstyrker i 2015 med et Islamisk Stat-flag, som de har taget ned fra universitetetsbygningen i Anbar, Irak.
Regeringen fik ifølge udredningen allerede tidligt i forløbet vurderingen fra Forsvarets Efterretningstjeneste, der pegede på, "at en krig kunne destabilisere regionen, opløse den irakiske stat, udløse terror og kræve en langvarig involvering.
"Disse vurderinger holdt regeringen dog internt, og de blev aldrig præsenteret for Det Udenrigspolitiske Nævn, som er det udvalg i Folketinget, der beskæftiger sig med spørgsmål om udenrigs- og sikkerhedspolitik.
Anders Fogh Rasmussen mener dog ikke, at det var et problematisk valg.
- Selv om der måtte være nogle oplysninger, som ikke er givet videre til Folketinget, så må det stå klart for enhver, at der selvfølgelig vil være konsekvenser ved at gå ind - og ved ikke at gøre det, siger Anders Fogh Rasmussen til Ritzau.
At Fogh støttede USA, et år før krigen begyndteTidligere viceforsvarsminister Paul Wolfowitz under en høring i 2003.
I 2015 beskrev Politiken, at et klassificeret notat fra Statsministeriets arkiv viste, at Anders Fogh Rasmussen mødtes med den daværende amerikanske viceforsvarsminister Paul Wolfowitz i marts 2002.
Det var et år før Irakkrigen begyndte, men Fogh valgte alligevel at varsle støtte til USA.
I udredningen bliver dette møde også omtalt - blandt andet fordi Anders Fogh Rasmussen ikke videregav informationen om dette møde til Det Udenrigspolitiske Nævn.
De to forskere beskriver også, at Fogh forklarede den amerikanske viceforsvarsminister, at Danmark til sin tid "utvivlsomt [ville] yde sin støtte.
Der måtte blot være et fornødent offentligt bevisgrundlag for, at Saddam besad og udviklede masseødelæggelsesvåben.
”Forskerne fremhæver dog, at støtten var betinget af, at USA fremlagde beviser for, at Irak skulle have masseødelæggelsesvåben, og at der på daværende tidspunkt ikke var tale om militær støtte.
"Statsministeren holdt således sine handlemuligheder åbne og forpligtede ikke regeringen til at deltage i en militær aktion," står der i udredningen.
Det fremgår også af udredningen, at "Bush-administrationen kan næppe have opfattet statsministerens udsagn til Wolfowitz i marts 2002 og den positive danske tilkendegivelse i november 2002 om at give et militært bidrag som bindende.
"At målet var at vælte HusseinEn statue af den tidligere irakiske diktator Saddam Hussein væltes i det centrale Bagdad i 2003.
Regeringen forklarede gentagne gange for Det Udenrigspolitiske Nævn, at målet med krigen var at afvæbne Irak for masseødelæggelsesvåben.
Ifølge udredningen var regeringen dog fuldt informeret om, at målet var at vælte Saddam Hussein.
Det afviser Anders Fogh Rasmussen dog at have holdt skjult.
- Det var almindeligt kendt, at amerikanerne ville have et regimeskift.
Det vidste enhver.
Det var allerede besluttet under Clinton, så det kan ikke komme bag på nogen, at det var USA's mål, siger Anders Fogh Rasmussen.
Også daværende udenrigsminister Per Stig Møller (K) afviser, at regeringen har holdt oplysninger tilbage.
- Jeg kan ikke genkende, at vi skulle have skjult oplysninger eller strammet, siger han.
I udredningen fremgår det dog også, at der generelt var overensstemmelse mellem regeringens overvejelser og begrundelser og dem, som Det Udenrigspolitiske Nævn og Folketinget blev fortalt.
At USA lokkede Saddam Hussein i fældeSaddam Hussein for retten i 2006.
Udredningen nævner også, at Anders Fogh Rasmussen skulle have været klar over, at USA opsatte en fælde for Saddam Hussein.
Amerikanerne krævede nemlig, at FN's våbeninspektører skulle have adgang til landet og lede efter masseødelæggelsesvåben, hvis en krig skulle undgås.
Forlydender gik dog på, at det var en fælde, beskrev en embedsmand i Statsministeriet i et notat i juli 2002 - ni måneder før krigen brød ud.
"Statsministeriet var dog klar over forlydender om, at FN-sporet var en fælde, som Bush-administrationen forventede, at Saddam Hussein ville falde i, og statsministeren synes at have indset, at en militær aktion nødvendigvis ville føre til regimets fald," fremgår det af udredningen.
Forskerne har som en del af deres arbejde også interviewet og forholdt Anders Fogh Rasmussen denne oplysning.
"Det var statsministerens klare indtryk fra sine samtaler med repræsentanter for Bush-administrationen, at de oprigtigt ønskede en fredelig løsning på konflikten," fremgår det af udredningen.
FacebookTwitterKopier linkEmner:Anders Fogh Rasmussen (politiker)|Det Konservative Folkeparti|Folketinget|Irak|Krige og væbnede konflikter




https://www.dr.dk/nyheder/udland/trump-tilhaengere-han-skal-love-mexico-mur-i-state-union-tale

Udland Trump-tilhængere: Han skal love Mexico-mur i State of the Union-taleDer er store forventninger blandt Donald Trumps støtter til den tale, han om få timer skal holde.
Af Sofie Dyjak05.
feb.
2019 kl.
21.
57Bemærk: artiklen er mere end 30 dage gammelLæs opDonald Trump går i nat dansk tid på talerstolen i Kongressen og holder den traditionsrige tale om nationens tilstand i bedste sendetid.
Det er hans tredje såkaldte State of the Union-tale, men denne gang skal den afholdes midt i en tid, hvor en ophedet diskussion om en grænsemur til Mexico fylder det meste.
Læs også:Steffen Kretz: Upopulær præsident skyder sin valgkamp i gang i natEn diskussion, der blandt andet har været skyld i en delvis nedlukning af det amerikanske statsapparat, og som også var grunden til, at datoen for Trumps State of the Union-tale i første omgang blev udskudt og rykket til i nat dansk tid.
Læs også:State of the Union: Det vidste du måske ikke om præsidentens traditionsrige taleOgså i Trumps hjemby New York fylder diskussionen om muren til Mexico meget.
I en souvenirbutik i Trump Tower mener kunderne, at talen i nat vil bane vejen for den næste valgsejr, de håber, Trump får.
Og flere af dem vil have, at Trump i sin tale lover, at grænsemuren bliver bygget.
- Han er nødt til at holde fast.
Det var et løfte, han gav under præsidentvalgkampen, og nok også derfor, han blev valgt, lyder det fra Sheryl Larossa, Trump-vælger fra Virginia.
FacebookTwitterKopier linkEmner:Donald Trump (politiker)|Mexico




https://www.dr.dk/nyheder/indland/kommune-ville-fuppe-folkeskole-gik-undercover-loej-om-datalaek-og-lavede-skjulte

IndlandKommune ville fuppe folkeskole: Gik undercover, løj om datalæk og lavede skjulte optagelser af ansatteNyborg Kommunes kontrol af it-sikkerhed var i strid med arbejdsretten, vurderer ekspert.
© DR NyhederAf Astrid Fischer, Mathias Friis, Maiken Steen Frederiksen og Line Gertsen05.
feb.
2019 kl.
21.
30Læs opEn novembermorgen sidste år dukker en mand op på 4kløverskolen i Ørbæk på Fyn.
Fra hans bukselomme hænger et id-kort påtrykt Nyborg Kommunes byvåben, der identificerer ham som værende ansat i kommunens afdeling for skole-IT.
Skolelederen står på gangen og er netop blevet færdig med at tale med et par elever, da han bliver kontaktet af manden.
Manden siger til skolelederen, at der er opdaget et datalæk på 4kløverskolen, og at han derfor akut er sendt af sted af kommunens it-chef for at finde kilden og stoppe lækket.
Kamera skjult i taskeSkolelederen kan ikke kende manden og forsøger derfor at få fat på Nyborg Kommune for at bekræfte mandens identitet.
Imens taler manden med 4kløverskolens it-vejleder, undersøger skolens antivirusprogram og får fremvist kontorets printere.
Under armen holder han en taske, som hele tiden peger i retning af de medarbejdere, han taler med.
Med dette id-kort udgav en medarbejder fra et privat sikkerhedsfirma sig for at være udsendt af kommunens it-afdeling.
(© DR Nyheder)Senere skal det vise sig, at mandens id-kort er falsk.
At tasken gemmer på et skjult kamera, som optager alt, hvad der foregår omkring ham.
Og at han i virkeligheden er ansat i et sikkerhedsfirma, der er hyret af Nyborg Kommune.
Kommunen har sendt ham undercover for at undersøge, om skolens medarbejdere kan narres til at give adgang til personfølsomme oplysninger – og dermed overtræde EU's nye persondataforordning.
Beskrivelsen af forløbet fremgår af en række interne mails fra kommunen, som DR Nyheder er kommet i besiddelse af.
Da jeg hørte om den konkrete episode, har vi stoppet samarbejdet med firmaet, og jeg tager meget afstand fra de metoder, der er blevet anvendt med skjult kamera.
kommunaldirektør Lars SvenningsenHele aktionen er altså en test, der skal finde svagheder i, hvordan kommunens medarbejdere passer på personfølsomme oplysninger.
Men metoden vækker forargelse i Skolelederforeningen, der repræsenterer landets skoleledere.
- Det er en sag, der ryster mig meget.
Det er så uetisk og umoralsk, som det overhovedet kan være.
Man sætter noget i gang med skæg og blå briller ude på en skole, hvor der ikke har været nogen problemer.
Jeg synes, det er løbet helt af sporet, siger skoleledernes formand, Claus Hjortdal.
'Kan I ikke optræde med skjult kamera?
'DR Nyheder er i besiddelse af interne mails mellem sikkerhedsfirmaet Prueba Cybersecurity og Nyborg Kommune.
Korrespondancen viser, at sikkerhedsfirmaet har planlagt aktionen i tæt samarbejde med sekretariatschefen og it-chefen i kommunen.
Læs også:Efterretningstjenesten skal kunne sætte it-fælder op for virksomheders ansatteForberedelserne er i gang allerede i oktober måned, hvor sikkerhedsfirmaet foreslår at gennemføre en aktion i skoleafdelingen på rådhuset.
Men it-chefen har andre planer.
'Jeg tænker også, at det ville være en idé at besøge en social institution, eller måske en skole i stedet for skoleafdelingen?
', skriver han i en mail i begyndelsen af oktober.
Sikkerhedsfirmaet accepterer forslaget, og en måned senere skal aktionen på skolen løbe af stablen.
Den 7.
november skriver it-chefen igen til sikkerhedsfirmaet.
'Vi venter spændt på jeres besøg og udfaldet.
Kan I ikke optræde med skjult kamera?
'59 minutter senere kommer der svar.
'Vi har altid kamera med (skjult), så I har dokumentation'I strid med arbejdsrettenIfølge Christian Højer Schjøler, der er adjunkt ved Juridisk Institut på Syddansk Universitet og ekspert i ansættelsesret, kan undercover-aktionen være i strid med arbejdsretten.
Hvis man kan tale om, at et menneske kan udsættes for et ’psykisk overgreb’, er jeg helt klart blevet udsat for et ’psykisk overgreb’Skolelederen i intern mailKommunernes Landsforening (KL) og lønmodtagerorganisationerne har nemlig lavet en kollektiv aftale, der beskriver, hvilke metoder kommunerne må bruge for at undersøge de ansattes håndtering af it-sikkerhed.
I aftalen står der blandt andet, at kontrolforanstaltningerne ikke må være krænkende over for medarbejderne, og at der skal være et rimeligt forhold mellem mål og midler.
- Det er en voldsom presset situation at blive sat i som medarbejder, at man pludselig hører om, at der er sket læk af fortrolige oplysninger.
Den karakter, som foranstaltningen havde, mener jeg godt kan berettige en bod fra Arbejdsretten.
I sidste ende er det et spørgsmål om, hvor langt man må gå for at sikre it-sikkerheden, siger Christian Højer Schjøler.
KL vil ikke kommentere sagen, da den ifølge en mail fra KL er 'i proces', og man ingen kommentarer har, så længe sagen kører.
Et psykisk overgrebSkolelederen på 4kløverskolen oplevede besøget af den falske it-medarbejder som et så stort tillidsbrud, at han i en periode har været sygemeldt.
Skolelederen på 4kløverskolen kalder besøget af den falske IT-konsulent 'det værste, jeg har været udsat for' i en mail til kommunen.
DR Nyheder har været i kontakt med skolelederen der, selvom han gjorde alt det rigtige og dermed bestod ”testen”, fortsat er så mærket af situationen, at han ikke ønsker at tale om den offentligt.
Men DR Nyheder er i besiddelse af en mail, som skolelederen dagen efter besøget sender til Nyborg Kommunes skolechef og kommunens direktør for børne-, skole- og ungdomsområdet.
Her skriver han blandt andet: 'Vi har været udsat for en person, som har opført sig grænseoverskridende/forsøgt at lokke os i en alvorlig fælde på vores egen hjemmebane og på vores egen arbejdsplads – en arbejdsplads, som vi hæger og værner om.
Hvis man kan tale om, at et menneske kan udsættes for et ’psykisk overgreb’, er jeg helt klart blevet udsat for et ’psykisk overgreb’!
Jeg har oplevet mangt og meget igennem mine mange år som skoleleder, men denne oplevelse er uden tvivl det værste, jeg har været udsat for.
'Kommunaldirektør: Direktionen vidste det ikkeI Nyborg Kommune beklager kommunaldirektør Lars Svenningsen det, der er sket.
- Det er en træls sag, der kolliderer med de værdier, vi har i Nyborg kommune.
Da jeg hørte om den konkrete episode, har vi stoppet samarbejdet med firmaet, og jeg tager meget afstand fra de metoder, der er blevet anvendt med skjult kamera, siger han.
Det er Nyborg kommunes it-chef, der har haft kontakten med sikkerhedsfirmaet.
Ifølge kommunaldirektør Lars Svenningsen nåede oplysningerne om, at der skulle bruges skjult kamera, ikke op i den øverste ledelse.
- Direktionen har på intet tidspunkt vidst noget som helst om det her og stopper det i det øjeblik, vi får det oplyst.
Manden fra sikkerhedsfirmaet udgiver sig for at være ansat og har et id-kort, har I givet ham det?
- Jeg mener, det er et id-kort, han har fundet i en skraldespand.
Det er ikke noget, vi har givet ham.
Det siger jo også noget om sikkerhden, for det burde jo ikke kunne lade sig gøre, at et id-kort ligger, så man kan finde det.
Har I givet ham tilladelse til at bære det?
- Det mener jeg ikke, men det kan jeg ikke svare 100 procent sikkert på.
Hvorfor sender I en person, der lyver om et datalæk, med et skjult kamera og med en falsk identitet ind, når der ikke var nogen mistanke om problemer på den skole?
- Det var jo helt tilfældigt, hvad det er for institutioner, der blev udvalgt.
Jeg har kommenteret på metoden, den er meget uheldig.
Det er ikke, fordi man havde nogen mistanke, og det viste sig jo heldigvis også, at der ikke var nogen problemer.
Set i det lys, at man ikke har nogen som helst forestilling om, at der kunne være problemer på den skole, er det så de rigtige midler?
- Nej, det er ikke i orden, det er også derfor, vi har stoppet det, og vi har stoppet de her kontrolforanstaltninger fuldstændigt.
Der er ikke besøg ude på vores institutioner længere.
På et spørgsmål om, hvorvidt Nyborg kommune har brudt en aftale mellem forhandlingsfællesskabet, altså de faglige organisationer, og KL om, hvordan man må føre kontrol med medarbejdere, svarer Lars Svenningsen:- Vi går ikke bevidst ud og gør noget ulovligt.
Jeg håber ikke, vi har gjort noget forkert i forhold til rammeaftalen, men det er der jo instanser, der skal tage sig af, hvis vi har lavet en fejl.
Flere kommuner bruger samme metoderSagen fra Nyborg Kommune er tilsyneladende ikke enestående.
I en mail til kommunen skriver sikkerhedsfirmaet, Prueba Cybersecurity, at de har gennemført lignende aktioner i tre andre kommuner og oplært it-konsulenter i en af landets regioner i, hvordan konsulenterne selv kan bruge metoderne.
Direktøren i Prueba Cybersecurity, Dennis Ellebæk, ønsker ikke at oplyse navnene på kommunerne og regionen til DR Nyheder.
Han har heller ikke ønsket at stille op til interview med DR i dag, men han skriver i en mail:- Vores fremgangsmåde aftales meget specifikt og godkendes altid af kunden, inden vi påbegynder opgaven, vi er blevet stillet.
Dennis Ellebæk skriver også, at firmaets arbejde handler om at øge informationssikkerheden ved at finde frem til, hvor den kan forbedres, og at det ikke handler om at 'forfølge eller på anden måde udstille enkelte individer'.
Et spørgsmål om tillidMen ekspert i ansættelsesret Christian Højer Schjøler mener, det kan være problematisk at bruge undercover-aktioner til at kontrollere kommunernes it-sikkerhed.
- Hvis vi kigger på det overordnet, så er det ikke begunstigende for et godt og trygt arbejdsmiljø, at man pludselig skal se sig over skulderen i forhold til, hvad man gør over for hvem, siger Christian Højer Schjøler.
For selvom hensynet til it-sikkerhed er vigtigt, så risikerer de simulerede angreb at have negative konsekvenser for det danske arbejdsmarked.
Vores medarbejdere skal kunne føle sig trygge, når de går på arbejde.
Samtidig skal vi hele tiden tænke på, hvordan vi kan beskytte borgernes retssikkerhed så godt som overhovedet muligt, så her er vi havnet i en konflikt mellem de to hensyn.
kommunaldirektør Lars Svenningsen- Hvis en arbejdsgiver begynder at animere til mistillid kollegaerne imellem og ikke sikrer medarbejdernes tryghed i ansættelsen, så er det efter min opfattelse en glidebane i forhold til det samarbejde, som kendetegner forholdet mellem arbejdstager og arbejdsgiver i Danmark, lyder det fra adjunkten.
Den vurdering deler Skolelederforeningen, der frygter, at kommunernes brug af agent provocateurs vil gøre det sværere at rekruttere ledere til landets skoler.
- Hvis man ikke bliver mødt med tillid, så er det rigtig svært at være leder.
Hvis man hele tiden skal være bange for at lave fejl, og kommunen så yderligere sender folk ud og prøver at påtvinge en at lave fejl, så kan vi ikke få offentlige ledere mere.
Det er der ingen, der kan holde til, siger formand Claus Hjortdal.
Nyt kodeksI Nyborg kommune nedsætter man nu en arbejdsgruppe sammen med nogle medarbejderrepræsentanter, siger kommunaldirektør Lars Svenningsen.
- Nu laver vi et kodeks for, hvordan vi håndterer det her fremad, fordi vi stadig har hensynet til borgernes retssikkerhed og samtidig skal tilgodese hensynet til sikkerheden for vores medarbejdere.
Det skal vi nok finde en god løsning på.
Med den omtale, sagen har fået, tror jeg alle vil være meget opmærksomme på det i fremtiden.
Ifølge Lars Svenningsen er kommunen fanget mellem hensynet til at beskytte borgernes personfølsomme oplysninger og et hensyn til medarbejderne.
- Vores medarbejdere skal kunne føle sig trygge, når de går på arbejde.
Samtidig skal vi hele tiden tænke på, hvordan vi kan beskytte borgernes retssikkerhed så godt som overhovedet muligt, så her er vi havnet i en konflikt mellem de to hensyn.
FacebookTwitterKopier linkEmner:Arbejdsmarked|Uddannelse|Skolelederforeningen|Fyn|Syddansk Universitet




https://www.dr.dk/nyheder/viden/teknologi/nye-maalinger-vores-galakse-er-skaev-og-snoet

TeknologiNye målinger: Vores galakse er skæv og snoetEt nyt detaljeret 3D-kort over de klareste stjerner bøjer Mælkevejen på midten.
3D-kortet kan hjælpe forskere med at blive klogere på  Mælkevejens udvikling.
Her er en illustration af vores skæve og snoede galakse.
(© Chao Liu)Af Allan Nisgaard05.
feb.
2019 kl.
21.
02Bemærk: artiklen er mere end 30 dage gammelLæs opMange forstiller sig en flad og normal spiral, når de tænker på Mælkevejen.
Men vores galakse har faktisk en meget skæv og snoet spiral-form.
Det kan ses ud fra et nyt 3D-kort, som forskere fra Macquarie University og the Chinese Academy of Sciences har lavet af galaksen.
- Det er som sådan ikke ny viden, at Mælkevejen er mere kompleks i formen end en flad skive.
Men de her målinger giver et mere nøjagtigt billede af galaksen, siger Kristian Pedersen, der er direktør og professor på Institut for Rumforskning og Rumteknologi på Danmarks Tekniske Universitet.
Læs også:Lyserød, æggeformet eller to solopgange: Besøg 5 sære planeterForskerne har dannet et billede ud fra 1.
339 varierende stjerner kaldet cepheider.
De er alle er op til 100.
000 gange lysere end Solen.
- Vi kan fremover bruge det her billede af galaksen til at lave mere realistiske computer-simulationer af Mælkevejens dannelse og udvikling.
Og så kan vi blive klogere på, hvordan Mælkevejen så ud tidligere.
Det hjælper os altså med at forstå, hvordan galaksen har udviklet sig, siger Kristian Pedersen, som ikke selv har været med i undersøgelsen.
Svært at skabe et billedeDet har generelt været svært for forskerne at skabe et præcist billede af Mælkevejen, da vi selv befinder os i den.
Man kan heller ikke beskrive, hvordan Danmark ser ud, når man står på terrassen foran sit hjem.
Det vil i hvert fald kræve en gigantisk selfiestang.
Men astronomer har gennem tiden observeret andre galakser, som også har vist sig at have skæve og snoede former.
Det nye kort viser, at Mælkevejen dermed ikke er unik.
- Det her giver et afgørende opdateret kort til at undersøge stjernernes bevægelse og oprindelsen af Mælkevejen, siger Licai Deng i en pressemeddelelse.
Han er seniorforsker på the Chinese Academy of Sciences og medforfatter på undersøgelsen.
De røde og blå prikker i videoen her repræsenterer de mange såkaldte cepheide-stjerner, som forskerne har brugt til at danne et billede af Mælkevejen (Kilde: Richard de Grijs, Macquarie University).
ESA kortlægger knap to milliarder stjernerDet nye 3D-kort kan nu sammen med anden forskning bidrage til en bedre forståelse af, hvordan Mælkevejen ser ud, forklarer Kristian Pedersen fra Danmarks Tekniske Universitet.
- Nu er de her målinger kommet.
Men der er også ESA’s Rumteleskop Gaia, der siden 2013 har kortlagt over en milliard stjerner i Mælkevejen, siger han.
Det er blevet til det største og mest detaljerede kort over stjerner i vores galakse.
Kortet viser stjerner, som er op til en halv million gange mindre end dem, som kan ses med det blotte øje.
- I sidste ende er de her billeder af vores galakse endnu et input til det store puslespil om, hvordan Mælkevejen er blevet til, siger Kristian Pedersen.
FacebookTwitterKopier linkEmner:Videnskab|Danmarks Tekniske Universitet|Macquarie University|Australien|Videregående uddannelser




https://www.dr.dk/sporten/haandbold/herreligaen/vestjyder-faar-vigtig-udebanesejr-over-bsv

HerreligaenVestjyder får vigtig udebanesejr over BSVTTH Holstebro vandt tirsdagens udekamp mod Bjerringbro-Silkeborg med 37-33 og overtager ligaens tredjeplads.
TTH Holstebros Peter Balling (forrest) var tirsdag med til at nedlægge BSV på udebane.
(Arkivfoto).
05.
feb.
2019 kl.
20.
59Bemærk: artiklen er mere end 30 dage gammelLæs opHåndboldherrerne fra TTH Holstebro tildelte tirsdag Bjerringbro-Silkeborg (BSV) det fjerde nederlag på hjemmebane i denne sæson i Herre Håndbold Ligaen.
De vestjyske gæster vandt topopgøret med 37-33 og rykker op på ligaens tredjeplads.
De to hold fulgtes pænt ad i de første 30 minutter, og stillingen var 16-16 ved pausen.
I anden halvleg var gæsterne især stærke på kontra, og det lykkedes at opbygge en føring på et til to mål.
Da gæsternes Jonas Porup med ni minutter tilbage øgede til 30-26, lignede det en afgørelse, men BSV-spillerne trak spændingen ud med to reduceringer til 28-30.
Læs også:Cheftræner stopper i kriseramt håndboldklubTættere på kom de midtjyske værter ikke, og TTH kunne derfor rejse hjem med en fin skalp mod BSV, der stillede med flere nykårede danske verdensmestre.
BSV er den danske ligaklub, der havde flest spillere med på det landshold, som i januar vandt VM-guld.
Fløjen Johan Hansen samt bagspillerne Nikolaj Øris og Nikolaj Markussen var tirsdag i aktion mod TTH.
I december tabte BSV også to hjemmekampe mod GOG og Ribe-Esbjerg.
Mens midtjyderne har åbenlyse problemer på hjemmebane, så er holdet rækkens næstbedste på udebane efter GOG.
Den gode udebanestatistik er årsagen til, at holdet indtager ligaens femteplads.
TTH har 27 point på tredjepladsen, som holdet overtager fra Århus Håndbold.
Rækken toppes af GOG, der har 30 point.
/ritzau/FacebookTwitterKopier link




https://www.dr.dk/nyheder/kultur/film/oscar-show-opgiver-finde-vaert-efter-kevin-hart-exit

Film og serierOscar-show opgiver at finde vært efter Kevin Hart-exitKendte vil annoncere prismodtagere til årets Oscar-show, men der bliver ingen vært til at lede aftenen.
ABC Entertainment, der står bag Oscar-showet, oplyser onsdag, at der ikke vil være nogen officiel vært til årets show.
05.
feb.
2019 kl.
21.
28Bemærk: artiklen er mere end 30 dage gammelLæs opNår de prestigefulde statuetter skal uddeles til årets Oscar-show, vil særligt én ting være anderledes i år.
Der kommer ikke til at være nogen officiel vært, der guider publikum gennem aftenen.
Det bekræfter Karey Burke, der er præsident for ABC Entertainment, som står bag Oscar-showet, til nyhedsbureauet Reuters.
Burke fortæller, at forskellige kendte kommer til at præsentere priserne, og melder om, at der er planlagt en "ret spændende åbning".
Men udmeldingen bryder med en tradition, hvor værter har ledet slagets gang i en lang årrække bortset fra en enkelt gang i 1989.
Tweets kom under kritikI december trak komiker og skuespiller Kevin Hart sig fra den prestigefulde rolle som vært for den prisuddeling, der skulle finde sted i 2019.
Det skete på grund af protester over en række tidligere udtalelser.
Kritikere kaldte dem for homofobiske.
Læs også:Oscar-vært trækker sig efter homofobiske tweetsBeslutningen om at udelade en vært til showet blev taget på grund af det, som Karey Burke har kaldt "roderiet" med Harts tilbagetræden.
Derefter blev det besluttet, at det skulle være kendte, der skulle annoncere priserne.
- Vi blev alle enige om den idé ret hurtigt, siger præsidenten.
Hart har undskyldtValget af Kevin Hart faldt på et tidspunkt, hvor akademiet, der uddeler priserne, er under pres for at øge mangfoldigheden i showet.
Han skulle være en af blot en håndfuld sorte værter, der har styret showet.
Men efter annonceringen er han blandt andet blevet kritiseret for i 2010 at have sagt: "Hvis jeg kan forhindre, at min søn bliver homoseksuel, så vil jeg gøre det".
Det har han dog senere undskyldt.
Prisuddelingen finder i år sted den 24.
februar.
Statuetterne for de bedste præstationer på filmlærredet i 2018 deles ud i Dolby Theatre i Los Angeles.
/ritzau/FacebookTwitterKopier linkEmner:Dolby Theatre|Los Angeles




https://www.dr.dk/nyheder/udland/state-union-det-vidste-du-maaske-ikke-om-praesidentens-traditionsrige-tale

UdlandState of the Union: Det vidste du måske ikke om præsidentens traditionsrige taleI nat dansk tid giver Trump sin årlige vurdering af nationens tilstand i en tale til Kongressen.
Donald Trump holder i nat dansk tid tale til Kongressen om nationens tilstand.
Af Sofie Dyjak05.
feb.
2019 kl.
21.
00Bemærk: artiklen er mere end 30 dage gammelLæs opI nat dansk tid holder USA's præsident, Donald Trump, den årlige State og the Union-tale for den amerikanske kongres.
Talen skulle egentlig allerede være afholdt, men datoen for den årlige tale blev udsat i slutningen af januar.
På det tidspunkt var det amerikanske statsapperat delvist nedlukket på grund af en strid mellem republikanerne og demokraterne om finanseringen af en grænsemur mod Mexico.
Den nye dato blev fastlagt, kort efter at Trump og Kongressen blev enige om midlertidigt at genåbne staten.
Talen bliver holdt hvert år af den amerikanske præsident i USA's kongres og skal gøre status over nationens tilstand.
Her er et overblik over ting, du måske ikke vidste om talen:Første tale blev holdt for over 200 år sidenGeorge Washington var den første til at holde tale om nationens tilstand i Kongressen.
I 1790 kom en præsident for første gang med sin vurdering af nationens tilstand i en State of the Union-tale.
Det var George Washington, der holdt talen, som målt på ord også er den korteste nogensinde.
Fra 1901-1912 var der ingen mundtlig State of the Union-tale for Kongressen.
Dengang sendte præsidenten en skriftlig status på nationens tilstand til Kongressen.
Bill Clinton har rekordBill Clinton har rekorden for at holde den længste State of the Union-tale.
Talen varer normalt lidt mere end en time, og under talen afbrydes præsidenten ofte af klapsalver.
Bill Clinton har rekorden for den længste State of the Union-tale på 1 time og 28 minutter.
Til sammenligning var Trumps tale sidste år på 1 time og 20 minutter.
Mobbeoffer skal se tale med Trumps koneEn række gæster vil se Trumps tale med Melania Trump Der vil være en del gæster, der vil sidde sammen med Trumps kone, Melania Trump, når Trump holder tale i Kongressen.
En af dem er en 11-årig dreng ved navn Joshua Trump, der ifølge sine forældre bliver mobbet, fordi hans efternavn er Trump.
En anden er Alice Johnson, der har været fængslet på livstid.
Hun blev sidste år benådet af Trump, efter at Kim Kardashian drøftede sagen med Trump.
Derudover vil der blandt andre også være mennesker til stede, der sidste år overlevede masseskyderiet i synagogen Tree of Life i Pittsburgh i delstaten Pennsylvania.
Bushs tale fra 2002 kunne følges onlineDen første livewebcastede tale blev holdt i 2002 Første gang, den blev sendt i radioen var i 1923.
Dengang hed præsidenten Calvin Coolidge.
I 1947 blev den første gang sendt på TV, dengang holdt af Harry S.
Truman.
Den første live webcastede tale var i 2002, og det var præsident George W.
Bush, der stod for den.
FacebookTwitterKopier linkEmner:Bill Clinton (politiker)|Donald Trump (politiker)|Kim Kardashian (kendis)|USA|Mexico




https://www.dr.dk/sporten/fodbold/myndigheder-forsoeger-bjaerge-lig-fra-sala-fly

FodboldMyndigheder forsøger at bjærge lig fra Sala-flyEt bjærgningshold forsøger at komme ind til et lig i det fly, der forsvandt med Emiliano Sala om bord.
Et billede af vraget af det flyv, som Emiliano Sala var ombord på, da det styrtede ned i Den Engelske Kanal 21.
januar.
05.
feb.
2019 kl.
19.
30Bemærk: artiklen er mere end 30 dage gammelLæs opDe britiske myndigheder forsøger her til aften at bjærge et lig fra et flyvrag nær bredden af Den Engelske Kanal.
Flyet forsvandt 21.
januar med den argentinske fodboldspiller Emiliano Sala og en pilot om bord.
I weekenden lykkedes det et eftersøgningsfartøj at lokalisere flyvraget, og mandag oplyste den britiske flyhavarikommission Air Accidents Investigation Branch (AAIB), at efterforskere havde fundet et lig.
Læs også:Forsvundet fodboldspillers flyvrag fundet i Den Engelske KanalHer til aften forsøger et bjærgningshold fra flyhavarikommissionen at komme hen til liget.
- Vi forsøger at bjærge liget.
Hvis vi får succes, så vil vi overveje muligheden for at bjærge flyvraget, oplyser AAIB.
Vraget blev fundet på havbunden på 63 meters dybde ved brug af sonar i de områder, hvor det blev anset for mest sandsynligt, at flyet kunne være.
Emiliano Sala blev 19.
januar solgt fra franske Nantes til den walisiske Premier League-klub Cardiff for 15 millioner pund svarende til 127 millioner kroner.
Sala havde underskrevet en treårig aftale med Cardiff, hvor han aldrig nåede at få sin debut.
/ritzau/AFPFacebookTwitterKopier linkEmner:Storbritannien|Cardiff|Wales|Frankrig




https://www.dr.dk/sporten/oevrig/pia-og-ida-gennemfoerte-haesblaesende-oerkenrally-som-de-eneste-kvinder

Øvrig sportPia og Ida gennemførte hæsblæsende ørkenrally som de eneste kvinderUnder navnet Danish Rally Cats deltog Pia Steen Libenholt og Ida Hansen ved årets Intercontinental Rally, som køres på dele af den gamle rute fra Dakar Rally.
Pia (tv) og Ida har mod på også at køre det hårde rally i 2020 (Billeder: Danish Rally Cats)Af Peter Kobbersmed05.
feb.
2019 kl.
19.
07Bemærk: artiklen er mere end 30 dage gammelLæs opDe har taget sig et par velfortjente dage med afslapning og swimmingpool i Senegals hovedstad Dakar.
Søndag krydsede de to danskere Pia Steen Libenholt og Ida Hansen målstregen for sidste gang ved årets udgave af Intercontinental Rally.
Et opslidende etapeløb på 6.
000 kilometer, som strækker sig gennem ørkenområder og bjerglandskaber fra Almeria i Spanien til Dakar i Senegal.
Mekaniske problemer er uundgåelige, og Pia Steen Libenholt har nydt godt af sin baggrund som motorcykelmekaniker.
(© Danish Rally Cats) Størstedelen af det 6.
000 kilometer lange etapeløb foregår i øde ørkenområder.
(© Danish Rally Cats)1 / 2Mekaniske problemer er uundgåelige, og Pia Steen Libenholt har nydt godt af sin baggrund som motorcykelmekaniker.
(© Danish Rally Cats)1 / 2Størstedelen af det 6.
000 kilometer lange etapeløb foregår i øde ørkenområder.
(© Danish Rally Cats)2 / 240-årige Pia Steen Libenholt sluttede som nummer 7 i det samlede klassement for motorcykler, mens 26-årige Ida Hansen blev 5'er.
31 motorcykler stillede til start, mens blot 11 deltagere fuldførte.
Når man træder ind i sådan en mandeverden, er der altid nogle, som undrer sig og synes, at det er mærkeligtPia Steen Libenholt- Vi er rigtig stolte og super glade.
Vi synes selv, at vi er megaseje.
Og vi vil gerne gøre det igen, siger Pia Steen Libenholt.
Hun har selv gennemført rallyet to gange tidligere, og i 2014 skete det endda med et brækket ben.
Men skader på både materiel og krop er en del af pakken, når de strabadserende etaper skal klares.
- Da jeg kom hjem dengang, fortalte mine læger, at jeg skulle være glad for, at motocross-støvler er så stive.
Det reddede mig fra en permanent skade.
Se video med de danske kvinder før afgangen til det hårde rally:Pia Steen Libenholt arbejder til daglig som motorcykelmekaniker, mens Ida Hansen er fysioterapeut.
Selvom de som løbets eneste kvindelige deltagere blev bemærket, når de ”overhalede konkurrenter med fletninger stikkende ud under hjelmen”, har oplevelsen udelukkende været positiv.
- Folk har været så pissesøde.
Når man træder ind i sådan en mandeverden, er der altid nogle, som undrer sig og synes, at det er mærkeligt.
Men vi har fået en fantastisk modtagelse og haft det skønt i campen.
Læs også:Jan kører ørkenrally til Dakar i sin Porsche: 'Vi er jo bindegale'Særligt løbets 8.
etape var et højdepunkt.
Arrangørerne havde advaret om, at deltagere uden stor erfaring med det løse sandunderlag skulle overveje deres deltagelse, og Pia Steen Libenholt og Ida Hansen oplevede på egen krop vanskelighederne ved at kæmpe sig gennem de uendeligt mange sanddyner.
- Da vi kom i mål, tænkte jeg: 'Hvor fanden er de andre henne?
', og så gik det op for os, at vi blev nummer 4 og 5 på løbets hårdeste etape.
Det var fedt, siger Pia Steen LibenholtKvindernes præstationer og kamp for også at kunne stille til start ved næste års udgave af Intercontinental Rally kan følges på deres Facebook-side.
FacebookTwitterKopier linkEmner:Motorsport|Senegal|Dakar|Facebook|Spanien




https://www.dr.dk/nyheder/udland/steffen-kretz-upopulaer-praesident-skyder-sin-valgkamp-i-gang-i-nat

Af DR’s USA-korrespondentSteffen KretzUdlandSteffen Kretz: Upopulær præsident skyder sin valgkamp i gang i natTrump taler til nationen og vil forsøge at vende en dårlig start på året.
Donald Trump holder den årlige State of the Union-tale i nat dansk tid.
05.
feb.
2019 kl.
21.
00Bemærk: artiklen er mere end 30 dage gammelLæs opHan er USA's første Twitter-præsident.
Han elsker at improvisere og provokere, når han taler til sine tilhængere på et sportsstadion i Midtvesten.
Men i nat dansk tid skal Donald Trump gøre noget ganske uvant: Han skal holde sig til et manuskript og forsøge at overbevise de stadig mere skeptiske amerikanske vælgere om, at han fortjener deres tillid som nationens leder.
Mandag og tirsdag har præsidenten arbejdet på manuskriptet sammen med sine nærmeste rådgivere, fremgår det af hans officielle program.
Og han har øvet sig på det, der formentlig bliver hans vigtigste tale i år: Præsidentens traditionelle tale om nationens tilstand - 'State of the Union' - fremført fra podiet i Repræsentanternes Hus i Kongressen og sendt direkte i tv i den bedste sendetid.
For Trump er talen en chance for at vende en for ham dårlig start på året:•Et flertal af amerikanerne giver Trump skylden for lukningen af den offentlige sektor og det kaos, som lukningen medførte.
•Præsidenten har tabt de to første kampe med den nye demokratiske opposition i Kongressen: Han måtte bøje sig og åbne de offentlige kontorer uden at have fået penge til at bygge en mur på grænsen til Mexico, og han måtte acceptere at udskyde sin store tale i nat efter en magtkamp med demokraternes leder, Nancy Pelosi.
•Trump har fortsat lav opbakning hos vælgerne, kun fire ud af ti vælgere støtter ham.
Nu viser nye målinger desuden, at et klart flertal af vælgerne har besluttet, at de ikke vil stemme på ham ved næste præsidentvalg i 2020.
•17 efterforskninger og undersøgelser af alle dele af Trumps liv er i gang, og det presser tydeligvis præsidenten: Senest har anklagemyndigheden i New York krævet at få udleveret alle dokumenter fra Trumps indsættelses-komite, som indsamlede over 650 mio.
kr.
forud for Trumps indsættelse i januar 2017.
Målet er at finde ud af, hvem der gav pengene, og hvad de evt.
fik retur.
Præsident Trump har brug for at holde fast i sine kernevælgere, men han må samtidig appellere til andre grupper af vælgere, hvis han skal have en chance for at blive genvalgt - og talen i nat ses netop af mange som Trumps første store tale i hans forsøg på at blive genvalgt til næste år.
Talen er forfattet med hjælp fra hans politiske rådgiver, Steven Miller, som er en hard-liner i spørgsmålet om immigration, og Donald Trump har også selv antydet emner, som han vil berøre.
På den baggrund kan vi forvente, at talen indeholder:•Krav om penge til en mur på grænsen mod Mexico.
Det er Trumps centrale valgløfte fra 2016-valget og den mest effektive punch-line, når han taler direkte til sine kernevælgere ude i landet.
•Forsøg på at sammenkæde kriminalitet og immigration, selv om officielle statistikker viser, at immigranter ikke er mere kriminelle end amerikanske statsborgere: Blandt de gæster, som Det Hvide Hus har inviteret, er pårørende til et par, som blev myrdet af en illegal indvandrer.
•Invitation til oppositionen i det demokratiske parti om samarbejde om sager, som demokraterne går ind for.
Det kunne være offentlige investeringer i infrastruktur og vil sætte demokraterne i et politisk dilemma.
•Udenrigspolitiske topmøder: Trump har slået fast, at han vil mødes med både Nordkoreas leder og Kinas præsident inden længe.
I nat får vi formentlig at vide hvornår.
Talen til nationen er almindeligvis en chance for en præsident for dels at understrege egne politiske sejr i det forgangne år, dels præsentere politiske visioner for det kommende år.
Den chance vil Donald Trump formentlig også benytte sig af, men modsat sidste år taler han ikke til et flertal i Kongressens to kamre, som er kontrolleret af hans eget republikanske parti: Demokraterne vandt flertallet i det ene kammer, Repræsentanternes Hus, ved midtvejsvalget i november sidste år.
Det bliver derfor vanskeligt for Trump at komme igennem med større reformer i de kommende to år.
Sådan gik det med præsident Trumps visioner og løfter i hans første tale til nationen for ét år siden:Gennemført:•Løfter om at indgå bedre handelsaftaler: Trump-regeringen har indgået nye handelsaftaler med Sydkorea og Mexico/Canada, selv om ændringerne i begge er små.
•Løfter om at give terminalt syge amerikanere adgang til eksperimentel behandling i USA.
•Løfter om at gøre medicin billigere - stigningen i medicinpriserne har været lavere, selv om de stadig stiger.
Ikke gennemført:•En reform af immigrationslovgivningen.
•Løfter om en strøm af nye fabriksåbninger med nye job.
•Store investeringer i infrastruktur som veje, broer, lufthavne.
•Omlægning af udviklingshjælpen, så den kun går til lande, som støtter USA politisk.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Valg og folkeafstemninger|Repræsentanternes Hus




https://www.dr.dk/nyheder/penge/politi-beslaglaegger-lastbil-og-udskriver-boeder-100000-kroner

PengePoliti beslaglægger lastbil og udskriver bøder for 100.
000 kronerKontrol mod snyd med hviletidsregler og partikelforurening fører til bøder.
I alt blev der ved kontrollen udskrevet bøder til chauffører og virksomheder på mere end 100.
000 kroner, skriver Rigspolitiet.
Arkivfoto.
Af Alexander Hecklen05.
feb.
2019 kl.
18.
38Bemærk: artiklen er mere end 30 dage gammelLæs opI tre dage har politiets tungvognskontrol stået på lur ved den sydlige, danske havneby Rødbyhavn, og det har ført til bøder mod enkelte chauffører og vognmænd.
Det skriver Rigspolitiet i en pressemeddelelse.
I alt blev 122 tunge køretøjer kontrolleret, og blandt dem fandt politiet to eksempler på, at der var blevet ændret på det måleinstrument, takografen, der skal sikre, at chauffører overholder deres hviletidsregler.
- En chauffør kan ved at manipulere takografen få mulighed for at forlænge den tilladte køretid, hvilket udgør en alvorlig risiko for trafiksikkerheden, siger Steen Clausen fra Rigspolitiets Nationale Færdsels CenterBøder for 100.
000 kronerMen det var ikke kun reglerne om pauser, der blev kontrolleret over de tre dage.
Lastbiler og andre tunge køretøjer måtte også en tur på politiets rullebræt for at tjekke, at udledning af miljøskadelige NOx-partikler ikke var høj.
- Det ene af disse køretøjer havde ligeledes fået foretaget indgreb i køretøjets miljøbegrænsende udstyr, der bevirkede, at køretøjet udledte flere NOx-partikler end det tilladte, og dermed forurenede luften betydeligt, skriver Rigspolitiet.
I alt blev der ved kontrollen udskrevet bøder til chauffører og virksomheder på mere end 100.
000 kroner, hvor der også blev registreret almindelige overtrædelser af køre- og hviletidsreglerne samt reglerne om indretning og udstyr.
Én lastbil blev også beslaglagt, fordi chaufføren ikke kunne forsikre politet om, at bøden ville blive betalt, skriver Rigspolitiet.
- Manipulation med takografer i tunge køretøjer udgør en alvorlig risiko for trafiksikkerheden, konkurrencen mellem transportaktører og ikke mindst for chaufførernes arbejdsvilkår, siger Steen Clausen fra Rigspolitiets Nationale Færdsels Center.
- Det er derfor af stor betydning, at disse aktører, der anvender denne form for snyd, idømmes strenge straffe i form af frakendelse af kørekort og meget store bøder, fortsætter han.
FacebookTwitterKopier linkEmner:Rigspolitiet|Transportvirksomhed|Politi|Luftforurening|Rødbyhavn




https://www.dr.dk/nyheder/penge/hollandsk-graverjournalist-foeler-sig-misbrugt-af-falck-jeg-er-chokeret

Falck-Bios-sagenSe temaPengeHollandsk graverjournalist føler sig misbrugt af Falck: Jeg er chokeretDen hollandske journalist Eric Smit vil have advokat til at undersøge, om Falck kan stilles til ansvar.
Den hollandske journalist Eric Smit føler, at han er blevet udnyttet til at skrive kritisk om Bios.
Af Mathias Sommer og Søren Larsen05.
feb.
2019 kl.
22.
00Bemærk: artiklen er mere end 30 dage gammelLæs op- Chokeret, udnyttet, misbrugt.
Sådan lyder reaktionen hos den profilerede hollandske journalist Eric Smit, efter han ufrivilligt er blevet draget ind i Falck-skandalen.
Mandag blev Falck politianmeldt af Konkurrencerådet for at bruge skjulte kanaler til at tilsværte den hollandske konkurrent Bios, da selskabet i 2014 vandt et stort udbud om ambulancekørsel i Region Syddanmark.
Eric Smit og gravermediet 'Follow The Money' har været med til at levere smuds til Falcks smædekampagne mod Bios, og det ærgrer ham:- Jeg har i 20 år arbejdet med at afsløre store virksomheder i snyd og manipulation.
Nu står jeg selv midt i en stor sag, hvor jeg er blevet udnyttet til at manipulere.
Vi betragter os selv som ofre i den her sag, siger Eric Smit til DR Nyheder.
Jeg føler, at jeg er midt i en dårlig b-film.
Eric Smit, hollandsk journalist.
Svag egenkapitalEric Smit er stifter af og chefredaktør på det kendte hollandske gravermedie Follow The Money.
Her blev han i 2014 kontaktet af den danske journalist og kommunikationskonsulent Palle Smed.
Smed præsenterede sig ifølge Smit som journalist med interesse for Bios, som netop havde vundet udbuddet i Syddanmark.
- Vi sagde ok, det er fint, men hvem betaler for vores researchrapport.
Palle Smed fortalte, at "3F betaler mig, og jeg betaler dig".
Det lød plausibelt.
Så vi begyndte at grave i Bios Holland, vi kiggede på regnskaberne og på selskabets direktør og kunne blandt andet se, at egenkapitalen i Bios var meget svag, fortæller Eric Smith.
5.
000 euro for rapportBetalingen for opgaven lød på 5.
000 euro, og i januar 2015 sendte Eric Smit researchrapporten til Palle Smed i den tro, at 3F ville bruge researchen til at skrive en historie om Bios i deres medlemsmagasin, Fagbladet.
Palle Smed har en fortid som chefredaktør på Fagbladet 3F og kommunikationschef hos 3F.
Men 3F afviser i dag, at Palle Smed arbejdede for 3F.
- Kontakten mellem Palle Smed og de hollandske journalister er angiveligt sket, flere år efter at Palle Smed var ansat på Fagbladet.
Hvis DR's oplysninger er korrekte, er det dybt kritisabelt.
I så fald tyder alt på, at Fagbladets navn og høje journalistiske troværdighed er blevet misbrugt til at få hollandske journalister til at grave i bestemte sager, siger kommunikationschef Thomas Hundsbæk i et skriftligt svar til DR Nyheder.
Advokat kigger på sagenAf Konkurrencerådets afgørelse fremgår det i stedet, at det var Falck, som betalte Eric Smit til at grave smuds op om Bios.
- Vi troede, vi var i dialog med en 'ægte' journalist.
Derfor er det et chok, at vi ultimativt var ansat af Falck til at grave skidt frem på konkurrenten.
Vi arbejder ikke for virksomheder og føler os virkelig snydt.
Jeg føler, at jeg er midt i en dårlig b-film, siger Eric Smit.
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet onsdag, at man vil melde Falck til Bagmandspolitiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Smit vil nu gå sagen igennem med en advokat for at se, om der kan rejses krav mod Palle Smed eller Falck.
- Vi er åbenlyst blevet snydt og misledt, og vores information er blevet manipuleret.
Vi er ikke sikre på, hvad vi gør herfra, men vi føler os svindlet og er nødt til at undersøge, hvordan vi kan reagere, siger Eric Smit, der også nåede at skrive seks kritiske historier om Bios til Follow The Moneys egen platform i Holland.
Falck: UndskyldKunne I ikke have været mere kritisk over for Palle Smed, da han kontaktede jer?
- I bakspejlet skulle vi absolut have tjekket med 3F og have stillet flere spørgsmål, men vi overvejede ikke et sekund, at Falck kunne stå bag den opgave.
Da vi senere fik nys om, at Falck kunne stå bag en stor kampagne mod Bios, spurgte vi Palle Smed, om han arbejdede for Falck, og han svarede nej, siger Eric Smit.
Palle Smed har afvist at kommentere sagen over for DR Nyheder.
I et skriftligt svar til DR Nyheder siger Falck 'undskyld':- Det er en alvorlig sag.
Falck mistede i 2014-15 sit kompas og svigtede den tillid, folk har til virksomheden.
Som I fremlægger sagen, forstår jeg, hvis de hollandske journalister føler sig misbrugt.
Jeg vil gerne sige ’undskyld’, hvis det forholder sig, som I fremlægger det, siger Kaspar Bach Habersaat, der er vicepræsident i Falck.
Hvem der i sidste ende har betalt de hollandske journalister, er dog fortsat uklart:- Konkurrencestyrelsen har undersøgt Falck i tre år uden at nå frem til, at virksomheden skulle have betalt.
Jeg håber, at det ikke er tilfældet, siger Kasper Bach Habersaat.
FacebookTwitterKopier link




https://www.dr.dk/nyheder/politik/morten-oestergaard-jeg-er-afhaengig-af-min-mobiltelefon

PolitikMorten Østergaard: Jeg er afhængig af min mobiltelefonDen Radikale leder indrømmer, at han alt for ofte tjekker sin telefon - også når han er sammen med sine børn.
Af Sola Kruchov Sørensen05.
feb.
2019 kl.
19.
00 | opdateret 06.
feb.
2019 kl.
09.
51Læs opIndbildsk.
Sygt.
Unødvendigt.
Man kunne næsten tro, at det var en politisk modstanders nye mærkesag, Morten Østergaard her beskrev.
Men faktisk er det noget, relateret til ham selv.
Nemlig hans forhold til sin mobiltelefon.
Se programmetSundhedsmagasinet handler i denne uge om folkesygdommen stress.
Hvordan klarer de tre toppolitikere Lars Løkke Rasmussen, Mette Frederiksen og Morten Østergaard en hektisk og til tider stresset hverdag?
Se 'Sundhedsmagasinet: Får Statsministeren stress?
' på DR1 tirsdag d.
5.
februar kl.
21.
55.
Se også programmet på DR TV.
Den 42-årige politiske leder af Radikale Venstre, ægtemand og far til to ved inderst inde godt, at der slet ikke er nogen grund til, at han tjekker sin smartphone i tide og - især - utide.
Men tænk nu, hvis han gik glip af noget.
- Det syge i det er, når det er unødvendigt.
Man opfinder undskyldninger for sig selv - hvis ikke minut for minut, så hver halve time; verden kan jo være gået under i mellemtiden, og det er vigtigt, at jeg lige … Det er indbildsk, siger Morten Østergaard.
Han indrømmer nemlig, at han er godt og grundigt afhængig af sin telefon.
- Tilgængelighed er blevet afhængighed, fortæller han.
Partilederen reflekterer over sit forhold til mobiltelefonen i forbindelse med, at han medvirker i Sundhedsmagasinet på DR1, som du kan se her på DR TV.
I programmet har han indvilget i at afprøve et ti uger langt kursus i meditation, også kaldet mindfulness.
Under kurset pointerer Morten Østergaard, at mobiltelefonen er blevet en stressfaktor for ham selv og mange andre danskere.
Får skældud over telefonen hjemmeDet fungerede ellers rigtigt fint, da den unge 'radikale komet' tilbage i 2007 testede en smartphone for Folketinget under valgkampen.
Det var en gave, at han dengang kunne bruge sin transporttid til at maile og kommunikere på skrift.
Den fordel benytter han sig fortsat af med stor glæde, men han glemmer ofte at lægge telefonen fra sig igen.
- Jeg kan få rigtig mange skældud for at have telefonen i hånden derhjemme, når jeg lige synes, at verden nok ikke kan fungere, uden at jeg lige har fulgt med i, hvad der er sket på dr.
dk eller Twitter den sidste times tid.
Der er fordele i at kunne arbejde fra bilen, men hvis man tjekker sin telefon hver gang man lige har en ledig stund, bliver det tosset, mener politikeren.
Der er fordele i at kunne arbejde fra bilen, men hvis man tjekker sin telefon hver gang man lige har en ledig stund, bliver det tosset, mener politikeren.
Skriver mails under putningOgså når Morten Østergaard egentlig burde nyde kvalitetstiden med sin datter Johanne på ni og sønnen Emil på seks, kommer telefonen snigende.
- Hvis vi sidder og ser julekalender i sofaen, så ville jeg lyve, hvis jeg sagde, at jeg ikke undervejs har et øje på telefonen, indrømmer han.
- Og hvis der for eksempel skal være stille, og lyset er slukket, fordi mine børn skal sove.
Der flår det i mig for lige at svare på to-tre mails med venstre hånd og have højre hånd på sønnike.
Og det da sygt, altså det er da en syg verden.
Ikke sundt for hjernenSom med mange andre afhængighedsproblematikker er det nærmest blevet en del af hverdagen at have telefonen i forlængelse af armen for den radikale leder.
- Det er næsten en refleks, der gør, at jeg rækker ned i lommen efter telefonen.
Det gør, at de der naturlige ophold og pauser bliver fyldt ud med at kigge i telefonen i stedet.
Jeg har svært ved at tro på, at det skal være sundt for vores vigtigste organ - hjernen.
Aldrig offline.
Det er det, der er usundt.
Jeg skal sørge for, at jeg ikke om ti år tænker, "hold da op, hvor ville jeg ønske, at jeg kunne få de år tilbage, hvor mine børn var små".
Morten Østergaard, politisk leder, Radikale VenstreSkal være godt eksempel for børneneOg selvom han måske ikke ligefrem stiller sig op til et møde med ligesindede og siger, "Jeg hedder Morten Østergaard, jeg er mobilafhængig", så har han et klart håb om at blive bedre.
I første omgang på hjemmefronten.
- Det er jo med rygning og alkohol og alt muligt andet sådan, at børnene afspejler forældrene.
Og hvis sådan en som mig ikke kan finde ud af at holde pauser, hvordan skal jeg så forvente, at mine børn - med iPads og spil, der skaber afhængighed - gør det?
Et er det rent opdragelsesmæssige.
Noget andet er tiden.
For politikeren er godt klar over, at han ikke har ligeså meget tid med sine børn, som andre fædre kan have.
- Det brænder i mig, at jeg skal være bedre til at være nærværende, de timer jeg har med min familie.
Jeg skal sørge for, at jeg ikke om ti år tænker, "hold da op, hvor ville jeg ønske, at jeg kunne få de år tilbage, hvor mine børn var små".
Går glip af ting med børnene- Jeg ved, jeg kommer til at sige, at der var ting, jeg er gået glip af, som jeg ville ønske, jeg havde været en del af.
Det kan jo være forestillinger på skolen, forårskoncerter eller hvad det er.
Og jeg forsøger at prioritere det.
Jeg forsøger også at prioritere at komme med i svømmehallen til svømmeundervisning, siger Morten Østergaard.
Og hvis de vågne timer indimellem bliver fyldt op af politik arbejde og unødvendig mobiltjek, så har han heldigvis stadig nattetimerne til nærvær.
- Mine børn er heldigvis ikke større, end de stadigvæk ofte i nattens løb søger op i dobbeltsengen hos far og mor.
Og der er jo ikke noget skønnere end at vågne arm i arm med sine børn, heller ikke selvom de har taget ens hovedpude, eller at man vågner ved, at man får en albue på næsen, siger Morten Østergaard, far, ægtemand, politisk leder, mobiltilgængelig og mobilafhængig.
Morten Østergaard ved godt, at han ikke trækker gennemsnittet af mobilforbrug ned.
Men hans ønske er at gøre noget ved det.
Morten Østergaard ved godt, at han ikke trækker gennemsnittet af mobilforbrug ned.
Men hans ønske er at gøre noget ved det.
FacebookTwitterKopier linkEmner:Radikale Venstre|DR1|Sundhed og velvære|Forbrugerelektronik|Morten Østergaard (politiker)




https://www.dr.dk/sporten/badminton/herredoublespiller-misser-dm-forsvar-traekker-sig-med-skade

BadmintonHerredoublespiller misser DM-forsvar: Trækker sig med skadeKim Astrup går glip af chancen for at vinde karrierens andet DM-guld.
Makkeren Anders Skaarup stiller i stedet op med en ny makker.
Kim Astrup (tv.
) var sammen med Anders Skaarup Danmarks mest succesfulde herredouble  i 2018.
Af Kasper Heide Lund05.
feb.
2019 kl.
18.
34 | opdateret 06.
feb.
2019 kl.
09.
25Bemærk: artiklen er mere end 30 dage gammelLæs opDer skal findes en ny danmarksmester i herredouble, når DM i badminton i Aarhus begynder i morgen.
Den ene del af det vindende par fra 2018, Kim Astrup, har nemlig meldt afbud med en skade i venstre fod.
- Det er selvfølgelig rigtig træls.
Jeg ville rigtig gerne have været ovre og spille og givet det en chance for at forsvare titlen.
Men det er ikke forsvarligt at stille op.
Det følger med som atlet at tage svære beslutninger.
Læs også:Anklager mod direktør ærgrer dansk badmintonspiller: 'Håber ikke det holder stik'- Jeg er allermest træt af, at jeg ikke kan være der og støtte op om alle de frivillige kræfter, som leverer et stort stykke arbejde.
Nu gør jeg alt, hvad jeg kan for at blive klar til EM for hold, siger Kim Astrup i en pressemeddelelse fra Badminton Danmark.
Anders Skaarup (tv.
) stiller stadig ved DM, selvom Kim Astrup (th.
) er blevet skadet.
Mens Astrup dermed må vente mindst et år, før han får chancen for at hænge karrierens anden DM-guldmedalje om halsen, så har hans faste makker stadig chancen for at forsvare sin DM-titel.
Anders Skaarup stiller nemlig op med den blot 16-årige Mads Vestergaard, som regnes for at være blandt et af landets største talenter.
- Jeg synes altid, at det er sjovt at spille DM, og da det stod klart, at Kim ikke kunne blive klar, så jeg det som en gylden mulighed at prøve at spille sammen med en af de unge.
Læs også:MIN VERSION Antonsen slog verdens bedste: ’Har altid drømt om at være i centrum’- Mads og jeg har trænet et par gange sammen i Højbjerg (i Aarhus, red.
), så vi kender hinanden lidt, siger Anders Skaarup.
Anders Skaarup og Mads Vestergaard beholder seedningen som nummer et ved DM.
De spiller første kamp torsdag klokken 20.
00.
FacebookTwitterKopier linkEmner:Aarhus|Badminton Danmark




https://www.dr.dk/nyheder/udland/belgiens-mest-stille-bankkup-i-aarevis-tyve-gravede-sig-ind-gennem-kloakken

UdlandBelgiens 'mest stille bankkup i årevis': Tyve gravede sig ind gennem kloakkenEt nøje planlagt kup i Antwerpens diamantdistrikt efterlader politiet på bar bund.
Antwerpen er central for verdens diamanthandel, og 85 procent af verdens rå diamanter kommer igennem byen.
Af Oliver Fruergaard og (Video) Benjamin Schildknecht Kodboel05.
feb.
2019 kl.
18.
14 | opdateret 05.
feb.
2019 kl.
19.
03Bemærk: artiklen er mere end 30 dage gammelLæs opI Antwerpen undersøger politiet nu kloakkerne for spor efter den operation, belgiske medier døber "det mest stille tyveri i årevis".
En operation, hvor tyvene efter alt at dømme har bevæget sig flere hundrede meter gennem smalle kloakker for derefter at bore sig direkte ind i en bankboks hos den franske bank BNP Paribas Fortis.
Banken ligger i byens diamantdistrikt, der er verdenscentral for al handel med diamanter.
Tyvene slap af sted med indholdet fra godt 30 værdibokse, hvor kunder har opbevaret alt fra kontante livsopsparinger til diamanter og personlige ejendele.
Et risikabelt tyveriOg det har ikke været uden risiko at bevæge sig igennem kloakkerne, der har en diameter på blot 40 centimeter.
Det forklarer ingeniør Els Liekens til det belgiske medie Het Laatste Nieuws.
Diamantkup i Belgien Antwerpen, der er centrum for al handel med diamanter, har flere gange været involveret i stortyverier.
I 2013 stjal tyve diamanter for næsten 280 millioner kroner.
Det skete i en belgisk lufthavn, da diamanterne skulle fra Antwerpen til Schweiz.
I 2003 brød flere gerningsmænd ind i en topsikret bankboks i diamantdistriktet og stjal for næsten 700 millioner kroner i diamanter, guld og juveler.
Begge tyverier er blevet kategoriseret som nogle af de største i verdenshistorien.
- Når det begynder at regne, kan kloakkerne meget hurtigt blive fyldt med vand, og man kan drukne, hvis man opholder sig dernede, siger hun og tilføjer, at kloakkerne rummer mange giftige gasser.
Derudover har tyvene risikeret nedstyrtning i de fire meter lange tuneller, de har gravet for at nå ind og ud ad kloakkerne.
- Jeg ved ikke, hvordan tyvene er kommet ud i live, siger ingeniøren.
Ud over en beboer i en tilstødende bygning, der har registreret "en høj banken" gennem de seneste dage, har ingen fattet mistanke, skriver avisen Het Nieuwsblad.
Politiet på bar bundHverken bank eller politi kan endnu sige, hvad eller hvor meget der er stjålet, og flere kunder samlede sig mandag foran banken for at få svar på, om deres ejendele er i sikkerhed.
Hos BNP Paribas Fortis er man ved at danne sig et overblik over situationen.
- Eftersom det kun er vores kunder, der ved, hvad der er i deres bokse, er det stadig svært at svare på, hvor meget der mangler, fortæller bankens pressechef Hans Mariem til DR Nyheder.
Filialen har bedt samtlige kunder oplyse, hvad de har opbevaret, og er nu ved at gøre status.
Banken ønsker ikke at udtale sig om, hvorvidt tyveriet vil lede til nye sikkerhedsforanstaltninger.
Politiet efterforsker fortsat sagen.
FacebookTwitterKopier linkEmner:Tyverier|BNP Paribas|Antwerpen|Erhverv|Belgien




https://www.dr.dk/nyheder/kultur/film/glem-de-lange-serie-saesoner-i-denne-serie-er-hvert-afsnit-en-lille-film

BingeSe temaFilm og serierGlem de lange serie-sæsoner: I denne serie er hvert afsnit en lille filmHvert afsnit af 'High Maintenance' har en ny hovedperson og kan ses helt uafhængigt.
- Der er ikke mange serier, der kan blande det tragiske med det sjove lige så ukunstlet som 'High Maintenance', skriver DR's serieekspert.
(© David M.
Russell/HBO Nordic)Af Kasper Lundberg05.
feb.
2019 kl.
18.
32Bemærk: artiklen er mere end 30 dage gammelLæs opDer er en helt særlig type serieafsnit, der føles som en lille film i sig selv, hvor personerne laver noget helt andet, end de plejer.
Det kan være afsnittet af 'Girls', hvor Hannah besøger forfatteren Chuck Palmer, der ender med at hive dilleren frem.
Eller afsnittet af 'Looking', hvor Patrick og Richie bare dasker lykkelige rundt på date i Golden Gate Park i San Francisco.
Jeg elsker de afsnit.
'High Maintenance' er den perfekte uforpligtende serie, hvis du ikke har tid til at investere dig i et nyt langt drama eller lige skal have lidt til at rense systemet.
Kasper Lundberg, serieekspertIkke noget forudgående plot, man skal huske, eller tynde b-historier med bikarakterer, der skal fylde ud.
Bare totalt zoom på en eller anden intens, følelsesmæssig situation, hvor man som seer nærmest oplever det i real time sammen med personerne i serien.
Og ved du hvad?
Der findes faktisk en hel serie, der kun består af den slags afsnit.
Den hedder 'High Maintenance', og konceptet er lige så simpelt, som det er svært at forestille sig i praksis.
Men tro mig, det fungerer.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Hver eneste episode består af fuldstændigt enkeltstående historier om mennesker i New York, der oplever et eller andet.
En standup-komiker, der bliver deprimeret; en ung mand, der bliver besat af at finde absurde, gratis ting på nettet; en kvinde, der ikke kan lade være med at vise sit ene bryst frem til folk.
Det eneste, de allesammen har til fælles, er, at de køber pot af det samme, langskæggede cykelbud.
The Guy, eller Fyren, som han bare bliver kaldt i serien.
'High Maintenance' er den perfekte uforpligtende serie, hvis du ikke har tid til at engagere dig i et nyt langt drama eller lige skal have lidt til at rense systemet inden næste komplicerede sæson af intriger i 'Game of Thrones' eller 'The Americans'.
I sagens natur kan du jo starte præcis, hvor du har lyst med serien, så her kommer tre af seriens allerbedste afsnit.
1'Sabrina' (webserien, afsnit 19)Der er en ny hovedrolle i hvert afsnit af 'High Maintenance'.
Netop derfor kan man selv vælge i hvilken rækkefølge, man vil se serien.
(© Cameron Bertron/HBO Nordic)Før HBO købte serien, og afsnittene blev længere, lå serien på Vimeo og havde ry af at være verdens bedste webserie.
Heldigvis har HBO også købt rettighederne til de gamle afsnit, og de er totalt værd at se.
Du skal bare finde dem som en selvstændig serie på HBO Nordic under 'High Maintenance web series'.
Det sidste afsnit, inden de flyttede over til HBO, var også ét af de første, hvor The Guy spillede en lidt større rolle.
Han tager i sommerhus med en gruppe venner, han ikke rigtig kender.
Planen er, at de skal tage svampe og have det sjovt, men det sætter selvfølgelig gang i følelserne.
The Guy og seeren bliver sat i samme rolle som underligt semi-involverede tilskuere til gruppens crazy dynamikker, der er en perfekt blanding af at være ekstreme nok til at være fascinerende og samtidig totalt genkendelige.
Forvent masser af bagtaleri og passivt-aggressive kommentarer.
I det hele taget er 'High Maintenance' én af de sjældne serier, der kan have rigtig mange stoffer med i historierne uden at være irriterende for folk, der ikke tager stoffer.
Det er afsnittet 'Sabrina' et fornemt eksempel på.
2'Grandpa' (sæson 1, afsnit 3)Det eneste, alle karaktererne har til fælles, er, at de køber pot af det samme, langskæggede cykelbud, The Guy.
(© Cameron Bertron/HBO Nordic)Det her afsnit har du muligvis hørt om, selvom du ikke kender serien.
Det er i hvert fald, så vidt jeg ved, det eneste afsnit i seriehistorien, der er fortalt fra en hunds perspektiv.
Kameraet er hele tiden i hundehøjde, og man ser kun menneskenes ansigter, når det er relevant for hovedpersonen.
Eller, hovedhunden.
Hunden Gatsby bliver flyttet til New York af sin ejer, der har travlt med arbejde og et forlist forhold.
Gatsby er alene hjemme og fordriver tiden med at splitte lejligheden ad.
Ejeren hyrer derfor en professionel hundelufter spillet af en vidunderligt overdrevet excentrisk Yael Stone (Lorna fra 'Orange is the New Black').
Gatsby forelsker sig hovedkuls i hundelufteren, der selv mener, at hun er en hund indeni.
Det lykkes med mange fine små tricks at få seeren helt med på hundens rejse, hvilket er lidt af en filmisk bedrift.
Et følelsesmæssigt højdepunkt er en brutal indespærring, hvor du altså skal have et hjerte af sten for ikke et øjeblik at få lyst til at blive en Linse Kessler-agtig dyreforkæmper.
Det her afsnit er 'Kæledyrenes hemmelige liv' for voksne.
3'M.
A.
S.
H.
' (sæson 3, afsnit 1)The Guy spilles af Ben Sinclair.
(© David M.
Russell/HBO Nordic)'High Maintenance' har langsomt ladet The Guy fylde mere og mere, selvom vi endnu ikke har fået at vide, hvad han hedder.
Premieren på tredje sæson er ét af de få afsnit, hvor han spiller en slags hovedrolle, hvilket serien - overraskende nok - sagtens kan bære, uden at den mister sit uforpligtende udtryk.
Han er stukket af fra storbyen i en autocamper og lever alene i skoven.
Her møder han en kvinde, der betragter ham fra en flodbred, hvor han kommer sejlende på et paddle board.
De flirter, hænger ud og snakker, og det hele udvikler sig til en charmerende, lille romantisk komedie, med en pudsig undertone af hemmeligheder og voyeurisme.
Forelskelsen bliver sidestillet med historien om Cori, der kæmper med ensomhed og tabet af sin bedste ven.
Og afsnittet starter med en bedårende lille homage til startscenerne i min yndlingsserie, 'Six Feet Under', hvor en ældre mand trasker nøgen rundt i sit hjem med en gryde kogende vand.
Der er ikke mange serier, der kan blande det tragiske med det sjove, og det bizarre med det genkendelige lige så ukunstlet som 'High Maintenance'.
'High Maintenance' kan ses på HBO Nordic.
Hver mandag udkommer et nyt afsnit i sæson tre.
Læs også:Træt af utallige sæsoner?
Her er 6 formater, der har pustet nyt liv i seriemedietFacebookTwitterKopier linkEmner:Linse Kessler (kendis)|HBO|Kæledyr|San Francisco|New York




https://www.dr.dk/nyheder/udland/venezuelas-guaido-deler-vandene-i-eu-her-er-landene-der-vil-lade-maduro-regere-i-fred

UdlandVenezuelas Guaidó deler vandene i EU: Her er landene, der vil lade Maduro regere i fredFlere EU-lande tøver med at anerkender en præsident, der ikke officielt blevet valgt af folket.
Venezuela har for tiden to præsidenter: Oppositionsleder, Juan Guaidó, som bliver anerkendt af størstedelen af EU-landene samt præsident Nicolas Maduro, som har nægtet at gå af og udskrive nyt valg.
Af Louise Brodthagen Jensen05.
feb.
2019 kl.
17.
03Bemærk: artiklen er mere end 30 dage gammelLæs opDer er blevet stillet ultimatum, forhandlet, sendt beskeder frem og tilbage over Atlanten og holdt adskillige møder, siden den 35-årige Juan Guaidó for knap to uger siden stillede sig op midt i Venezuelas hovedstad, Caracas, og erklærede sig selv som landets nye præsident.
Hvor USA og Canada hurtigt støttede oppositionslederen, som også er formand for landets Nationalforsamling, har flere lande i Europa ventet med officielt at anerkende Guaidó i stedet for den siddende præsident, Nicolás Maduro.
At den venezuelanske befolkning på fredelig og demokratisk vis selv skal have mulighed for at vælge en præsident, er der tilsyneladende enighed om i de 28 EU-lande.
Men enigheden hører op, når det gælder anerkendelsen af den 35-årige oppositionsleder som landets retmæssige leder.
Hvem anerkender Juan Guaidó?
Venezuelas oppositionsleder Juan Guaidó får støtte fra 20 EU-lande.
Efter Nicolás Maduro afviste at bøje sig for det ultimatum, han i sidste uge blev stillet af en række EU-lande om at udskrive valg, har i alt 20 EU-lande valgt at anerkende Juan Guaidó:- Danmark anerkender formanden for Nationalforsamlingen, Juan Guaidó, som midlertidig præsident i Venezuela indtil et nyt, frit og demokratisk valg kan udskrives, skrev den danske udenrigsminister, Anders Samuelsen (LA), blandt andet, før 19 lande i går udsendte en fælles erklæring.
Landene er Holland, Spanien, Portugal, Tyskland, Storbritannien, Frankrig, Ungarn, Østrig, Finland, Belgien, Luxemborg, Tjekkiet, Letland, Litauen, Estland, Polen, Sverige, Kroatien samt Danmark.
I dag sluttede Bulgarien sig også til den erklæring.
Hvordan kan Guaidó egentlig udråbe sig selv til præsident?
Da Juan Guaidó den 23.
januar udråbte sig selv som præsident, skete det med henvisning til landets forfatning.
Oppositionen har henvist til artikel 233 og 333, som den tolker således, at den demokratisk valgte formand for Nationalforsamlingen fungerer som midlertidig præsident, hvis den fungerende leder ikke er valgt legitimt og derfor ikke officielt bestrider embedet.
Nicolás Maduro vandt præsidentvalget sidste år i maj, men det var et valg, der blev boykottet af oppositionen.
Flere politiske modstandere var fængslet, og dele af det internationale samfund har ikke anerkendt det.
Maduro har sagt, at han er villig til at udskrive et nyt parlamentsvalg, mens Juan Guaidó vil afholde et nyt præsidentvalg.
Hvem er det, der ikke anerkender Guaidó?
Den italienske premierminister, Giuseppe Conte og vicepremierminister Luigi Di Maio (th.
) fra Femstjernebevægelsen, der er imod at anerkende Juan Guaidó som ny præsident i Venezuela.
Der er som bekendt uenighed blandt EU-landene, og den største modstand findes i Italien og Grækenland.
Den italienske viceudenrigsminister, Manlio Di Stefano fra Femstjernebevægelsen, har i et interview fastslået, at regeringen ikke vil anerkende den selvudråbte præsident i Venezuela.
Det vigtigste er at sørge for, at konflikten ikke optrappes yderligere i landet, og ifølge Manlio Di Stefano skal en en gruppe udefrakommende lande ikke blande sig i en indenrigspolitisk situation i et andet land.
Fra partiets leder og vicepremierminister, Luigi di Maio, lyder argumentet, at Guaidó endnu ikke er valgt af folket.
Landets præsident, Sergio Mattarella, opfordrer dog til, at man står sammen med sine europæiske allierede, skriver nyhedsbureuaet Ansa.
Den græske premierminister, Alexis Tsipras.
I den græske regering er man heller ikke villig til at anerkende Juan Guaidó som Venezuelas præsident.
Landets premierminister, Alexis Tsipras, har tidligere udtrykt sympati for Maduro, som han også har rost for sin socialistiske politik.
Og selvom Juan Guaidó har inviteret Tsipras til Venezuela, så den græske minister selv kan overvære situationen, har meldingen fra regeringspartiet Syriza været, at EU skal forholde sig neutralt, men at det græske regeringsparti fortsat støtter den siddende præsident.
Alexis Tsiprias er i dag taget til Tyrkiets hovedstad, Ankara, hvor han mødes med landets præsident, Recep Erdogan, der er en udtalt støtte af Nicolas Maduro.
Heller ikke Irland er villig til at følge de fleste EU-lande - selvom udenrigsminister Simon Coveney dog mener, at der skal udskrives et valg i landet.
- Vores position er klar.
Vi vil have et frit og fair valg, der gør det muligt for venezuelanerne at træffe den demokratiske beslutning, siger han ifølge nyhedsbureauet Reuters.
TvivlerneDer hersker stadig lidt tvivl i de resterende fem EU-lande, der foreløbig ikke er kommet med nogle officielle udmeldinger: Slovakiet, Malta, Cypern, Rumænien, Slovenien.
I Slovenien har udenrigsminister, Miro Cerar, dog foreslået regeringen, at den anerkender Juan Guaidó - en beslutning, regeringen vil tage senest torsdag.
FacebookTwitterKopier linkEmner:Venezuela|Tyrkiet|Slovenien|Storbritannien|Kroatien




https://www.dr.dk/nyheder/politik/13-kommuner-har-sluttet-sig-til-sogsmal-udligningsfejl

Udligninger mellem kommunerSe temaPolitik13 kommuner har sluttet sig til søgsmål for udligningsfejlKommuner, der sagsøger staten, går efter at få økonomisk kompensation efter fejl i udligningssystemet.
Arne Boelt (S), der er borgmester i Hjørring Kommune, skal deltage i høring i Folketingets Social-, Indenrigs- og Børneudvalg om udligning onsdag.
05.
feb.
2019 kl.
20.
21Bemærk: artiklen er mere end 30 dage gammelLæs opFristen er endnu ikke overskredet, men tirsdag lyder meldingen, at 13 kommuner formelt har sluttet sig til søgsmålet mod staten for fejl i udligningssystemet.
Det fortæller Arne Boelt (S), der er borgmester i Hjørring Kommune, som er tovholder på sagen.
- Det, vi går efter, er, at få en kompensation fra år 2017 til 2018 i forhold til punktet om uddannelsesniveauet for udlændinge.
For min kommune vil det betyde 47 millioner kroner ekstra i kassen, siger han.
Penge omfordeles mellem kommunerneDe 98 danske kommuner varetager alle en række opgaver i lokalsamfundet.
De driver blandt andet daginstitutioner, skoler og forsøger at få folk i arbejde.
Lokalbefolkningens indkomst varierer fra kommune til kommune, og det skaber store forskelle mellem kommunernes indtægtsmuligheder.
På samme måde er der forskel på kommunernes udgiftsbehov, da alderssammensætningen og de socioøkonomiske forhold varierer i kommunerne.
Det er disse to forskelle, man gennem udligningssystemet prøver at udligne.
Systemet skal sikre, at der ikke er store forskelle i kommunernes serviceniveau i forhold til skatteprocenten.
I grove træk kan man sige, at 61 procent af de økonomiske forskelle mellem kommunerne bliver udlignet på landsplan.
Der omfordeles hvert år omkring 17 milliarder kroner mellem Danmarks kommuner fra rig til fattig.
Mange kommuner er utilfredse med systemet.
De mener enten, at de betaler for meget eller får for lidt.
Regeringen besluttede sidste år to justeringer af udligningssystemet på grund af ændringer og fejl i systemet.
Disse justeringer blev dog af flere borgmestre kaldt for "lappeløsninger".
Kilder: Danske Kommuner og Ritzau.
/ritzau/- Det er det, vi går efter for at kunne trække vejret bare en lille smule, indtil vi får denne her udligningsreform, hvor man kan få tandhjulene til at spille rigtigt sammen igen, tilføjer borgmesteren.
Borgmester: Penge til bedre børnepasningI morgen afholder Folketingets Social-, Indenrigs- og Børneudvalg en høring om konsekvenserne ved fejlene i udligningsordningen.
Målet med høringen er blandt andet, at udvalget vil høre, hvilken effekt en økonomisk kompensation, der rækker to år tilbage, vil have på kommunerne.
I Hjørring vil det betyde et væsentligt løft i kernevelfærd, vurderer borgmesteren.
Det budskab vil han tage med til høringen.
- Hvis vi får 47 millioner vil vi kunne komme op på gennemsnittet i forhold til børnepasning, skolegang og ældrepleje på et år, siger Arne Boelt.
Kommunerne er pressedeI januar anbefalede et juridisk notat, at de i alt 20 kommuner, der har været involveret i processen, gik videre med sagen.
Notatet var bestilt af kommunerne, der føler sig snydt for flere hundrede millioner kroner.
De mener, at der har været en fejl i den måde, som udlændinges uddannelsesniveau er blevet registreret på i forhold til udligningen.
- Når så mange kommuner går i gang med at lave et sagsanlæg mod staten, er det kun fordi, vi er presset voldsomt, siger borgmesteren.
Læs også:Minister med kold skulder til kommuner: Glem alt om erstatningHan oplever, at borgerne presser på for, at der kommer en løsning.
- Derfor tror vi, at man risikerer at få nogle bevægelser i Danmark lignende dem, man har set med De Gule Veste i Frankrig.
- Der kan nogle måske godt trække på smilebåndet, men det tror jeg på, siger Arne Boelt.
Der er fortsat seks kommuner, der mangler at tilkendegive, hvorvidt de vil slutte sig til søgsmålet.
Dem, der har meldt sig på banen, er Hjørring, Guldborgsund, Næstved, Odsherred, Lolland, Svendborg, Rebild, Mariager Fjord, Randers, Jammerbugt, Brønderslev, Kerteminde og Assens.
/ritzau/FacebookTwitterKopier link




https://www.dr.dk/nyheder/udland/homoseksuel-ateist-er-klar-til-kamp-mod-polens-nationalkonservative-regering

Valg til Europa-ParlamentetSe temaUdlandHomoseksuel ateist er klar til kamp mod Polens nationalkonservative regeringDen 42-årige Robert Biedron kan med sit nye parti blive en magtfaktor i polsk politik, vurderer Polen-ekspert.
Robert Biedron er homoseksuel, ateist og pro-EU.
Nu har han stiftet et nyt parti, der går efter at blive valgt ind i Europa-Parlamentet.
Af Per Bang Thomsen05.
feb.
2019 kl.
17.
32Bemærk: artiklen er mere end 30 dage gammelLæs opPolen har brug for et nyt forår.
Et nyt, politisk forår, hvor den EU-skeptiske og nationalkonservative kurs, der har præget landet de seneste år, bliver udskiftet med en mere europabegejstret og åben kurs.
Det var i hvert fald budskabet fra centrumvenstre-politikeren Robert Biedron, da han søndag aften præsenterede sit nystiftede parti, ’Wiosna’, der netop betyder ’forår’ på polsk.
- De seneste år har været kolde og dystre, lød det fra den nyudklækkede partileder.
- Frem for at tale sammen har vi oplevet endeløse konflikter.
I stedet for at fokusere på det, der er til fælles bedste, har der været fokus på parti-interesser.
Og i stedet for empati er fjendskabet vokset.
Jeg håber, at det omsider vil ændre sig, sagde han foran tusindvis af tilhængere i hovedstaden, Warszawa.
Han håber først og fremmest, at partiet kan få en række sæder ved det kommende europaparlamentsvalg til maj.
Dernæst er målet at blive valgt ind i det polske parlament ved parlamentsvalget senere på året.
- Vi er foråret og det friske pust i polsk politik, lød det fra Robert Biedron ifølge den britiske avis The Telegraph.
Robert Biedron har tidligere været borgmester og siddet i det polske parlament for landets socialdemokrati.
Vil bekæmpe kirkenKritikken var delvist målrettet Polens nuværende regeringsparti, Lov og Retfærdighed, der siden 2015 har siddet på magten i landet.
Lov og Retfærdighed har netop slået sig op på en både nationalkonservativ og stærkt EU-kritisk politisk kurs, og det har flere gange lagt sig ud med EU's spidser i Bruxelles.
Det så man blandt andet sidste år, da en ny lovreform trådte i kraft.
Her blev en række af landets højesteretsdommere tvangspensioneret for at gøre plads til nye, og det mødte hård kritik fra Europa-Kommissionen.
Men det skal der ændres på, hvis man spørger 'Wiosna'-lederen.
Robert Biedron, som er ateist, vil samtidig begrænse den indflydelse, den katolske kirke har i Polen.
Det skal blandt andet ske ved, at de nuværende skattelempelser til kirken bliver droppet, og at kvinder kan få ret til abort indtil 12.
uge.
Selvom knap 90 procent af polakkerne tilhører den romersk-katolske kirke, så mener Robert Biedron ikke, at Polen er så katolsk, som det ofte bliver gjort til.
- 'Det katolske Polen' er let at sige, det er iørefaldende, og det lever op til stereotyperne.
Problemet er bare, at det ikke helt er sandt, udtalte Robert Biedron, der aldrig har lagt skjul på, at han selv er homoseksuel.
- Hvis det var tilfældet (at Polen var et katolsk land, red.
), hvordan i alverden kunne en homoseksuel ateist så blive borgmester og en af de meste populære politikere i landet?
Samme skær som MacronRobert Biedron er nemlig ingen nybegynder i polsk politik, og han har længe gjort sig bemærket i Polen.
Den i dag 42-årige polak indledte sin karriere som LGBT-aktivist i 1990'erne.
Han blev efterfølgende medlem af det polske socialdemokrati, og i 2011 blev han valgt til det polske parlament som den første erklærede homoseksuelle politiker i polsk historie.
Fra 2014 til 2018 var han borgmester i den nordpolske by Slupsk, og han møder især opbakning fra de unge polakker og folk fra storbyerne.
Ifølge Søren Riishøj, der er lektor ved Syddansk Universitet med speciale i Østeuropa, er det ikke utænkeligt, at Robert Biedron kan blive en magtfaktor i polsk politik.
Han peger på en meningsmåling, der blev bragt for et par dage siden i den polske avis ”Super Express”.
Her lå vælgeropbakningen til Robert Biedrons parti på mere end ti procent, og hvis det tal holder, har han ifølge Søren Riishøj en ”god chance for" at blive valgt ind.
- Han har lidt af det samme skær, som Emmanuel Macron havde i begyndelsen, siger han med henvisning til Frankrigs nuværende præsident.
Blot et år efter at Emmanuel Macron havde stiftet 'La République En Marche', vandt han det franske præsidentvalg.
Kan blive kongemagerEmmanuel Macron stiftede sit parti, det socialliberale ’La République En Marche’, i april 2016, og godt et år efter havde han vundet det franske præsidentvalg.
- Robert Biedrons parti bygger på en socialliberal dagsorden, hvor visioner som tolerance og dialog er i fokus.
Hans stil er mindre konfrontatorisk, end man er vant til i Polen, hvor politikerne sviner hinanden voldsomt til.
Det behager mange, der er trætte af den hårde kurs, siger Søren Riishøj og peger på, at Robert Biedron scorer mange point i tillidsmålinger blandt vælgere.
- Han skal blandt andet prøve at tage stemmer fra de andre venstrefløjspartier, sofavælgerne og dem, der generelt er kritiske over for kirken.
Og der en hel del unge, der afgjort er kritiske over for kirken, forklarer Søren Riishøj.
Hans største udfordring bliver det socialliberale Borgerplatformen, der går efter at være det samlende oppositionsparti mod Lov og Retfærdighed.
Borgerplatformen har flere år på bagen end det nystiftede ’Wiosna’, og som det ser ud nu, agter Robert Biedron at stille op alene med sit parti – og ikke i nogen valgalliance med de andre midterpartier i Polen.
Det kan føre til stemmespild, hvis partierne ikke passerer spærregrænsen, der ligger på fem procent for enkeltpartier.
Og det kan i sidste ende gavne Lov og Retfærdighed, der ved det seneste parlamentsvalg fik 37,6 procent af stemmerne, understreger Søren Riishøj.
- Men hvis det ender med et alternativt flertal, kan Robert Biedron ende som kongemager i polsk politik.
FacebookTwitterKopier linkEmner:Emmanuel Macron (politiker)|Polen|EU|Europa-Kommissionen|Valg og folkeafstemninger




https://www.dr.dk/sporten/oevrig/klage-kan-forsinke-nyt-rostadion-yderligere-tvivlsomt-om-det-bliver-klar-til-vm

Øvrig sportKlage kan forsinke nyt rostadion yderligere: Tvivlsomt om det bliver klar til VMPlanerne om et nyt stadionbyggeri ved Bagsværd Sø skal behandles forfra efter klager fra en række foreninger.
Danmarks bedste mandlige kajakroer, René Holten Poulsen, ses her ro på Bagsværd Sø, hvor der om to år skal afholdes VM.
(Arkivfoto).
05.
feb.
2019 kl.
20.
29Bemærk: artiklen er mere end 30 dage gammelLæs opEt helt nyt rostadion i Bagsværd bliver måske ikke klar til at tage i brug til VM i kano og kajak i 2021 som planlagt.
Tidsplanen kan ifølge TV2 Lorry skride på grund af klager over byggeplanerne.
Fredningsnævnet godkendte ellers opførelsen af det nye stadion for et år siden, men Miljø- og Fødevareklagenævnet har ifølge tv-stationen bestemt, at sagen skal behandles forfra.
Det sker med den begrundelse, at den første afgørelse led af væsentlige mangler.
Formand i Dansk Kano og Kajak Forbund Ole Tikjøb fortæller, at det internationale forbund, ICF, i sin tid blev lokket til at placere VM i Bagsværd med et nyt stadion.
I forvejen var byggeriet ramt af forsinkelser, og udsigten til en ny sagsbehandling kan få konsekvenser.
- Vi kan ikke holde et VM på en byggeplads derude.
- Hvis byggeriet bliver yderligere udskudt, er vi indstillet på at gennemføre et VM med det gamle rostadion, siger Ole Tikjøb til TV2 Lorry.
Ny stadion skaffede VM til DanmarkFor fire år siden blev der afviklet en World Cup-afdeling på det nuværende rostadion, og derfor vurderer formanden ikke, at ICF kan finde på at droppe Bagsværd som VM-vært.
- Det er ikke nogen hemmelighed, at det var med et helt nyt stadion stillet i udsigt, da vi fik tildelt værtskabet for VM.
Men det er vores klare opfattelse, at vi kan fortsætte som værter selv uden et nyt stadion, siger Tikjøb.
Blandt andre Dansk Ornitologisk Forening, Lystfiskeriforeningen og Danmarks Naturfredningsforening har klaget over byggeplanerne i Bagsværd.
Ifølge projektets oprindelige tidsplan skulle det nye rostadion stå klar i februar 2020.
/ritzau/FacebookTwitterKopier linkEmner:TV 2 (tv-kanal)|Bagsværd|Roning|Kano og kajak|Dansk Kano og Kajak Forbund




https://www.dr.dk/sporten/oevrig/dansk-skiloeber-jagter-top-20-paa-sin-anden-hjemmebane

Øvrig sportDansk skiløber jagter top 20 på sin anden hjemmebaneChristoffer Faarup sigter efter top 20 ved VM i alpint skiløb i svenske Åre.
Christoffer Faarup under vinter-OL i Pyeongchang Af Michael Sten Jensen i Lyon05.
feb.
2019 kl.
16.
40Bemærk: artiklen er mere end 30 dage gammelLæs opDanmarks bedste skiløber, Christoffer Faarup, går efter at ramme top 20, når han onsdag tager den første tur ned ad pisten ved VM i alpint skiløb i svenske Åre.
Faarup fik i sidste uge sin bedste placering i Chamonix, da han sluttede som nummer ni i Europa Cup-styrtløbet, og det har givet ham blod på tanden forud for VM i Åre.
Læs også:Legendarisk skihopper er død: 'Han var sportens svar på Maradona'- Jeg går efter at ramme top 20 i en af de tre konkurrencer, jeg deltager i.
Det er naturligvis højt på skalaen, men jeg tror på, at det kan lykkes, siger Christoffer Faarup.
Han bor til dagligt Hafjell, og derfor er VM i Åre nok det tætteste, han nogensinde kommer på en hjemmebane i sådan en sammenhæng.
- Jeg har været så meget i Åre, at jeg kender pisten, og føler mig tryg.
Så på den måde føles det næsten hyggeligt, siger Faarup.
God selvtillid skal bane vejenUd over resultatet i Chamonix vandt Christoffer Faarup for nylig også en lidt uventet konkurrence ved sit hjem i Hafjell.
Dagene op til VM skulle egentlig gå med at lade batterierne op, men da der lørdag skulle køres en international FIS-konkurrence (Det Internationale Skiforbund, red.
) i Hafjell, tog Faarup sejren i Super-G.
Christoffer Faarup sigter efter en top 20 placering ved VM i alpint skiløb.
- Det var en dejlig følelse endelig at vinde en international konkurrence, siger Christoffer Faarup.
- Efter både turen til Frankrig og med sejren i Hafjell har jeg det rigtig godt, og jeg har en god selvtillid.
Jeg føler mig helt på, er glad og i god form, og så er Åre nærmest min anden hjemmebane, hvor der både kommer til at være familie og venner i målområdet, så det bliver rigtig fedt, lyder det fra Christoffer Faarup, der første gang er på pisten onsdag, hvor det gælder Super-G.
Lørdag gælder det styrtløb, inden der mandag er alpin kombination på programmet.
FacebookTwitterKopier linkEmner:Christoffer Faarup (skiløber)|Skisport|Norge|Frankrig|Turisme




https://www.dr.dk/nyheder/indland/politiet-beslaglaegger-45-giftslanger-i-stor-aktion

IndlandPolitiet beslaglægger 45 giftslanger i stor aktionGiftslangerne er blevet bragt til et terrariecenter, indtil det besluttes, hvad der skal ske med dem.
Ved fem ransagninger i dag har politiet fundet 45 giftslanger - heriblandt Taipan-, Gabon- og klapperslanger.
(Arkivfoto).
05.
feb.
2019 kl.
16.
56 | opdateret 05.
feb.
2019 kl.
17.
12Bemærk: artiklen er mere end 30 dage gammelLæs op45 giftslanger er i dag blevet beslaglagt forskellige steder på Sjælland.
Det oplyser Københavns Vestegns Politi.
Aktionen, der var et koordineret samarbejde mellem flere politikredse, skete efter oplysninger fra sociale medier såsom Facebook om, at der på stederne blev holdt giftige slanger.
Politiet fandt i alt 45 giftslanger, heriblandt Taipan-, Gabon- og klapperslanger.
De er alle ulovlige i Danmark og må kun være i zoologiske haver og terrariecentre med særlige tilladelser.
Fire mænd sigtetSlangerne blev fundet på fire ud af fem adresser, som politiet ransagede.
Der blev fundet fire slanger i Rødovre, 29 i Rødby, to i Nakskov og ti i Roskilde.
Under aktionen blev politiet ledsaget af slangekyndige og dyrlæger, som kunne hjælpe med at håndtere slangerne.
- Vi har nogle slangekyndige og dyrlæger med, som er klar til at aflive dem, hvis de lever under nogle forhold, der ikke er tilstrækkelige, siger Jeff Kongedam, politikommissær ved Københavns Vestegns Politi.
Det var dog umiddelbart ikke tilfældet, fortæller han, så slangerne blev placeret i kasser og bragt til et terrariecenter, som har tilladelse til at opbevare slangerne.
Herfra skal man undersøge, om der er zoologiske haver, som kunne have brug for dem.
Fire mænd er anholdt i forbindelse med aktionen.
De er sigtet for at overtræde dyreværnsloven, hvilket typisk straffes med en bøde.
/ritzau/FacebookTwitterKopier linkEmner:Københavns Vestegns Politi|Sjælland|Politi|Krybdyr|Facebook




https://www.dr.dk/sporten/haandbold/herreligaen/cheftraener-stopper-i-kriseramt-haandboldklub

HerreligaenCheftræner stopper i kriseramt håndboldklubLars Frederiksen stopper som træner i KIF Kolding, kort efter at han forlængede sin kontrakt med klubben.
Lars Frederiksen er færdig som træner i KIF.
05.
feb.
2019 kl.
16.
39Bemærk: artiklen er mere end 30 dage gammelLæs opLars Frederiksen stopper som træner i KIF Kolding.
Det oplyser håndboldklubben i en pressemeddelelse.
Samarbejdet stopper på et tidspunkt, hvor klubben ligger på en skuffende tiendeplads uden udsigt til at kvalificere sig til slutspillet i mændenes bedste række.
- Efter næsten to år som cheftræner er Lars Frederiksen og klubbens ledelse blevet enige om, at det er tid til at bringe nye kræfter ind i trænerteamet, lyder det i pressemeddelelsen.
Læs også:KIF Kolding har fået eftergivet 18,2 millioner kronerLars Frederiksen har været med til at vinde fem danske mesterskaber med klubben.
- Lars har leveret et solidt stykke arbejde og har været ankermand i en svær periode for klubben, hvor holdet blev bragt frem til slutspilsplads i sidste sæson, siger Brian Stein, der er bestyrelsesformand i KIF Kolding.
Frederiksen blev træner for de koldingensiske håndboldherrer i 2017, efter at han igennem flere sæsoner havde stået i spidsen for Team Esbjergs kvindehold.
Det er mindre end halvanden måned siden, at han forlængede sin kontrakt til 2021.
Assistenten tager overI første omgang tager Lars Rasmussen over som ny træner.
- Vi sigter nu ud i markedet for mulige kandidater, som kan tage over efter Lars Frederiksen, og indtil vi har fundet en ny cheftræner, vil assistenttræner Lars Rasmussen tage over, lyder det i pressemeddelelsen.
Læs også:Appel i håndboldsag afvist: Ingen omkamp mellem GOG og KoldingKIF tabte mandag med 24-26 på hjemmebane til Nordsjælland Håndbold.
Dermed har KIF seks point op til en placering, der udløser billet til slutspillet.
På tiendepladsen har KIF 12 point for 19 kampe, mens Sønderjyske som nummer otte - det yderste mandat til slutspillet - har 18 point.
Der resterer syv spillerunder.
/ritzau/FacebookTwitterKopier linkEmner:KIF Kolding København|Håndbold|Nordsjælland Håndbold|Team Esbjerg|SønderjyskE




https://www.dr.dk/nyheder/politik/minister-advarer-danske-unge-mod-brexit-kaos-overvej-andre-lande-end-storbritannien

BrexitSe temaPolitikMinister advarer danske unge mod brexit-kaos: Overvej andre lande end StorbritannienKig mod andre lande, siger uddannelses- og forskningsminister Tommy Ahlers.
Danske studerende skal overveje, om det ikke er en bedre idé at læse på eksempelvis et tysk eller fransk universitet, fremfor britiske universiteter.
Af Maja Lærke Maach05.
feb.
2019 kl.
17.
57Bemærk: artiklen er mere end 30 dage gammelLæs opSkal du på udveksling i London eller andre steder i Storbritannien til efteråret, kan det være, du skal se dig om efter et andet sted at studere.
Brexit kan nemlig gøre det både dyrere og mere omstændeligt at læse på et britisk universitet, idet der fortsat er usikkerhed om, hvordan og hvorledes briternes skilsmisse med EU bliver.
Det er super frustrerende, fordi vi har arbejdet på ikke at skulle være i denne her situation og få det afklaret, men man skal ikke have læst mange nyheder de seneste måneder for at se, at det er et stort kaosTommy Ahlers, uddannelses- og forskningsminister (V)Det siger uddannelses- og forskningsminister Tommy Ahlers (V) til DR Nyheder.
- Min opfordring vil være, at usikkerheden omkring brexit ikke skal få en til at droppe udlandet, men man skal måske lære noget fransk eller tysk og tage et universitet i et af de andre EU-lande i stedet for, siger han.
Norske studerende advares ogsåUdmeldingen fra Tommy Ahlers kommer, efter Norges uddannelsesminister, Iselin Nybø, har været ude og opfordre de norske studerende til at have en plan B, såfremt de har planer om at læse på eksempelvis Cambridge eller Oxford universitetet.
- Det er super frustrerende, fordi vi har arbejdet på ikke at skulle være i denne her situation og få det afklaret, men man skal ikke have læst mange nyheder de seneste måneder for at se, at det er et stort kaos, siger ministeren.
- Man skal overveje en ekstra gang, om man skal løbe risikoen og søge i Storbritannien.
Der er mange andre gode universiteter i EU, siger uddannelses- og forskningsminister Tommy Ahlers Der mangler eksempelvis fortsat rammer for, hvordan studerende kan læse i Storbritannien gennem det europæiske Erasmus-program.
Læs også:Efter Mays forhandlingskrav: EU skruer op for 'no deal'-forberedelserne- Søger man via et EU-program, er der en stor risiko for, at ens studieplads slet ikke er der, hvis der ikke kommer en løsning, siger Tommy Ahlers.
Han forklarer, at studerende, der vil læse i Storbritannien på egen hånd og finansiere det med støtte fra fonde, også risikerer at skulle betale mere for opholdet uden en ordentlig aftale mellem EU og briterne.
Det skyldes, at de vil gå fra at læse som EU-borger i et EU-land og have de samme rettigheder som resten af medlemslandene til at studere i et land uden for EU, hvor de bliver borgere fra et tredjeland.
Derfor kan de britiske universiteter vælge at tage en anden pris for deres ophold.
FacebookTwitterKopier linkEmner:EU|Storbritannien|Tommy Ahlers (politiker)|Venstre|EU-forhold




https://www.dr.dk/nyheder/regionale/nordjylland/foraeldre-er-glade-den-nye-youtube-kanal-boern

NordjyllandForældre er glade for den nye Youtube-kanal for børnVold og upassende videoer skal sorteres fra.
Forældre vil kigge med over skulderen.
Camilla Juel Høj ser Youtube Kids med datteren Rosa.
Af Søren K Nielsen05.
feb.
2019 kl.
17.
30Bemærk: artiklen er mere end 30 dage gammelLæs opEt nyt, mere børnevenligt alternativ fra streaming-giganten Youtube hilses velkommen blandt forældre.
Youtube lancerer i dag i Danmark en ny app ved navn Youtube Kids, der skal sørge for, at de mindste kun ser ting, der er beregnet til dem.
At de eksempelvis kun får præsenteret den rigtige Gurli Gris og ikke en falsk kopi, der myrder løs eller æder sin egen far.
Læs også:Advokat om reklamer på nyt børne-youtube: 'Du betaler med dine børns øjne'Youtube Kids er en god idé, mener Camilla Juel Høj, der er mor til Rosa.
- Der findes jo mange lærerige ting for børn på Youtube, men det er ikke altid, man har tid til at overvåge, hvad de ser, hvis de eksempelvis ser Youtube, mens man selv laver mad, siger hun.
Foto: Morten Sørensen, DR Nordjylland.
Signe Hjorth, der er mor til to drenge på fire og seks år, siger, at det er fornuftigt med den nye kanal.
- Youtube er stort, og der er mange ting, børn mellem tre og seks år ikke bør se.
Derfor har jeg selv søgt og tjekket, om det er børne-egnet, når mine børn har villet se noget på Youtube.
Regina Øbro er mor til fem-årige Maddox.
- Det kan give mig som forælder noget mere tryghed, når jeg ikke hele tiden skal overvåge mit barn, når han ser Youtube.
Der er rigtig meget skidt på Youtube.
Nadia Aaen er mor til William, som får lov at se Youtube-videoer, hun selv har fundet til ham.
Pædagog Nadia Aaen synes, Youtube for børn ser spændende ud.
Men hun savner mere dansk indhold, som sønnen William kan lære af.
- Jeg synes, den nye børne-app er god - forstået på den måde, at man har samlet de ting, jeg tidligere skulle lede efter på Youtube.
Men der er meget amerikansk indhold på app'en.
Jeg kunne godt tænke mig nogle flere videoer med dansk læringsindhold, siger Nadia Aaen.
Ingen af forældrene er dog parate til at lade børnene se Youtube Kids alene.
De er alle skeptiske over for, om børnesikringen nu også kan filtrere alt upassende materiale fra.
Jeg vil og skal da lige tjekke om den nye app nu også kan sortere foreksempel skyderier og voldelige ting fra.
Signe Hjorth, mor til to små drenge- Det er godt, at Youtube går forrest med børne-appen.
Med den har de taget nogle etiske valg.
Men jeg vil og skal da lige tjekke, om den nu også kan sortere eksempelvis videoer med skyderier og andre voldelige ting fra, siger Signe Hjorth.
Google, der står bag Youtube Kids, advarer imidlertid også om, at "intet system er perfekt", og selv om de benytter sig af filtre, brugerkommentarer og menneskelig overvågning, vil der kunne slippe upassende materiale igennem.
Men selv om børnene kun får tilbudt børnevenlige videoer i appen, vil forældrene kunne blokere bestemt indhold og forhindre børnene i at høre grimt sprog eller se noget, der af den ene eller anden grund skræmmer dem.
Læs også:Youtube lancerer univers for børn under 13 årStine Liv Johansen er ekspert i børns brug af Youtube og lektor ved Aarhus Universitets Institut for kommunikation og kultur.
Hun er skeptisk over for den nye kanal.
- Her i Danmark har vi ikke nødvendigvis de samme kritierier for, hvad der er godt og passende indhold for børn, siger hun.
Stine Liv Johansen kunne frygte, at den nye app indeholder masser af vitaminløse videoer, hvor vi er bedre vant herhjemme.
- Spørgsmålet er, om det er den slags indhold, vores børn skal konsumere i rå mængder?
FacebookTwitterKopier linkEmner:Youtube|Vold|Google|Aarhus Universitet|IT-branchen




https://www.dr.dk/sporten/oevrig/tronarvingen-shiffrin-vinder-vm-i-super-g-efter-lindsey-vonn-styrt

Øvrig sportTronarvingen Shiffrin vinder VM i Super-G efter Lindsey Vonn-styrtLindsey Vonn udgik efter dramatisk styrt ved VM i Super-G.
Landsmanden Mikaela Shiffrin vandt guld.
Den 23-årige amerikaner Mikaela Shiffrin vandt tirsdag kvindernes Super-G-konkurrence ved VM i Åre i Sverige.
05.
feb.
2019 kl.
16.
13Bemærk: artiklen er mere end 30 dage gammelLæs opHvis der ikke allerede var sket et tronskifte i kvindernes skiløbskonkurrencer, rykkede det nærmere på førstedagen af alpin-VM i svenske Åre.
Her vandt den 23-årige amerikaner Mikaela Shiffrin kvindernes Super-G-konkurrence.
I denne sæson har hun været ganske suveræn i den alpine World Cup, som hun fører klart.
Læs også:Suveræne Shiffrin rammer 50 World Cup-sejreDermed har hun på mange måder overtaget tronen fra den skadesplagede og snart abdicerende skidronning Lindsey Vonn, der indstiller karrieren efter VM.
Se Shiffrins sejrsløb herunder.
Fartdronning Vonn måtte udgåNetop Vonn sørgede for stor dramatik i Super-G-konkurrencen.
Den amerikanske fartdronning udgik, da hun frontalt kørte ind i en port i høj fart, og styrtede.
Efter at have modtaget behandling i flere minutter kunne hun selv rejse sig op.
Læs også:Amerikansk ski-legende stopper efter sæsonenHun kørte i langsomt tempo ned ad pisten, før hun nåede målområdet, hvor hun vinkede til tilskuerne, der mødte hende med stor applaus.
Herunder kan du se Lindseys Vonns styrt ved tirsdagens konkurrence.
Det vides dog ikke, om styrtet får konsekvenser i forhold til hendes planlagte deltagelse i søndagens styrtløbskonkurrence.
Lindsey Vonn er den mest vindende kvinde i World Cup-sammenhæng nogensinde.
I målområdet kunne førende Mikaela Shiffrin se styrtet på storskærmen.
Hun tog sig straks til munden og så chokeret ud, da landsmanden Vonn styrtede.
Shiffrin blev efterfølgende stående på førerpladsen i målområdet, mens konkurrent efter konkurrent enten var langsommere eller udgik.
De sekundære pladser på podiet gik til Sofia Goggia fra Italien og Corinne Suter fra Schweiz.
Begge var på pisten før Shiffrin.
Deres tider var henholdsvis 0,02 sekunder og 0,05 sekunder langsommere end den amerikanske guldvinders tid på 1 minut og 4,89 sekunder.
Kvindernes Super-G-konkurrence er den eneste, der er på programmet på førstedagen af alpin-VM.
Onsdag skal herrerne i aktion i samme disciplin.
/ritzau/FacebookTwitterKopier linkEmner:Skisport|Italien|Schweiz|Lindsey Vonn (skiløber)|Mikaela Shiffrin (skiløber)




https://www.dr.dk/nyheder/indland/emil-er-elitestuderende-en-kaempe-raket-under-mine-ambitioner

IndlandEmil er elitestuderende:  En kæmpe raket under mine ambitionerRegeringen vil støtte talentprogrammer til de allerdygtigste studerende.
Emil Sihvonen Kromann vil være med til at gøre alle skoler bedre til at lære eleverne naturfag.
(© PRIVATFOTO)Af Nis Kielgast05.
feb.
2019 kl.
15.
58Bemærk: artiklen er mere end 30 dage gammelLæs opPå Københavns Professionshøjskole kan man blive lærer på den helt almindelige måde, men man kan også blive en slags elitelærer.
En lille flok studerende med særlige talenter for naturvidenskab har deres egen linje Copenhagen Honours College.
Jeg vil være med til at løfte hele det naturfaglige miljø i folkeskolen.
Det er en drøm.
Emil Sihvonen Kromann, studerendeEn af dem er Emil Sihvonen Kromann.
- Man kommer ud i nogle projekter, hvor man virkelig kan få lov til at fordybe sig i en grad, som man slet ikke har tid eller mulighed for på det ordinære lærerstudie, fortæller han.
Og ideen med at lave særlige talentlinjer er noget, som regeringen gerne vil have mere af på de videregående uddannelser.
Uanset om de studerende læser til fysiker eller lærer.
Derfor vil man de næste fire år bruge 190 millioner kroner på talentinitiativer til de dygtigste studerende på tværs af uddannelserne.
Læs også:Regeringen vil udvikle superstuderende for 190 millioner'Jeg vil løfte det hele'Regeringens talentprogramRegeringen vil med et nyt talentprogram give de dygtigste studerende ekstra muligheder og flere udfordringer.
Der skal bruges 190 millioner kroner på programmet.
Støtte til talentprogrammer skal kunne søges af alle videregående uddannelsesinstitutioner.
Målgruppen for programmet er de cirka 2 procent dygtigste studerende.
På det særlige lærerstudie kan man få fag som ’modellering’ eller ’computational thinking’, og på uddannelsen kan man også blive optaget i et særligt program, hvor man skal have ekstra kurser, men samtidig kan søge et stipendie på 2.
000 kroner om måneden, så man ikke behøver arbejde så meget ved siden af.
Og netop det specialiserede og nørdede giver mod på hårdt arbejde.
- Det har bare sat en kæmpe raket under mine ambitioner.
Da jeg fik at vide, at jeg var god til noget, var det som at komme ind i en positiv spiral, som sendte mig opad.
Når andre tror på én, tror man mere på sig selv også, siger Emil Sihvonen Kromann.
Den 29-årige studerende håber, at han kan gøre en ekstra forskel ved at blive meget specialiseret i naturfag.
- Jeg vil gerne hjælpe den enkelte elev eller klasse, men jeg håber også at kunne skabe nogle rammer for at brede nogle fede ideer ud til andre skoler.
Jeg vil være med til at løfte hele det naturfaglige miljø i folkeskolen.
Det er en drøm, siger han.
FacebookTwitterKopier linkEmner:Uddannelse|Folkeskolen (Danmark)|København




https://www.dr.dk/nyheder/udland/taliban-fredsmode-med-usa-var-en-stor-succes

UdlandTaliban: Fredsmøde med USA var en stor succesForhandlinger mellem oprørere og afghansk opposition i Moskva.
Vi er tidligt i processen, siger USA-general.
Talibans-talsmand Mohammad Abbas Stanikzai ved dagens forhandlinger i Moskva om Afghanistans fremtid.
Taliban er også i gang med forhandlinger med USA.
05.
feb.
2019 kl.
16.
59Bemærk: artiklen er mere end 30 dage gammelLæs opLederen for en delegation af afghanske talibanfolk i Moskva siger, at fredsforhandlinger med USA i sidste måned var en succes.
Mødet fandt sted i Qatar, og her blev parterne enige om en amerikansk tilbagetrækning fra Afghanistan ifølge Taliban.
Mødet i den russiske hovedstad er mellem Taliban og afghanske oppositionspolitikere.
Blandt dem den tidligere præsident Hamid Karzai.
Der deltager således ikke medlemmer af den afghanske regering.
General: Tidligt i processenI Washington siger general Joseph Votel, der er leder for den amerikanske centralkommando, at forhandlingerne ikke er nået langt.
- Jeg vil karakterisere, der hvor vi er nu i processen, som meget, meget tidligt i processen, siger han under en høring i Senatet.
Læs også:USA: Fredsforhandlinger med Taliban er produktive- Vi anerkender klart, at de (den afghanske regering red.
) er nødt til at være en del af denne løsning og må være med i forhandlinger om aspekter af dette.
Vi kan ikke gøre det på deres vegne, lader Votel forstå.
/ritzau/ReutersFacebookTwitterKopier linkEmner:Hamid Karzai (politiker)|Afghanistan|Taliban|Moskva|Krige og væbnede konflikter




https://www.dr.dk/nyheder/penge/arbejdede-90-timer-om-ugen-i-metroen-grelle-arbejdsforhold-kan-koste-vikargigant

PengeArbejdede 90 timer om ugen i metroen: Grelle arbejdsforhold kan koste vikargigant millioner3F kræver over 100 millioner kroner fra vikarfirma i enorm sag om løndumping.
© ScanpixAf Mathias Sommer og Christian Ingemann Bentsen05.
feb.
2019 kl.
19.
06Læs opDa Slawomir Swietek i 2016 forlod Polen for at indtage kranhusene på det københavnske metrobyggeri, var det for at tjene penge på at flytte elementer.
Men nu er den 33-årige polak havnet i centrum af en principiel prøvesag, som kan udvikle sig til den største voldgiftssag i Danmarkshistorien.
Sagen handler om brud på danske arbejdstidsaftaler.
Og falder dommen ud til 3F's side, kan verdens største vikarbureau, Adecco, blive afkrævet over 100 millioner kroner til omkring 1.
500 hovedsageligt polske arbejdere, som fra 2013 til 2016 arbejdede på det københavnske metrobyggeri.
- Det er en ekstremt stor sag for os.
Vi mener, at samtlige principper i vores overenskomst er sat i spil, og økonomisk set er det aldrig sket i 3F's eller byggeriets historie, at vi har siddet med så stor en sag, siger Silas Grage, faglig sekretær i 3F.
I starten var det okay, men med tiden blev jeg ramt af træthed, så det var også med meget alvorlige risici, jeg kunne jo have slået nogen ihjel.
Slawomir Swietek, tidligere arbejder på metrobyggeriet.
Træthed i kranhusetPå vegne af Slawomir Swietek og to andre polske arbejdere kræver 3F næsten 1,7 millioner kroner for manglende overarbejdsbetaling fra 2013 til 2016.
Vi er blevet mødt med et krav på 1.
69 millioner kroner, et krav som vi finder både useriøst og urimeligt.
Adecco er en ansvarlig virksomhed, og vi overholder vores overenskomstmæssige forpligtelser.
Mickey Maymann, adm.
direktør Adecco Danmark.
Et krav, der ifølge 3F lander på et trecifret millionbeløb, hvis det ganges op til også at omfatte de 1.
500 medarbejdere, som potentielt kan blive omfattet af sagen.
- Jeg løftede rundt på store materialer til armeringen af Metroen.
Det var jernelementer på op mod 12 meter, fortæller Slawomir Swietek.
Men ofte blev Slawomir Swietek bedt om at blive i kranhuset, selv om arbejdsdagen egentlig var ovre.
- Så var det dobbelthold, altså 16 timer, og nogle dage kunne det blive endnu længere, hvor jeg skulle blive oppe i styrehuset, siger Slawomir Swietek.
- I starten var det okay, men med tiden blev jeg ramt af træthed, så det var også med meget alvorlige risici, jeg kunne jo have slået nogen ihjel, siger Slawomir Swietek.
- I starten var det okay, men med tiden blev jeg ramt af træthed, siger Slawomir Swietek, der arbejdede på Metrobyggeriet fra 2016 til 2018.
Nogle gange næsten i døgndrift.
Ifølge 3F's stævning af Adecco er de omkring 1.
500 arbejdere blevet sendt rundt mellem de 27 forskellige byggepladser i metrobyggeriet fra den ene dag til den anden.
Det har betydet skiftende og ofte overlappende arbejdstider.
- De har oplevet at blive flyttet rundt fra plads til plads fra dag til dag.
Hver gang, de har flyttet plads, har de også skiftet arbejdstid og har derfor arbejdet rigtigt mange timer både dag og nat, siger Silas Grage.
Arbejdede 33 timer i træk3F har angiveligt eksempler på, at de tre polske arbejdere har arbejdet op mod 34 dage i træk og op mod 90 timer om ugen.
Én af arbejderne havde på et tidspunkt en arbejdsdag på 33 timer, ifølge 3F.
- Det er virkeligt grelle forhold rent arbejdsmiljømæssigt, siger Silas Grage.
3F beskylder ikke Adecco for at have udfyldt falske lønsedler, som ellers tidligere har været et problem med leverandører til metrobyggeriet.
I stedet har Adecco gjort sig skyldig i manglende betaling for overarbejde, mener 3F:- For os er det en sag om, at et firma har misbrugt arbejdstidsbestemmelserne.
Det er folk, som har arbejdet til højre og venstre på nye byggepladser og med nye arbejdstider fra dag til dag, uden der på nogen måde har været respekt om den overenskomst, som sætter rammerne for arbejdstiden, siger Silas Grage.
Adecco: Useriøst og urimeligt kravDet schweiziske vikarbureau Adecco, der med 700.
000 tilknyttede vikarer betegnes som verdens største vikarfirma, kalder søgsmålet fra 3F 'useriøst og urimeligt'.
I et skriftligt svar til DR Nyheder siger administrerende direktør for Adecco Danmark, Mickey Maymann:- Adecco tager sagen meget alvorligt.
Vi er blevet mødt med et krav på 1,69 millioner kroner, et krav som vi finder både useriøst og urimeligt.
Adecco er en ansvarlig virksomhed, og vi overholder vores overenskomstmæssige forpligtelser.
Maymann henviser til, at der er udbetalt ekstra løn til de tre polske arbejdere.
Dermed burde sagen også være lukket, lyder det fra Adecco.
- Vi har tiltrådt mere end 20 overenskomster og administrerer herudover mere end 200 lokalaftaler.
Vi kan begå fejl, og vi har også begået en fejl i forhold til de tre vikarer, sagen drejer sig om.
Deres løn er derfor blevet reguleret med 89.
900 kr.
tilsammen, siger Mickey Maymann, som ikke ønsker at udtale sig yderligere, før der falder dom i sagen.
I sit indlæg til Arbejdsretten undrer Adecco sig over, at 3F ikke tidligere har rejst et krav mod Adecco.
- De krav, som 3F rejser i denne sag, har 3F haft alle muligheder for at rejse tidligere, og i så fald ville Adecco have haft mulighed for at forholde sig til kravene, og tvisterne kunne i givet fald være løst ved forhandling.
Største sag om løndumpingAdecco kræver frifindelse i sagen, som ventes afgjort inden for 14 dage.
- Det er for en vikarvirksomhed som Adecco i relation til metroprojektet umuligt dagligt at efterse alle afvigelser fra holddriftsplanerne henset til, at der over de sidste fem år har arbejdet cirka 1.
500 vikarer på projektet, skriver Adecco i sit indlæg til Arbejdsretten.
Vinder 3F voldgiftssagen kan Adecco-sagen blive den suverænt største sag om løndumping i danmarkshistorien.
Nummer to på listen er også fra metrobyggeriet, hvor den italienske underleverandør, Cipa, i 2015 blev dømt for at underbetale sine ansatte, og derfor skulle betale 22 millioner kroner.
FacebookTwitterKopier link




https://www.dr.dk/nyheder/politik/foerst-var-s-formand-kisteglad-opbakning-nu-vakler-pensions-alliance-med-df

Længere til pensionSe temaPolitikFørst var S-formand 'kisteglad' for opbakning: Nu vakler pensions-alliance med DFS og DF var splittede om pensionsalder under dagens debat i folketingssalen.
Her ses Kristian Thulesen Dahl (DF) og Mette Frederiksen (S) ved en tidligere lejlighed i folketingssalen.
De deltog ikke i dagens debat om pensionsalder.
Af Theis Lange Olsen05.
feb.
2019 kl.
16.
35Bemærk: artiklen er mere end 30 dage gammelLæs opSocialdemokratiet og Dansk Folkeparti er måske ikke så sammentømret en flok, som man i første omgang troede.
I hvert fald ikke når det handler om differentieret folkepensionsalder - altså en pensionsalder, der kan variere, så de mest nedslidte kan gå på pension før tid, hvis det er nødvendigt.
Det afslørede dagens debat i folketingssalen om netop differentieret pensionsalder.
Læs også:'Kisteglad' Mette Frederiksen om DF's pensionsudmelding: Så kan vi få det gennemførtDansk Folkeparti er nemlig gået sammen med regeringen om en såkaldt vedtagelsestekst, der er en måde at signalere fælles fodslag på.
Teksten forholder sig i meget overordnede vendinger til differentieret pensionsalder:Hvem skal være omfattet?
Hvad koster det?
Hvilke vilkår skal gælde?
Beskæftigelsesminister Troels Lund Poulsen V)- Det konstateres, at regeringen har indkaldt til forhandlinger om forholdene for nedslidte på arbejdsmarkedet, og Folketinget opfordrer til, at der bliver fundet løsninger, der i højere grad tilgodeser nedslidtes muligheder for at trække sig tilbage fra arbejdsmarkedet før folkepensionsalderen, hedder det.
Rettighed for nedslidteI den anden ende af folketingssalen stod Socialdemokratiet med deres egen tekst, som heller ikke de andre røde partier kunne støtte op om.
Den socialdemokratiske tekst går lidt længere end regeringen og Dansk Folkepartis, for det lyder blandt andet, at det fremover skal være en decideret rettighed for nedslidte danskere at gå tidligere på pension.
- Folketinget (Socialdemokratiet, red.
) opfordrer til, at der indføres en differentieret pensionsalder.
Så dem, der har været længst tid på arbejdsmarkedet, og er mest nedslidte, får ret til at trække sig tidligere tilbage fra arbejdsmarkedet, hedder det.
Ifølge oppositionspartiet skal det vurderes ud fra "objektive kriterier", om man har ret til pension før den gældende pensionsalder - det kan være antal år på arbejdsmarkedet, men partiformand Mette Frederiksen har heller ikke afvist, at det kan bero på, hvilken branche man arbejder i.
Beskæftigelsesordfører Leif Lahn Jensen (S) undrede sig over, at Dansk Folkeparti ikke kunne bakke op om S-teksten, når de nu har erklæret sig enige i selve udspillet.
Men ifølge beskæftigelsesordfører Bent Bøgsted (DF) skal der ikke lægges så meget i, om Dansk Folkeparti støtter en vedtagelsestekst sammen med regeringen eller ej.
- Det kunne jo være, at regeringen godt ville være med til at finde en løsning, og der er indkaldt til forhandlinger nu, sagde han fra talerstolen.
Minister savner konkrete forslagDebatten afslørede, at det stadig er sparsomt med helt konkrete forslag til en model for differentieret pensionsalder.
Og selvom en imødekommende beskæftigelsesminister, Troels Lund Poulsen (V), nu har inviteret partierne til drøftelser senere på ugen, lagde han samtidig ikke skjul på, at der skal ordentlig føde på bordet.
- Der har været forskellige forslag fremme, men jo slet ikke nogen, der på noget tidspunkt er konkretiserede.
Hvem skal være omfattet?
Hvad koster det?
Hvilke vilkår skal gælde?
Det mangler jeg at se i udfoldet form, lød det fra ministeren.
Han lød umiddelbart mere stemt for at justere på nogle af de ordninger, der er tænkt som en mulighed for personer, der ikke længere er i stand til at være på arbejdsmarkedet.
Blandt andet seniorførtidspension, som tildeles langt færre personer, end man regnede med.
- Vi må konstatere, at vi har nogle ordninger i dag, der ikke nødvendigvis fungerer efter den politiske hensigt, de blev etableret ud fra.
Seniorførtidspension er ét eksempel, sagde Troels Lund Poulsen.
I morgen formiddag mødes partilederne til debat om pension hos Ældre Sagen.
FacebookTwitterKopier linkEmner:Bent Bøgsted (politiker)|Dansk Folkeparti|Folketinget|Leif Lahn Jensen (politiker)|Socialforhold




https://www.dr.dk/nyheder/regionale/oestjylland/9-klasser-dribler-med-bold-og-markedsfoering-fodbold-er-traening-i

Østjylland9.
klasser dribler med bold og markedsføring: Fodbold er træning i iværksætteriSyv folkeskoler i Randers træner 250 elever i både fodbold og frivillighed.
Efter morgentræning arbejder eleverne på Rismølleskolens fodboldlinje med  markedsføring, målgruppe og økonomi i en sportsklub.
Af Malte Nørgaard og Flemming Nielsen05.
feb.
2019 kl.
15.
03Bemærk: artiklen er mere end 30 dage gammelLæs opDansk, matematik og fodbold.
Sådan lyder tilbuddet på fodboldlinjen i folkeskoler i Randers Kommune, og det bliver stadig mere populært at være en del af den.
For ni år siden startede projektet med 20 folkeskoleelever, der blandt andet fik fodboldtræning og undervisning i at være frivillig i en forening.
I dag er det tal oppe på 250 elever, og det er ikke kun elitespillere, der drømmer om en karriere som professionel fodboldspiller.
Projektet er for alle.
Rismølleskolen i Randers er en af de syv skoler i kommunen, som tilbyder fodboldlinjen.
Fire gange om ugen spiller eleverne fodbold med en træner fra én af de medvirkende fodboldklubber, før de skal i skole.
'Hvordan træner man alle børn?
'Men de bliver også undervist i blandt andet frivillighed, fortæller John Vitting, som er ansvarlig for fodboldlinjen i Randers.
- De lærer en masse om værdier, om hvordan man skal opføre sig og om det sociale.
Hvordan man træner alle børn, uanset om de er gode eller dårlige til fodbold, siger han.
På Rismølleskolen har niendeklasserne siden sommer tegnet stregerne til deres egen fodboldklub.
Det giver en konkret mulighed for at blive klogere på iværksætteri og økonomi, forklarer Jesper Møller fra handelsgymnasiet Tradium, der er gæstelærer på folkeskolen.
- Om det så er en eliteklub, en breddeklub eller en social klub, det er op til eleverne selv, fortæller han.
Den anden undervisning, vi har, er mere røv-til-sæde.
Tobias Frandsen, elev på Rismølleskolens fodboldlinje- De er startet med en idé og har skullet designe deres eget logo og spilledragt.
Vi har arbejdet med markedsføring, målgruppe og økonomi.
Og så har de gennemført en personlighedstest, så de kunne finde ud af, hvem der skulle gøre hvad i klubben.
Så lærer de også noget om sig selv, siger Jesper Møller.
Tobias Frandsen går på fodboldlinjen, og han er glad for faget og den konkrete måde at arbejde på.
- Det er dælme fedt, at vi kan bruge det til noget i virkeligheden.
Det er min drøm, siger han.
- Den anden undervisning, vi har, er mere røv-til-sæde, konstaterer Tobias Frandsen.
Han får opbakning fra de andre elever, der nærmest i kor kalder fodbold-undervisningen deres yndlingsfag.
Støtter også klubberneEleverne lærer samtidig hinanden at kende på tværs af skolerne, og med lokale fodboldklubbers engagement i projektet får de også glæde af elevernes kompetencer, forklarer Henrik Johansen, der er skolechef i Randers Kommune.
- De unge, der træner her, er også ude og lave træningsprogrammer i klubberne, så på den måde er der masser af fodboldklubber i Randers, der får gavn af det.
Det fungerer eksemplarisk.
De her kompetencer supplerer det, vi ellers laver i skolen, virkelig godt.
Henrik Johansen, skolechef i Randers KommuneNår dagen starter med morgentræning, betyder det, at eleverne er friske til en dag fyldt med undervisning.
Og selvom det ikke er komplicerede regnestykker eller diktat, eleverne bruger energi på, er det vigtige kompetencer, de får med sig, når de går fra fodboldbanen og ind i klasselokalet.
For folkeskolen skal kunne meget mere end at træne elevernes hoveder foran en tavle, mener skolechef Henrik Johansen.
- Det fungerer eksemplarisk.
De her kompetencer supplerer det, vi ellers laver i skolen, virkelig godt, siger han.
Eleverne går til eksamen tirsdag, og Randers' borgmester Torben Hansen fra Socialdemokratiet vil stå klar til at tage imod de første, som er færdige ved det grønne bord.
Hør mere om fodboldlinjen i Randers herFacebookTwitterKopier linkEmner:Uddannelse|Folkeskolen (Danmark)|Fodbold|Randers|Randers Kommune




https://www.dr.dk/nyheder/politik/s-overvejer-genoplive-krigskommission

PolitikS overvejer at genoplive krigskommissionSocialdemokratiet har ikke afgjort med sig selv, om der er brug for en ny kommission.
Nick Hækkerup og de øvrige socialdemokrater overvejer, om partiet vil stille sig bag en ny krigskommission.
Af Rasmus Lindegård Hansen05.
feb.
2019 kl.
16.
09Bemærk: artiklen er mere end 30 dage gammelLæs opSkal, skal ikke.
Socialdemokratiet er gået i tænkeboks, når det gælder spørgsmålet om en ny kommissionsundersøgelse.
Partiet overvejer at pumpe nyt liv i den nu skrottede Irak- og Afghanistankommission, som de selv var med til at nedsætte i 2012.
- Spørgsmålet er, om vi kan få noget nyt og vigtigt frem, hvis vi gennedsætter en kommission, og det vil vi overveje, når vi får læst os igennem de her mange, mange sider, siger partiets udenrigsordfører, Nick Hækkerup.
Læs også:Forskere bag krigsudredning: Overraskende få mennesker afgør, om Danmark skal i krigDet er meldingen fra Folketingets største parti, efter at to forskere, der har gransket beslutningsgrundlaget for den danske krigsdeltagelse i Kosovo, Irak og Afghanistan, i dag har præsenteret deres konklusioner.
Udredningens konklusionerForskerne har selv udpeget fem overordnede konklusioner omkring Danmarks tilgang til at gå i krig.
USA presser ikke Danmark til at gå i krig.
Danmark imødekommer selv USA's ønsker.
Beslutningerne formes skridt efter skridt i det ene møde efter det andet fremfor at blive truffet fra den ene dag til den anden.
Det er typisk via de uformelle kanaler, at regeringen og Folketinget har dialogen om deltagelse i krig.
Det er reelt en lille håndfuld personer, der træffer de afgørende beslutninger.
Det Udenrigspolitiske Nævn er ikke uden indflydelse og kan skabe ændringer i den påtænkte politik.
Der er flere forskellige svar på, hvorfor situationen er, som den er, men det helt overvejende handler om, at Danmark som småstat har tilpasset sig den amerikanske verdensorden.
Kilde: Forskernes PowerPoint-præsentation med hovedkonklusioner og anbefalingerForskerne har konkluderet, at amerikanske ønsker i høj grad blev tilgodeset, og at Det Udenrigspolitiske Nævn i mindre grad blev inddraget.
Hvad skal der så til, før I siger: Ok, det gør vi?
- Vi skal kunne sige, at her er der tilsyneladende noget nyt og noget vigtigt, som kan komme frem, også selvom det kommer til at tage mange år og koste mange penge.
Men er det ikke den eneste måde, man kan få placeret et ansvar?
- Der er i hvert fald nogle værktøjer i en kommission, som man ikke har, når man laver en udredning, og det er selvfølgelig noget af det, som indgår på den ene side af ligningen.
- På den anden side må vi også spørge, om vi i virkeligheden er ved at have afdækket det hele.
Så det skal vi overveje, lyder det fra Nick Hækkerup.
Irak- og Afghanistankommissionen blev nedsat under Helle Thorning-Schmidts regering i 2012 og fik til opgave at undersøge den danske deltagelse i de to krige.
I 2015 besluttede Venstre-regeringen med statsminister Lars Løkke Rasmussen i spidsen at nedlægge kommissionen og erstatte undersøgelsen med en mindre omfangsrig udredning.
Kun en overvejelseSocialdemokratiet vil altså kun overveje muligheden og ikke endegyldigt love at genåbne kommissionsundersøgelsen.
Både SF, Alternativet og Enhedslisten har længe argumenteret for behovet for at få en ny kommission, og ønsket er ikke blevet mindre, efter forskerne har præsenteret deres arbejde.
- Det er en alvorlig udredning, som er kommet i dag, og den peger på nogle store svagheder om, hvordan vi træffer så store beslutninger, som det er at gå i krig, siger Alternativets udenrigsordfører, Rasmus Nordqvist.
- Der har været elastik i metermål omkring det folkeretlige i forhold til Irakkrigen, og der bliver vi nødt til at få en kommission til at se på det, for det handler om ansvar for beslutningerne.
- Vi skal have den kommission nedsat igen, så den kan gøre sit arbejde færdigt, siger han.
Læs også:Hvorfor gik Danmark i krig?
Det skal udredning svare på i dagSamme krav rejser SF's mangeårige udenrigsordfører, Holger K.
Nielsen.
- Det ryster mig, hvor meget Folketinget har været på bagkant.
Jeg har haft det på fornemmelsen, men at det har været så systematisk, er interessant, og det er vi nødt til at diskutere og gøre noget ved, siger han.
- Jeg er optaget af, at vi får alt gravet frem, og alt er ikke kommet frem her.
I første omgang er det vigtigt, at vi får en kommissionsundersøgelse, som kan afhøre folk under vidneansvar, understreger Holger K.
Nielsen.
Enhedslisten vil også have genåbnet kommissionen.
Det skriver partiets forsvarsordfører Eva Flyvholm på Twitter.
FacebookTwitterKopier linkEmner:Eva Flyvholm (politiker)|Helle Thorning-Schmidt (politiker)|Irak|Socialdemokraterne|Udenrigspolitik




https://www.dr.dk/sporten/oevrig/skade-saetter-stopper-gjessings-droem-om-vm-guld-jeg-er-ekstremt-aergerlig

Øvrig sportSkade sætter stopper for Gjessings drøm om VM-guld: ’Jeg er ekstremt ærgerlig’Lisa Kjær Gjessing er ude er af VM i para-teakwondo på grund af en skade i armen.
Para-taekwondokæmperen Lisa Kjær Gjessing har pådraget sig en skade i højre arm og er ude af VM.
Af Andreas Kraul og Anne Hedegaard Petersen05.
feb.
2019 kl.
13.
58 | opdateret 06.
feb.
2019 kl.
09.
29Bemærk: artiklen er mere end 30 dage gammelLæs opDen danske para-taekwondokæmper Lisa Kjær Gjessing var her til formiddag i kamp for en plads i semifinalen ved VM, og den trak hun sig sejrrigt ud af med resultatet 12-2.
Desværre for hende var det ikke kun en sejr, hun forlod gulvet med.
Den forsvarende europamester pådrog sig nemlig en skade i den højre arm, som hun brækkede i EM-finalen sidste år.
Læs også:Armen brækket, men drømmen lever: Uovervindelige Lisa Gjessing tror på ny VM-triumf- Det var min modstanders allersidste spark, og det var helt unødvendigt.
Den ramte præcis samme sted som sidst, og det føltes på samme måde, siger Lisa Kjær Gjessing.
Den 40-årige para-kæmper har ikke tabt en kamp, siden hun indledte sin karriere, og i år havde hun mulighed for at vinde sit 6.
verdensmesterskab i træk.
- Jeg er ekstrem ærgerlig.
Det var det vigtigste stævne i år, og jeg havde forberedt mig så meget.
Det er nok ikke helt gået op for mig, at jeg er ude.
Lisa Kjær Gjessings træner Bjarne i færd med at binde armen op inden kamp.
Får en bronzemedalje med hjemLisa Kjær Gjessing er her til eftermiddag blevet tilset på hospitalet i Antalya i Tyrkiet, hvor VM afholdes, og her var meldingen, at armen ikke er brækket som frygtet.
- Jeg er meget lykkelig, men jeg forstår det ikke helt.
Det var et meget primitivt sted, så jeg skal hjem og have den tjekket igen.
Som et lille plaster på såret får Gjessing, som mistede sin nedre del af venstre arm på grund af kræft, en bronzemedalje med hjem.
Med sin sejr i tirsdagens kvartfinale var hun sikret en plads i semifinalen, og her kæmper de to tabere ikke om 3.
pladsen.
- Det er da træls, men jeg har fået meget ud af VM.
Når man får bronze, får man vigtige point til verdensranglisten, så det tager jeg med herfra, siger Lisa Kjær Gjessing, der snart sætter sig på en flyver til Danmark.
FacebookTwitterKopier linkEmner:Tyrkiet|Antalya




https://www.dr.dk/nyheder/politik/strammede-oplysninger-og-stoette-til-usa-det-konkluderer-forskere-om-danmarks-tre

Politik'Strammede' oplysninger og støtte til USA: Det konkluderer forskere om Danmarks tre krigeOverordnet set blev beslutningerne om at gå i krig truffet tidligt i processen.
Danske soldater i Camp Danevang i Irak i 2005.
Af Thomas Klose Jensen05.
feb.
2019 kl.
14.
20Bemærk: artiklen er mere end 30 dage gammelLæs opHvorfor skulle danske soldater sendes i krig?
Det spørgsmål har to forskere fra Københavns Universitet brugt to år på at besvare.
Tidligere i dag præsenterede lektor og dr.
phil Rasmus Mariager og professor (MSO) Anders Wivel deres konklusioner.
Få overblikket over dem her:Kosovo i slut-90'erneDanske soldater i Mitrowitze, Kosovo i 1999.
De to forskere har blandt andet undersøgt, hvordan beslutningerne om at gå ind i Kosovo blev forsvaret.
Udredningen viser, at beslutningerne sælges som humanitære hensyn over for offentligheden, mens det internt handler mere om hensyn til alliancen til Nato og FN.
Helt konkret er der to beslutninger vedrørende krigen i Kosovo, som bliver truffet i henholdsvis 1998 og 1999.
Rapportens tværgående konklusionerForskerne har selv udpeget fem overordnede konklusioner omkring Danmarks tilgang til at gå i krig.
USA presser ikke Danmark til at gå i krig.
Danmark imødekommer selv USA's ønsker.
Beslutningerne formes skridt efter skridt i det ene møde efter det andet fremfor at blive truffet fra den ene dag til den anden.
Det er typisk via de uformelle kanaler, at regeringen og Folketinget har dialogen om deltagelse i krig.
Det er reelt en lille håndfuld personer, der træffer de afgørende beslutninger.
Det Udenrigspolitiske Nævn er ikke uden indflydelse og kan skabe ændringer i den påtænkte politik.
Der er flere forskellige svar på, hvorfor situationen er, som den er, men den helt overvejende handler om, at Danmark som småstat har tilpasset sig den amerikanske verdensorden.
Kilde: Forskernes PowerPoint-præsentation med hovedkonklusioner og anbefalingerDen første handler om et dansk bidrag til en Nato-ledet indsats på det vestlige Balkan.
Her melder Danmark ud, at man vil bidrage til operationen, før den dengang SR-ledede regering egentlig rådfører sig med Udenrigspolitisk Nævn - som er det udvalg i Folketinget, der beskæftiger sig med udenrigs- og forsvarspolitik.
Læs også:Forskere bag krigsudredning: Overraskende få mennesker afgør, om Danmark skal i krigSamme forløb ses omkring den anden beslutning i 1999 om at deltage i en international styrke i Kosovo.
Danmark indvilger i at bidrage, og først derefter tages Udenrigspolitisk Nævn med på råd.
Overordnet set konkluderer forskerne, at beslutningerne reelt er truffet, inden Udenrigspolitisk Nævn bliver orienteret.
Afghanistan i 2001Dansk patrulje i i Helmand-provinsen, nær den britiske Camp Bastion og den danske lejr heri, Danelagen Lines.
Da Danmark vælger at gå ind i Afghanistan med USA i 2001, er der bred enighed om at støtte USA.
Forskerne vurderer, at støtten til USA var den afgørende motivation bag beslutningsforslaget, mens forholdene i Afghanistan stort set ikke spillede nogen rolle.
Forud for beslutningen finder der uformelle drøftelser sted gennem diplomatiske og militærfaglige kanaler, der betyder, at ”ikke senere end 10.
oktober 2001 blev USA givet forventninger om konkrete danske styrkebidrag,” skriver forskerne.
Det er næsten to måneder inden, spørgsmålet bliver behandlet i Det Udenrigspolitiske Nævn.
Udenrigsministeriet og Statsministeriet skulle heller ikke have været vidende om det.
Udenrigspolitisk Nævn bliver dog inddraget i to beslutninger – nemlig hvorvidt der skulle sendes et dansk forbindelseselement til Florida i USA, samt hvorvidt Danmark skulle påbegynde forhandlingerne med USA om et dansk bidrag til at bekæmpe terrornetværk i Afghanistan.
Forud for disse drøftelser har regeringen sikret sig opbakning gennem uformelle drøftelser i blandt andet forsvarsforligskredsen.
Ifølge forskerne viser forløbet, at de uformelle drøftelser spiller en stor rolle, samt at Forsvaret har en central rolle i forhold til, hvordan danske styrkebidrag konkret skal udmøntes.
Irak i 2003De danske styrker i Irak.
Her en dansk militærkonvoj på landevejen.
Da Danmark valgte at gå med USA og Storbritannien ind i Irak, er daværende statsminister Anders Fogh Rasmussen (V) ifølge forskerne åben om kursen - nemlig at støtte USA - men lukket om processen.
Blandt andet afviser han at svare på "hypotetiske spørgsmål" og definerer ikke nærmere hvilken "FN-forankring", der skal til for at kunne legitimere den danske deltagelse.
Det giver Anders Fogh Rasmussen et politisk manøvrerum, men også problemer i forhold til oppositionen.
De to forskere beskriver også, at Det Udenrigspolitiske Nævn ikke får videregivet alle oplysninger - eksempelvis at statsministeren mødtes med USA’s viceforsvarsminister Paul Wolfowitz i marts 2002.
Regeringen fortæller heller ikke, at USA's mål med krigen er at sikre et regimeskifte - altså at vælte Saddam Hussein - selvom regeringen ved det.
Forskerne skriver også, at hvor det i efteråret 2002 var et "politisk skøn", hvorvidt der var et retsligt grundlag for bruge magt over for Irak i tilfælde af, at FN's sikkerhedsråd var uenig, så blev den tolkning i 2003 ændret, sådan så det lød, at grundlaget var tilstrækkeligt.
"I flere tilfælde videregav regeringen oplysninger og vurderinger, der ikke var i fuld overensstemmelse med de indhentede oplysning og de interne overvejelser.
Det gælder spørgsmålet om Iraks lagre af masseødelæggelsesvåben, der var den grundlæggende årsag til krigen.
Ved flere lejligheder blev vurderingerne om våbnene ”strammet” på vej op i systemet, og generelt overdrev regeringen oplysningernes sikkerhed," fremgår det af udredningen.
Kort fortalt vurderer forskerne, at Anders Fogh Rasmussen var meget lukket om den politiske proces, at regeringen veg uden om at oplyse Det Udenrigspolitiske Nævn, og at juraen blev formet i et samspil med den politiske virkelighed.
Dog vurderer forskerne ikke, at Udenrigsministeriets jurister var udsat for pres for at nå frem til bestemte konklusioner.
FacebookTwitterKopier linkEmner:Anders Fogh Rasmussen (politiker)|Saddam Hussein (politiker)|USA|Venstre|Videnskab




https://www.dr.dk/nyheder/udland/hackere-kan-kommunikere-med-boern-gennem-smartwatch-nu-traekkes-det-tilbage

UdlandHackere kan kommunikere med børn gennem smartwatch: Nu trækkes det tilbageGennem uret kan hackere ifølge Europa-Kommissionen kommunikere direkte med børnene.
Uret Safe-KID-One er blevet solgt online.
(© ColourBox)Af Per Bang Thomsen05.
feb.
2019 kl.
15.
14Bemærk: artiklen er mere end 30 dage gammelLæs opDer er en alvorlig risiko for, at udefrakommende kan hacke sig adgang til et tyskproduceret smartwatch, som forældre kan bruge til at holde øje med deres børn.
Sådan lyder advarslen fra Europa-Kommissionen, der nu kræver det digitale overvågnings-ur tilbagekaldt fra hele det europæiske marked.
Det drejer sig om uret Safe-KID-One, der bliver produceret af det tyske firma Enox Group.
På firmaets hjemmeside står der, at forældre kan bruge det til at følge med i, hvad deres børn foretager sig.
Derudover kan de kommunikere med deres børn gennem uret, der også har en indbygget GPS-tracker i sig.
Men når den mobilapp, der er tilknyttet uret, kommunikerer med serveren, krypterer den ikke informationerne.
Solgt onlineDet betyder ifølge Europa-Kommissionen, at man kan få ”uautoriseret adgang til dataene”, og det er i strid med EU's radioudstyrsdirektiv.
- Konsekvensen er, at man nemt kan få adgang til data - såsom ens location-historik, telefonnumre og serienummer – og ændre det, står der i en meddelelse.
- En ondsindet bruger kan derved sende befalinger til et hvilket som helst ur og få det til at ringe til et andet nummer end det, der er blevet valgt.
Derudover kan brugeren kommunikere med barnet, der bærer uret, eller lokalisere barnet gennem GPS-funktionen.
Uret er ifølge Europa-Kommissionen blevet solgt på nettet, og alle, som har købt det, skal nu levere det tilbage.
Det er uvist, om det er blevet solgt i Danmark.
FacebookTwitterKopier linkEmner:Europa-Kommissionen|EU|IT-kriminalitet|Forbrugerelektronik|EU-forhold




https://www.dr.dk/nyheder/udland/10-dode-i-brand-i-paris-mistaenkt-kvinde-bag-er-anholdt

Udland10 døde i brand i Paris: Mistænkt kvinde bag er anholdt Der menes at ligge en kriminel handling bag branden, der tvang beboere til at flygte ud gennem taget.
Omkring 200 brandmænd i kamp mod flammerne i en beboelsesejendom i det 16.
arrondissement i Paris.
05.
feb.
2019 kl.
13.
40Bemærk: artiklen er mere end 30 dage gammelLæs opMindst ti personer er omkommet i en voldsom brand i en ejendom i Frankrigs hovedstad, Paris, natten til tirsdag.
Det skriver nyhedsbureauerne Reuters og AP.
Politiet mener, at der er ligger en kriminel handling bag branden.
En 40-årig kvinde er tirsdag formiddag blevet anholdt.
Hun har angiveligt psykiske problemer og mistænkes altså for at stå bag branden.
Branden brød ud omkring klokken 01.
00 i en bygning på otte etager i et af byens mest velhavende kvarterer i det 16.
arrondissement.
30 personer er kommet lettere til skade i forbindelse med branden, heriblandt seks brandmænd.
Den franske indenrigsminister, Christophe Castaner, var til stede ved bygningen, da den tirsdag formiddag fortsat var indhyllet i røg.
- Jeg vil gerne takke den enorme indsats fra Paris' brandmænd.
Mere end 250 folk ankom med det samme og reddede gennem hele natten mere end 50 personer under vanskelige forhold, siger han.
Måtte kravle ud gennem tagetOgså Frankrigs præsident, Emmanuel Macron, har kommenteret hændelsen.
- Frankrig vågner op fyldt af følelser efter branden på rue Erlanger i Paris i nat.
Mine tanker går til ofrene.
Tak til brandmændene, hvis mod reddede mange liv, skriver præsident Macron på Twitter.
Flere beboere i bygningen måtte kravle ud gennem taget og søge tilflugt på tagene på de nærmeste bygninger, inden brandfolk kom til undsætning.
Det er endnu uvist, hvad der har været årsag til branden.
Flere gader i nabolaget blev afspærret af politi og brandvæsnet.
Ifølge en journalist fra nyhedsbureauet AFP er der en voldsom lugt af røg i området.
Det 16.
arrondissement er blandt andet kendt for flere populære turistmål.
Herunder stadioner som Parc des Princes, der er Paris Saint-Germains hjemmestadion, og Roland Garros Stadion, hvor der afholdes French Open.
Derudover er kvarteret hjemsted for Bois de Bologne.
Det er en af de største parker i den franske hovedstad.
/ritzau/APFacebookTwitterKopier linkEmner:Emmanuel Macron (politiker)|Brande|Frankrig|Paris|Paris Saint-Germain




https://www.dr.dk/nyheder/politik/anders-fogh-rasmussen-efter-krigsudredning-jeg-har-ikke-siddet-og-strammet

PolitikAnders Fogh Rasmussen efter krigsudredning: 'Jeg har ikke siddet og strammet'Tidligere statsminister Anders Fogh Rasmussen afviser at have strammet efterretninger forud for Irakkrigen.
Den daværende statsminister sagde til Folketinget og medierne, at der fandtes sikre beviser på, at Irak havde masseødelæggelses- våben.
05.
feb.
2019 kl.
13.
11Bemærk: artiklen er mere end 30 dage gammelLæs opTidligere statsminister Anders Fogh Rasmussen (V) afviser, at hans regering forud for Irakkrigen i en række tilfælde ikke videregav vigtige oplysninger til Folketinget eller "strammede" oplysninger.
Det siger han, efter at to forskere fra Københavns Universitet tirsdag har offentliggjort en udredning om dansk krigsdeltagelse.
- Jeg har i hvert fald ikke selv siddet og strammet nogen som helst af de vurderinger, jeg har fået.
- Selv om der måtte være nogle oplysninger, som ikke er givet videre til Folketinget, så må det stå klart for enhver, at der selvfølgelig vil være konsekvenser ved at gå ind - og ikke at gøre det.
I udredningen står det ellers, at vurderingen om spørgsmålet om Iraks masseødelæggelsesvåben blev "strammet" på vej op i systemet, og at regeringen generelt overdrev oplysningernes sikkerhed.
Læs også:Forskere bag krigsudredning: Overraskende få mennesker afgør, om Danmark skal i krig- Det var en almindelig antagelseRapporten påpeger blandt andet, at regeringen fik efterretninger om, at der ikke fandtes sikre beviser på, at Irak havde masseødelæggelsesvåben.
Men den daværende regering med Anders Fogh Rasmussen sagde til Folketinget og i medierne, at det var tilfældet.
- Det var en almindelig antagelse - ikke bare hos den amerikanske og britiske efterretningstjeneste, men også i Folketinget - at selvfølgelig havde Saddam Hussein (Iraks tidligere præsident, red.
) masseødelæggelsesvåben.
- Men det afgørende var jo, at beslutningen for at gå ind i Irak handlede om, at Saddam Hussein ikke samarbejdede med FN - og ikke om, hvorvidt havde masseødelæggelsesvåben.
Det er det vigtige for mig, siger han.
Kaos i regionen nåede ikke FolketingetForskerne påpeger også, at regeringen blev orienteret om, at en invasion af Irak kunne føre til kaos i regionen og terror.
Det nåede ifølge rapporten ikke videre til Folketinget.
- En vurdering af, hvorvidt der kan ske en destabilisering i regionen, vil i sidste ende være en politisk vurdering.
- I forvejen var Saddam Hussein en destabiliserende faktor i regionen.
Og at en invasion af Irak kunne føre til ny konstellationer i området, kan enhver jo regne ud.
Rapporten påpeger også, at regeringen flere gange sagde til Folketinget, at Danmarks mål med aktionen var en afvæbning af Saddam Hussein, mens det var klar over, at USA ville have et regimeskift.
- Det var almindeligt kendt, at amerikanerne ville have et regimeskift.
Det vidste enhver.
Det var allerede besluttet under Clinton, så det kan ikke komme bag på nogen, at det var USA's mål, siger Anders Fogh Rasmussen.
/ritzau/FacebookTwitterKopier linkEmner:Anders Fogh Rasmussen (politiker)|Folketinget|Irak|Saddam Hussein (politiker)|Krige og væbnede konflikter




https://www.dr.dk/sporten/fodbold/kvindelandsholdet/danmark-faar-topmodstand-i-traeningskampe-vi-skal-vise-vi-burde

KvindelandsholdetDanmark får topmodstand i træningskampe: ’Vi skal vise, vi burde have været til VM’Det danske kvindelandshold skal vise deres værd, når holdet møder Frankrig og England i foråret.
Danmarks Nadia Nadim har scoret til 1-0 på straffespark i VM playoff-kampen mellem Danmark og Holland på Energi Viborg Arena, tirsdag 9.
oktober 2018.
Af Andreas Kraul og Anne Hedegaard Petersen05.
feb.
2019 kl.
12.
34 | opdateret 06.
feb.
2019 kl.
09.
30Bemærk: artiklen er mere end 30 dage gammelLæs opI efteråret stod det klart, at Danmark ikke bliver en del af det forestående VM i kvindefodbold til sommer.
Alligevel får holdet mulighed for at måle sig med to af de helt store nationer i to træningskampe i foråret.
DBU har her til middag meldt ud, at kvindelandsholdet skal møde VM-værterne fra Frankrig den 8.
april, mens de skal op imod England den 25.
maj, og landstræner Lars Søndergaard glæder sig til at få modstand i topklasse.
- Vi er stadig skuffede over, at vi ikke skal til VM.
Men så må det næstbedste være at vise, at vi burde have været med, siger han.
Den danske landstræner Lars Søndergaard ser frem til at møde modstandere med verdensklasse.
Skal finde motivation i forberedelseBåde England og Frankrig er med, når VM afvikles til sommer.
Derfor er landstræneren udmærket klar over, at Danmark skal fungere som deres forberedelse til slutrunden, men han glæder sig samtidig over kampene på sine spillere vegne.
© ScanpixDanmarks seneste resultaterDanmark – Finland 1-0 (træningskamp)Danmark – Holland 1-2 (VM-kval)Holland – Danmark 2-0 (VM-kval)Danmark – Sverige 0-1 (VM-kval)Danmark – Kroatien 1-1 (VM-kval)- Spillerne glæder sig helt vildt.
Det er federe at måle sig med verdensklasse-modstandere end lettere hold.
Vi ved, vi er en attraktiv modstander at måle sig med.
Vi blev 2’er til EM i 2017 og er ikke en del af VM i år, siger Lars Søndergaard.
Læs også:Ærgerlig Nadim efter nederlag: 'Vi var tæt på, men alligevel så langt fra'Landstræneren erkender, at det da havde været sjovere, hvis forårets forberedelser havde været til VM i juni og juli og ikke EM-kvalifikationen i efteråret, men han vil få det bedste ud af det og ser andre muligheder.
- Vi skal finde motivationen i forberedelse og prøve nye spillere og ting af mod gode modstandere.
Det havde vi ikke gjort, hvis vi skulle spille VM.
Mit fokus ligger på den lange sigt, forklarer Lars Søndergaard.
Danmark møder Frankrig d.
8.
april kl.
21 i Strasbourg og England d.
25.
maj kl.
16 i Birmingham.
FacebookTwitterKopier linkEmner:England|Frankrig|DBU|Birmingham|Strasbourg




https://www.dr.dk/nyheder/kultur/boeger/kendt-radiovaert-til-kamp-mod-ensomheden-lad-os-nu-begynde-tale-sammen-ogsaa

BøgerKendt radiovært til kamp mod ensomheden: Lad os nu begynde at tale sammen – også med kassedamen!
Gå ud og bowl, snak med folk og vær åben, lyder rådet fra forfatter og radiovært Knud Romer.
- Grib hver en chance for at komme ud i en eller anden sammenhæng.
Det er fuldstændig fucking ligegyldigt til hvad, siger Knud Romer, som selv kender følelsen af ensomhed.
Af Michelle From Hoxer05.
feb.
2019 kl.
11.
40Bemærk: artiklen er mere end 30 dage gammelLæs opEnsomhed er lige så farligt for dit hjerte som rygning og alkohol.
Nogenlunde sådan lød konklusionen i en ny undersøgelse fra en gruppe danske forskere, som Berlingske omtalte forleden.
Problemet med ensomhed blandt mænd, som er det undersøgelsen særligt fokuserer på, er også noget den 58-årige forfatter og radiovært Knud Romer kender til:- De her perioder, hvor vi er uden relationer, dem oplever vi alle sammen, og det, synes jeg, virkelig er slemt, siger han til Go' Morgen P3.
Lad tilfældigheden åbne sin mulighed for dig.
Gør din kontaktflade så stor som muligKnud Romer- Der er ikke noget ved at spise alene, der er heller ikke noget ved at tage på ferie alene.
Vi er kun noget i kraft af hinanden.
Det er kun gennem andre, at man træder i karakter, udfolder sig, blomstrer og bliver til det, man er – og det kan så også være noget dårligt, hvis man kommer i dårligt selskab.
Om Knud RomerFødt i 1960, opvokset i Nykøbing Falster.
Debuterede som forfatter i 2006 med romanen 'Den som blinker er bange for døden', som han modtog De Gyldne Laurbær for.
I 2018 udkom hans anden roman 'Kort over Paradis'.
Har studeret litteraturvidenskab på Københavns Universitet og har arbejdet som konceptudvikler i reklamebranchen.
Har som skuespiller medvirket i Lars von Triers 'Idioterne' og Christoffer Boes 'Allegro'.
Ifølge Knud Romer handler ensomhed i bund og grund om at føle sig uelsket - og der skal ikke mere end et enkelt menneske til at vende den følelse, mener han.
- Hvis bare man har én person i livet, som man er den særlige anden for, så er alting anderledes.
Det er også den måde, narkomaner kommer ud af misbrug.
Så har de pludselig noget at bygge videre på, et liv med hinanden.
Livets store X FactorAt ensomhed er noget, som flere og flere danskere oplever, hænger ifølge Knud Romer sammen med den måde, vores samfund har udviklet sig på.
Vi er gået fra at bo, sove og leve sammen, mennesker og dyr, til at være isolerede 'privatindivider' i konkurrence med hinanden.
- Det bliver til X Factor til sidst, hvor vi ikke arbejder sammen om et fælles mål, men alle sammen er i konkurrence med hinanden i livets store X Factor, siger han.
Hvis du vil teste, hvor isoleret du faktisk er, så skal du bare se på jul og nytår, fordi det afslører de tre vigtigste relationer; kollegaer, familie og venner, forklarer Knud Romer.
Gå ud og bowl!
Snak med folk, snak med kassedamen og dem, du står i kø med.
Knud Romer- Hvis du ikke er til julefrokost, så ved du, at 'fuck, jeg er ikke en del af arbejdsmarkedet'.
Og så har du allerede problemer, for så sidder du på bænken med dåseøllen og lædervesten og schæferhunden.
Juleaften er det familien, den nære relation og dem, der låner dig 500 kroner.
Og så nytåret, det er dine venner.
Gå ud og bowlLigesom forskerne bag førnævnte undersøgelse foreslår Knud Romer, at vi aktivt og hele tiden opsøger fællesskaber og skal være åbne over for, at en ny ven eller kæreste venter lige rundt om hjørnet, hos købmanden eller i metroen.
- Lad tilfældigheden åbne sin mulighed for dig.
Gør din kontaktflade så stor som mulig, siger han og tilføjer:- Grib hver en chance for at komme ud i en eller anden sammenhæng.
Det er fuldstændig fucking ligegyldigt til hvad.
Fordi af intet kommer intet, men af noget kommer noget mere og noget andet.
- Gå ud og bowl!
Snak med folk, snak med kassedamen og dem, du står i kø med!
Vi er alligevel en stor flok af den samme person, som alle sammen drømmer det samme og frygter det samme.
Læs også:"Du skal til København, hvis du skal finde en kæreste.
Hernede er det ‘projekt umuligt’"FacebookTwitterKopier linkEmner:Knud Romer (forfatter)|X Factor|Sundhed og velvære|Litteratur|Berlingske Media




https://www.dr.dk/nyheder/regionale/syd/ramte-dansk-kvinde-med-granitsten-fra-motorvejsbro-tyske-teenagere-faar-seks

Syd- og SønderjyllandRamte dansk kvinde med granitsten fra motorvejsbro: Tyske teenagere får seks års fængsel To unge mænd er blevet idømt seks års ungdomsfængsel for at stå bag talrige stenkast fra motorvejsbroer i Tyskland.
I maj blev en dansk kvinde hårdt kvæstet, da hun blev ramt af en stor granitsten under en motorvejsbro ved den dansk-tyske grænse.
Af Marie De Fine Skibsted05.
feb.
2019 kl.
12.
36 | opdateret 07.
feb.
2019 kl.
12.
05Bemærk: artiklen er mere end 30 dage gammelLæs opTo 19-årige tyske mænd er begge blevet idømt seks års ungdomsfængsel ved Retten i Flensborg, oplyser talsmand for retten, Stefan Wolf.
De to mænd er dømt skyldige i tre tilfælde af mordforsøg, herunder mordforsøg på en dansk kvinde, ved at kaste sten og fliser ned på motortrafikveje og motorveje tæt på den dansk-tyske grænse.
De er også dømt for yderligere fem stenkast.
Ifølge NDR blev i alt otte biler, to lastbiler og en bus beskadiget ved stenkastene, der strakte sig fra februar til maj 2018.
Lukket for offentlighedenDomsafsigelsen foregik bag lukkede døre.
Retten i Flensborg havde valgt, at sagen skulle lukkes for offentligheden af hensyn til de unge mænds personlige og sociale udvikling.
I sidste uge besluttede Retten i Flensborg at behandle sagen ved en ungdomsdomstol i stedet for en voksendomstol på grund af de unge mænds alder.
Det har haft afgørende betydning for strafudmålingen, da maksimumstraffen for mordforsøg ved en ungdomsdomstol er 10 års fængsel – i særligt grove tilfælde maksimalt 15 år.
Dansk kvinde blev hårdt kvæstetDen 8.
maj 2018 kastede de to mænd en 46 kilo tung granitsten på størrelse med en fodbold ud over kanten fra en motorvejsbro syd for den dansk-tyske grænse.
En 58-årig dansk kvinde kørte under motorvejsbroen i det øjeblik, den tunge granitsten styrtede mod jorden.
Stenen fløj gennem forruden af hendes bil, ramte kvinden og fortsatte ud gennem bagruden.
Kvinden overlevede, men var hårdt kvæstet.
I dag er hun tilfreds med dommen, oplyser hendes advokat, Holger Rasmussen.
Han fortæller, at hun ikke har haft et ønske om, at de to unge mænd skulle sidde længe bag tremmer.
- Det var en frygtelig oplevelse, hun havde.
Hun ønsker ikke, at de unge mennesker skal væk i lang tid, men de skal have mulighed for at tænke over sagen, siger han.
Har indgået forligDen danske kvinde har indgået et civilretligt forlig med de to unge mænd, hvor de har forpligtet sig til at betale 70.
000 euro i erstatning for svie og smerte, ligesom de skal betale 12.
000 euro for skaderne på kvindens bil.
I alt svarer det til en erstatning på cirka 612.
000 danske kroner.
Ifølge Stefan Wolf forklarede de to unge mænd i retten, at de er kede af det, og at de ikke kunne gennemskue konsekvenserne af deres handlinger.
Stefan Wolf fortalte desuden, at mændene benyttede retsmødet til at give både ofre og offentligheden en undskyldning.
Ifølge politiet er der ikke noget, der tyder på, at de to unge mænd har haft forbindelse til stenkastene i Danmark, hvor det alvorligste var på Fyn i august 2016.
Her omkom en 33-årig tysk kvinde, og hendes 36-årige mand blev svært kvæstet.
FacebookTwitterKopier linkEmner:Ulykker|Flensborg|Broer og tunneller|Vejanlæg|Tyskland




https://www.dr.dk/nyheder/regionale/nordjylland/31-grundvandsboringer-forurenet-af-nyopdaget-nedbrydningsprodukt

Nordjylland31 grundvandsboringer forurenet af nyopdaget nedbrydningsproduktHver femte gang Miljøstyrelsen sugede grundvand op, fandt man dimethylsulfamid -DMS.
Med fundet af dimethylsulfamid i grundvandet får vandværkerne stadigt sværere ved at finde uforurenet drikkevand.
(© Colourbox)Af Søren K Nielsen05.
feb.
2019 kl.
12.
56 | opdateret 06.
feb.
2019 kl.
15.
58Bemærk: artiklen er mere end 30 dage gammelLæs op31 steder landet over er der i grundvandet fundet rester af det nyopdagede nedbrydningsprodukt, dimethylsulfamid, kaldet DMS.
Fem af stederne er indholdet af DMS over grænseværdien, og det bekymrer seniorkonsulent Claus Vangsgård fra vandselskabernes brancheorganisation, Danva.
- Det er alvorligt, når så stor en del af drikkevandsboringerne er forurenede af bare et enkelt stof, siger han.
Læs også:To vandværker lukket: Endnu et pesticid fundet i drikkevandetDMS blev i sommer fundet i drikkevandet hos flere vandværker, som efterfølgende måtte lukke deres boringer eller blande vand fra forskellige boringer.
Styrelsen for Patientsikkerhed har tidligere vurderet, at det ikke udgør en sundhedsmæssig risiko at indtage drikkevand, der indeholder DMS i de fundne koncentrationerMiljøstyrelsen foretog i efteråret en landsdækkende analyse af grundvandet.
Man borede ned til grundvandet 142 forskellige steder i landet.
26 steder fandt man DMS under grænseværdien, mens man fandt fem steder over grænseværdien.
Det svarer stort set til, at der blev fundet DMS i hver femte boring.
Miljøstyrelsen har foretaget 142 boringer i grundvandet landet over.
31 steder fandt man pesticidet DMS.
Fem steder over grænseværdien (røde prikker), 26 steder under grænseværdien (blå prikker).
Grafik: Signe Heiredal, DR.
Miljøstyrelsen har foretaget 142 boringer i grundvandet landet over.
31 steder fandt man pesticidet DMS.
Fem steder over grænseværdien (røde prikker), 26 steder under grænseværdien (blå prikker).
Grafik: Signe Heiredal, DR.
Claus Vangsgård finder tallene store - også for store.
- Det er en meget høj procentdel, hvis man ser på det på landsplan.
Hvis det er et generelt billede, bliver det væsentligt sværere for os at finde nye, uforurenede ressourcer, siger han.
DMS kan være et nedbrydningsprodukt fra pesticidet tolylfluanid, der blev trukket fra det danske marked i 2007.
I 2010 blev tolylfluanid forbudt i EU.
Pesticidet/biocidet DMS - DimethylsulfamidDet nyopdagede stof, DMS, kan ifølge Miljøstyrelsen være et nedbrydningsprodukt fra pesticidet tolylfluanid, der blev trukket tilbage fra det danske marked i 2007.
Tolylfluanid var godkendt i Danmark i perioden fra 1973 til 2007 som svampemiddel i en række frugter fra jordbær over tomat til frugttræer samt i prydplanter som sprøjtemiddel.
Hertil kommer en anvendelse som bejdsemiddel i roefrø til eksport.
Hovedstadsområdets Forsyningsselskab mener dog, at der ikke nødvendigvis er tale om pesticidrester i grundvandet men DMS udvasket af regn på træhuse og plankeværker, fordi stoffet tidligere har kunnet anvendes til svampebekæmpelse i maling og træbeskyttelse.
I 2010 blev anvendelsen af tolylfluanid som pesticid forbudt i EU.
Formanden for Folketingets miljø- og fødevareudvalg, Pia Adelsteen (DF), glæder sig da også over, at stoffet ikke længere må bruges, og at et flertal i Folketinget netop har aftalt at forbyde brugen af pesticider nær drikkevandsboringer.
- Vi bliver jo hele tiden ramt af fortidens synder.
Også fordi vi bliver bedre til at måle og finde nye stoffer.
Det vigtigste er hele tiden at sørge for, at danskerne ikke drikker vand med giftstoffer i, siger Pia Adelsteen.
Hun påpeger, at vi her i Danmark kan glæde os over nogle meget lave grænseværdier.
- Så det, at indholdet af giftstoffer ligger over grænseværdien, er ikke ensbetydende med, at vandet er sundhedsskadeligt.
Det danske drikkevand er godt nok.
Der er ingen grund til at fare ned og købe vand på flasker, siger Pia Adelsteen.
Hovedstadsområdets Forsyningsselskab mener dog, at der ikke nødvendigvis er tale om pesticidrester i grundvandet men DMS udvasket af regn på træhuse og plankeværker, fordi stoffet tidligere har kunnet anvendes til svampebekæmpelse i maling og træbeskyttelse.
Miljøministeren skriver i en orientering til Folketingets Miljø- og Fødevareudvalg at Miljøstyrelsen har bedt GEUS udarbejde et notat over fund af DMS i vandværkernes boringskontrol i 2018.
Miljø- og Fødevareministeriet vil desuden gennemgå fund over kravværdien mhp.
at vurdere, om der kan siges noget om eventuelle kilder.
DMS er ikke kræftfremkaldende, men når vi behandler vores grundvand med ozon omdannes 30-50% af stoffet til NDMA som er mistænkt for at kunne være kræftfremkaldende.
FacebookTwitterKopier linkEmner:Miljø- og Fødevareministeriet|Pia Adelsteen (politiker)|Folketinget|Vandselskaber|Planteavl




https://www.dr.dk/musik/stjernerne-stroemmer-til-jylland-nu-kommer-verdens-stoerste-popdiva-til-aalborg

MusikStjernerne strømmer til Jylland: Nu kommer verdens største popdiva til AalborgMariah Carey giver koncert i Nordjylland til sommer.
Og hun er langt fra alene.
Der er mulighed for at opleve en sjælden intimkoncert med popstjernen Mariah Carey, når hun besøger Aalborg til sommer.
Af Marie Ravn Nielsen05.
feb.
2019 kl.
12.
55Bemærk: artiklen er mere end 30 dage gammelLæs opI december satte hun fut i julestemningen med falsk sne, dansende rensdyr i stiletter og ikke mindst masser af julehits i hovedstadens Royal Arena.
Men allerede til sommer vender den amerikanske popdiva Mariah Carey tilbage sit danske publikum - og endda lige i tid til at hjælpe os i gang med sommerstemningen.
4.
juni kommer hun nemlig til det nordjyske for at spille i Aalborg Kongres & Kultur Center – og det bliver tilmed en sjælden intimkoncert, for der bliver kun plads til 2.
400 siddende tilskuere.
Lyt til hendes nye single 'Caution', mens du læser videre:Mariah Carey - CautionTager sit roste nye album medDet er Mariah Careys seneste album 'Caution', der bringer popstjernen tilbage til Danmark, men der bliver uden tvivl også mulighed for at høre mange af de gamle hits.
Læs også:Anmeldere uenige, men publikum er ikke i tvivl: Mariah Careys julebal var helt fantastisk!
Albummet, der udkom i november, fik fem stjerner af både Soundvenue og Gaffa.
- Onde tunger ville måske sige, at Mariahs genfundne popularitet skyldes halvfemsernes hipfaktor i disse dage.
Men nej – det er rent faktisk et skidegodt album, skrev en begejstret Gaffa-anmelder i november, da albummet udkom.
Med sin Aalborg-koncert er Mariah Carey bare en ud af flere store stjerner, der tager langt væk fra det københavnske.
Og særligt i sommermånederne stikker det af med spændende navne på de jyske og fynske scener.
Her kan man for eksempel opleve Maroon 5, der netop har optrådt ved Super Bowl, i Aalborg, Foo Fighters i Horsens og ikke mindst megastjernen Ed Sheeran, der spiller to udsolgte udendørskoncerter i Odense til sommer.
Læs også:'Ej, er den allerede slut?
': Dine yndlingssange er blevet 20 sekunder kortere - og det er helt med viljeKommende store koncerter i Jylland og på Fyn•29.
marts: Jamie Cullum, Musikkens Hus, Aalborg•1.
juni: Maroon 5, Mølleparken, Aalborg•4.
juni: Mariah Carey, Aalborg Kongres & Kultur Center•8.
juni: Phil Collins, Ceres Park, Aarhus•11.
juni: Bon Jovi, Kær Vestermark, Sønderborg•21.
juni: Sting, Musikhuset Holstebro•21.
juni: Patti Smith og band, Musikhusparken i Aarhus•25.
juni: Foo Fighters, Fængslet, Horsens•2.
juli: Band of Horses, Musikhusparken i Aarhus•27.
og 28.
juli: Ed Sheeran, Tusindaarsskoven, Odense•7.
august: Pink, CASA Arena, HorsensFacebookTwitterKopier linkEmner:Mariah Carey (musiker)|Aalborg|Jylland|Pop og rock|Musikkens Hus




https://www.dr.dk/nyheder/regionale/syd/robotter-klarer-opvask-og-tunge-loeft-paa-sygehus-medarbejderne-skal-ikke-gaa

Længere til pensionSe temaSyd- og SønderjyllandRobotter klarer opvask og tunge løft på sygehus: 'Medarbejderne skal ikke gå i stykker'Elektroniske hjælpemidler giver bedre kvalitet i plejen, viser undersøgelse.
Knut Steffensen er ernæringsassistent i køkkenet på Sygehus Sønderjylland.
Han ses her sammen med en af robotterne.
Af Sofie Lewring og Susanne Terman Pedersen05.
feb.
2019 kl.
11.
58Bemærk: artiklen er mere end 30 dage gammelLæs opHver dag hjælper en af de fem Tug-robotter køkkenpersonalet på Sygehus Sønderjylland i Aabenraa.
De suser rundt på gangene, i kælderen og hos patienterne, hvor de henter opvask og klarer de tunge løft for køkkenpersonalet.
Robotterne kan selv finde vej og sågar selv tage elevatoren.
Robotterne kan have 24 bakker med opvask fra alle patienterne og fungerer som en god kollega, lyder det fra Tina Aarhus, der er ernæringsassistent i køkkenet på Sygehus Sønderjylland.
- Vi sparer mange kræfter og mange skridt hver dag.
Robotterne er rigtig gode og tager det tunge slæb, siger hun.
Læs også:Fjernbetjeninger forsvinder fra sygehus: Sygeplejersker bruger kostbar tid på at lede efter demI takt med at vi bliver ældre, og pensionsalderen stiger, tyder noget på, at flere robotter og andre elektroniske hjælpemidler fremover skal skåne plejepersonalet, for at de kan blive længere tid på arbejdsmarkedet.
Bedre pleje med selv-vendende lagnerI Aabenraa Kommune kigger de nu på, om de elektroniske hjælpemidler i plejesektoren bliver brugt godt nok for at aflaste medarbejderne.
For en undersøgelse, som Aabenraa-, Sorø- og Københavns Kommune har deltaget i, viser, at der er flere fordele ved at investere i ordentlige elektroniske hjælpemidler, siger Anne Pagh, der er specialkonsulent i velfærdsteknologien i Aabenraa Kommune.
- Der er nogle klare gevinster i form af reduceret arbejdsbelastning, færre sygedage og bedre arbejdsmiljø i forbindelse med plejen omkring den sengeliggende, siger hun.
Virksomheden Vendlet har lagt elektroniske vend-let-lagner til undersøgelsen.
De kan bruges til at vende sengeliggende personer uden dumme løft og akavede stillinger, fortæller direktør Peter Maindal.
- Vi nødt til at sikre, at ingen medarbejdere går i stykker.
Vi er nødt til at sørge for et arbejdsmiljø, der er sikkert og kan fastholde medarbejderne, hvis de skal arbejde, til de bliver 70, siger Peter Maindal.
Undersøgelsens resultater viser, at de elektroniske hjælpemidler giver en bedre relation mellem plejer og borger og skaber bedre kvalitet i plejen.
Ingen arbejdsskader efter 46 årElektroniske hjælpemidler kan ikke hjælpe en borger alene, for der skal også andre faglige kompetencer til, mener kvalitetsassistent Inge Johnsen fra plejehjemmet Grønnegaarden i Aabenraa.
I 46 år har Inge Johnsen arbejdet i plejesektoren uden en arbejdsskade.
 DR)- Man skal ikke bare trykke på en fjernbetjening.
Hvis beboeren ingenting kan, skal vedkommende forberedes og ligges korrekt, før man trykke på knappen, siger hun.
Selv har hun arbejdet i plejesektoren i 46 år, hvor hun startede uden lifte og andre hjælpemidler.
- I mine første år sled vi.
Dengang hed det løfteteknik, og der løftede vi, sige Inge Johnsen.
Alligevel har hun aldrig haft en arbejdsskade.
I dag hedder det ikke løft, men forflytning.
Inge Johnsen har i flere år vejledt andre medarbejdere i at flytte beboere korrekt.
Hun råder medarbejderne til at bruge alle de hjælpemidler, de har mulighed for, hvis de vil undgå arbejdsskader.
- Pas på jer selv, der er ingen andre, der gør det for jer, siger Inge Johnsen.
Køkkenpersonale kan nu tilbyde a la carteDet er fire år siden, at robotterne blev indført på Sygehus Sønderjylland.
Udover at aflaste køkkenpersonalets skuldre, har robotterne også sparet personalet for en del tid.
Men det betyder ikke, at personalet har mistet kontakten til patienterne, mener ernæringsassistent i køkkenet Tina Aarhus.
- Vi er i kontakt med mange patienter hver dag, fordi vi selv leverer maden ud til patienterne hver dag fra morgen til aften, siger hun.
Robotterne har varetaget flere poster på sygehuset, og evalueringen er nu i gang, siger chefportør Per Johansen.
- Vi får ting leveret til tiden, og personalet kan varetage andre funktioner, som er mindre belastende.
Måske kan vi bruge robotterne på andre områder, som kan aflaste vores personale mere på sigt, siger han.
FacebookTwitterKopier linkEmner:Teknologi|Arbejdsmarked|Sygehus Sønderjylland|Aabenraa Kommune|Aabenraa




https://www.dr.dk/nyheder/regionale/trekanten/langtidsfriske-sofia-vi-kan-laere-af-dem-der-stort-set-aldrig-er-syge

Længere til pensionSe temaTrekantområdet'Langtidsfriske' Sofia: Vi kan lære af dem, der stort set aldrig er sygeAnsatte med få sygedage er engagerede og tager et stort personligt ansvar.
Det kan vi lære noget af, mener tillidsmand.
Det er her på autismecenteret Æblehaven i Kolding, at Sofia Erenskjold er ansat.
Af Jonas Guldberg og Annette Jespersen05.
feb.
2019 kl.
11.
13Bemærk: artiklen er mere end 30 dage gammelLæs opSofia Erenskjold arbejder som socialpædagog i Kolding, og så er hun langtidsfrisk.
Det betyder, at hun ikke har særlig mange sygedage.
Læs også:I Lemvig er de sjældent sygemeldt: Vi har vestjysk hårdhed og godt arbejdsmiljøOg vi bør have mere fokus på netop den gruppe af medarbejdere, som stort set aldrig er syge og trives med jobbet.
Det mener både hun og trivselsrådgiver Henrik Krogh.
Han har i de sidste 12 år skrevet bøger og holdt foredrag om begrebet 'de langtidsfriske'.
- De har lavt sygefravær og en høj trivsel, konkluderer Henrik Krogh.
Vi kan lære noget af langtidsfriske61-årige Sofia Erenskjold er tillidsrepræsentant for de knap 40 fastansatte på autismecenteret Æblehaven i Kolding.
Hun vil gerne sætte mere fokus på de kolleger, der altid møder op på arbejde.
- De giver et stort bidrag til arbejdsmarkedet.
Og jeg er nysgerrig efter, hvad de langtidsfriske gør, og om de har nogle vinkler, som andre kan lære noget af, siger hun.
Inspirationen til at flytte fokus fra sygefravær til langtidsfriske stammer fra trivselsrådgiver Henrik Krogh.
- Begrebet er opfundet af en svensk læge, der begyndte at fokusere på medarbejdere, som havde under fem sygedage om året i to år i træk, fortæller han.
- Begrebet er opfundet af en svensk læge, der begyndte at fokusere på medarbejdere, som havde under fem sygedage om året i to år i træk.
Henrik Krogh, trivselsrådgiver.
Det viser sig, at de er meget ansvarlige for eksempel for det gode arbejdsmiljø, de løser opgaverne til tiden, og de går gerne foran, når de svære opgaver skal løses.
Læs også:I Lemvig er de sjældent sygemeldt: Vi har vestjysk hårdhed og godt arbejdsmiljøMedarbejdere skal have lov til at være sygeDerfor foreslog Sofia Erenskjold på et personalemøde, at kollegaerne skulle lade sig inspirere af dem, der stort set aldrig melder sig syge.
Men forslaget blev ikke mødt med klapsalver.
- De var meget nervøse for, om jeg ville gå ind og have fokus på sygemeldinger.
Da de så fandt ud af, at det slet ikke er pointen, synes jeg, at jeg så nysgerrighed hos mine kolleger, fortæller hun.
Sofie Erenskjolds leder, Ulrik Horsmark, er også positivt stemt over for forslaget.
Men det er en fin balancegang i forhold til ikke at presse de medarbejdere, der har flere sygedage, mener han.
- Vi skal aldrig nogensinde få en kultur, hvor vi begynder at presse folk, som er syge, til at tage på arbejde.
Her i Danmark har man ret til at have en sygedag, når man er syg.
Det skal man have lov til, siger Ulrik Horsmark.
- Vi skal aldrig nogensinde få en kultur, hvor vi begynder at presse syge til at tage på arbejde.
Ulrik Horsmark.
Afdelingsleder, ÆblehavenDet er Henrik Krogh 100 procent enig i.
Han mener bare, at der er et stort potentiale, som lederne ofte overser, når de ikke har fokus på de langtidsfriske.
- Det er ærgerligt, at de går i den her blinde vinkel.
Jeg opfordrer ledere til at tage spontane samtaler med de langtidsfriske for at finde ud af, hvorfor vi trives på vores arbejdsplads, siger Henrik Krogh.
I samtalerne kan lederne også finde ud af, at de langtidsfriske også kan blive trætte og nedkørte.
Og at de måske slet ikke har det så godt, som deres lave sygefravær viser.
En positiv tilgang til alle udfordringerMen indtil det sker, så er der meget man kan gøre selv, mener Sofia Erenskjold.
Hun tror selv på, at hun holder mange sygdomme væk med sund kost, gåture i skoven og en positiv tilgang til alle udfordringer.
- Det har jeg bare erfaret, at det har rigtig god virkning, siger hun.
Der findes ikke nogen opgørelser over, hvor mange ansatte der er langtidsfriske efter Henrik Kroghs definition.
Men for to år siden viste en undersøgelse fra Dansk Arbejdsgiverforening, at 42 procent af de privatansatte ikke havde haft en sygedag indenfor det seneste år.
Til sammenligning var det 40 procent af statsansatte, 31 procent af de kommunalt ansatte og 24 procent af de ansatte i regionerne, som ikke havde haft en sygedag.
FacebookTwitterKopier linkEmner:Sygdomme og lidelser|Arbejdsmarked|Kolding|Arbejdspladser|Dansk Arbejdsgiverforening




https://www.dr.dk/nyheder/udland/stjalne-svenske-kronjuveler-kan-vaere-fundet-efter-kirketyveri

UdlandStjålne svenske kronjuveler kan være fundet efter kirketyveriRetssagen mod mistænkt i sag om stjålne kronjuveler blev kortvarigt afbrudt, fordi juvelerne måske er fundet.
Billedet her viser nogle af de kronjuveler, der i sommer blev stjålet fra en svensk domkirke.
05.
feb.
2019 kl.
11.
13Bemærk: artiklen er mere end 30 dage gammelLæs opEn række værdifulde kronjuveler, som i sommer blev stjålet fra en svensk domkirke, er muligvis blevet fundet.
Det oplyser svensk politi.
Tyvekosterne er en kongekrone og et rigsæble, der har tilhørt Sveriges kong Karl IX, samt en mindre krone fra hans hustru, dronning Kristina.
En 22-årig mand er tiltalt i sagen, og i dag er sidste dag i retssagen imod ham.
Den tiltalte nægter sig skyldig.
I morges blev sagen midlertidigt afbrudt, da anklageren bekræftede, at kronjuvelerne kan være blevet fundet.
Det skriver SVT.
Unavngivne kilder siger til Aftonbladet, at tyvekosterne - eller i hvert fald dele af dem - er blevet fundet i en skraldespand.
Værdi af 65 millioner svenske kronerKronjuvelerne har været pist forsvundet, siden tyve 31.
juli sidste år stjal de to kroner og rigsæblet fra Strängnäs Domkirke.
Tyvekosterne har ifølge Aftonbladet og SVT en værdi af cirka 65 millioner svenske kroner - svarende til godt 45 millioner danske kroner.
Læs også:Sverige anholder en mistænkt for tyveri af kronjuvelerKronjuvelerne tilhørte Gustav Vasas søn Karl IX.
Han var konge fra 1604 til sin død i 1611 og nåede i den tid at bekrige Danmarks kong Christian IV under Kalmarkrigen.
Da kongen og siden hans dronning, Kristina, døde, blev de begravet med deres kroner, som senere blev hentet op fra graven og udstillet i en glasmontre i domkirken i Strängnäs knap 100 kilometer vest for Stockholm.
Kronjuvelerne har siden tyveriet været efterlyst internationalt.
Det er ikke mange år siden, at svensk politi senest var på jagt efter kongelige smykker.
For fem år siden blev Johan III's krone, rigsæble og scepter stjålet.
De blev senere fundet i en affaldssæk.
/ritzau/FacebookTwitterKopier linkEmner:Tyverier|Aftonbladet|Kriminalitet|Sverige|Stockholm




https://www.dr.dk/nyheder/politik/forskere-bag-krigsudredning-overraskende-faa-mennesker-afgoer-om-danmark-skal-i-krig

PolitikForskere bag krigsudredning: Overraskende få mennesker afgør, om Danmark skal i krigDanske politikere har fulgt USA's ønsker i tre krige, konkluderer forskere.
Rasmus Mariager på talerstolen.
Udredningen om Danmarks krigsdeltagelse offentliggøres, på Københavns Universitet tirsdag den 5.
februar 2019.
Af Rasmus Lindegård Hansen og Peter Boier05.
feb.
2019 kl.
11.
25Bemærk: artiklen er mere end 30 dage gammelLæs opDe ansvarlige forskere for undersøgelsen af den danske deltagelse i krigene i Kosovo, Afghanistan og Irak er i løbet af deres arbejde blevet overraskede over, hvor få toppolitikere der bestemmer, om Danmark skal i krig.
Det fortæller Rasmus Mariager, forskningsleder for krigsudredningen.
- Jeg er blevet overrasket over omfanget af de her beslutninger.
Jeg er overrasket over, hvor få principielle overvejelser, man gør sig - både fra regeringen og oppositionen.
Og hvor langt ind i forhandlingerne man er, før man tager den i Det Udenrigspolitiske Nævn.
Og hvor få kritiske spørgsmål, der bliver stillet i Det Udenrigspolitiske Nævn, sagde han på pressemødet, hvor udredningen blev præsenteret.
- Og så er jeg overrasket over, hvor få mennesker der reelt afgør, om Danmark går i krig.
Det er statsministeren, udenrigsministeren og deres centrale embedsmænd – i dialog med amerikanske aktører.
Og det er sådan, det er.
Læs også:Hvorfor gik Danmark i krig?
Det skal udredning svare på i dagEfter amerikansk ønskeForskerne har set på beslutningsgrundlaget for den danske deltagelse på Balkan i slutningen af 90'erne samt Afghanistan og Irak i begyndelsen af 00'erne.
Og de danske politikere følger de amerikanske ønsker, når det kommer til de danske krigsdeltagelser i krigene.
Det slår de to forskere fast i deres udredning af den danske deltagelse i de tre krige.
Her fremgår det, at de amerikanske ønsker har været afgørende for beslutningerne.
I krigsudredningen skriver forskerne:- Danmarks militære engagement afspejler generelt de politiske beslutningstageres vilje til at imødekomme USA's ønsker om militære bidrag, lyder konklusionen fra de to forskere.
- Der er ikke tale om direkte pres fra USA med trusler om sanktioner eller løfte om gevinster.
Både beslutningen om at bidrage og beslutningen om indholdet i de militære bidrage formes, snarere end de besluttes.
Og endeligt er de to forskere kommet frem til, at Folketingets udenrigspolitiske nævn ikke er blevet synderligt fodret med oplysninger.
- Regeringen har en minimalistisk informationspraksis over for Det Udenrigspolitiske Nævn, konkluderer de to forskere.
Forskellige oplysninger internt og i offentlighedenForskerne har set på beslutningsgrundlaget for den danske krigsdeltagelse på Balkan i slutningen af 90'erne samt Afghanistan og Irak i begyndelsen af 00'erne.
I 1999 besluttede Danmark at sende soldater til Kosovo.
- Over for offentligheden motiverede regeringen beslutningen med tale om en humanitær indsats.
Men når vi kigger på den argumentation, der fremlægges i regeringen, så handler det mere om Danmarks forhold til Nato, selvom det humanitære også spiller en rolle.
Danmark vil gerne vise sig som en fleksibel og imødekommende alliancepartner overfor Nato, siger Rasmus Mariager.
Og Irak-krigen var heller ingen undtagelse.
- Vores forståelse er, at regeringen var meget åbne om kursen i den førte politik med at følge USA.
Men omvendt må man sige, at regeringen var ganske lukket om processen.
- Regeringen ved, at USA's mål er et regimeskifte i Irak, men man undlader at tale herom.
- Regeringen oplyser, at der ligger tilstrækkeligt juridisk grundlag for magtanvendelsen, men internt er det ’et politisk skøn’.
Men det vælger man ikke at bringe videre til Folketinget, oplyser Rasmus Mariager.
Forskerne har haft adgang til de dokumenter, som den nedlagte Irak-kommission skulle behandle.
Men i modsætning til en undersøgelseskommission har de to forskere ikke haft mulighed for at for afhøre vidner.
Se daværende statsminister Anders Fogh Rasmussen fortælle, at Danmark vil sende soldater til Afghanistan, i videoen herunder.
Overdrev oplysninger om masseødelæggelsesvåbenI rapporten, som forskerne netop har publiceret, fremgår det endvidere, at politikerne op til Irak-krigen overdrev, hvor sikre oplysninger de havde om de meget omtalte masseødelæggelsesvåben i Irak.
- I flere tilfælde videregav regeringen oplysninger og vurderinger, der ikke var i fuld overensstemmelse med de indhentede oplysninger og de interne overvejelser.
Det gælder spørgsmålet om Iraks lagre af masseødelæggelsesvåben, der var den grundlæggende årsag til krigen.
Ved flere lejligheder blev vurderingerne om våbnene ”strammet” på vej op i systemet, og generelt overdrev regeringen oplysningernes sikkerhed.
De to forskere, der står bag udredningen, er lektor og dr.
phil.
Rasmus Mariager og professor (MSO) Anders Wivel, begge fra Københavns Universitet.
Det blev besluttet at lave en uvildig udredning af Danmarks militære engagement i Kosovo, Afghanistan og Irak i maj 2016.
Beslutningen udsprang af statsminister Lars Løkke Rasmussens (V) beslutning om at nedlægge Irak- og Afghanistan-kommissionen.
FacebookTwitterKopier linkEmner:Anders Fogh Rasmussen (politiker)|Irak|Lars Løkke Rasmussen (politiker)|Venstre|Videnskab




https://www.dr.dk/nyheder/penge/advokat-om-reklamer-paa-nyt-boerne-youtube-du-betaler-med-dine-boerns-oejne

PengeAdvokat om reklamer på nyt børne-youtube: 'Du betaler med dine børns øjne' Youtubes nye danske børneunivers skal finansieres af reklamevideoer.
I dag åbner Google et nyt reklamefinansieret børneunivers med videoer i Danmark.
Arkivfoto.
Af Alexander Hecklen05.
feb.
2019 kl.
12.
29Bemærk: artiklen er mere end 30 dage gammelLæs op- Når man benytter gratis services, så er det aldrig gratis.
Det er ikke noget, der kommer ud af Youtubes gode hjerter.
Reklamer på Youtube KidsSom sin storebror er Youtube Kids reklamefinansieret.
Alle annoncer i Youtube Kids er ifølge Google tydeligt markeret som reklame.
Reklamerne bliver på forhånd manuelt screenet, og annoncer for mad, læskedrikke, videospil eller film, der henvender sig til børn over 13, er ikke tilladt på kanalen.
Annoncer, man kan klikke sig videre fra, er ikke tilladt på kanalen.
Det er muligt at købe et abonnement på Youtube Kids og derved slippe for reklamer.
Kilde: GoogleDet fortæller Heidi Højmark Helveg, der er advokat med speciale i markedsføringsret, og som har siddet i det ekspertudvalg, der har været med til udarbejde den nye markedsføringslov.
- Det er selvfølgelig, fordi der er en forretningsmodel i det.
Det, man betaler med her, er ens børns øjne og opmærksomhed i forhold til reklamer, siger hun.
I dag åbner Google et nyt reklamefinansieret børneunivers med videoer i Danmark.
Youtube Kids har i flere år været at finde på det amerikanske marked, og nu kan danske børn også gøre brug tjenesten.
- Der har manglet et trygt og sikkert univers til børn under 13 år.
Dette er en særskilt app, hvor man som forælder kan være sikker på, at videoer og indhold er gennemtjekket og sikkert.
Et trygt og sikkert univers til de små og et ny redskab til forældrene, siger Jesper Vangkilde, kommunikationschef hos Google i Danmark.
'Børn er lettere at påvirke'Men selvom alle annoncer i Youtube Kids ifølge Google selv tydeligt er markeret som reklame, og at annoncer for mad, læskedrikke, videospil eller film, der henvender sig til børn over 13, ikke er tilladt på kanalen, så er det en god idé for forældre at se deres børn over skulderen, hvis de benytter sig af tjenesten, mener Heidi Højmark Helveg.
- Man skal holde øje med, at ens børn ikke bliver udsat for skjult reklame, og om de reklamer, der bliver vist, i øvrigt er et indhold, som man synes, at ens børn skal se, siger hun.
Det siger loven om skjult reklameSkjult reklame er forbudt ifølge markedsføringslovens paragraf 6, stk.
4.
Det skal derfor være tydeligt for modtageren, hvis der er kommercielle interesser bag en omtale.
Det gælder, uanset på hvilket medie reklamen bliver vist, for eksempel i trykte medier, som aviser og blade, eller på internettet, og uanset hvem reklamen retter sig til.
Børn og unge er mere godtroende end voksne og har ikke de samme erfaringer som voksne med at gennemskue, om der er kommercielle interesser bag et budskab.
Derfor skal virksomheder, der markedsfører sig over for børn og unge være ekstra opmærksomme på, om reklamen er tydeligt markeret, så målgruppen kan forstå, at det er reklame.
Kilde: ForbrugerombudsmandenIfølge markedsføringsadvokaten handler det især om, at virksomheder, der betaler for børneindholdet, tydeligt skal markere, at der er tale om reklame.
- Det står i markedsføringsloven, at det skal virksomhederne være opmærksomme på.
Det skal være tydeligt i deres markedsføring, hvad de er ude på: Nemlig at sælge nogle produkter, siger Heidi Højmark Helveg.
- Børn har ikke den erfaring og kritiske sans, som vi andre forhåbentlig har fået i løbet af årene.
Det gør, at de er lettere at påvirke, fortsætter hun.
Må ikke opfordre børn til købI Danmark er det Forbrugerombudsmanden, der holder øje med, om markedsføringsloven overholdes.
Ifølge Marie Asmussen, der er jurist og fuldmægtig hos Forbrugerombudsmandens kontor, er det især de mindste, som kan have brug for at blive beskyttet mod uigennemskuelige eller aggresive reklamer.
Derfor er lovens krav også skrappere, når det gælder reklamer, som er placeret steder, hvor børn kan komme i kontakt med dem, forklarer hun.
- De tager budskaber ind på en anden måde.
De er mere godtroende.
Derfor skal reklamemarkeringen være ekstra tydeligt, når en reklame retter sig mod børn og unge, siger Marie Asmussen.
En konkret sted, hvor loven er skrappere, er, at reklamerne ikke direkte må opfordre børn til at købe bestemte produkter, fortæller Marie Asmussen.
- Det er ulovligt at fremsætte direkte købsopfordringer over for børn.
Eksempelvis må en reklame til børn ikke sige: ’Køb denne her juice, den er super lækker’, siger hun.
Forbrugerombudsmand holder øjeNye medier som Youtube er netop et område, som kontoret har øjnene på, fordi mange børn og unge i dag ser mindre traditionelt tv og i stedet finder indhold på internettet.
- Vi holder løbende øje med nye medier, men vi har ikke mulighed for at monitorere medierne.
Derfor er det en stor hjælp at modtage klager, siger Marie Asmussen.
I sidste ende er det en god idé som forælder at forklare sine børn om reklamernes formål, før man lader børnene gå på opdagelse på egen hånd, lyder rådet fra Forbrugerombudsmandens jurist.
- Det er vigtigt, at man forstår, hvad formålet med markedsføringen er.
Derfor skal man lære sine børn at være kritiske, siger Marie Asmussen.
Det holder Forbrugerombudsmanden øje med:•Håndhævelse af forbuddet mod skjult reklame i nyhedsmedier, magasiner og ved brug af influenter.
•Politianmeldelser af abonnementsfælder og andre grove lovovertrædelser.
•Håndhævelse af forbuddet mod vildledende markedsføring blandt andet ved online salg, på energiområdet og på teleområdet.
•Håndhævelse af forbuddet mod uanmodede e-mails og telefonopringninger fra virksomheder.
•Håndhævelse af den forbrugerbeskyttende lovgivning i ”det kontantløse samfund”•Tilsyn med lånemarkedet.
•Kilde: ForbrugerombudsmandenFacebookTwitterKopier linkEmner:Forbrugerombudsmanden|Youtube|Google|Forbrug|Virksomhedsdrift




https://www.dr.dk/nyheder/regionale/bornholm/bornholms-museum-er-paa-jagt-efter-bidrag-til-udgravning-af-soltempel

BornholmBornholms Museum er på jagt efter bidrag til udgravning af soltempelPengene skal bruges til at lave de første undersøgelser med radar ved Sorte Muld.
I dag er det bare marker mellem Svaneke og Ibsker, men fra stenalderen og frem til vikingetiden var her et levende og rigt samfuld.
Sandsynligvis vil nye udgravninger afsløre et kultsted eller et soltempel.
Af Lene Jensen og Lis Eilsøe05.
feb.
2019 kl.
09.
17Bemærk: artiklen er mere end 30 dage gammelLæs opNår Bornholms Museum til foråret går på jagt efter et soltempel, der efter al sandsynlighed har ligget på en af Danmarks vigtigste kultpladser, bliver det med penge fra crowdfunding.
CrowdfundingCrowdfunding er en mere dagligdags måde at rejse penge på end for eksempel ansøgninger og tilskud fra små og store fonde.
Det bliver typisk brugt til afgrænsede projekter og af iværksættere, folk i musikbranchen, af forfattere og filmmagere.
Der er hverken loft eller bund under bidragenes størrelse, og det er typisk venner, familie eller mindre bidragsydere, der skyder penge ind i et projekt via crowdfunding.
For selvom der er skudt millioner af EU-kroner i den arkæologiske udgravning ved Sorte Muld på Bornholm, så kommer de penge langt fra til at dække hele arbejdet.
Lige nu er der akut brug for 90.
000 kroner til en forundersøgelse af området med geo-radar, så arkæologerne kan få et røntgenbillede af de underliggende jordlag og dermed også se strukturer fra blandt andet tidligere bygninger.
Der er allerede lavet aftale med et hold eksperter fra Østrig, men pengene mangler altså.
Det siger chefarkæolog Finn Ole Nielsen fra Bornholms Museum.
- Vi prøver at lave crowdfunding nu, for det her bliver rasende dyrt, så selv små bidrag vil være meget velkomne.
Crowdfunding er nyt for arkæologerneHan kan ikke rigtigt få øje på, at der er brugt crowdfunding til danske, arkæologiske udgravninger tidligere, men svenskerne har erfaring med det.
Derfor er Finn Ole Nielsen ikke i tvivl om, at det også bliver fremtiden i Danmark.
Bornholms Museum samarbejder med blandt andre kolleger i Lund i Skåne om selve undersøgelsen af kultpladsen, og Finn Ole Nielsen vil også bruge deres erfaringer med crowdfunding.
Arkæologerne har længe vidst, at Sorte Muld mellem Svaneke og Ibsker er en af Danmarks vigtigste kultpladser.
Den blev udgravet tilbage i 1985-86, men i de senere år er der igen begyndt at dukke rigtigt meget frem i området.
- Ejeren af marken oven over Sorte Muld pløjer forsigtigt, men der kommer helt nye guldgubber og knogler frem i et alarmerende stort antal nu, siger Finn Ole Nielsen.
Læs også:Bornholms undergrund bliver internationalt undervisningslokale for arkæologistuderendeNår de geomagnetiske målinger er lavet, rykker 35 arkæologistuderende fra Århus og et større antal studerende fra Lund ud i området for at hjælpe med at afdække soltemplet.
De arbejder intenst i en måned, og så skal genstande og jordlag registreres.
Det arbejde fortsætter næste år, hvor der også kommer forstærkning fra Gdansk i Polen.
Der er dukket mere end 2.
500 guldgubber op af jorden ved Sorte Muld, som har givet Bornholm sit rigeste arkæologiske fund.
En del af de EU-penge, der er givet, skal gå til grave- og registreringsarbejde, men det er også et mål at undersøge, om de arkæologiske udgravninger kan bruges som turistattraktion.
•Sorte Muld ved Svaneke har været beboet i tusindvis af år - muligvis fra stenalderen og helt frem til den tidlige vikingetid.
•Målet med hele arbejdet denne gang er at finde og datere soltemplet - fra soltemplets opståen og frem til det blev ødelagt.
Det kan være sket i forbindelse med, at Bornholm blev kristent, eller at en fremmede magt kom og overtog stedet.
•De mere end 2.
500 små guldgubber, der er fundet i området indtil videre, er det største arkæologiske fund på Bornholm.
•Sorte Muld har ligget tæt på små havne på Bornholms østkyst, og der har været tæt kontakt med verden udenfor.
Det viser 30.
000 andre genstande, der er fundet i området - blandt andet romersk glas, importerede glasperler og våben.
Det har været et meget rigt og velorganiseret samfund med en høvding eller måske ligefrem en bornholmsk konge.
•Kilde: Bornholms MuseumFacebookTwitterKopier linkEmner:Bornholms Museum|Bornholm|Historie|EU|Virksomhedsøkonomi




https://www.dr.dk/nyheder/regionale/fyn/moed-fem-modne-maend-derfor-arbejder-vi-i-stedet-gaa-paa-pension

Længere til pensionSe temaFynMød fem modne mænd: Derfor arbejder vi i stedet for at gå på pension80.
000 danskere arbejder, efter de har passeret pensionsalderen.
Mens politikerne diskuterer, hvordan man får folk til at blive længere på arbejdsmarkedet, er der tusindvis af danskere, som selv ønsker at arbejde videre.
Af Ida Nathan og Sine Skott05.
feb.
2019 kl.
10.
02Bemærk: artiklen er mere end 30 dage gammelLæs opKunne du forestille dig at arbejde, efter du kunne gå på pension?
Sidste år havde hver ottende dansker imellem 65 og 74 år mindst et par timers betalt arbejde om ugen, viser tal fra Danmarks Statistik.
Her kan du møde nogle af dem, som søger fællesskab og arbejdsopgaver i stedet for roen som pensionist.
86-årige Johs pendler gerne, til han bliver 90Johs Eriksen kom på arbejdsmarkedet som 12-årig.
Han har været alt fra buddreng til virksomhedsejer.
Som 71-årig solgte han virksomheden, som han nu arbejder for tre dage om ugen.
- Det er jo meningen med livet, at man skal arbejde for at skaffe til husly og føde.
Jeg kan heller ikke få al den fritid til at gå, hvis jeg ikke har noget arbejde.
Jeg er glad for at have noget at stå op til.
Nu forsøger han at komme ned på en enkelt arbejdsdag om ugen, for han har 85 kilometer hver vej på arbejde fra Hørsholm til Store Heddinge på Stevns.
Men der er ikke tale om at stoppe med at arbejde.
- Jeg vil gerne fortsætte.
Jeg tror, jeg tager de fire næste år med, så er jeg 90.
Så er det måske på tide at stoppe.
63-årige Klaus: Majoren har styr på sofaafdelingen i IkeaI 41 år har Klaus Ove Vilhelmsen fra Odense arbejdet i Forsvaret.
Nu arbejder han deltid i sofaafdelingen i IKEA.
Inden han stoppede som major, vidste han, at han ville finde et deltidsjob.
Derfor lavede han en plan med forskellige kriterier for, hvad det nye arbejdsliv skulle kunne.
Han ville blandt andet ikke have ledelsesansvar, og så ville han have gode kolleger og møde mennesker.
- Jeg skulle ikke sidde hjemme og kede mig.
Det er skideskægt at gå på arbejde, siger han og joker med alle de gammel-mands-jokes, han kan fyre af over for kunderne.
Her giver han tre gode råd til dig, som gerne vil arbejde, selvom du er pensionistmoden:1Tænk dig om - du behøver ikke lave det samme som før2Bliv afklaret med, hvad du ønsker3Mød op med selvtillid68-årige Henry: Bygningskonstruktøren, der rådgiver på fuldtidHenry Høitbjerg var egentlig gået på pension som 65-årig, men det blev for kedeligt, og så startede han i rådgivningsfirmaet V2C på deltid.
Det holdt kun kort, og nu arbejder han fuldtid, selv om konen er på pension.
Han er ikke i tvivl om, hvad der driver ham:- Når først træbenet er skruet fast, så er det fællesskabet.
Det at være sammen med nogle mennesker og skabe værdi, siger han og spøger med, at han skal bæres ud, før han stopper.
74-årige Egon har arbejdet samme sted i 59 årEgon Sørensen har arbejdet på Danish Crowns slagteri i Horsens, siden han var 15 år.
Han arbejder der stadig som 74-årig, men det kan han kun klare, fordi han er gået på halv tid.
-Det betyder jo alt.
Otte timer om dagen kan jeg ikke klare, men fire timer er lige passende.
Dagen er jo ny, når jeg går hjem, siger han.
61-årige Martin fik hjerteproblemer - nu er det ham, der kører ud med medicinMartin Agerbak Madsen For Martin Agerbak Madsen kom pensionen tidligt, da han for seks år siden blev ramt af alvorlige hjerteproblemer.
Fra den ene dag til den anden måtte han sige farvel til et 32 år langt arbejdsliv som skolelærer og skoleleder.
- Det var hårdt at miste den daglige kontakt til skolelærere og elever.
Jeg savnede det sociale liv og trængte til at komme ud blandt andre mennesker, så det virkede som en rigtig god idé at komme ud til ældre medborgere.
Charlottenlund Apotek har i alt tre seniorer ansat, der kommer et par dage om ugen og bringer medicin ud.
FacebookTwitterKopier linkEmner:IKEA|Sjælland|Danish Crown|Charlottenlund|Erhverv




https://www.dr.dk/nyheder/udland/grisens-ar-giver-gurli-gris-stjernestatus-i-kina

UdlandGrisens år giver Gurli Gris stjernestatus i KinaTegnefilmkarakteren Gurli Gris er tilbage for fuld styrke i Kina, efter at serien har været underlagt censur.
Gurli Gris vender tilbage i varmen i Kina i forbindelse med begyndelsen på grisens år.
05.
feb.
2019 kl.
07.
35Bemærk: artiklen er mere end 30 dage gammelLæs opKineserne siger farvel til hundens år og velkommen til grisens år, når de i dag indleder fejringen af deres nytår.
Og midt i nytårsforberedelserne har den kendte tegneseriefigur Gurli Gris indtaget en overraskende hovedrolle.
Det er under et år siden, at en kinesisk platform fjernede 30.
000 klip med Gurli Gris, mens statsmedier i Kina advarede om, at den populære tegnefilmfigur var som gift for samfundet.
Men nu er Gurli og hendes venner igen kommet ind i varmen i Kina.
Store plakater med Gurli Gris præger bybilledet, og i legetøjsbutikker bliver merchandise revet ned fra hylderne.
"Gurli Gris fejrer kinesisk nytår"Det tydeligste bevis på, at Gurli og kompagni ikke længere er mål for censur, er, at selskabet bag serien i dag har premiere på en ny film i anledning af det kinesiske nytår.
Filmens titel er "Gurli Gris fejrer kinesisk nytår".
Den viser grisen med de menneskelige træk markere årsskiftet med to venner, der er helt nye i seriens univers.
Den ene hedder Jiaozi, hvilket betyder dumpling.
Den anden kammerat er Tang Yuan, der betyder risklump.
Begge skulle være opkaldt efter lokale delikatesser.
Kritiske klummer fra kommunistpartietDer er tale om noget af et skifte, siden aviser med forbindelse til landets kommunistparti sidste forår skrev kritiske klummer om Gurli Gris.
Det kinesiske nytår er en enorm fest, der fejres over hele verden.
Nytåret er samtidig anledning til verdens største migration, når flere hundrede millioner mennesker rejser tilbage til deres kinesiske hjembyer for at markere årsskiftet.
Datoen for det kinesiske nytår skifter fra år til år, men falder altid på samme tid som den nymåne, der er i perioden mellem den 21.
januar og 20.
februar.
I år er der nymåne og dermed nytår den 5.
februar.
/ritzau/AFPFacebookTwitterKopier linkEmner:Kina|Nytår




https://www.dr.dk/sporten/cykling/par-nummer-7-fastholder-foeringen-foer-sidste-dag-i-ballerup

CyklingPar nummer 7 fastholder føringen før sidste dag i BallerupMichael Mørkøv og Oliver Wulff lykkedes med at holde konkurrenterne bag sig på næstsidste dag.
Par nummer 7 bestående af Michael Mørkøv og Oliver Wulff fastholder føringen i 6-dagesløbet før sidste dag i Ballerup.
05.
feb.
2019 kl.
08.
31Bemærk: artiklen er mere end 30 dage gammelLæs opDet danske par nummer 7 formåede mandag aften at fastholde den samlede føring i det københavnske 6-dagesløb.
Michael Mørkøv og Oliver Wulff overtog søndag førstepladsen i løbet efter at have startet dagen som nummer fire.
Og 7'erne holdt først konkurrenterne bag sig ved mandagens første discipliner, inklusive en spurtserie og det afsluttende udskilningsløb.
Her kan du blive klogere på 6-dagesløbets historie.
Derefter ventede aftenens store begivenhed - en 75 kilometer lang "handicapjagt".
Her startede topparrene med at neutralisere hinandens angreb, hvilket gav plads til nogle af de lavere rangerende par.
Flere alvorlige styrtLøbet var præget af flere alvorlige styrt, og Jesper Mørkøv fra par nummer 14 og hollænderen Wim Stroetinga fra par nummer 1 måtte forlade løbet i smerte.
De fire toppar, der alle er på omgangshøjde, holdt fortsat et tæt øje med hinanden i jagten.
Oliver Wulff (th.
) og Michael Mørkøv under 75 kilometer handicapjagt ved 6-dagesløbet i Ballerup Super Arena .
Med ti omgange til mål satte par nummer 1's Yeori Havik et angreb ind.
7'erne, 16'erne og 9'erne kørte hurtigt efter, og angrebet blev neutraliseret.
Blandt topparrene var Marc Hester fra par nummer 9 klart hurtigst i spurten.
Det ændrer dog ikke ved, at par nummer 7 indtager den samlede førsteplads inden sidste dag i Ballerup Super Arena.
/ritzau/FacebookTwitterKopier linkEmner:Michael Mørkøv (cykelrytter)|Cykelsport|Ballerup|Ballerup Super Arena




https://www.dr.dk/nyheder/politik/regeringen-vil-udvikle-superstuderende-190-millioner

PolitikRegeringen vil udvikle superstuderende for 190 millionerDe dygtigste studerende skal blive i Danmark.
Derfor lancerer regeringen et udspil, der skal dyrke talenterne.
Uddannelses- og forskningsminister Tommy Ahlers (V) mener, at det er vigtigt at gøre noget ekstra for de dygtigste.
05.
feb.
2019 kl.
07.
02Bemærk: artiklen er mere end 30 dage gammelLæs opDer er i Danmark risiko for, at vi glemmer de dygtigste studerende.
Det mener regeringen, som over de næste fire år vil investere 190 millioner kroner i talentforløb for de særligt talentfulde studerende på videregående uddannelser.
Målgruppen for talentprogrammet er de to procent dygtigste studerende på tværs af alle videregående uddannelser i Danmark.
Det svarer til omkring 5.
000 studerende.
Forløbene kan afvikles som sommerskoler eller parallelt med den almindelige undervisning.
De kan foregå både på uddannelsesinstitutionerne eller i samarbejde med eksterne partnere som virksomheder eller forskningsmiljøer.
Der bliver etableret en pulje, hvor uddannelserne kan ansøge om midler til udvikling og drift af talentforløb.
Frygter, at de tager til udlandetUddannelses- og forskningsminister Tommy Ahlers (V) mener, at det er vigtigt at gøre noget "ekstra for de dygtigste".
- Der er en fare for, at vi glemmer de allerdygtigste studerende.
Hvis vi glemmer dem, kan der ske to ting.
- Den ene er, at vi ikke får udnyttet deres potentiale fuldt ud til gavn for Danmark.
Den anden er, at vi risikerer, at de tager til udlandet og læser i stedet for, siger Tommy Ahlers.
Han understreger, at investeringen i de bedste studerende ikke betyder, at de øvrige studerende bliver glemt.
Det er regeringens Disruptionsråd, som har peget på talentudvikling som afgørende for Danmarks fremtid.
Karakterer ikke nødvendigvis afgørendeUddannelsesinstitutionerne skal selv komme med nogle klare kriterier for udvælgelsen af studerende.
I udspillet bliver det gjort klart, at det ikke nødvendigvis er karakterer, som er den afgørende faktor.
Samtaler og motiverede ansøgninger kan eksempelvis også spille ind.
Der bliver ikke lagt op til, at nogle fagområder bliver prioriteret over andre, når midlerne skal uddeles, siger Tommy Ahlers.
- Vi er helt med på, at talent fås alle steder.
Vi skal væk fra det der med, at de dygtige kun er på nogle bestemte uddannelser.
- De findes alle steder, og det er alle dem, vi gerne vil lave programmer for, siger uddannelses- og forskningsministeren.
Men spørger man de studerende, bør der i stedet føres midler til de uddannelsesinstitutioner, der er hårdest ramt af nedskæringer.
Johan Hedegaard Jørgensen, der er formand for Danske Studerendes Fællesråd (DSF), kalder talentudspillet arrogant.
- Det er enormt problematisk, at man vælger at finansiere særlige dele af uddannelsessystemet og en meget, meget lille gruppe af studerende, når vi har et system, hvor man har sparet 20 milliarder på uddannelse, siger han.
/ritzau/FacebookTwitterKopier linkEmner:Tommy Ahlers (politiker)|Uddannelse|Venstre|Danske Studerendes Fællesråd|Videregående uddannelser




https://www.dr.dk/musik/var-taet-paa-vinde-x-factor-nu-er-jamie-tilbage-med-personlig-sang-om-et-doedsdoemt-forhold

MusikVar tæt på at vinde X Factor: Nu er Jamie tilbage med personlig sang om et dødsdømt forholdJamie Talbot er klar med sin første single, efter han sidste år nåede finalen i 'X Factor'.
Jamie Talbot opnåede en andenplads i X Factor 2018.
Nu er han tilbage med ny musik.
Af Sofie Bo Christensen05.
feb.
2019 kl.
06.
30Bemærk: artiklen er mere end 30 dage gammelLæs opDu kan sikkert huske Jamie Talbot fra sidste sæson af 'X Factor', hvor han imponerede både dommere og seere med sin vokal og landede på en andenplads til det store finaleshow.
Nu er 30-årige Jamie Talbot tilbage og satser i dag fuldt ud på musikken.
Han har brugt det seneste halve år efter 'X Factor'-eventyret på at skabe kontakter i musikbranchen og producere sine egne sange.
Han ser tilbage på tiden i 'X Factor' som et godt springbræt ind i musikbranchen og fortæller, at hans optræden i talentprogrammet med tiden har åbnet døre, som ellers havde været lukkede.
- Jeg ser 'X Factor' som en god portfolio.
Jeg kan bruge det som mit musikalske cv.
Der er folk, som har villet lave musik med mig netop på grund af mine optrædener i 'X Factor', fortæller Jamie Talbot.
Og nu er han klar med en spritny single - nemlig nummeret 'Before We Drown'.
Hør nummeret her:Jamie Talbot - Before We DrownHar hentet inspiration i sit eget forholdSangen handler om et kærlighedsforhold, der ikke er, som det var engang, og om hvordan det kan være svært at give slip på en flamme, som ikke længere er god for dig.
- Den indkapsler det sekund i et forhold, hvor man trækker hinanden mere ned end op.
Og det går op for en, at man er nødt til at komme væk, forklarer Jamie Talbot.
Sangen er meget personlig for 'X Factor'-veteranen, for han har nemlig mærket det på egen krop.
Jeg er stadig midt i processen med at anerkende, at det ikke fungerer mellem os lige nu – også selvom hun altid kigger på mine stories på Instagram.
Jamie Talbot- Det, som sangen handler om, har jeg oplevet flere gange.
Det punkt, hvor man ved, at forholdet er dødsdømt.
Man er bundet til hinanden, men man er nødt til at løsrive sig for igen at blive den bedste udgave af sig selv, siger Jamie Talbot.
- Det gør ekstra ondt at slutte den slags forhold, hvor man stadig har det rigtig dejligt sammen, men i sidste ende bare ikke er gode for hinanden.
Og inspirationskilden til nummeret er en helt konkret person fra Jamie Talbots liv.
- For mig er der en bestemt pige, som jeg tænker på, når jeg synger den sang.
Jeg er stadig midt i processen med at anerkende, at det ikke fungerer mellem os lige nu – også selvom hun altid kigger på mine stories på Instagram, siger han med et grin.
Jamie Talbot på scenen under sidste års 'X Factor'-finale, hvor han med Remee som dommer opnåede en flot andenplads.
Single blev til efter overraskende toilet-mødeDen nye single er lavet sammen med produceren Rasmus Hedegaard, der blandt andet har produceret hits for store navne som Medina og Lukas Graham.
Og faktisk startede samarbejdet med Rasmus Hedegaard allerede under 'X Factor'.
De to mødtes for første gang i byen i Aalborg - den samme aften, som Talbots 'Five Chair Challenge'-optræden i 'X Factor' løb over skærmen, hvor han imponerede med 'Sign of the Times' af Harry Styles.
Selvfølgelig kommer der mere musik.
Det er dét her, jeg drømmer om at leve af.
Jamie Talbot- Jeg fangede ham, da han stod ude ved pissoiret.
Så viste jeg ham halvdelen af min optræden, og så sagde han: 'Stop, lad os lige gå ovenpå'.
Men så syntes han heldigvis, at min optræden var rigtig fed, og at vi skulle prøve at arbejde sammen, siger Jamie Talbot.
I løbet af 'X Factor' havde de to løbende kontakt, og blot tre dage efter den store 'X Factor'-finale blev Jamie Talbot ringet op af Hedegaard, der tilbød ham at arbejde sammen.
I første omgang har samarbejdet resulteret i den nye single 'Before We Drown', men der er forhåbentlig mere musik på vej, siger Jamie Talbot.
- Selvfølgelig kommer der mere musik.
Det er dét her, jeg drømmer om at leve af.
Læs også:Færdig med at være 'Sarah fra X Factor': Her er vinderen i dagJamie Talbot har arbejdet sammen med hitproduceren Rasmus Hedegaard på sin nye single.
FacebookTwitterKopier linkEmner:Lukas Graham (musiker)|X Factor|Instagram|Aalborg|Pop og rock




https://www.dr.dk/nyheder/indland/joergen-paa-65-aar-holder-fri-hver-mandag-men-kun-hver-anden-virksomhed-har-en

Længere til pensionSe temaIndlandJørgen på 65 år holder fri hver mandag: Men kun hver anden virksomhed har en seniorordningFlere virksomheder bør gøre en indsats for, at medarbejdere kan blive længere på arbejdsmarkedet, mener ekspert.
65-årige Jørgen Mølgaard har de seneste 16 år arbejdet hos vindues- og dørproducenten Idealcombi.
Han har sagt ja til en særlig seniorordning, så han kan holde til at blive lidt længere på arbejdspladsen.
Af Christina Nordvang Jensen og Joshua Hollingdale05.
feb.
2019 kl.
05.
54Bemærk: artiklen er mere end 30 dage gammelLæs opEt par hænder griber fat om en dør, der føres mod et dørparti.
Et lille løft, og den er på vej til at blive monteret på hængslerne.
- Den skal lige ramme hullerne.
Det kan godt drille.
Ordene kommer fra Jørgen Mølgaard på 65 år, mens han balancerer med den tunge dør for at få den plads.
Han arbejder som produktionsmedarbejder hos vindues- og dørproducenten Idealcombi i Hurup i Nordjylland.
Det har han gjort de seneste 16 år og har nu taget hul på det sidste år af sit næsten 50 år lange arbejdsliv.
Hvad er en seniorpolitik?
En seniorpolitik eller -ordning er en frivillig aftale mellem dig og din arbejdsgiver om særlige vilkår i slutningen af dit arbejdsliv.
Den gør det muligt at tage hensyn til hver enkelt medarbejders behov, når efterløn eller pension nærmer sig.
Både du og din arbejdsgiver kan tage initiativ til en seniorordning.
Hvad en ordning kan indeholde, afhænger af, hvor du er ansat, men fokus er rettet mod den enkelte medarbejders ressourcer, kompetencer, udviklingsbehov og ønsker.
Målet for seniorpolitikken er fortsat fastholdelse på arbejdsmarkedet op til den egentlige pensionsalder.
Kilde: FOA, Dansk Industri og Djøf- Når jeg løfter, kan jeg godt mærke det i skroget og ryggen.
Man skal ikke tage for hårdt ved.
Men selvom alderen kan mærkes i kroppen, så har han valgt at droppe muligheden for førtidspension og folkepension.
Hans arbejdsgiver Idealcombi har nemlig en seniorpolitik, der skal få de ældre medarbejdere over 60 år til at blive på arbejdsmarkedet de sidste år før eller efter pensionsalderen.
Her kan de enten gå ned i tid eller få en ekstra uges ferie.
Og det har Jørgen Mølgaard takket ja til.
- Jeg har fået en ordning, hvor jeg valgte at tage fri hver mandag, så jeg kan slippe for en hel arbejdsuge.
Det gør det nemmere at arbejde, når man er kommet op i alderen.
Det er dejligt.
Hvis ikke jeg havde den mulighed, var jeg stoppet før, siger han.
Flere bør have en seniorordningMen det er langt fra alle virksomheder, der gør en indsats for at beholde de ældre på arbejdsmarkedet.
51 procent af næsten 2.
300 virksomheder, der har medarbejdere over 55 år ansat, arbejder aktivt for, at de kan blive.
Mens 43 procent svarer, at de har en begrænset eller ingen indsats.
Det viser en undersøgelse fra Aalborg Universitet, konsulentfirmaet Team Arbejdsliv og Det Nationale Forskningscenter for Arbejdsmiljø, som er en del af projektet ‘seniorarbejdsliv’, og som DR Nyheder har fået adgang til.
Det er en stor fejl, mener professor på Center for Arbejdsmarkedsforskning ved Aalborg Universitet Per H.
Jensen, der har været med til at lave undersøgelsen.
Ifølge ham er der behov for, at flere virksomheder kommer på banen, hvis den arbejdende befolkning skal blive længere på arbejdsmarkedet, som politikerne har besluttet.
- Arbejdsgiverne kan gøre meget mere, end de gør nu.
Og der skal ifølge Per H.
Jensen ikke særlig meget til for at få de ældre til at blive flere år mere på arbejdsmarkedet.
Det er i virkeligheden 'meget nemt', som han udtrykker det.
- Det, der er vigtigt, er, at arbejdspladserne sørger for at anerkende seniorerne, så de føler sig velkomne.
At man aktivt prøver at overtale dem til at blive længere og fortæller, at man ikke kan undvære deres kompetencer og sociale færdigheder.
Hvis de gør det og laver en god ordning, så vil seniorerne også vælge at blive, siger han.
Læs også:57 procent af danskerne i måling: Pensionsalderen skal ikke være ens for alleDet er ikke arbejdet i sig selv, der trækker.
Det er det sociale.
Det er dejligt, at jeg kan beholde det gode forhold til kollegaerneJørgen Mølgaard, produktionsmedarbejderHos Dansk Erhverv har man indtryk af, at mange af de medlemmer, der har problemer med at rekruttere folk, gør en aktiv indsats for at holde på de ældre.
Men Peter Halkjær, der er arbejdsmarkedschef i DE, erkender, at der kan gøres mere.
- Potentialet er ikke udtømt.
Der kan godt ske forbedringer fra virksomhedernes side.
Jeg tror, at der er rigtig mange virksomhedsejere, der kunne være interessede i at fastholde deres medarbejdere, men som tager for givet, at de bliver, forklarer han.
Det sociale trækker- Hvad så, Andersen?
Hvad har du ødelagt?
lyder det til en kollega, der kommer gående med et vinduesparti.
Jørgen Mølgaard tager fat om partiet og studerer, hvor kollegaen peger.
- Der er noget fejl med fræsningen, så beslaget kommer til at sidde skævt.
Det skal vi lige have rettet, fastslår 65-årige Jørgen.
Flere af hans kollegaer har ligeledes sagt ja til at gå ned i tid eller få ekstra ferie i den sidste tid inden pensionen.
Hos Idealcombi arbejder der 550 mennesker, og af dem er en femtedel 60 år eller ældre.
Jørgen Mølgaard er glad for, at hans arbejdsgiver har prioriteret at tilpasse hverdagen for medarbejderne over 60 år.
Både fordi han får mulighed for at blive ved med at give viden og erfaring videre til nye og yngre medarbejdere, men mest af alt på grund af dagligdagen med kollegaerne.
- Det er ikke arbejdet i sig selv, der trækker.
Det er det sociale.
Det er dejligt, at jeg kan beholde det gode forhold til kollegaerne, siger Jørgen Mølgaard.
FacebookTwitterKopier linkEmner:Peter Halkjær (økonom)|Arbejdsmarked|Idealcombi|Aalborg Universitet|Jylland




https://www.dr.dk/nyheder/indland/youtube-lancerer-univers-boern-under-13-aar

IndlandYoutube lancerer univers for børn under 13 årRed Barnet advarer mod at slippe ungerne af syne, selv om Youtube Kids er målrettet børn under 13 år.
Google, der står bag Youtube, sender en børnekanal på markedet i dag: Youtube Kids.
Af Mads Korsager Nielsen05.
feb.
2019 kl.
07.
53Bemærk: artiklen er mere end 30 dage gammelLæs opEn videokanal med børnevenligt indhold og indbygget mulighed for at styre podernes skærmtid.
Det er nogle af tankerne bag Youtube Kids, som Google sender ud på det danske marked i dag.
Reklamer på Youtube KidsSom sin storebror er Youtube Kids reklamefinansieret.
Alle annoncer i Youtube Kids er ifølge Google tydeligt markeret som reklame.
Reklamerne bliver på forhånd manuelt screenet, og annoncer for mad, læskedrikke, videospil eller film, der henvender sig til børn over 13, er ikke tilladt på kanalen.
Annoncer, man kan klikke sig videre fra, er ikke tilladt på kanalen.
Det er muligt at købe et abonnement på Youtube Kids og derved slippe for reklamer.
Kilde: GoogleYoutube Kids er lavet til børn i alderen tre til 12 år.
Indholdet kommer fra godkendte leverandører, det er ikke muligt at kommentere videoerne, og ‘menneskeøjne’ overvåger både annoncer og indhold.
- Der har manglet et trygt og sikkert univers til børn under 13 år.
Dette er en særskilt app, hvor man som forælder kan være sikker på, at videoer og indhold er gennemtjekket og sikkert.
Et trygt og sikkert univers til de små og et ny redskab til forældrene, siger Jesper Vangkilde, kommunikationschef hos Google i Danmark.
Nedtæller til skærmtidPå Youtube Kids er der ifølge Google også mulighed for, at forældrene kan have bedre hånd i hanke med, hvor meget tid de små tilbringer foran skærmen.
Det foregår ved hjælp af en integreret timer, der fortæller, hvornår skærmtiden er forbi.
Den særskilte app kommer på markedet i Danmark, efter den i USA blev lanceret for år tilbage.
Ifølge Google har kanalen 14 millioner ugentlige brugere.
I modsætning til hovedkanalen Youtube, er det på børneversionen ikke muligt selv at uploade videoer eller kommentere dem.
Desuden vil ‘menneskeøjne’ straks vurdere indhold, der bliver anmeldt af forældre eller andre kritiske brugere, fortæller Jesper Vangkilde fra Google i Danmark.
Red Barnet advarerHos Red Barnet advarer man dog forældrene mod, at børnekanalen bliver en sovepude.
I USA er der set eksempler på, at forbudt indhold har sneget sig under radaren.
Blandt andet manipulerede scener fra børneserien Gurli Gris med makabert indhold.
- Det er pustet op til at være et medie, hvor forældrene bare kan slappe af og lade børnene kigge løs, men det holder det ikke til.
Fordi der vil være svipsere engang imellem, og så skal der være en forælder, man kan snakke med om, hvad man ser, siger Jon Lange, der er seniorrådgiver hos Red Barnet.
- Det er dog et skridt i den rigtige retning, fordi vi ved, at mange børn træder deres første skridt på internettet på Youtube, og der har manglet noget til dem, konstaterer Jon Lange.
Google: Forældrenes ansvarHos Google Danmark medgiver man, at Red Barnet har en pointe.
Forældrene har et stort ansvar, når de slipper børnene løs på skærmene.
- Man kan aldrig være 100 procent sikker på, at der aldrig kommer en eneste forbudt video igennem.
Men vi gør vores ypperste for at kontrollere, og hvis indhold bliver anmeldt, ser vi det efter med menneskeøjne, siger Jesper Vangkilde, kommunikationschef hos Google i Danmark.
Youtube Kids lanceres som en app, der kan bruges på smartphones, tablets samt forskellige tv-platforme som Apple TV eller spillekonsoller.
FacebookTwitterKopier linkEmner:Google|Youtube|Forbrugerelektronik|USA|IT-branchen




https://www.dr.dk/nyheder/politik/hvorfor-gik-danmark-i-krig-det-skal-udredning-svare-paa-i-dag

PolitikHvorfor gik Danmark i krig?
Det skal udredning svare på i dagUndersøgelsen af Danmarks deltagelse i tre krige offentliggøres i dag.
Hvorfor blev det besluttet at sende danske soldater i krig i Irak, Afghanistan og på Balkan - det har to forskere brugt to år på at undersøge.
Af Thomas Klose Jensen05.
feb.
2019 kl.
06.
55Bemærk: artiklen er mere end 30 dage gammelLæs opHvorfor besluttede politikerne at sende danske soldater i krig, og hvad kan eftertiden lære af det?
Det er kort fortalt den opgave, som to forskere blev stillet i 2016.
Resultatet af deres arbejde er nu klar til at se dagens lys, men har undervejs været genstand for stor debat.
Men hvorfor har udredningen været så omstridt?
Få svaret her.
1Hvad vil udredningen give svar på?
Camp Danevang - Irak.
Den danske patrulje ved floden Shatt Al Arab, der deler Basra, en lille dreng vinker til soldaterne med det irakiske flag.
Kort fortalt er det det politiske forløb omkring tre krige, som Danmark deltog i, der skal udredes.
Nemlig Balkan i slutningen af 90'erne samt Afghanistan og Irak i begyndelsen af 00'erne.
De to ansvarlige forskere - lektor og dr.
phil.
Rasmus Mariager og professor (MSO) Anders Wivel, begge fra Københavns Universitet - skal blandt andet beskrive, hvilke informationer Danmark modtog i forløbet op til beslutningerne om at drage i krig, samt hvordan disse blev præsenteret for Folketinget og offentligheden.
Læs hele aftalen her.
De to forskere, der har fået adgang til alt materialet fra den nedlagte Irak- og Afghanistankommission, var i oktober sidste år gæster i P1-programmet 'Slotsholmen', hvor de fortalte nærmere om deres opgave.
- Hele det politiske forløb omkring det her på regeringsniveau og i centraladministrationen, kan vi faktisk beskrive i detaljer, forklarede Rasmus Mariager.
- Vi kommer ind i maskinrummet, og så er der en sidste vigtig del af vores undersøgelse.
Hvilken lære kan vi så drage af de her tre forløb, og det ligger også i vores kommissorium og bliver også en væsentlig del af det, som vi lægger frem, forklarede Anders Wivel.
Hør hele programmet her.
Interviewet med de to forskere begynder cirka 34 minutter og 30 sekunder inde i programmet.
2Hvordan blev udredningen til?
Liberal Alliance kæmpede i månedsvis for en offentliggørelse af dokumenterne i den nedlagte Irak- og Afghanistankommission, hvilket daværende justitsminister Søren Pind (V) afviste.
Kompromisset blev den historiske krigsudredning.
Det blev besluttet at lave en uvildig udredning af Danmarks militære engagement i Kosovo, Afghanistan og Irak i maj 2016.
Beslutningen udsprang af statsminister Lars Løkke Rasmussens (V) beslutning om at nedlægge Irak- og Afghanistan-kommissionen.
Få hele historien ved at klikke frem i tidslinjen herunder.
3Hvorfor er udredningen omstridt?
Udenrigsminister Anders Samuelsen (LA) fik i sidste uge en lille næse, fordi han gav de to forskere lov til at citere fra dybt fortrolige møder i Udenrigspolitisk Nævn.
Det var de borgerlige partier og Alternativet, der blev enige om at få lavet en udredning af Danmarks indsats i de tre krige, hvilket blev kritiseret af de øvrige partier i Folketinget.
Dengang blev aftalepartierne enige om, at de to forskere skulle godkendes af partierne.
Men i oktober 2016 blev Alternativet smidt ud af aftalen, fordi partiet var uenig med de øvrige partier om, hvilke to forskere der skulle stå for udredningen.
Det har kun været med til at øge kritikken.
- Mistanken om politisk indblanding vil uundgåeligt klæbe til udredningen.
Det vil skade både undersøgelsen og dens konklusioner uanset hvad, forklarede historiker og professor emeritus Bent Jensen dengang til Jyllands-Posten.
Et andet punkt, der har gjort udredningen omstridt, er, at udenrigsminister Anders Samuelsen (LA) har givet forskerne tilladelse til at citere fra fortrolige møder i Udenrigspolitisk Nævn.
En tilladelse, der blev givet i modstrid med ønsket fra Folketingets øverste ledelse, Præsidiet.
Sagen kostede Anders Samuelsen en mindre næse og fik forskerne til at udsætte offentliggørelsen af udredningen med fem dage.
4Hvad giver udredningen ikke svar på?
"Et stykke amatørarbejde," lød det fra Dansk Folkepartis næstformand, Søren Espersen, i oktober sidste år, da det kom frem, at partiet sammen med Venstre, Konservative og Radikale Venstre ikke havde udleveret mødeprotokoller til de to forskere.
Dansk Folkeparti har nemlig aldrig taget notater af eksempelvis gruppemøder.
(© dr)Som nævnt udspringer udredningen af den nu nedlagte Irak- og Afghanistan-kommission.
Forskerne har haft adgang til de samme dokumenter, men opdraget er væsentligt anderledes.
Derfor kommer udredningen ikke til at vurdere, hvorvidt krigsdeltagelsen var lovlig, hvordan Danmark har håndteret fanger, og heller ikke hvorvidt nogen kan stilles til ansvar, hvilket var en del af kommissoriet.
Derudover må forskerne ikke gengive klassificeret materiale eller andet materiale, der er omfattet af tavshedspligten, medmindre de myndigheder, hvor materialet stammer fra, giver samtykke til det.
Udredningen kommer heller ikke til at beskrive, hvordan beslutningsprocessen var op til afstemningen i Venstre, Konservative, Dansk Folkeparti eller Radikale Venstre.
Disse partier har enten ikke ønsket eller kunnet udlevere deres mødeprotokoller - som eksempelvis kan være referater fra partiernes gruppemøder - til forskerne, der kaldte det "en skam".
Spørgsmålet om den interne debat i partierne er ikke en del af forskernes pålagte opgaver, men et ekstra hjørne, de gerne selv ville undersøge.
5Hvad så nu?
Udredningen af Danmarks militære engagement i Irak (billedet) samt Afghanistan og på Balkan forhindrer ikke, at en egentlig kommission kan nedsættes i fremtiden.
Statsminister Lars Løkke Rasmussens (V) beslutning om at nedlægge Irak- og Afghanistan-kommissionen blev mødt med stor kritik.
Det er dog stadig muligt at genoplive den, fremgår det af aftalen om den historiske udredning.
En ny eller genåbnet kommissionsundersøgelse vil også kunne tage "stilling til juridiske og folkeretlige spørgsmål, herunder ansvar, hvis der måtte samle sig et politisk flertal bag en sådan beslutning".
Både SF, Enhedslisten og Socialdemokratiet har tidligere kaldt beslutningen for en fejl og argumenteret for en genåbning af kommissionen.
I aftalen står der desuden, at en forsker efter offentliggørelsen af undersøgelsen vil kunne få adgang til materialet.
Det er op til aftalepartierne at beslutte, hvorvidt det skal ske.
Vælger partierne dette, skal forskeren udpeges af udenrigsministeren efter indstilling fra Rektorkollegiet og i enighed blandt partierne bag den historiske udredning.
Rektorkollegiet oplyser, at man endnu ikke er blevet bedt om at igangsætte en indstilling.
Den historiske udredning bliver præsenteret klokken 10.
00 på et pressemøde.
En præsentation, som du kan følge live her på dr.
dk og DR2 fra kl.
9.
45.
FacebookTwitterKopier linkEmner:Anders Samuelsen (politiker)|Lars Løkke Rasmussen (politiker)|Venstre|Irak|Videnskab




https://www.dr.dk/nyheder/viden/klima/klimaekspert-rapport-om-himalaya-er-en-bekymrende-oejenaabner

KlimaKlimaekspert: Rapport om Himalaya-is er en bekymrende øjenåbnerRapport slår fast, at en tredjedel af gletsjer-isen i Himalayabjergene vil være smeltet i år 2100.
Ifølge en ny rapport vil en tredjedel af gletsjer-isen i Himalaya-bjergene være smeltet i år 2100.
Af Lars Lindevall05.
feb.
2019 kl.
07.
17Bemærk: artiklen er mere end 30 dage gammelLæs opKlodens tredjestørste samling af is, Himalaya-gletsjerne, er under kraftig forandring.
Siden 1970’erne har bjergkæden mistet op mod 15 procent af sin is, og den udvikling ser ud til at fortsætte i løbet af de kommende årtier.
Hvis den globale opvarmning fortsætter på sit nuværende niveau, vil en tredjedel af gletsjer-isen således være smeltet i år 2100 - og det kan få alvorlige konsekvenser, fastslår en ny omfattende rapport fra ’The International Centre for Integrated Mountain Development’ (ICIMOD).
- Det er et stort studie over fem år, som man må tage for gode varer.
Og det er i hvert fald en øjenåbner for det problem, som Himalaya kan udgøre, siger meteorolog og klimaekspert Jesper Theilgaard, der tilføjer:- Man skal huske på, at det er et befolkningsrigt område, og at de mennesker, der bor der, er dybt afhængige af, at der er en konstant tilførsel af vand.
Derfor er udviklingen bekymrende, siger Jesper Theilgaard.
Over 200 internationale forskere står bag rapporten.
De kalder udviklingen for både 'chokerende' og 'rystende'.
- Det er den klimakrise, som du aldrig har hørt om.
I den bedste af alle verdener – selv hvis vi bliver virkelig ambitiøse med hensyn til klimaforandringerne - så vil vi miste en tredjedel af gletsjerne og være i store vanskeligheder.
For os er det en virkelig chokerende opdagelse, siger Philippus Wester, der har ledet arbejdet med rapporten, til den britiske avis The Guardian.
Himalaya-bjergkædens is er en vigtig vandforsyning for op mod 1,8 milliarder mennesker, som bor i lavlandet.
Himalaya-bjergkæden strækker sig fra Afghanistan i vest til Kina i øst, og gletsjer-isen er en vigtig vandforsyning til nogle af verdens største floder som Indus-floden i Pakistan, Ganges i Indien, Mekong-floden i Kina, Laos og Vietnam samt Yangtze floden og Den Gule Flod i Kina.
Gletsjer-isen i Himalaya-regionen er en afgørende ressource, der blandt sikrer vand til landbrug, drikkevand og energi for op til 1,8 milliarder mennesker, som bor i lavlandet.
- I de kommende årtier, hvor smeltningen øges, kommer der mere smeltevand, og risikoen for oversvømmelser bliver større.
På et tidspunkt begynder gletsjerne at blive væsentligt mindre, og så forsvinder en del af vandforsyningen.
Det betyder, at de befolkninger, som bor der, skal til at finde ud af, hvordan de fordeler det vand, der er tilbage, forklarer Jesper Theilgaard.
Hvis udviklingen skal bremses, vil det kræve en stor gobal indsats i forhold til at leve op til FN's klimamål - men der er ikke meget, der taler for, at den globale opvarmning vil blive stoppet, mener Jesper Theilgaard:- Uanset hvad vi gør, kan vi ikke stoppe opvarmningen på den korte bane.
På den lange bane kan vi måske bremse det, men det vil kræve, at vi indretter klimapolitikken verden over efter anbefalinger fra FN’s klimapanel, og det er tvivlsomt med de politiske signaler, der kommer fra eksempelvis USA, Brasilien og Rusland.
Læs også:Ny analyse bekræfter: Grønlands is forsvinder med stigende hastFacebookTwitterKopier linkEmner:Kina|Miljø og natur|Forenede Nationer|Klimaændringer|Indien




https://www.dr.dk/nyheder/politik/regeringen-vil-sosaette-krigsskibe-uden-om-folketingssalen

PolitikRegeringen vil søsætte krigsskibe uden om FolketingssalenDer skal ske et paradigmeskift for udsendelser, og samtidig skal dansk fregat bidrage til fransk mission.
Iver Huitfeldt er Søværnets nye klasse af fregat, der indsættes som afløser for korvetterne af Niels Juel-klassen.
(Arkivfoto).
(Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)05.
feb.
2019 kl.
05.
46Bemærk: artiklen er mere end 30 dage gammelLæs opRegeringen vil fremover styre uden om Folketingssalen, når det handler om at sende krigsskibe ud på træningsopgaver og defensive patruljemissioner med andre lande.
Det fremgår af et forslag, som ventes vedtaget tirsdag.
Både Enhedslisten og Alternativet er bekymret for, at der er tale om et principielt paradigmeskift.
Og det kan være problematisk ifølge forsvarsordfører Eva Flyvholm (EL).
- Det er dybt betænkeligt, fordi man udvander demokratiet.
Tidligere har beslutningerne været i Folketingssalen.
Det giver en åbenhed og en ordentlig politisk diskussion.
Nu vil man lade det køre automatisk i nævnet, hvor der er lukkethed, siger hun.
Selv om det gælder for træningsopgaver eller defensive missioner, mener hun stadig, at det er en stor beslutning.
Allerede i dag er det svært at blive klogere på indholdet af missionerne, mener hun.
Handler om krigen mod Islamisk StatNår beslutningsforslaget vedtages, vil regeringen fremover som udgangspunkt kun rådføre sig med Det Udenrigspolitiske Nævn inden en træningsmission eller defensiv opgave.
Overordnet handler forslaget om at bidrage med en dansk fregat til en fransk hangarskibsgruppe, som kan indsættes til støtte for den internationale koalitions kamp mod Islamisk Stat i Mellemøsten.
Gruppen af hangarskibe skal udsendes i foråret 2019, og det er Frankrig, som har anmodet Danmark om hjælp.
Det skete forud for den franske præsidents besøg i Danmark i august sidste år.
Procedureændringen sker angiveligt for at spare Folketinget tid, da regeringen venter et muligt bidrag til en amerikansk hangarskibsgruppe i 2020 og mulighed for deltagelse i en britisk.
- Regeringen vurderer samtidig, at der hyppigere end tidligere vil være behov for indsættelser, som styrker samarbejdet via træning med nære allierede.
Derfor er det, at vi lægger op til den procedure her, sagde udenrigsminister Anders Samuelsen (LA) under førstebehandlingen af forslaget.
Gruppen af hangarskibe ventes at bestå af selve hangarskibet og op til 40 fly.
Samt et antal skibe, som det danske, der primært skal beskytte hangarskibet.
Statsministeren kaldte i august den nye aftale med franskmændene den foreløbige kulmination på et tættere militært samarbejde med Frankrig.
Han kaldte det rettidig omhu, at Europa samarbejder mere internt.
Det skal ses i forhold til udmeldinger fra USA.
/ritzau/FacebookTwitterKopier linkEmner:Enhedslisten|Eva Flyvholm (politiker)|Islamisk Stat|Flåde|Frankrig




https://www.dr.dk/sporten/fodbold/landsholdskonflikt-kostede-dbu-tocifret-millionbeloeb

FodboldLandsholdskonflikt kostede DBU tocifret millionbeløbLandsholdskonflikten præger DBU's årsregnskab i negativ retning.
Uden konflikten kunne DBU have fået overskud.
Som følge af konflikten mellem DBU og Spillerforeningen stillede Danmark i september op med spillere fra 2.
division, Danmarksserien og futsallandsholdet i testkampen ude mod Slovakiet.
Under John "Faxe" Jensens ledelse tabte Danmark 0-3.
05.
feb.
2019 kl.
10.
31 | opdateret 06.
feb.
2019 kl.
09.
28Bemærk: artiklen er mere end 30 dage gammelLæs opKonflikten om en ny landsholdsaftale mellem Dansk Boldspil-Union (DBU) og spillerne på det danske herrelandshold, der er repræsenteret af Spillerforeningen, blev en bekostelig affære for fodboldforbundet.
I forbindelse med præsentationen af årsregnskabet for 2018 oplyser DBU, at konflikten kostede fodboldforbundet 10-12 millioner kroner.
Som følge af konflikten stillede Danmark i september op i en testkamp i Slovakiet med et hold bestående af spillere fra 2.
division, Danmarksserien og futsallandsholdet - det såkaldte vikarlandshold.
Læs også:Hareide ser tilbage på landsholdskonflikt: Kunne have endt med opsigelseTre poster er afgørendeDet er tre store udgiftsposter i konflikten, der gør, at DBU ender med at tabe et tocifret millionbeløb.
Det siger DBU's konstituerede direktør, Kenneth Reeh, til Ritzau.
- Kompensation til Slovakiet, tabte kommercielle indtægter og ekstra juridisk bistand er de første ni millioner.
Så har der været yderligere følgeting, der ikke rigtig kan klumpes sammen.
- Det gør, at vi når op omkring 11 millioner kroner for konflikten, siger han.
Tidligere adm.
direktør i DBU, Claus Bretton-Meyer (th), var en presset mand, da landsholdskonflikten var på sit højeste sidste efterår.
Slovakkerne kompenseres for, at testkampen mistede sin sportslige berettigelse, hvilket gjorde kampen uinteressant for lokale tilskuere.
Billetpriserne blev dumpet fra 26 og 16 euro til en euro per styk.
6432 tilskuere benyttede sig af tilbuddet.
Afviklingen af kampen med et vikarlandshold løber op i 1,7 millioner kroner, siger DBU's konstituerede direktør, Kenneth Reeh, til Ritzau.
- Det kostede os 1,7 millioner kroner ekstra at gennemføre den kamp i forhold til, hvis vi ikke skulle stille op med vikarlandsholdet.
Det dækker primært over kompensation til Slovakiet, der ikke fik den modstander, som de havde forventet, vi ville stille op med, siger han.
Kompensation til kommercielle partnereSamtidig måtte DBU give sponsorerne rabat på mere end to millioner kroner som følge af konflikten, siger Kenneth Reeh.
- Vi har kommercielle partnere, der som følge af konfliktperioden ikke fik den værdi, de havde regnet med.
Dem har vi kompenseret.
Det har været mere rabatforhandlinger, end det har været juridiske slagsmål, siger DBU-direktøren.
Samlet set kommer DBU ud af regnskabsåret 2018 med et bedre resultat end forventet.
Regnskabet viser et minus på ti millioner kroner, hvilket er bedre end det budgetterede underskud på 15 millioner kroner.
Regnskabet tilfredsstiller dog ikke DBU, der havde uventede høje indtægter som følge af herrelandsholdets resultater ved VM og i Nations League.
- Samlet set er regnskabsresultatet mindre tilfredsstillende, da forbedringen på fem millioner kroner er opnået efter, at ikke-budgetterede engangsindtægter fra VM 2018 og Nations League på i alt 30 millioner kroner er indtægtsført, lyder det i regnskabet.
Havde DBU været landsholdskonflikten foruden, var fodboldforbundet kommet ud af regnskabsåret med et overskud.
- Hvis man kigger på de enkelte elementer, så havde vi fået overskud, hvis vi ikke havde haft konflikten, konstaterer Kenneth Reeh.
DBU forventer et underskud på en million kroner for regnskabsåret 2019.
/ritzau/FacebookTwitterKopier linkEmner:DBU|Økonomi|Fodbold|Slovakiet|Spillerforeningen




https://www.dr.dk/sporten/oevrig/armen-braekket-men-droemmen-lever-uovervindelige-lisa-gjessing-tror-paa-ny-vm-triumf

Øvrig sport Armen brækket, men drømmen lever: Uovervindelige Lisa Gjessing tror på ny VM-triumfPara-taekwondokæmperen Lisa Kjær Gjessing går efter sit femte verdensmesterskab, når VM i para-taekwondo starter tirsdag.
Af Kasper Aleksander Thrane05.
feb.
2019 kl.
06.
00Bemærk: artiklen er mere end 30 dage gammelLæs opI juni 2018 kunne den danske para-taekwondostjerne Lisa Kjær Gjessing lade sig hylde som Europamester, da hun gjorde rent bord i bulgarske Plovdiv og vandt EM-guld for fjerde gang i karrieren.
Men titlen kom ikke uden konsekvenser.
I finalen gled Lisa Kjær Gjessings armbeskytter af og et efterfølgende spark på armen resulterede i en brækket knogle og en pause fra sporten i over syv måneder.
Læs også:Dansk para-atlet kan vinde international hæderTirsdag er Gjessing, som mistede sin nedre del af venstre arm på grund af kræft, så tilbage på banen, når VM i Tyrkiet løber af stablen, og her er ambitionerne skyhøje for Gjessing, der kan vinde VM for femte gang, trods den lange skadespause.
- Jeg har ret høje forventninger.
Vi har forberedt os godt, og vi kan ikke gøre det bedre, end vi har gjort det, så jeg tror helt sikkert på, at det kommer til at gå.
- Succeskriteriet er at vinde, og jeg ser mine vinderchancer som værende ret store, siger hun til DR Sporten.
Skal kæmpe anderledesLisa Kjær Gjessing er i dag 40 år, og siden hun indledte sin karriere som para-taekwondokæmper har hun aldrig tabt en kamp.
Efter bruddet på armen har hun dog måtte erkende, at hun alligevel ikke er helt usårlig, og derfor har pausen væk fra kampe givet tid til at tænke, hvilket har resulteret i, at stilen måske skal ændres lidt.
- Jeg håber, at jeg kæmper klogere i forhold til at beskytte mig selv.
Jeg har fundet ud af, at jeg ikke er uovervindelig.
Jeg kan godt gå i stykker.
Det fandt jeg ud af med den brækkede arm, og det skal ikke ske igen.
- Nu har jeg trænet nogle teknikker, så jeg kan undgå, at jeg kommer til skade.
Jeg skal undgå at blive sparket så meget på, så jeg kan vinde på en mere sikker måde.
Vi har brugt tiden til at få bygget mig bedre fysisk op, og det er en fornuftig beslutning, tror jeg.
Jeg er blevet 40 år, så der er nogle faktorer, der skal tages med.
Læs også:Ubesejrede Lisa Gjessing vinder fjerde EM-guld i parataekwondo- Armen har det godt.
Det er groet sammen, men jeg har en skinne, der skal holde det fast, og den kan jeg godt mærke.
Jeg ligger nok på 95 % procent i forhold til, hvor jeg var før, men så er der bare ekstra fokus på ikke at komme til skade, siger hun.
VM i para-taekwondo kæmpes fra den 5.
til 6.
januar, men Lisa Kjær Gjessing kæmper kun tirsdag den 5.
Med ved VM er også 17-årige Adam Juel Carton, som er født uden venstre hånd og med fire fingre på den højre.
FacebookTwitterKopier linkEmner:Bulgarien|Kampsport|Tyrkiet




