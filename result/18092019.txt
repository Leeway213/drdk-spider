https://www.dr.dk/sporten/fodbold/championsleague/paris-saint-germain-bankede-real-madrid-i-cl-aabning

Champions LeagueParis Saint-Germain bankede Real Madrid i CL-åbningDer var klasseforskel, da PSG og Real Madrid bragede sammen onsdag aften.
Angel Di Maria gjorde det onde ved sin gamle klub.
18.
sep.
2019 kl.
23.
14Bemærk: artiklen er mere end 30 dage gammelLæs opParis Saint-Germain har gennem flere år satset stort på succes i Champions League uden at gå hele vejen.
Nu er tiden måske kommet.
Onsdag aften fik den franske mesterklub en særdeles lovende start på dette års turnering med en hjemmesejr på 3-0 over Real Madrid i første spillerunde i gruppe A.
PSG-angriberen Angel Di Maria førte an med to scoringer mod sin tidligere arbejdsgiver, der nærmest blev spillet af banen i en hæsblæsende parisisk forestilling.
I overtiden stod Thomas Meunier for kampens sidste scoring, efter at gæsternes forsvar var blevet udspillet.
PSG uden de største stjernerKlasseforskellen på de to hold var overraskende stor, og det var ekstra imponerende, eftersom PSG's normale fronttrio bestående af Neymar, Kylian Mbappé og Edinson Cavani sad på tribunen.
Neymar var i karantæne, mens Mbappé og Cavani er ude med skader.
Onsdagens Champions League-resultaterGruppe AParis Saint-Germain - Real Madrid 3-0Club Brügge - Galatasaray 0-0Gruppe BTottenham - Olympiakos 2-2Bayern München - Røde Stjerne 3-0Gruppe CShakhtar Donetsk - Manchester City 0-3Dinamo Zagreb - Atalanta 4-0Gruppe DAtletico Madrid - Juventus 2-2Leverkusen - Lokomotiv Moskva 1-2De franske værter spillede i et tempo, som et noget tungt Real Madrid-hold slet ikke kunne følge.
Efter et lille kvarter var det en serie af hurtige pasninger, der bragte Di Maria fri tæt foran mål.
Her fik argentineren fra en skarp vinkel trykket bolden ind ved nærmeste stolpe til 1-0.
Efter godt en halv time demonstrerede Di Maria godt overblik, da han med stor præcision fra kanten af straffesparksfeltet lagde bolden ind ved stolpen til 2-0 uden chance for Thibaut Courtois i Real-målet.
Udskældte Bale bed fra sigI den modsatte ende var Gareth Bale næsten alene om at true hjemmeholdets mål.
Bale havde som en af få på Real Madrid-holdet et godt tempo i sit spil, og så var der også snert over waliserens skud.
Gareth Bale havde blandt andet et nærgående frisparksforsøg og fik også korrekt underkendt en scoring efter et VAR-gennemsyn, efter at han havde ramt bolden med hånden.
Gareth Bale var Real Madrids bedste i det klare nederlag til Paris Saint-Germain.
Gæsternes øvrige angribere Karim Benzema og specielt Eden Hazard viste stort set ingenting.
Bedømt på onsdagens kamp havde det været en stor fejl, hvis Real-træner Zinedine Zidane havde fået opfyldt sit ønske om at sælge den løntunge Bale denne sommer.
PSG lukkede til sidstPSG havde flere muligheder for at gøre sejren endnu større, men først i overtiden kom det tredje mål.
Her kombinerede Juan Bernat og Thomas Meunier sig igennem Real Madrid-forsvaret, og til sidst kunne belgiske Meunier gøre det til 3-0.
Thomas Meunier scorede PSG's og kampens sidste mål i 3-0-sejren over Real Madrid.
Med et kvarter tilbage fik Real Madrids Benzema underkendt et mål.
Sandsynligvis fordi gæsternes Lucas Vázquez, der kom fra en offside-position, blokerede udsynet for PSG-keeper Keylor Navas.
Det er langt fra første gang, at den franske storklub har gjort det godt i de tidligere faser af Champions League.
Flere gange har det set lovende ud, men holdet er aldrig nået længere end til kvartfinalen.
Mere madrillensk underholdningOgså Real Madrids lokalrivaler fra Atletico Madrid var involveret i en yderst underholdene kamp, da de havde besøg af Juventus.
Efter en målløs første halvleg kom der gang i festen på Wanda Metropolitano.
Juan Cuadrado bragte gæsterne på 1-0 kort inde i anden halvleg med lidt af en drømmescoring, mens Blaise Matuidi doblede op efter 65 minutter og sendte Juventus tæt på en drømmeåbning.
Men i Atletico Madrid fik kæmpet sig tilbage takket være en rigtig Atletico Madrid-specialitet, nemlig dødbolde.
Først headede Stefan Savic bolden i kassen efter et frispark midt på banen, og i sidste minut gjorde Hector Herrera sin holdkammerat kunsten efter, da han headede et hjørnespark i mål til resultatet 2-2.
/ritzau/FacebookTwitterKopier linkEmner:Blaise Matuidi (fodboldspiller)|Eden Hazard (fodboldspiller)|Paris Saint-Germain|Real Madrid|Fodbold




https://www.dr.dk/nyheder/udland/fire-valg-paa-fire-aar-skaber-vrede-i-spanien-det-er-komplet-spild-af-tid

UdlandFire valg på fire år skaber vrede i Spanien: 'Det er komplet spild af tid'Efter knap fem måneders forhandlinger er det endnu ikke lykkedes for Socialistpartiets leder at danne regering.
Den spanske fungerende premierminister, Pedro Sanchez, stiller endnu engang op til posten.
Af Catharina Maria Skov Lassen18.
sep.
2019 kl.
22.
49 | opdateret 19.
sep.
2019 kl.
07.
06Bemærk: artiklen er mere end 30 dage gammelLæs opFrustrationen breder sig i Spanien i disse dage, for fjerde gang på bare fire år skal befolkningen igen en tur i stemmeboksen.
- Jeg synes, det er komplet spild af tid.
Politikerne tænker kun på dem selv.
Som vælger er jeg ikke sikker på, hvad jeg vil stemme næste gang, siger den 60-årige spanske husmor Mariana Ruyo til AP.
Med to dage til deadline har den fungerende spanske premierminister, Pedro Sanchez, opgivet at danne en koalitionsregering, og derfor kan spanierne se frem til et nyt parlamentsvalg.
- Dette lands skæbne er at blive ved med at afholde valg, lød det fra lederen af Socialistpartiet (PSOE) på talerstolen, efter at han måtte indse, at der ikke var opbakning til en koalitionsregering.
Spanien i tal47 millioner indbyggere.
3,6 millioner er arbejdsløse.
Det er to millioner færre end for fem år siden.
10 millioner lever under fattigdomsgrænsen.
I 2017 kom 60.
000 bådflygtninge til landet - og sejlede over til de spanske kyster.
Der er fem millioner registrerede flygtninge.
Det er 700.
000 færre end for ti år siden.
Kilde: BBC, El PaisCatalanske separatister er en af grundeneDet er ikke længere tid siden end 29.
april, at spanierne sidst stemte om, hvem der skulle sidde på pladserne i parlamentet.
Men selvom det lykkedes Socialistpartiet og Pedro Sánchez at vinde flest stemmer, havde partiet ikke flertal, og måtte derfor på jagt efter koalitionspartnere.
Men det har vist sig sværere end ventet, siger DR's Europa-korrespondent, Anna Gaarslev.
- Grunden til, at det bliver ved med ikke at lykkes, er først og fremmest, at Sánchez er afhængig af de catalanske separatister, og det får højrefløjen til at lægge stor afstand til Sánchez.
Derfor kan en koalitionsregering ikke dannes, siger hun.
Flere catalanske politikere og ledende aktivister, der pressede på for at holde afstemningen om Cataloniens selvstændighed tilbage i oktober 2017, afventer stadig dom i en retssag, hvor de er tiltalt for opstand, heriblandt Cataloniens tidligere vicepræsident, Oriol Junqueras.
Og spørgsmålet om Cataloniens uafhængighed spøger stadig i forhold til det store politiske puslespil.
Centrum-højrepartiet Ciudadanos kunne have sikret Sánchez og det socialistiske parti muligheden for at danne en ny regering, men her er der ikke længere tiltro til, at Sanchez vil håndtere separatisternes dom på en acceptabel måde.
- Det handler selvfølgelig mest om, at de selv vil have magten, siger Anna Gaarslev.
Den manglende regeringsdannelse i Spanien har også skabt bekymring i EU, hvor man helst så en regering hen over midten med Ciudadanos, Socialistpartiet og Socialdemokraterne, men på grund af de catalanske separatister er en sådan regering ikke mulig.
Om CatalonienCatalonien er et autonomt område i det nordøstligste hjørne af Spanien.
Regionen har knap 7,5 millioner indbyggere, og den har et areal på 32.
114 km2.
Cataloniens hovedstad er Barcelona.
Catalonien har selvstyre med eget parlament, regering og præsident.
Men ikke uafhængighed.
Separatisterne ønsker, at Catalonien bliver uafhængigt af Spanien.
Et land i limboDe spanske borgere er stærkt utilfredse med den stillestående situation.
- Spanien er i limbo, og vi har brug for politikere, som sikrer, at ingen borgere er uden et sted at bo, siger 33-årige Mickey, som er grafisk designer og hjemløs, til AP.
Og han er langt fra den eneste, der mener, at politikerne spilder pengene de forkerte steder.
- Jeg kan ikke lide, hvad der sker, fordi der kommer til at blive brugt mange penge på valg, som kunne være blevet brugt på hospitaler og skoler, og jeg synes, at man spilder pengene på ingenting, siger den 32-årige HR-medarbejder Annie.
Politikerne er opmærksomme på, at den politiske krise er stærkt kritiseret af befolkningen.
- De spanske politikere forsøger at give hinanden skylden for det, der er sket, siger Anna Gaarslev.
Men beskyldningerne virker til at prelle af på befolkningen.
- De skal fokusere på Spanien.
Ingen vil få et absolut flertal, siger den 60-årige spanske husmor Mariana Ruyo til AP.
Den fungerende spanske premierminister, Pedro Sánchez, mødes med kong Felipe VI.
Det var kongen, der i går besluttede, at der ikke var en kandidat med mandat til at blive premierminister.
Endnu en regeringsforhandling brød sammenI Spanien har man traditionelt set haft et topartisystem med det traditionelle konservative Folkepartiet (Partido Popular) og Socialistpartiet (PSOE).
De seneste fire år har Centerpartiet Ciudadanos, venstrepartiet Podemos og højrepartiet Vox dog trukket tilpas mange vælgere til, så at man pludselig står i en situation, hvor der skal dannes koalitionsregeringer for at sikre det nødvendige flertal.
Og det er man ikke vant til i Spanien, hvilket er en af grundene til, at der endnu engang er udskrevet valg, fortæller Anna Gaarslev.
- I vores del af Europa har vi været vant til at have mange små partier, og derfor har man været vant til at danne koalitionsregeringer.
Men Sánchez har været klemt af de forskellige partier, fortæller Anna Gaarslev.
Valget i Spanien forventes afholdt den 10.
november, og om et fjerde valg løser den politiske krise er meget uvist.
- Lige nu står Sánchez til fremgang, og endnu et valg kan meget vel have været hans strategi for at danne regering.
Men det er meget uforudsigeligt, hvad der kommer til at ske.
FacebookTwitterKopier linkEmner:Pedro Sánchez (politiker)|Spanien|Catalonien|Valg og folkeafstemninger|Partido Popular




https://www.dr.dk/nyheder/politik/regeringen-vil-haeve-prisen-pa-en-pakke-cigaretter-med-ti-kroner

PolitikRegeringen vil hæve prisen på en pakke cigaretter med ti kronerDyrere cigaretter skal afholde unge fra at ryge.
En pakke skal koste 50 kroner, mener regeringen.
Sundhedsminister Magnus Heunicke (S) mener, at 50 kroner for en pakke cigaretter er et fornuftigt niveau.
18.
sep.
2019 kl.
21.
59Bemærk: artiklen er mere end 30 dage gammelLæs opDet skal være dyrere at købe cigaretter, mener regeringen, der foreslår at hæve prisen per pakke til 50 kroner.
Prisstigningen skal ske ad to omgange, så prisen stiger med fem kroner i 2020, og i 2021 skal der lægges endnu en femmer oveni.
Det skriver Avisen Danmark.
Flere partier har ønsket at få prisen per pakke højere op, men sundhedsminister Magnus Heunicke (S) er bekymret for den sociale slagside ved at sætte prisen for højt.
- Vi kan jo ikke have forskellige priser i Danmark.
For unge mennesker er det mange penge, så vi tror på, det er det rigtige niveau, siger han til avisen.
Magnus Heunicke kalder stigningen på en tier for "markant".
Oppositonen: Sæt prisen mere opAllerede i sidste uge kunne det politiske netmedie Altinget på baggrund af et internt notat fortælle om regeringens planer om prishoppet.
Herefter gik Venstre og Konservative sammen om at forsøge at presse regeringen til at øge prisen med yderligere ti kroner.
Hvis ikke regeringen hæver prisen til 60 kroner per pakke fra nytår, vil De Konservative og Venstre forsøge at samle et flertal uden om regeringen, lød det.
- Vi vil sikre, at der bliver handlet med et væsentligt højere ambitionsniveau end det, som regeringen ser ud til at lægge for dagen.
- Børn, unge og rygning hører ganske enkelt ikke sammen, og derfor skal der ske noget nu, sagde Venstres sundhedsordfører, Sophie Løhde, blandt andet.
/ritzau/FacebookTwitterKopier linkEmner:Magnus Heunicke (politiker)|Socialdemokraterne|Venstre|Prisforhold|Rygning




https://www.dr.dk/nyheder/penge/rapport-co2-fra-dansk-olie-i-nordsoeen-kan-overstige-regeringens-klimamaal

PengeRapport: CO2 fra dansk olie i Nordsøen kan overstige regeringens klimamålRegeringen står lige nu i et dilemma mellem klimamål og olieselskabers ansøgning om at udvinde ny olie i Nordsøen.
Det franske olieselskab Total og tre andre selskaber har søgt om nye tilladelser til at udvinde olie i Nordsøen frem til 2055.
(© DR Nyheder.
)Af Klaus Buster Jensen18.
sep.
2019 kl.
21.
30Bemærk: artiklen er mere end 30 dage gammelLæs opLige nu overvejer regeringen og klimaminister Dan Jørgensen (S), om de skal give fire udenlandske olieselskaber nye licenser til at udvinde olie og gas i Nordsøen frem til 2055.
Men samtidig risikerer regeringens egne klimamål om få år at blive overhalet af CO2-udledningen fra olie og gas fra Nordsøen.
Det anslår en ny rapport fra miljøorganisationen Oil Change International.
Hvis regeringen lykkes med at nedbringe CO2-udledningen i Danmark med 70 procent frem mod 2030, står Danmark til at udlede 19,6 millioner ton CO2 i 2026.
Men CO2-udledningen fra den olie og gas, der hentes i Nordsøen samme år, stiger til 21,7 millioner ton, viser rapporten.
Den overhaler altså udledningen af CO2 for danske husholdninger, erhvervsliv og landbrug samlet.
- Efterhånden, som man reducerer udledninger fra Danmark, så kommer CO2-udledningerne fra dansk olie til at fylde mere og mere, og på et tidspunkt fylder de mere, end vi selv udleder fra dansk grund, konstaterer miljøøkonomisk vismand Lars Gårn Hansen, der har regnet rapportens data igennem.
Olie og gas fra Nordsøen tæller ikke med i det danske klimaregnskab, når den eksporteres til udlandet.
Men udledningen af CO2 fra nordsøolien kan begrænse virkningen af de danske klimamål på verdens klima.
Rapport om NordsøolienRapporten er udarbejdet af Oil Change International.
Selve beregningerne bygger på data fra det norske konsulentfirma Rystad Energy, der forsøger at forudsige omfanget af olie og gas i Nordsøen.
I 2026 kan CO2-udledningerne fra dansk olie og gas i Nordsøen runde 21,7 millioner tons CO2, viser rapporten.
Dermed står CO2-udledningerne fra den danske olie og gas i Nordsøen til at overstige den samlede danske udledning af CO2 i 2026, der står til at være 19,6 millioner ton CO2.
Estimaterne af den danske CO2-udledning bygger på regeringens mål om reduktion på 70 procent frem mod 2030.
Rapportens beregninger bygger på estimater for både kendte og ukendte reserver.
Lars Gårn Hansen roser regeringens klimamål, men han mener, at det er oplagt at stoppe udvinding af olie og gas i Nordsøen.
- Man kunne reducere den danske klimapåvirkning yderligere, hvis man reducerede olieudvinding fra Nordsøen.
Men det er et politisk valg, siger Lars Gårn Hansen.
Milliarder på spilSidste år fik statskassen otte milliarder kroner ind fra Nordsøens olie og gas.
Det franske selskab Total har købt rettighederne til en stor del af Nordsøen af A.
P.
Møller-Mærsk, og de har nu sammen med tre andre udenlandske olieselskaber søgt om nye tilladelser til at lede efter olie og gas af den danske regering.
Det plejer at være en formsag for regeringen at give tilladelser til olieselskaberne.
Men flere peger på, at sagen er blevet et dilemma for regeringen, der har gjort klima til en af sine vigtigste politiske sager.
Greenpeace har holdt møde med klimaminister Dan Jørgensen (S) og præsenteret rapportens konklusion.
- Vi står lige nu i en situation, hvor alene de mængder olie og gas, der er ved at blive produceret, vil tage os forbi de 1,5 grader, som man besluttede i Parisaftalen, siger Jens Mattias Clausen, klimapolitisk leder i Greenpeace, der har været med til at lave rapporten.
- Så skal vi selvfølgelig ikke lede efter endnu mere olie og gas, som vi ikke kan tillade os at brænde af, hvis vi skal undgå katastrofale klimaforandringer, mener han.
Greenpeace opfordrer regeringen til at tage ansvar ud over Danmarks nationale klimamål.
- Hvis man går op i klimaet, så bliver man også nødt til at se på, at den olie og gas, vi producerer i Danmark, den bliver altså brændt af, hvis ikke i Danmark, så i andre lande, siger Jens Mattias Clausen.
Total: Nordsøen er win-winDen øverste chef for Total i Danmark, Patrick Gilly, mener, det er gavnligt også for Danmark at fortsætte med at udvinde olie og gas i Nordsøen.
Patrick Gilly, topchef i Total, mener, der er brug for olie og gas i mange år ud i fremtiden.
(© DR Nyheder.
)- Det er win-win, for hvis vi skaber økonomisk udvikling, betaler vi skat, og den kan bruges til den nødvendige energiomstilling, siger Patrick Gilly, administrerende direktør i Total Danmark.
Olie i NordsøenDen danske stat har i over 40 år givet tilladelser til udvinding af olie og gas i Nordsøen.
Fire olieselskaber har ansøgt den danske regering om en ottende runde af såkaldte olie-koncessioner.
Gives tilladelserne får olieselskaberne ret til at udvinde frem til 2055, idet de får seks år til at lede efter olie og gas og 30 år derefter til at udvinde.
Sidste år tjente den danske statskasse otte milliarder kroner fra Nordsøolien, men indtægterne er faldet stødt de seneste ti år fra 36 mia.
kroner i 2008.
I dag er det udenlandske olieselskaber herunder franske Total, der ejer rettigheder til at udvinde olie og gas i Nordsøen.
Ville det ikke være bedre for klimaet ikke at bore efter mere olie?
- Der er stadig brug for fossile brændstoffer i energien.
Og Danmark er et af de lande, der har lavest CO2-udledning fra sin produktion af olie og gas.
Så vi mener, at det her er et godt sted til at skabe omstillingen fra det nuværende energi-mix til fremtidens energi, mener Patrick Gilly fra Total Danmark.
Skattelettelser mindsker gevinstSelvom staten sidste år tjente otte milliarder kroner fra Nordsøen, er indtægterne faldet de seneste ti år, siden indtjeningen toppede med 36 milliarder kroner i 2008.
De økonomiske vismænd har længe kritiseret, at beskatningen i Danmark er lavere end i mange andre lande.
- I den udstrækning man ikke kærer sig om internationale olieselskabers overskud, så er det billigere for det danske samfund at reducerere olieudvindingen, når man har en mindre beskatning, end man for eksempel har i Norge, siger Lars Gårn Hansen, fra Det Økonomiske Råd, der også er professor ved Københavns Universitet.
Han peger også på, at et bredt flertal for to år siden vedtog at give skattelettelser til olieselskaberne i Nordsøen.
Partierne ønskede ”at skabe større sikkerhed for, at de resterende ressourcer i Nordsøen hentes op,” som der står i Nordsøaftalen.
- Når man giver skattelettelse er samfundets gevinst ved at fortsætte olieudvinding alt andet lige mindre, og dermed bliver det også billigere at reducere olieudvindingen, hvis man vil bruge det som led i klimapolitiken, siger Lars Gårn Hansen.
Tavs minister - pres fra støttepartiKlimaminister Dan Jørgensen ønsker ikke at medvirke i et interview om sagen.
Oppositionspartierne Venstre og Dansk Folkeparti mener, at regeringen bør give grønt lys til at udvinde mere olie og gas.
- Jeg synes jo, regeringen bør fortsætter af det spor, hvor man tillader selskaberne at investere og udvinde olie og gas i Nordsøen, for i mange år frem vil vi have brug for olie og gas, siger Kristian Thulesen Dahl, formand for Dansk Folkeparti.
Regeringens støtteparti Enhedslisten vil nu kræve stop for nye tilladelser i de aktuelle forhandlinger om en ny klimalov.
- Jeg tror ikke Dan Jørgensen kan komme ud af det her med troværdigheden i behold, hvis han med den anden hånd siger, vi godt kan lede efter mere olie og gas i Nordsøen.
For det har så store sorte fodaftryk på vores klima, siger Pernille Skipper, politisk ordfører i Enhedslisten.
Hun afviser, at pengene fra Nordsøolien kan bruges til at finansiere den grønne omstilling.
- Lige nu vil vi jo gerne opnå 70 procent reduktion af Danmarks klimagasser.
Så kan vi jo ikke samtidig fortsætte med at udvinde mere olie og gas i Nordsøen og på den måde skyde os selv i foden, mens vi prøver at fikse problemet, mener Pernille Skipper.
FacebookTwitterKopier linkEmner:Kristian Thulesen Dahl (politiker)|Olie- og gasselskaber|Pernille Skipper (politiker)|Dansk Folkeparti|Norge




https://www.dr.dk/nyheder/penge/kronvidne-i-tysk-retssag-taler-ud-snyd-med-udbytteskat-er-en-kaempe-industri

Afsløring af skatteskandaleSe temaPengeKronvidne i tysk retssag taler ud: Snyd med udbytteskat er en kæmpe industri   Spektakulært retsopgør om skattesvindel for 75 milliarder kroner er startet i Tyskland.
Martin S.
under det første retsmøde i starten af september.
Her er han ledsaget af sin forsvarsadvokat Dr.
Helle Schilling.
Martin S.
og Nicholas D.
er tiltalt for skattesvindel for hele 3,4 milliarder kroner.
(© fotograf peter langkilde DR)Af Mathias Sommer - Bonn18.
sep.
2019 kl.
22.
05Bemærk: artiklen er mere end 30 dage gammelLæs opDet er ikke uden grund, at Martin S.
er den første til at sætte ord på sin rolle i netværket af storbanker, finansfolk og advokater, som over en årrække har hevet hundredvis af milliarder kroner op af de europæiske statskasser.
Både dengang og i dag er spekulation i udbytteskat helt standard i finansverdenen og et ekstremt profitabelt område for investeringsbanker.
Martin S.
Martin S.
er anklaget for skattesvindel for 3,4 milliarder kroner mod den tyske stat, og retssagen mod ham og hans tidligere kollega Nicholas D.
betragtes som det første slag mellem de europæiske stater og en aggressiv finansindustri, som er gået vidt for profit – på bekostning af de europæiske skatteydere.
Den 41-årige brite forsøger at få nedsat en eventuel straf ved at søge ly under den tyske kronvidneparagraf.
Men forudsætningen herfor er, at han taler åbent og ærligt om sin involvering i udbytteskandalen, som har lokket skattemyndigheder til at refundere en skat, som ikke er blevet indbetalt.
I Tyskland kaldet fidusen ”Cum-ex” og menes at have kostet statskassen langt over 75 milliarder kroner.
At Martin S.
agter at tale rent ud af posen, sætter han fra begyndelsen af onsdagens retsmøde i Bonn streg under:- Jeg ønsker at give retten en fuld forståelse af Cum-ex-transaktionerne; det professionelle miljø, hvordan markedet fungerede, hvor stor en skala det opererede på og min egen rolle som trader i det her marked.
Jeg er her, fordi jeg ønsker at hjælpe retten med at være i stand til at træffe beslutninger på et faktuelt grundlag, siger han.
Pegepind og PowerpointIngen skånes i hans gennemgang af sin tid i Cum-ex-industrien.
- Det var en finansiel industri, der var rettet mod maksimal profitoptimering.
Et værktøj til at nå dette mål var skatteoptimering.
Det handlede så vidt muligt om at undgå beskatning og drage fordel af eventuelle muligheder, der kunne findes eller skabes.
- Det var ikke en hemmelig tilgang for de få, men jeg så det som den klart og åbent kommunikerede forventning hos de største banker og deres kunder, siger Martin S.
Under afhøringen nævner han i flæng tidligere forretningspartnere og en lang række store globale banker blandt andre TDC-ejeren Macquarie, Deutsche Bank, Merrill Lynch og Barclays.
- Både dengang og i dag er spekulation i udbytteskat helt standard i finansverdenen og et ekstremt profitabelt område for investeringsbanker.
Her er de tiltalteDer er to anklagede for retten i Bonn i første retssag, som ventes at vare 34 retsdage og være afsluttet i begyndelsen af næste år:Martin S.
41 år, fra Nordirland.
Han er i dag konsulent.
Han bor i dag med sin familie i Dublin og i London.
Nicholas D.
38 år.
Født i Storbritannien, opvokset i Australien.
Han bor i dag med sin familie i London.
I samme sag har statsanklageren i Köln rejst et erstatningskrav på samlet 3,4 milliarder kroner mod blandt andre:Bank of New York Mellon Corp.
Societe Generale SAM.
M.
WarburgWarburg InvestHansa InvestMed til dagens retsmøde har Martin S.
og hans tre advokater bragt en powerpoint-præsentation.
Flere gange rejser Martin S.
sig op fra rækken af mørkklædte advokater for med sin laserpistol at lede igennem et nyt slide, som i detaljer beskriver de ekstremt komplicerede transaktioner, der gjorde det svært for de tyske skattemyndigheder at gennemskue, hvem der reelt havde ret til skatterefusionerne.
Det var en meget klar forventning hos Merrill Lynch, at vi skulle udvikle handelsmodeller, der så ud til at skabe værdi ved at udnytte skatMartin S.
- For mig var cum-ex-transaktionerne en naturlig evolution, en naturlig udvikling af den skatteoptimering, der allerede foregik i branchen.
Dyreste hus i DublinMartin S.
påstår selv, at han har tjent mellem 100 og 150 millioner kroner på sine cum-ex-handler.
Specifikt har han på de forhold, han er tiltalt for - altså de 3,4 milliarder kroner - tjent 90 millioner kroner, forklarer han i retten.
Men kigger man på hans besiddelser, ejer han en villa i London til langt over 100 millioner kroner.
Hans navn står på skødet til den mest værdifulde ejendom i Dublin, der har en værdi på over 50 millioner kroner.
Foruden andre ejendomme i porteføljen.
Omkring 60 advokater formodes at følge retssagen på vegne af finansfolk og banker, som kan se frem til senere at skulle stå til ansvar, når de skal indtage pladsen på anklagebænken.
(© fotograf peter langkilde DR)Da Martin S.
tidligt under afhøringen smider jakken, afslører maven under den blå uldvest da også et velnæret liv.
Og på venstre håndled bærer han det nyeste Apple Watch 5 med hvid rem.
400 personer og 56 bankerI Tyskland har en række anklagere fingrene nede i Cum-ex-komplekset.
Men det tungeste åg hviler på Kölns statsanklager, Anne Brorhilker, da det var skattekontoret i Köln som refunderede de mange milliarder til de udenlandske pengemænd.
Alene i Köln er 400 personer sigtede for medvirken til at plyndre statskassen.
Ifølge tyske medier er de første 50 retssager allerede klar til at blive berammet ved domstolen i Bonn.
Men først skal denne, indledende retssag altså afsluttes.
Anne Brorhilker er selv til stede og er flankeret af en repræsentant fra de tyske skattemyndigheder.
Sammen sidder de på den modsatte side af Martin S.
og følger med i hans detaljerige gennemgang af Cum-ex-industrien.
Statsanklageren i Köln er i fuld gang med den retslige oprydning, hvor op mod 500 personer og selskaber er sigtet for medvirken til skattesvindel.
I lære hos MoraAt Martin S.
skulle ende i en position, hvor hans indtægter i en årrække var baseret på staternes kassebeholdninger, skyldes især uheldig timing, forklarer han i retten.
Samtidig med at Martin S.
afsluttede sine ingeniørstudier med topkarakterer fra Oxford University, var investeringsbankerne i London i heftig vækst og udvidede konstant med nye folk.
Dermed var karrierevejen banet for de ikke pengeforskrækkede nyuddannede.
- Banker og mæglere fra London ansatte et enormt antal af videnskabelige kandidater fra Oxford University.
Af de 120 ingeniører, der gik i min klasse, gik kun fem ud og blev ingeniører.
Størstedelen af de andre gik ind i City of London, fortæller Martin S.
I 2002, 23 år gammel, fik Martin S.
sit første job hos den globale investeringsbank Merrill Lynch.
Her blev han oplært af sin senere partner, Paul Mora, der var ekspert i netop spekulation med udbytteskat.
- Banken ville have vores hold til at identificere skatteattraktive handler.
Det var en meget klar forventning hos Merrill Lynch, at vi skulle udvikle handelsmodeller, der så ud til at skabe værdi ved at udnytte skat, siger han.
Matematisk geniMartin S.
var motiveret af det konkurrenceprægede miljø og den matematiske udfordring.
I sin tid blev Martin S.
betragtet som et stort matematisk geni i England.
- Jeg blev tiltrukket af den matematiske og mentale udfordring, det hurtige tempo, det konkurrenceprægede miljø på handelsgulvet.
Det føltes dynamisk, det føltes som et sted, hvor jeg kunne udvikle mig og komme hurtigt frem, siger Martin S.
Få år senere skiftede Martin S.
til den tyske storbank Hypovereinsbanks London-afdeling, hvor Paul Mora forinden var blevet leder af en afdeling.
Her blev Martin S.
en del af et lille hold på fire personer, som tjente enorme summer til banken ved at spekulere i udbytteskat.
- Jeg kan huske, at vi i 2007 lavede et overskud på 300 millioner kroner på Cumex.
Det var 40 procent af overskuddet på handelsgulvet i Hypovereinsbank, og det gav respekt fra ledelsen, siger Martin S.
På det tidspunkt havde Martin S.
ingen juridisk uddannelse.
Han vidste ikke noget om skattereglerne i de europæiske lande.
Alligevel sad han - en ung mand midt i 20'erne - pludselig og flyttede rundt på enorme milliardbeløb og designede handler, der gik lige i kødet på de europæiske skatteforvaltninger.
I Danmark menes svindel med udbytteskat at have kostet skatteyderne mindst 12,7 milliarder kroner.
Den australske storbank Macquarie nævnes gentagne gange under retsmødet som en af de mest aggressive investeringsbanker, når det kom til spekulation i udbytteskat.
En stor industriDen enorme succes gav Paul Mora og Martin S.
blod på tanden.
Så de to stoppede i Hypovereinsbank og startede deres eget selskab, Ballance.
Det gjorde dem nemlig fri for at dele overskuddet med andre.
Pludselig væltede penge ind.
DR Nyheder har interviewet den tyske whistleblower Frank Tibo.
Han var chef i Hypovereinsbank og advarede ledelsen om de vidtgående aktiehandler i London-afdelingen, men fik en fyreseddel.
Læs også:Whistleblower til DR: Finansfolk fra London ødelægger EuropaAlene aftalen med den lille, private Hamborg-bank M.
M.
Warburg indbragte de to Ballance-fyre 202 millioner kroner fra 2009 til 2011, fremgår det af anklagen.
- Intentionen med vores nye selskab var at prøve at vinde nogle af vores tidligere klienter over og starte en fond, hvor vi kunne eksekvere forskellige udbytteskattehandler herunder Cum-ex-handler fra Tyskland og andre lande, fortæller Martin S.
I de efterfølgende år tilbagesøgte Martin S.
og Paul Mora de 3,4 milliarder kroner fra det tyske skattevæsen, som Martin S.
nu er tiltalt for svindle med.
- Fordelen ved alder og erfaring og som far er, at man får nye og anderledes perspektiver og prioriteringer.
Det betyder også, at jeg nu har fået et nyt syn på de finansielle markeder og deres rolle og ansvar for cum-ex.
- Jeg spørger ofte mig selv, om jeg havde gjort ting anderledes, hvis jeg vidste, hvad jeg ved i dag.
Når jeg ved, hvad jeg nu ved, er svaret indlysende.
Jeg ville ikke have været involveret i cum-ex-branchen.
Afhøringen af Martin S.
fortsætter torsdag.
Den første sag i det enorme tyske cum-ex-kompleks ventes at væres afsluttet midt i januar næste.
Du kan læse en reportage fra det første retsmøde den 4.
september her.
Aktier, udbytte og skat•Når en virksomhed giver overskud, kan den vælge at udbetale en del af overskuddet til sine ejere, aktionærerne.
De, der ejer en aktie i virksomheden, kan altså - én gang om året, når der er generalforsamling – få en del af overskuddet udbetalt i form af et udbytte.
•Når aktionærer modtager udbytte, skal de betale skat af det.
Det kaldes udbytteskat.
•I Danmark er satsen for udbytteskat 27 procent.
De penge tilbageholdes automatisk af Skat.
•Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
•Men ifølge de danske myndigheder har hundredvis af pensionskasser og selskaber fået refunderet udbytteskat, som de slet ikke har betalt.
I alt har Skat fra 2012 til 2015 fejlagtigt udbetalt 12,7 milliarder kroner i refusion af udbytteskat.
FacebookTwitterKopier linkEmner:Skatter og afgifter|Økonomi|London|Tyskland|Skat




https://www.dr.dk/sporten/motorsport/fjelsted-vinder-dm-guld-i-holdspeedway-efter-taet-finale

MotorsportFjelsted vinder DM-guld i holdspeedway efter tæt finaleKampen om DM-guldet udviklede sig til et trekantsdrama, hvor Fjelsted var bedst til sidst.
Gul Benjamin Basso fra Fjelsted.
Blå Sam Jensen fra Holsted.
18.
sep.
2019 kl.
21.
45Bemærk: artiklen er mere end 30 dage gammelLæs opFor anden gang på tre år kan Team Fjelsted fra Vestfyn kalde sig dansk mester i holdspeedway.
I DM-finalen i Slangerup sikrede Fjelsted sig titlen foran Esbjerg Vikings, Holsted Tigers og Slangerup Speedway.
Da Fjelsteds Anders Thomsen vandt det næstsidste af de 22 heat, kunne ingen af de øvrige tre hold nå fynboerne, der kunne slippe jublen løs.
Esbjerg og Holsted skulle fordele sølv og bronze i sidste heat, og her var Esbjergs VM-kører Niels-Kristian Iversen bedst og sikrede sit hold sølvmedaljer.
Tre hold stak afSelv om Slangerup altså havde fordel af at køre på egen slagger, var det sjællandske hold hurtigt hægtet af, og kampen om guldet udviklede sig i stedet til et trekantsdrama.
To heat før slut havde Fjelsted 33 point, mens Holsted og Esbjerg fulgte efter med henholdsvis 32 og 31.
Da Anders Thomsen derefter sørgede for tre point point til Fjelsted var DM-finalen afgjort.
Thomsen blev også sit holds topscorer med 12 point, Peter Kildemand lavede 11, Jason Jørgensen 6, Frederik Jakobsen 5, mens Benjamin Basso bidrog med 4 point.
Fjelsted vandt senest DM-guld i 2017.
/ritzau/FacebookTwitterKopier link




https://www.dr.dk/nyheder/indland/stadig-forvirret-over-brexit-forstaa-sagen-paa-fire-minutter

IndlandStadig forvirret over brexit?
Forstå sagen på fire minutterUltranyt forklarer, hvad der er op og ned i Brexit-sagaen.
18.
sep.
2019 kl.
21.
00Bemærk: artiklen er mere end 30 dage gammelLæs opHvem er Boris Johnson, hvad betyder et 'no deal', og hvorfor tager det så lang tid at komme ud af EU?
Ultranyt forklarer - ultrakort - hvad der sker med Storbritannien og EU.
FacebookTwitterKopier linkEmner:Boris Johnson (politiker)|Storbritannien|EU|EU-forhold




https://www.dr.dk/nyheder/penge/amerikansk-centralbank-saenker-sin-rente

PengeAmerikansk centralbank sænker sin renteDen amerikanske centralbank sænker renten på grund af usikkerhed om den internationale økonomi.
Den amerikanske centralbank har igen sænket sin rente.
18.
sep.
2019 kl.
20.
17 | opdateret 18.
sep.
2019 kl.
20.
36Bemærk: artiklen er mere end 30 dage gammelLæs opDen amerikanske centralbank, Federal Reserve, sænker sin toneangivende rente med 0,25 procentpoint til et spænd på 1,75 til 2 procent.
Det har centralbankens styrekomité besluttet på et møde i dag som svar på, hvad centralbanken beskriver som en usikker nær fremtid.
Rentesænkningen var ventet og kan forklares med usikkerheden skabt af handelskrigen mellem Kina og USA, forklarer cheføkonom i Dansk Erhverv Tore Stramer.
Han noterer, at de mørke skyer i horisonten dog langt fra er den eneste historie om amerikansk økonomi lige nu.
- Selv om krisefrygten er tiltaget, så har vi fået en række positive økonomiske nøgletal fra den amerikanske økonomi på det seneste, skriver han i sin analyse.
Usikker fremtidNormalt er en rentesænkning en måde for centralbanken at stimulere lysten til at låne penge og foretage investeringer.
Derfor bruges det oftest i nedgangstider.
Et tiltag fra centralbanken tager dog tid, før det får effekt ud igennem den amerikanske økonomi.
Derfor er centralbanken fanget mellem en god amerikansk økonomi lige nu, mens udsigterne for den nærmere fremtid ser mere sløje ud.
Internt i centralbanken er der også uenighed om, hvad det rette træk er.
Af de ti medlemmer af bankens bestyrelse, som har stemmeret, blev rentesænkningen vedtaget af et flertal på syv ud af ti.
To medlemmer stemte for at holde renten i ro, mens det sidste medlem ville sænke renten yderligere.
Derudover deltog syv andre medlemmer, som ikke havde stemmeret i mødet.
Anden rentesænkning i årAlle 17 har givet deres mening til kende om, hvordan de ser den nærmeste fremtid.
Og her er der mildest talt ikke enighed om vejen frem.
Syv af dem spår, at der kommer endnu en rentesænkning i år.
Fem vurderer, at renten forbliver den samme året ud.
De sidste fem tror, at centralbanken kommer til at hæve sin toneangivende rente på et tidspunkt inden nytår.
- Det skyldes nok, at amerikansk økonomi i øjeblikket vokser i to forskellige tempi, vurderer senioranalytiker Mikael Olai Milhøj fra Danske Bank.
- Forbrugsdelen af økonomien, som er klart den vigtigste vækstmotor, klarer sig ganske hæderligt med solid forbrugsvækst og stadig forholdsvis høj forbrugertillid.
- Industridelen af økonomien derimod er under pres fra den globale industrirecession, vi oplever i øjeblikket.
Den amerikanske centralbanks hovedpine er, at nedturen i industrien, der også er kommet til USA, måske smitter af på resten af økonomien med tiden.
Det er anden gang i år, at den amerikanske centralbank sænker sin rente.
Sænkningerne står i kontrast til sidste år, hvor centralbanken fire gange vedtog rentestigninger.
Siden finanskrisen har centralbanken i alt hævet renten ni gange.
/ritzau/FacebookTwitterKopier linkEmner:Federal Reserve|Økonomi|Tore Damgaard Stramer (økonom)|USA|Samfundsøkonomi




https://www.dr.dk/nyheder/penge/den-almene-sektor-vil-ogsaa-forhandle-med-nets-prisen-er-hoej

PengeDen almene sektor vil også forhandle med Nets: 'Prisen er for høj'BL skønner, at lejere af almene boliger årligt lægger 30-35 millioner kroner hos Nets for gebyrer i forbindelse med betaling af husleje.
Danmarks Almene Boliger vil nu prøve at få en aftale med Nets om billigere gebyrer på lejeregninger.
Af Signe Mai Vilsbøll, Søren Nielsen og Alexander Hecklen18.
sep.
2019 kl.
20.
53Bemærk: artiklen er mere end 30 dage gammelLæs opDet rammer lejere af almene lejligheder urimelig hårdt, at Nets tager over fire kroner i gebyr, hver eneste gang lejerne betaler husleje.
Sådan lyder det fra Danmarks Almene Boliger, der melder sig i koret af fagforeninger og velgørende organisationer, som vil have Nets til at sænke gebyrerne for betalinger via betalingsservice.
- Den almene sektor er en non-profit sektor, så det er beboerne, der betaler prisen.
Det er en ekstra omkostning for dem, når Nets tager gebyrer, og der er tale om lejere med beskedne indkomster.
Mange ældre, mange enlige og en stor del, der er udenfor arbejdsmarkedet, siger Bent Madsen, der er direktør i BL - Danmarks Almene Boliger.
Det betaler den almene sektor til Nets:Danmarks Almene Boliger skønner, at lejere i den almene sektor betaler mellem 30-35 millioner kroner til Nets om året i forbindelse med huslejeopkrævning.
Da der er cirka 600.
000 almene boliger, svarer det til et gebyr på cirka 55 kroner per lejemål om året.
Ifølge ham koster det i dag minimum fire kroner og 32 øre at modtage én betaling, og med 600.
000 lejere, der hver måned betaler husleje, løber det op.
Over 30 millioner kroner i gebyrSelv skønner BL, at lejerne årligt lægger 30-35 millioner kroner hos Nets for gebyrer i forbindelse med betaling af husleje.
- Det er et højt tal, og man må spørge, om det er en rimelig pris.
Vi synes, prisen er for høj.
Sparer Nets ikke jer for en masse penge, når I kan bruge betalingsservice i stedet for for eksempel girokort?
- Der er ingen tvivl om, at Betalingsservice er en god ordning.
Spørgsmålet er bare, om vi ikke betaler lidt for meget.
Vi er en stor kunde hos Nets, så vi synes, det burde være muligt at få en lavere pris.
Vi ved jo, at andre har forhandlet rabatter, siger Bent Madsen.
Han vil i dialog med Nets om en mulig rabataftale, da han ikke mener, at alternative løsninger som Mobilepay vil kunne fungere i den almene sektor.
Organisationer: Nets udnytter monopolDanmarks Almene Boliger er bare en blandt flere Nets-kunder, der den seneste tid har kritiseret betalingsgiganten for at tage for høje gebyrer for betalinger via Betalingsservice.
Red Barnet og Børns Vilkår anklagede i juni Nets for at udnytte sin placering i markedet til at tage alt for høje gebyrer fra velgørende organisationer, når de modtager donationer gennem Nets' tjeneste.
Efterfølgende har de fire største danske børneorganisationer, Børns Vilkår, Red Barnet, Unicef og Mødrehjælpen, derfor sendt brev til erhvervsminister Simon Kollerup (S), og det har fået Nets til at sænke gebyret fra 4,32 kroner til under tre kroner for cirka 140 velgørende organisationer.
Dels er vi en stor kunde, og vi er også et non-profit system, hvor gebyrerne ryger direkte over på den, der betaler husleje.
Bent Madsen, direktør i Danmarks Almene BoligerMulighed for lovindgreb skal undersøgesDe velgørende organisationer er dog ikke tilfredse.
De vil have erhvervsministeren til at undersøge muligheden for et lovingreb, og ministeren har allerede lovet, at han vil "forholde sig politisk til situationen".
Det sagde han i fredags, hvor Konkurrence- og Forbrugerstyrelsen offentliggjorde et notat om Nets, der blev drøftet blandt erhvervsordførere på Christiansborg.
Af notatet fremgår det, at Nets har "monopollignende karakter", samt at konkurrencesituationen kan medføre "større markedsstyrke og dermed bedre mulighed for at tage en høj pris".
Mere end halvdelen af omkostningerne ved driften af Betalingsservice sendes videre til landets banker, fastslår Konkurrence- og Forbrugerstyrelsen i notatet.
Forhandling bør være muligtBent Madsen ønsker ikke at give et bud på, hvor meget gebyrerne på huslejebetalinger via Betalingsservice bør sættes ned med i kroner og ører, men han mener helt generelt, at der bør være mulighed for at forhandle med Nets.
Også selvom Danmarks Almene Boliger ikke er en velgørende organisation.
- Dels er vi en stor kunde, og vi er også et non-profit system, hvor gebyrerne ryger direkte over på den, der betaler husleje.
Og når det generelt set er folk med beskedne indtægter, synes jeg det er fint at finde ud af, om det ikke kan gøres billigere, siger Bent Madsen, direktør i BL - Danmarks Almene Boliger.
Nets har ikke haft mulighed for at kommentere udtalelserne fra Danmarks Almene Boliger, men henviser til virksomhedens tidligere kommentar til kritikken af gebyrpriser.
FacebookTwitterKopier linkEmner:BL - Danmarks Almene Boliger|Konkurrence- og Forbrugerstyrelsen|Simon Kollerup (politiker)|Boligøkonomi|Erhverv




https://www.dr.dk/nyheder/indland/yousee-kunder-maa-til-lommerne-eller-undvaere-landsholdet

IndlandYousee-kunder må til lommerne eller undvære landsholdetFlere end 750.
000 Yousee-kunder mister adgang til at se landsholdets kampe fra det nye år.
Landsholdet er røget ud på bænken i kanalstartopstillingen hos Yousee.
Af Jens Andersen18.
sep.
2019 kl.
20.
28Bemærk: artiklen er mere end 30 dage gammelLæs opEr man fan af det danske fodboldlandshold og samtidigt indehaver af en tv-pakke fra Yousee, så vil man fra årsskiftet blive præsenteret for en udskiftning, der nok vil få en til at måbe.
Landets største tv-distributør har således indgået et 'nyt strategisk samarbejde' med TV 2, hvilket groft sagt betyder, at hvor der før var Christian Eriksen, vil der fremover være Michael Meyerheim.
Kanal 5, der viser landsholdets kampe, ryger ud af tv-pakkerne hos Yousee, mens TV 2 Charlie overtager pladsen i både grund-, mellem og fuldpakken.
Det skriver Yousee i en pressemeddelelse onsdag.
Alt håb om at se Åge Hareides udvalgte er dog ikke komplet ude, hvis man er Yousee-kunde, da Kanal 5 – sammen med Discovery Networks øvrige kanaler, der alle er røget ud af Yousee-tv-pakkerne – i stedet kan erhverves via et såkaldt blandselvprodukt.
Dyrere eller måske helt umuligtMed et blandselvprodukt hos Yousee kan man selv sammensætte sit kanaludvalg, men er man eksempelvis indehaver af Yousee-grundpakken, så vil den billigste blandselv-løsning betydning en merudgift på 2.
200 kroner om året.
Det er i hvert fald planen for Yousee, men Discovery Networks, der altså råder over "landsholdskanalen" Kanal 5, vil ikke nødvendigvis spille med.
Det siger direktør Christian Kemp.
- Vi har haft et langt og godt samarbejde med YouSee.
Og vi fortsætter gerne dette fremover, men under andre forudsætninger, siger Christian Kemp.
- Vi lever også fint uden YouSee.
Medielandskabet er under kraftig forandring, vi har en række andre partnere, vi gerne vil arbejde tættere sammen med fremover, siger han i en pressemeddelelse.
De danske tv-seere fravælger ifølge Finans.
dk i stigende grad YouSees tv-pakker.
I løbet af de seneste to år har hele 120.
000 kunder således opsagt deres abonnement på en tv-pakke hos tv-distributøren.
FacebookTwitterKopier linkEmner:Åge Hareide (fodboldtræner)|YouSee|Kanal 5|Erhverv|Fodbold




https://www.dr.dk/nyheder/penge/ekspert-om-rentesaenkning-amerikansk-oekonomi-kan-gaa-helt-i-staa-om-et-aars-tid

PengeEkspert om rentesænkning: Amerikansk økonomi kan gå helt i stå om et års tidDe forsøger at komme på forkant med udviklingen i økonomien, forklarer aktieanalysechef.
Den amerikanske centralbank har i dag sænket sin rente med et kvart procentpoint.
Af Emil Søndergård Ingvorsen18.
sep.
2019 kl.
21.
30Bemærk: artiklen er mere end 30 dage gammelLæs opDet er helt forventet, at den amerikanske centralbank, Federal Reserve, i dag har sænket sin toneangivende rente for anden gang i år, så den nu ligger i et spænd mellem 1,75 til 2 procent.
Det er en sænkning på et kvart procentpoint.
Det forklarer Jacob Pedersen, der er aktieanalysechef i Sydbank.
- Der er en del modvind i øjeblikket i amerikansk økonomi, som man frygter bliver værre, når vi ser fremad.
Så centralbanken forsøger i og for sig at komme lidt på forkant, siger han.
Sænkningerne står i kontrast til sidste år, hvor centralbanken fire gange vedtog rentestigninger, og i alt har de hævet renten ni gange siden finanskrisen.
Læs også:Amerikansk centralbank sænker sin rente- Grunden til, at man har sænket to gange i år, er, at man forsøger at holde liv i amerikansk økonomi i stedet for, at man møder den mur som højere renter og en potentiel handelskrig vil kunne skabe, når man ser et halvt til et helt år frem, siger Jacob Pedersen fra Sydbank.
Ingen betydning for dansk renteDen globale økonomi ser umiddelbart stærk ud lige nu, så hvorfor vælger man at sænke renten?
- Lige nu ser den globale økonomi relativt robust ud, men vi har fået de ret tydelige reaktioner på, at den amerikanske økonomi inden for et års tid kan stå i en situation, hvor den måske går helt i stå og måske i bakgear, siger han.
Det er kun seks dage siden, at den danske nationalbank sænkede renten fra minus 0,65 procent til minus 0,75.
Ifølge Jacob Pedersen betyder den amerikanske rentesænkning dog ikke, at Nationalbanken fluks vil sænke renten yderligere.
- Den danske nationalbank lægger sig traditionelt opad den europæiske, så den rentebeslutning, der er foretaget i USA her til aften, får ikke betydning for renterne herhjemme, siger aktieanalysechefen.
FacebookTwitterKopier linkEmner:Økonomi|USA|Federal Reserve|Samfundsøkonomi|Jacob Pedersen (analytiker)




https://www.dr.dk/nyheder/politik/formand-om-ansaettelse-af-sass-larsen-en-stor-dag-dansk-erhvervsliv

PolitikFormand om ansættelse af Sass Larsen: 'En stor dag for dansk erhvervsliv'S-politikeren er en stærk kommunikator og har kant, mener bestyrelsesformand.
Henrik Sass Larsen begynder i det nye job ved årsskiftet.
Af Emil Søndergård Ingvorsen18.
sep.
2019 kl.
20.
37Bemærk: artiklen er mere end 30 dage gammelLæs opHenrik Sass Larsen har altid været optaget af at skabe gode vilkår for erhvervslivet i sit politiske virke, og derfor er det helt oplagt, at han skal være direktør i brancheforeningen DVCA, der er brancheorganisation for venture- og kapitalfonde.
Det siger brancheorganisationens bestyrelsesformand, Christian Frigast, efter at det i dag blev officielt, at den tidligere magtfulde socialdemokrat og tidligere erhvervs- og vækstminister stopper i dansk politik og begynder i DVCA fra 1.
januar.
Læs også:PORTRÆT: Han har lagt S-linjen i et årti, men i dag brast hans drøm for anden gang- Henrik Sass er simpelthen den bedste person til jobbet, og det er efter min mening en stor dag for vores brancheforening, og det er også en stor dag for dansk erhvervsliv, for nu får man endnu en person, som kan tale erhvervslivets sag, siger Christian Frigast.
Henrik Sass Larsens blå bogFødt 29.
maj 1966 i Virum.
Medlem af Folketinget for Socialdemokratiet siden 2000.
Valgt i Køge-kredsen.
Erhvervs- og vækstminister fra 2013 til 2015.
Tidligere gruppeformand, statsrevisor og politisk ordfører for Socialdemokratiet.
Formand for Dansk Socialdemokratisk Ungdom 1992-1996.
Kilde: Folketingets hjemmeside.
Hvilke specifikke kvalifikationer er det, at Henrik Sass besidder, som gør ham velegnet til jobbet?
- Henrik Sass er en meget stærk kommunikator og en person, der har noget kant, hvilket jeg synes er godt, og så har han et godt blik for den politiske proces, da han kender maskinrummet i det politiske system, siger bestyrelsesformanden.
Henrik Sass glæder sig til det nye jobDen tidligere minister under Thorning-regeringen forklarede tidligere i dag i et opslag på Facebook, at han føler, at hans tid i dansk politik er udrundet.
Og derfor glæder det Henrik Sass Larsen, at har fået jobbet i DVCA.
- Jobbet som direktør i DVCA ligger i naturlig forlængelse af det, jeg har arbejdet med i min politiske karriere.
Jeg glæder mig til at fokusere på udvikling af vækst og arbejdspladser i Danmark.
Over for DR Nyheder udybber bestyrelsesformand Christian Frigast hvilke arbejdsopgaver, Henrik Sass Larsen kommer til at få.
- Han skal som chef for brancheforeningen sørge for, at vi får den taletid, vi skal have, og forklare hvad de investeringer, brancheforeningen foretager i dansk erhvervsliv, betyder i form af vækst og arbejdspladser.
Og skal han selvfølgelig arbejde for, at man som investor i Danmark har de bedste rammebetingelser, siger han.
HVAD ER DVCA?
DVCA er brancheforening for venture- og kapitalfonde samt business angels i Danmark.
Foreningen har som mål at skabe gode og konkurrencedygtige rammevilkår for at starte, drive og investere i virksomheder i Danmark.
Foreningen har over 250 medlemmer.
Blandt medlemmerne er ikke kun direkte investorer, men også pensionskasser, familie- og social impact-fonde.
DVCA’s medlemmer beskæftiger ca.
100.
000 medarbejdere og har en samlet årlig omsætning på over 100 milliarder kroner.
Det lyder som et meget politisk embede, så hvor meget har det betydet, at har en lang erfaring fra dansk politik?
- Det har været en meget vigtigt ting, at vi får en person, der ved, hvordan dansk politik fungerer, men det er så kombineret med, at han har et meget stærkt engagement for dansk erhvervsliv.
Den kombination er ret unik, siger bestyrelsesformand.
Som politiker har Henrik Sass Larsen flere gange haft en særdelses hård retorik mod de største danske selskaber og dets direktører, ligesom han også har forholdt sig kritisk til de største kapitalfonde.
Hvordan hænger det sammen med, at han nu skal være direktør for jeres brancheforening?
- Nu skal jeg ikke botanisere i, hvad Henrik har sagt, og hvad han ikke har sagt, men jeg tror mere, at det har været enkeltsager, han har udtalt sig om, end det har været en hel branche, siger han.
Så du mener ikke, at han kommer til at mene noget andet nu, end dengang han var højtstående socialdemokratisk politiker?
- Nej, det tror jeg ikke, men det vil tiden selvfølgelig vise.
Det afgørende for både DVCA og for Henrik er, at der er sammenhæng i tingene, og at det er noget, vi har et fælles ansvar for, så vi har en sund markedsøkonomi, siger Christian Frigast.
Kontaktede politikeren efter folketingsvalgetDet var Henrik Sass Larsens udmelding om, at han ikke ville genopstille til næste folketingsvalg, der fik ideen om at hente socialdemokraten over i det private erhvervsliv, fortæller Christian Frigast.
Han har nemlig kendt Sass Larsen, siden han var erhvervs- og vækstminister, og kontaktede ham for at høre, hvilke tanker S-politikeren gjorde sig om fremtiden.
Og det har ikke afskrækket Christian Frigast, at Henrik Sass Larsen har været sygemeldt med en depression efter folketingsvalget og netop er vendt tilbage.
- Det er selvfølgelig noget, vi har diskuteret med Henrik Sass, men når han siger, at han er klar, så er jeg ikke i tvivl om, at han er det, siger han.
Henrik Sass Larsen har sidste arbejdsdag i Folketinget i dag og tiltræder som direktør i DVCA 1.
januar.
FacebookTwitterKopier linkEmner:Henrik Sass Larsen (politiker)|Erhverv|Folketinget|Socialdemokraterne|Arbejdspladser




https://www.dr.dk/sporten/haandbold/championsleague/gog-overandt-krise-og-sejrede-mestrene-snublede

ChampionsleagueGOG overandt krise og sejrede - mestrene snubledeGOG var tæt på at smide en sikker sejr væk, men genfandt rytmen, da det gjaldt.
Aalborg smed point mod Skanderborg.
Emil Jakobsen i Champions League-kampen mod Kristianstad.
18.
sep.
2019 kl.
21.
24Bemærk: artiklen er mere end 30 dage gammelLæs opSidste sæsons sølvvindere fra GOG er efter en lidt tung start tilsyneladende kommet på ret kurs i herrernes håndboldliga, Primo Tours Ligaen.
Sydfynboerne vandt onsdag aften med 33-30 på hjemmebane over Århus Håndbold og har dermed ligesom aarhusianerne fire point efter fire kampe.
En krise i kampens slutfase var dog tæt på at spolere en tilsyneladende sikker sejr, men GOG bjærgede med hiv og sving de to point i land.
Tæt på kollapsGOG var ikke bagud på noget tidspunkt i kampen og førte 20-17 efter en første halvleg, hvor holdets scoringer var fordelt på hele 11 spillere.
Anført af ligatopscorer Nikolaj Læsø holdt gæsterne dog snor i hjemmeholdet, og efter fem minutters spil af anden halvleg havde Århus Håndbold udlignet til 21-21.
En GOG-udvisning kunne have bragt Århus i front, men de to minutter i overtal blev forpurret af tekniske fejl, og fynboerne fik kontrol over kampen igen.
Læs også:GOG får fantastisk gensyn med CL efter ti års fravær: Kører svenskere midt overI GOG's mål havde Viktor Gisli Hallgrimsson en stille første halvleg, men fik godt fat efter pausen, og kampen syntes afgjort ti minutter før tid ved 30-24 til hjemmeholdet.
Men pludselig gik holdet i stå, og Århus fik med fem på stribe reduceret til 29-30.
To scoringer af topscorer Lasse Møller og en enkelt af Mathias Gidsel afblæste dog alarmen og sørgede for fynsk sejr.
Efter nederlag i de to første ligakampe har Nicolej Krickaus mænd vundet to kampe i træk, ligesom holdet har åbnet Champions League med en sikker sejr.
Mestrene fejledeØverst i tabellen ligger Aalborg Håndbolds regerende mestre, men aalborgenserne smed onsdag aften sæsonens første point, da det på hjemmebane blev 26-26 mod Skanderborg Håndbold.
Marcus Mørk scorede det udlignende mål for gæsterne 16 sekunder før tid.
I weekenden er der Champions League på menuen for både GOG og Aalborg.
GOG møder Chekhovskiye Medvedi, mens Aalborg skal op mod Zagreb.
Begge de danske hold spiller på hjemmebane, og kampene kan ses på DR1.
/ritzau/FacebookTwitterKopier linkEmner:GOG Håndbold|Aalborg|Aarhus|Håndbold|Lasse Møller (håndboldspiller)




https://www.dr.dk/nyheder/udland/netanyahu-vakler-efter-nyt-doedt-loeb-i-israel

UdlandNetanyahu vakler efter nyt dødt løb i IsraelDe to store israelske partier bliver omtrent lige store efter valg, og ingen blok har flertal.
Israel venter på premierminister Benjamin Netanyahus næste træk.
Af Jakob Busk Olsen18.
sep.
2019 kl.
20.
16Bemærk: artiklen er mere end 30 dage gammelLæs opBenjamin Netanyahus ti år lange greb om magten i Israel er blevet yderligere svækket efter parlamentsvalget i går.
Valget blev en realitet, da Netanyahu måtte opgive at danne regering efter et valg i april i år.
Men den endelige optælling af gårsdagens stemmer viser et mindst lige så mudret resultat som sidste gang.
Med mere end 90 procent af stemmerne talt op, tegner der sig sig et billede af, at centrumalliancen Blå og Hvid står til at vinde 32 pladser i Knesset, mens Netanyahus højreorienterede Likud må nøjes med 31.
Foreløbig tyder intet på, at partierne kan mønstre et flertal på 61 pladser sammen med deres normale alliancepartnere.
- Det er kort og godt et nederlag for Netanyahu, siger Mellemøst-korrespondent i DR Nyheder Michael S.
Lund:- Netanyahu satsede alt på at kapre stemmer på højrefløjen med yderligtgående forslag, når det gælder de palæstinensiske områder og bosættelser, ligesom han langede hårdt ud efter oppositionen.
Men alligevel har han ikke fået flere stemmer.
Efter et møde med partiledere fra højrefløjen og de ultraortodokse partier insisterer Benjamin Netanyahu dog her til aften på, at han fortsat vil forsøge at danne en regering med sig selv i spidsen.
Han bekræfter samtidig, at han har aflyst sin deltagelse i FN's Generalforsamling i New York i næste uge og i stedet sender udenrigsminister, Israel Katz, så han kan hellige sig det politiske arbejde.
Samlingsregering?
Valgresultatet efterlader det sekulære nationalistparti, Yisrael Beiteinu, som tungen på vægtskålen.
Partiets leder, Avigdor Lieberman, lagde i aftes op til, at man danner en bred samlingsregering med deltagelse af Likud, Blå og Hvid og Yisrael Beiteinu.
Avigdor Lieberman var tidligere allieret med Benjamin Netanyahu, men de to er nu ærkerivaler.
Lieberman sagde dog i går, at han godt kan sidde i en regering, som ledes af Netanyahu.
Mød valgets tre hovedpersoner: Benjamin Netanyahu: Formand for det konservative parti Likud, og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
 Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen ”Blå og Hvid”.
 Avigdor Lieberman: Formand for det sekulære ultranationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har ikke på forhånd peget på hvem, han foretrækker som premierminister.
1 / 3Benjamin Netanyahu: Formand for det konservative parti Likud, og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
1 / 3Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen ”Blå og Hvid”.
2 / 3Avigdor Lieberman: Formand for det sekulære ultranationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har ikke på forhånd peget på hvem, han foretrækker som premierminister.
3 / 3Lederen af alliancen Blå og Hvid, tidligere hærchef Benny Gantz, har til gengæld afvist at indgå i et regeringssamarbejde med Likud, hvis Netanyahu fortsat er partileder.
De to partier har ellers mange ligheder rent politisk, og derfor ville et regeringssamarbejde være en logisk løsning på det parlamentariske dødvande i Israel.
- Men her står personen Netanyahu i vejen.
Benny Ganz og hans allierede vil ikke dele magten med ham.
Flere af Ganz' folk bryder sig virkelig ikke om Netanyahu, siger Michael S.
Lund.
KorruptionssagerPå Likuds side af bordet hedder den største hindring for en samlingsregering også Benjamin Netanyahu.
Ud over det politiske har premierministeren oven i købet en meget personlig grund til søge andre samarbejdspartnere end Blå og Hvid.
Om et par uger begynder tre retssager, hvor Netanyahu er anklaget for bestikkelse og korruption.
Og i en samlingsregering vil hans muligheder for at opnå immunitet være lig nul, forklarer Michael S.
Lund.
Det vil Blå og Hvid nemlig aldrig gå med til.
Likud-tilhængere jubler på valgaftenen, selvom der ikke var meget at glæde sig over.
Det ser altså mere end svært ud at danne en regering, uanset hvordan man kombinerer brikkerne efter parlamentsvalget i Israel - medmindre der sker et oprør mod Benjamin Netanyahu internt i Likud.
Og det er faktisk ikke helt så utænkeligt, som det hidtil har været, siger Michael S.
Lund:- Det er det, der i øjeblikket bliver talt om i kulissen, når man snakker med journalister og eksperter.
Der er ikke nogen i partiet, der vil sige det offentligt, men det bliver nu reelt diskuteret som en mulighed, at knivene kunne begynde at komme frem.
FacebookTwitterKopier linkEmner:Benjamin Netanyahu (politiker)|Israel|Valg og folkeafstemninger|Forenede Nationer|Korruption




https://www.dr.dk/sporten/fodbold/championsleague/christian-eriksen-og-tottenham-smed-sejren-i-graekenland

Champions LeagueChristian Eriksen og Tottenham smed sejren i GrækenlandTottenham var foran 2-0 mod Olympiakos, men grækerne kom tilbage og fik et enkelt point.
Christian Eriksen og Tottenham måtte nøjes med uafgjort ude mod Olympiakos i Champions League.
18.
sep.
2019 kl.
21.
00Bemærk: artiklen er mere end 30 dage gammelLæs opTottenham fik ikke nogen overbevisende indledning på gruppespillet i Champions League.
Sidste sæsons tabende finalister måtte onsdag nøjes med 2-2 ude mod Olympiakos, der foran en larmende kulisse i Athen satte Christian Eriksen og holdkammeraterne under pres.
Tottenham bragte sig lidt heldigt foran med to mål, men hjemmeholdet fik fortjent kæmpet sig tilbage og sikret sig det ene point.
Effektive englændereEriksen og co.
havde knapt truet grækernes mål, før de engelske gæster bragte sig foran med 1-0 på et straffesparksmål af Harry Kane efter 25 minutter.
Harry Kane bragte Tottenham foran på et straffespark i første halvleg.
På et presset Tottenham-hold lyste Kane lyste pludselig op, da han ude fra højrekanten trak ind i feltet og forbi hjemmeholdets Yassine Meriah, der klodset fjernede benet under ham.
Blot fire minutter senere tog Lucas Moura chancen på et langskud, der bragte Tottenham på 2-0.
Resultatet afspejlede på ingen måde spillet på banen.
Grækerne havde svært ved at udnytte et stort chanceovertag, men det blev en anelse bedre, som kampen skred frem.
Vigtig græsk reduceringFør pausen blev det 1-2, da Daniel Podence modtog en stikning fra Mathieu Valbuena og i fri position lagde bolden i mål ude ved stolpen.
Ti minutter inde i anden halvleg kom udligningen til 2-2 på et straffespark.
Tottenham-forsvareren Jan Vertonghen trådte Valbuena over foden, og så sparkede franskmanden udligningen ind.
Olympiakos' franske stjerne, Mathiea Valbuena, sørgede for et enkelt græsk point.
I slutminutterne var Tottenham så alligevel tæt på at tage alle tre point, da Harry Kane afsluttede på underkanten af overliggeren.
Senere onsdag tager Bayern München imod serbiske Røde Stjerne i den anden kamp i gruppe B.
Der var en anden tidlig Champions League-kamp på programmet onsdag, og her spillede Club Brügge og Galatasaray 0-0.
/ritzau/FacebookTwitterKopier linkEmner:Harry Kane (fodboldspiller)|Tottenham Hotspur FC|Olympiakos FC|England|Fodbold




https://www.dr.dk/nyheder/viden/klima/enorme-tagrender-i-groenland-sender-mere-og-mere-smeltevand-ud-i-havet

KlimaEnorme is-tagrender i Grønland sender mere og mere smeltevand ud i havetMetertykke isplader forhindrer smeltevand i at trænge ned og fryse til is.
I det værste tænkelige klimascenarie kan ispladerne bidrage til en stigning i havniveauet på op til 74 millimeter i år 2100.
Her ses Indlandsisen nær Nuuk.
Af Allan Nisgaard18.
sep.
2019 kl.
19.
03Bemærk: artiklen er mere end 30 dage gammelLæs opDet er ikke nogen hemmelighed, at verdenshavene stiger.
Det fortsætter de med i takt med, at indlandsisen i Grønland og isen på Antarktis smelter på grund af stigende globale temperaturer.
Noget af det, som vil bidrage til stigningen i havniveauet, er såkaldte isplader i indlandsisen - der fungerer som en slags tagrender, der leder smeltevand ud i havet.
Det er konklusionen i en ny undersøgelse fra blandt andet De Nationale Geologiske Undersøgelser for Danmark og Grønland, Danmarks Meteorologiske Institut og University of Colorado.
Hvad er isplader?
Indlandsisen kan ses som en stor isklump, der hver vinter vokser, når der kommer sne på overfladen.
Inde på midten af isklumpen er der stort set frostvejr hele tiden, og det betyder, at sne lander oven på sne, som langsomt trykkes sammen og bliver til is.
Men når det bliver tøvejr, smelter sneen på overfladen langs kanten af indlandsisen.
Den smeltede sne strømmer ned mellem eksisterende snelag.
Og her er der så meget kulde, at vandet genfryser og bliver til meter tykke isplader.
De tykke isplader forhindrer smeltevand i at trænge længere ned i sneen og genfryse.
I stedet sendes smeltevandet ud mod kysten, hvor det ender i havet.
(Kilder: Ruth Mottram, DMI og Jens Hesselbjerg Christensen, NBI)- Når vi for eksempel har haft en sommer, som den vi har haft i år, så giver det meget smeltevand.
Og de her isplader sørger altså for, at en del af smeltevandet driver ud i havet, siger Ruth Mottram, der er klimaforsker ved DMI og medforfatter til undersøgelsen.
- Og bidraget vil vokse markant i takt med, at ispladerne vokser, fortsætter hun.
Kan bidrage med 74 millimeterIspladerne dannes, når vand genfryser mellem eksisterende islag.
Pladerne er flere tusinde kilometer brede og over en meter tykke.
De forhindrer smeltevand i at trænge gennem og genfryse dybere nede.
I stedet ryger smeltevandet ud i havet.
Forskerne vurderer, at i det værste tænkelige klimascenarie som FN's klimapanel arbejder med, kaldet RCP 8,5, kan ispladerne bidrage til en stigning i havniveauet med op til 74 millimeter i år 2100.
RCP 8,5 indikerer en situation, hvor verdenssamfundet intet gør for at forhindre klimaforandringerne.
Ved et lavere klimascenarie, kaldet RCP 4,5, kan ispladerne bidrage til en stigning i havniveauet på op til 33 millimeter i år 2100.
Sebastian H.
Mernild, der er professor i klimaforandringer, glaciolog og direktør ved Nansencenteret i Bergen, har kigget på den nye undersøgelse.
- Den her undersøgelse er interessant, fordi det giver en bedre fysisk forståelse for, hvad der sker under sneoverfladen, når smeltevandet begynder at strømme ned fra overfladen.
- Det ser ud til, at det går hurtigere, end vi har tænkt, siger Sebastian H.
Mernild.
Han bakkes op af Jens Hesselbjerg Christensen, der er professor på Is, Klima og Geofysik på Niels Bohr Institutet ved Københavns Universitet.
- De beskriver et fænomen, vi ikke har været særlig opmærksom på tidligere.
Deres forskning viser, at det her bidrager med mere afsmeltning i havet.
Det er i sig selv ikke noget, der skal holde os vågen om natten, men det er et ekstra bidrag, siger Jens Hesselbjerg Christensen.
Smeltevand samler sig flere steder på isen.
Her ses indlandsisen nær Nuuk i Grønland.
Data kan gøre os klogere i fremtidenForskerne er kommet frem til deres resultater ved hjælp af analyser af snekerner, radarobservationer og computersimuleringer.
Ifølge Ruth Mottram vil undersøgelsen her gør arbejdet med at forudsige havniveaustigninger nemmere.
- Genfrysning var tidligere en proces, vores modeller har haft problemer med at efterligne, men nu ser det ud til, at vi kan beskrive processen bedre, og derved får vi også et mere korrekt bud på, hvad vi kan forvente i fremtiden, hvad angår havniveaustigninger, siger hun.
Jens Hesselbjerg Christensen og Sebastian H.
Mernild tilføjer, at undersøgelsen også kan gøre os klogere på klimaforandringernes påvirkning på Antarktis i fremtiden.
- Det er vigtigt at slå de her processer fast.
Nede på Antarktis oplever vi stort set ikke overfladeafsmeltning.
Men hvis temperaturen stiger mere, så kan de her processer også begynde at ske der, siger Jens Hesselbjerg Christensen.
- Så det, at begynde at forstå processerne, kan være med til, at vi bedre forstår de risici, der er forbundet med opvarmningen af Antarktis.
Undersøgelsen er publiceret i det videnskabelige tidsskrift NatureFacebookTwitterKopier linkEmner:Københavns Universitet|Antarktis|Grønland|Danmarks Meteorologiske Institut|Klimaændringer




https://www.dr.dk/nyheder/indland/dronesagen-er-i-gang-hvornaar-kan-man-blive-doemt-terror

IndlandDronesagen er i gang: Hvornår kan man blive dømt for terror?
Dronesagen kan blive Danmarks største terrorsag og er netop begyndt i retten.
Dronesagen går i Københavns byret og forventes færdigt i begyndelsen af det nye år.
Af Theodora Amalie Høgsted Renard18.
sep.
2019 kl.
19.
30Bemærk: artiklen er mere end 30 dage gammelLæs opDe kommende måneder skal Københavns Byret tage stilling til, om tre mænd har medvirket til terror.
De er nemlig tiltalt for at have købt droneudstyr i Danmark og sendt det til Islamisk Stat i Syrien og Irak.
Sagen kan blive Danmarkshistoriens største terrorsag - men den er langt fra den eneste, vi har set over de seneste år herhjemme.
De sager har både handlet om konkrete angreb til planlægningen af dem - og mulig medvirken fra andre end dem, der udfører terroren.
Så hvornår kan man blive dømt for terror?
P3's nyhedspodcast Den daglige dosis har taget straffelovens terrorparagraf under luppen.
Dronesagen for retten: Hvornår kan man blive dømt for terror?
Når man begår terrorHvis man begår drab, drabsforsøg, vold eller frihedsberøvelse, så skal det regnes for terrorisme, hvis hensigten fx er at skræmme en befolkning.
Og det kan give helt op til fængsel på livstid.
Læs også:Retsanalytiker: Dronesag i retten vil vise, om dansk politi forstår terrorfinansieringDet handler altså ikke om selve forbrydelsen, men formålet med den, siger Lotte Helms, der er videnskabelig assistent på juridisk institut ved Syddansk Universitet.
- Formålet er at gøre folk bange.
Det kan være at tvinge en offentlig myndighed til noget eller at ødelægge et lands struktur.
Et eksempel er sagen om Kundby-pigen, der blev kendt skyldig i forsøg på terror i 2017.
Hun havde planlagt at sprænge en bombe på sin tidligere folkeskole og på en jødisk skole i København.
Rettens argument for dommen var, at angrebet sås som en hævn mod de vantro.
- Og her bliver hun dømt skyldig, selvom hun ikke har begået angrebet, siger Lotte Helms.
Læs også:Anklagere på vej i retten i dronesag: 'Det er en meget alvorlig sag'Man kan altså stadigvæk blive dømt efter terrorparagraffen, selvom man ikke udfører et angreb, men fordi man har planlagt eller forsøgt at udføre det.
Når man medvirker til terrorMan kan også blive dømt for medvirken til terror, hvis man direkte eller indirekte fx giver økonomisk støtte eller andre midler til en gruppe, der har til hensigt at begå terror.
Efter terrorangrebene i København d.
14.
februar 2015 blev fire mænd tiltalt for at medvirke til terror.
Det var gerningsmandens Omar El-Husseins venner, som havde hjulpet ham med at bortskaffe det våben, som han havde brugt ved angrebet på Krudttønden.
Her blev der også købt en taske til ham, som man mener, han gemte de pistoler i, der senere blev brugt ved angrebet på den jødiske synagoge i København.
De blev alle frikendt for medvirken til terror, fordi det ikke kunne bevises, at de vidste, at Omar El-Hussein ville begå terrorangrebene, siger Lotte Helms.
- Vennerne hjalp Omar El-Hussein med forskellige fysiske remedier.
Men det var ikke med henblik på at begå terror i det øjeblik, de hjalp ham.
Kilder: Syddansk Universitet, domstol.
dkFacebookTwitterKopier linkEmner:Islamisk Stat|Omar Abdel Hamid El-Hussein (terrorist)|Terrorisme|København|Kriminalitet




https://www.dr.dk/nyheder/indland/soeiks-mistanke-dan-bunkering-leverede-jetbraendstof-i-tre-aar-i-syrien-sag

Sagen om Dan-BunkeringSe temaIndlandSØIK's mistanke: Dan-Bunkering leverede jetbrændstof i tre år i Syrien-sagBagmandspolitiet udvider sag om sanktionsbrud i forhold til de hidtil kendte oplysningerEt russisk Sukhoi Su-24 letter fra Khmeimin-luftbasen i Syrien.
Russiske kampfly har udført bombardementer i Syrien til støtte for den syriske præsident Bashar al-Assad.
Af Astrid Fischer, Morten Frandsen, Line Gertsen og Mathias Friis18.
sep.
2019 kl.
19.
58Bemærk: artiklen er mere end 30 dage gammelLæs opBagmandspolitiet – også kaldet SØIK – arbejder ud fra en mistanke om, at Middelfart-virksomheden Dan-Bunkering har leveret jetbrændstof til brug i Syrien i en længere periode, end der hidtil har været oplysninger fremme om, nemlig fra 2015 til 2017.
Det fremgår den sigtelse, som Statsadvokaten for Særlig Økonomisk og International Kriminalitet, SØIK, har rejst mod Dan-Bunkering samt yderligere en virksomhed og to personer, som er omfattet af navneforbud.
DR har i en række afsløringer siden april omtalt, at Dan-Bunkering har været involveret i leverancer af jetbrændstof til brug i Syrien fra januar 2016 til midt i 2017.
Ifølge amerikanske retsdokumenter, centrale kilder og fortrolige oplysninger hos danske myndigheder har leverancerne omfattet mindst 30.
000 ton jetbrændstof, som via russiske tankskibe er endt i Syrien.
Men nu har SØIK rejst sigtelse mod bl.
a.
Dan-Bunkering for at have ”solgt og leveret jetbrændstof” til Syrien eller til brug i Syrien i perioden 2015 til 2017 i strid med EU’s Syrien-sanktioner.
Det fremgår af den kendelse, Retten i Odense afsagde i går om navneforbud vedrørende flere af de sigtede.
Læs også:Bagmandspolitiet sigter Dan-Bunkering i sag om jetbrændstofDR omtalte sigtelsen i går, men kan nu også fortælle hvad sigtelsen mere præcist går ud på.
- Dramatisk udviklingHos flere retsordførere på Christiansborg vækker de nye oplysninger opsigt.
SF’s Karina Lorentzen siger:Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
- Det overrasker mig, at det her måske er foregået i længere tid, end vi har regnet med, og det betyder jo, at antallet af leverancer kan have været større, og derfor er det godt, at der nu kommer gang i efterforskningen, siger hun.
Og Dansk Folkepartis retsordfører, Peter Skaarup, vil bede justitsminister Nick Hækkerup om en orientering:- Vi vil nu bede justitsministeren oplyse Folketingets retsudvalg om den seneste dramatiske udvikling i sagen.
Man må sige, at det i den grad er en skærpende omstændighed, at sagen nu tilsyneladende kan datere sig helt tilbage til 2015, siger Peter Skaarup.
Også Thomas Elholm, der er professor i strafferet ved Københavns Universitet, vurderer, at de nye oplysninger kan have betydning for sagens alvor.
- Det kunne jo tyde på, at bagmandspolitiet har afdækket mere, siger han.
- Jo flere overtrædelser over jo længere periode, jo mere alvorlig en straffesag vil der typisk være tale om, siger Thomas Elholm.
Han tilføjer, at det selvfølgelig afhænger af de konkrete omstændigheder.
Skrap bestemmelseStrafferetsprofessoren hæfter sig ved den bestemmelse i straffeloven, som SØIK har valgt at rejse sigtelse efter.
Han understreger, at det er et tidligt tidspunkt af sagen, og at man derfor skal passe på med at lægge for meget i det.
- Men der er rejst sigtelse efter den bestemmelse i straffeloven, der handler om, at man har været klar over i et eller andet omfang, hvad der er sket.
Det er det, man har mistanke om - at der er personer, der har været klar over det, siger strafferetsprofessor Thomas Elholm.
Brud på internationale sanktioner kan efter den bestemmelse straffes med op til fire års fængsel.
Mere præcist er der tale om straffelovens paragraf 110c, stk.
3.
Paragraffen indgår i den del af straffeloven, som handler om forbrydelser mod statens selvstændighed og sikkerhed.
Læs også:USA advarede danske myndigheder om Dan-Bunkering: Alligevel fortsatte brændstof-leverancer til brug i SyrienSigtelsen handler som nævnt om, at Dan-Bunkering og de øvrige sigtede skal have "solgt og leveret jetbrændstof" til Syrien eller til brug i Syrien i strid med EU's sanktioner.
- Ud fra sigtelsen, så er der tale om, at det er den rene overtrædelse af paragraffen, og det vil sige tilsyneladende ikke en mere underordnet form for medvirken, siger Thomas Elholm, der påpeger, at sagen fortsat efterforskes, og at det derfor er alt for tidligt at konkludere noget.
- Men man kan bare konstatere, at sigtelsen ikke vedrører en mindre eller ubetydelig medvirken til sanktionsbrud.
Den vedrører den rene overtrædelse af paragraffen.
Dan-Bunkering afviserDan-Bunkering afviser at have brudt EU’s sanktioner, og er altså sigtet men ikke tiltalt.
På grund af kendelsen om navneforbud, som blev afsagt af Retten i Odense i går, kan DR ikke nærmere omtale den anden virksomhed og de to personer, som er blevet sigtet.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod SyrienSom led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt blandt andet satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Dan-Bunkering og ejeren Torben Østergaard Nielsen har tidligere forsøgt at få navneforbud, men det blev afvist af Retten i Odense 4.
juni.
Dan-Bunkering har ikke ønsket at kommentere de nye oplysninger om, at der er rejst sigtelse mod firmaet.
Dan-Bunkerings advokat har tidligere skrevet til DR:- Dan-Bunkering finder det mest naturligt at fortsætte dialogen om denne sag direkte med myndighederne, hvorfor Dan-Bunkering ikke ønsker at kommentere på de spørgsmål, som rejses af medierne.
Ifølge advokaten kan Dan-Bunkering heller ikke udtale sig om konkrete kundeforhold.
- Jeg kan dog oplyse, at det fastholdes, at Dan-Bunkering ikke har handlet i strid med gældende sanktioner, lyder det i mailen til DR.
SØIK ønsker ikke at kommentere sagen, da der er tale om ”verserende efterforskning”.
FacebookTwitterKopier linkEmner:Bagmandspolitiet|Dan-Bunkering|Nick Hækkerup (politiker)|Syrien|Kriminalitet




https://www.dr.dk/sporten/oevrig/overlegne-rosenmeier-snupper-em-guld-det-har-jeg-hungret-efter-laenge

Øvrig sportOverlegne Rosenmeier snupper EM-guld: 'Det har jeg hungret efter længe'Parabordtennisspilleren Peter Rosenmeier er efter dagens EM-finalesejr nu forsvarende mester i de tre største turneringer.
Peter Rosenmeier modtager publikums hyldest efter PL-guldet i Rio i 2016.
Af Kasper Aleksander Thrane18.
sep.
2019 kl.
18.
22Bemærk: artiklen er mere end 30 dage gammelLæs opPeter Rosenmeier var ude i lidt af et drama i EM-semifinalen tidligere på dagen, men da der efterfølgende stod finale på programmet, var sagen en helt anden.
Parabordtennisspilleren levnede nemlig ikke sin rumænske modstander, Bobi Simion, nogle chancer overhovedet, og Rosenmeier vandt overbevisende med 3-0 i sæt, 11-5, 11-7, 11-8.
- Det var overraskende overbevisende.
Han har spillet utrolig godt hele året, men det lykkedes mig at sætte mig på ham, og så kom han aldrig tilbage igen.
- Det var dejligt med en finale, der ikke tog mere end en halv time.
Jeg havde en utrolig tæt semifinale, hvor nerverne virkelig sad ude på trøjen, så det var dejligt at kunne undgå det, siger Rosenmeier til DR Sporten.
Tre af de størsteEM-guldet blev en form for revanche for Peter Rosenmeier, som skuffende måtte forlade turneringen allerede i kvartfinalen ved seneste EM i 2017.
Og ikke nok med, at Rosenmeier lykkedes med at revanchere skuffelsen fra 2017, og at EM-guldet i sig selv er en stor bedrift, så har han med EM-titlen opnået en imponerende milepæl.
- Jeg er nu forsvarende mester i alle tre store turneringer (PL, VM og EM red.
), og det har jeg hungret efter længe.
Peter Rosenmeier jubler efter sin finalesejr ved PL i Rio i 2016.
- Jeg har et exceptionelt hold omkring mig, der sørger for, jeg kan præstere på topniveau.
Jeg nyder det stadig, og der er masser af mål forude, så jeg klør på, og så er der også et PL-hattrick, jeg går efter.
Inden Rosenmeier, der vandt PL-guld i 2008 og 2016, skal rette fokus mod legene i Tokyo næste år, venter lige en masse udfordringer.
Den første er allerede i morgen, hvor han sammen med landsholdet spiller holdturnering ved EM i Helsingborg.
- Målsætningen er altid guld.
Måske ændrer vi den løbende, men lige nu og her er det guld.
VI går efter at vinde hver eneste kamp, og gør vi det, så vinder vi jo også til sidst.
Peter Rosenmeier stiller op i kategori 6, men skal i holdturneringen dyste i kategorien under.
FacebookTwitterKopier linkEmner:Handicapsport|Helsingborg|Tokyo




https://www.dr.dk/nyheder/indland/minister-efter-rapport-vi-skal-kunne-stole-paa-boern-faar-de-kram-de-har-brug

IndlandMinister efter rapport: Vi skal kunne stole på, at børn får de kram, de har brug forBåde pædagoger og minister er enige om, at uddannelsen skal styrkes.
Der er ikke tid til at give de studerende den rette oplæring, lyder det fra pædagoger.
Af Marie Helene Bramsen18.
sep.
2019 kl.
19.
29Bemærk: artiklen er mere end 30 dage gammelLæs opDer er sjældent tid og ressourcer nok til at tage sig nok af de pædagogstuderende og nyuddannede, lyder det fra både pædagogerne og deres fagforening.
Studerende og nyuddannede har i dag sværere ved at gå til arbejdet.
De har brug for meget mere sidemandsoplæring.
Malene Seest holmkvist, børnehavepædagogEn ny undersøgelse viser, at børnehavebørn ikke får den voksenkontakt og omsorg, som de har brug for.
Ud af 560 børnehavebørn oplever hvert fjerde barn, at der ikke er en voksen, som er god til at trøste.
Og hver femte svarer, at de ikke oplever at få et kram af pædagogerne.
Læs også:Slår alarm i børnehaverne: For få knus og for lidt trøst til de småIfølge Børns Vilkår, der står bag rapporten, er der blandt andet behov for en forbedring af pædagoguddannelsen.
- Det kræver, at der er den pædagogiske faglighed til at aflæse og forstå børnenes signaler og reagere i rette tid, siger Malene Angelo, psykolog hos Børns Vilkår.
Rapporten fra Børns Vilkår kommer bare få dage efter, at tænketanken DEA rejste en hård kritik af pædagoguddannelsen.
DEA slog i rapporten ned på de nyuddannede pædagogers evne til at samarbejde med forældrene og arbejde tværfagligt.
Praktikantvejleder: Kritikken er berettigetFor Henriette Bagger-Hansen kommer kritikken af pædagogernes faglige niveau ikke som en overraskelse.
Hun har været pædagog i 18 år og er til dagligt praktikantvejleder for pædagogstuderende.
Som det er i dag, hvor de pædagogsuderende er en del af normeringen, der kan man ikke bare gå fra stuen, fordi vi lige skal til samtale.
Henriette Bagger-Hansen, pædagog og praktikantvejleder- Jeg oplever nogle studerende, der ikke altid har helt styr på, hvad der sker, når de kommer ud i praktik.
De ved ikke, hvad de skal, og hvad der foregår inde på studiet, siger Henriette Bagger-Hansen.
Det samme oplever børnehavepædagog Malene Seest Holmkvist, når hun har studerende eller nyuddannede på stuen.
- Studerende og nyuddannede har i dag sværere ved at gå til arbejdet.
De har brug for meget mere sidemandsoplæring, og vi pædagoger skal hjælpe og forklare mere, siger Malene Seest holmkvist.
- Mange ting, som man burde kunne, når man kommer fra seminaret, kan de ikke mere.
Minister er bekymretHos uddannelses- og forskningsminister, Ane Halsboe-Jørgensen, bliver rapporterne fra DEA’s og Børns Vilkår mødt med bekymring.
- Vi har brug for en tryghed omkring, at alle børn får omsorg, trøst og kram, når der er brug for det, siger Ane Halsboe-Jørgensen.
Hun bakker op om, at pædagoguddannelsernes faglige niveau skal hæves.
- Vi har sagt, at Danmark skal være verdens bedste land at være barn i.
Det drejer sig både om, hvad for en virkelighed, der er i vores daginstitutioner, men også hvad for nogle uddannelser og hvilken faglighed, vi klæder folk på med.
Ingen tid til sidemandslæringIfølge pædagog og praktikantvejleder Henriette Bagger-Hansen er der i dag ikke tid nok til at oplære de studerende under praktikforløbet.
Vil vi helst have flere timer, flere pædagoger eller de studerende ud af normeringen?
Vi kommer ikke til at kunne alle ting.
Ane Halsboe-Jørgensen, uddannelses- og forskningsminister- Som det er i dag, hvor de er en del af normeringen, der kan man ikke bare fjerne to mennesker fra stuen, fordi vi lige skal til samtale, siger pædagog og praktikantvejleder, Henriette Bagger-Hansen.
I stedet foreslår hun, at de studerende tages ud af normeringen, så der bliver gjort plads til oplæring, uden at det går ud over hverken børnene eller pædagogerne på stuen.
Men den løsning kan blive svær, lyder det fra uddannelses- og forskningsminister, Ane Halsboe-Jørgensen.
- Jeg kan godt forstå tanken, men det er også et spørgsmål, som vi skal være helt skarpe på, når vi diskuterer økonomi.
For hvad er det, vi helst vil have?
Vil vi helst have flere timer, flere pædagoger ansat eller have de studerende ud af normeringen?
På den korte bane kommer vi ikke til at kunne alle ting.
Hjælp på vejPædagoguddannelsen er Danmarks største uddannelse med over 17.
000 studerende, men oplevede for fjerde år i træk et faldende ansøgertal.
Uddannelses- og forskningsministeren meldte ud i august, at regeringen vil tilføre pædagoguddannelsen et økonomisk løft på knap 130 millioner kroner.
Midlerne skal højne kvaliteten af pædagoguddannelsen, så flere søger ind på uddannelsen i fremtiden.
FacebookTwitterKopier linkEmner:Ane Halsboe-Jørgensen (politiker)|Uddannelse|Børns Vilkår|Videregående uddannelser|DEA (tænketank)




https://www.dr.dk/nyheder/detektor/detektor-karsten-hoenge-raaber-fantasibeloeb-efter-ole-birk-olesens-rigtige-tal

DetektorDetektor: Karsten Hønge råber 'fantasibeløb' efter Ole Birk Olesens rigtige talEn enlig kontanthjælpsmodtager med ét barn kan godt få udbetalt 15.
100 kroner efter skat.
Karsten Hønge (SF) mener, at Ole Birk Olesen (LA) manipulerer i debatten om kontanthjælpsmodtagere, selv om Ole Birk Olesens tal er korrekte.
Af Camilla Stampe18.
sep.
2019 kl.
18.
04Bemærk: artiklen er mere end 30 dage gammelLæs opEr man fattig, hvis man som kontanthjælpsmodtager får udbetalt over 15.
000 kroner om måneden?
Den diskussion fortsætter mellem de røde og blå partier - senest i Debatten på DR2.
Her fik Liberal Alliances finansordfører, Ole Birk Olesen, hård kritik fra SF's beskæftigelsesordfører, Karsten Hønge.
Anledningen var et nyt midlertidigt børnetilskud, som Socialdemokratiet sammen med SF, Radikale Venstre og Enhedslisten har indført til familier, der er ramt af kontanthjælpsloftet eller er på integrationsydelse.
Hvad påstår Karsten Hønge?
Ole Birk Olesen refererer til en deltager i Debatten, da han tidligt i programmet siger:- Annette er enlig mor med ét barn.
Hvis du er et gennemsnitligt menneske, så har du – efter din skat er betalt – 15.
100 kr.
at bruge af om måneden, når alt er regnet sammen.
Men så hiver Karsten Hønge nogle papirer frem fra inderlommen, og da han får ordet, svarer han Ole Birk Olesen sådan her:- En anden skrøne er det her med, hvad man har til rådighed.
Se her står jeg med et papir, som din egen minister Troels Lund Poulsen, mens du var regering, sagde, at man har til rådighed.
- Jeg ved ikke, hvad det er for et fantasibeløb, du havde fundet frem til.
Her har vi en enlig med ét barn, som har – afhængig af situationen – 7.
600 eller 6.
900 kr.
til rådighed.
Tag det med hjem, Ole Birk Olesen.
Hvad har Detektor fundet ud af?
Både Ole Birk Olesen og Karsten Hønge refererer til tal fra Beskæftigelsesministeriet.
Forskellen er bare, at Ole Birk Olesens 15.
100 kroner er det beløb, som en enlig kontanthjælpsmodtager med ét barn kan få udbetalt efter skat.
Karsten Hønge bruger derimod tallet for, hvad en enlig kontanthjælpsmodtager kan have til rådighed efter huslejen er betalt.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkKristian Kongshøj, som er velfærdsforsker ved Institut for Statskundskab på Aalborg Universitet, bekræfter, at begge politikeres tal er rigtige.
Han tilføjer, at det dog stort set kun er børnefamilier, der når op på de omkring 15.
000 kr.
inklusiv boligsikring og børnepenge efter skat, og at mange kontanthjælpsmodtagere får udbetalt et lavere beløb.
Tallenene fra Beskæftigelsesministeriet er derfor heller ikke udtryk for en gennemsnitlig indtægt for kontanthjælpsmodtagere, sådan som Ole Birk Olesen siger i Debatten.
Tallene er blot eksempler på, hvad man som familie kan modtage af forskellige ydelser.
Det ændrer dog ikke ved, at Ole Birk Olesens tal hverken er "en skrøne" eller et "fantasibeløb", som Karsten Hønge påstår.
Holder Karsten Hønge fast i sine beskyldninger?
Karsten Hønge, du siger til Ole Birk Olesen, at de tal han bruger, er en skrøne.
Men de tal, Ole Birk Olesen bruger, er helt rigtige.
Hvorfor kalder du dem for en skrøne?
- Fordi Ole Birk Olesen puster til den skrøne i befolkningen om, at de her mennesker har ufatteligt mange penge, som de så i øvrigt kan vælte sig i.
Men du kigger på, hvad deres indkomst er, efter de har betalt husleje.
Ole Birk Olesen kigger bare på tallene, før de har betalt husleje.
Hans tal er jo helt rigtige.
- Jo, men det er jo rigtigt.
Det er jo indlysende, at de tal, jeg lægger frem, er efter huslejen er betalt.
Der er heller ikke nogen, der angriber dine tal.
Jeg spørger bare, hvorfor du kalder Ole Birk Olesens tal for et fantasibeløb?
- Fordi jeg synes, det bidrager til den manipulation af debatten og drejning af debatten i retning af, at man ser den her enlige forsøger sidde derhjemme med 15.
000 kroner i hænderne.
Det har de ikke.
Det er en fantasi.
Man ser den her enlige forsøger sidde derhjemme med 15.
000 kr.
i hænderne.
Det har de ikke.
Det er en fantasi.
Karsten Hønge, SFKunne man ikke argumentere for, at det er dig, der manipulerer debatten ved at stå og sige, at nogle tal er opdigtede, selv om de er rigtige?
- Ej, jeg sagde nu ikke, at de var opdigtede.
Du kalder dem en skrøne.
Definitionen på en skrøne er, at det er noget, der er opdigtet.
Og du står og siger til Ole Birk Olesen, at hans tal er en skrøne.
Det kunne man egentlig godt tolke som om, at det er dig, der manipulerer.
- Nu stod vi ikke med en dansk fremmedordbog ved hånden, så vi kunne ikke direkte lave en fuldstændig definition.
Men det ændrer jo ikke ved, at Ole Birk Olesen har ret, når han siger, at der er enlige forsørgere, der får udbetalt 15.
000 kroner efter skat.
- Ja, lige så vel som at det er fuldstændigt rigtigt, at det kun er det halve, de sidder tilbage med, når de har betalt huslejen.
Ja, men Ole Birk Olesen angriber jo heller ikke dine tal.
Det er dig, der kalder hans tal for et fantasibeløb.
Er det ikke en ret grov anklage at komme med mod sin kollega at sige, at han bruger forkerte tal, selv om de faktisk er rigtige?
- Jeg sagde faktisk ikke, at det var forkerte tal.
Du kalder dem for en skrøne og et fantasibeløb.
Skrøne og fantasibeløb er vel en rimelig hård anklage.
- Ja, det synes jeg egentlig også, det er, for jeg synes, at det er en måde at manipulere debatten på og dreje debatten væk fra den virkelighed, som de her mennesker lever i.
Og det er at leve for det halve.
Burde du ikke sige til Ole Birk Olesen, at han faktisk har ret i sine tal?
- Jeg synes, det er at manipulere debatten og dreje debatten væk fra den virkelighed, som de her mennesker lever i at påstå, at de har 15.
000 om måneden.
Det har de ikke.
De har det halve.
Når de har betalt deres husleje.
- Ja.
Hør hele interviewet, når Detektors podcast udkommer fredag morgen.
FacebookTwitterKopier linkEmner:Karsten Hønge (politiker)|Ole Birk Olesen (politiker)|Socialistisk Folkeparti|Kontanthjælp|Radikale Venstre




https://www.dr.dk/sporten/oevrig/jernroer-skjulte-motorer-og-barberblad-i-handsken-her-er-syv-af-sportens-mest

Alt for SejrSe temaØvrig sportJernrør, skjulte motorer og barberblad i handsken: Her er syv af sportens mest usportslige optrædenerMange har taget grænseoverskridende metoder i brug for at sikre sig fordele både på og uden for banen.
Af Niels Anton Heilskov, Johan Haarløv, Peter Kobbersmed og Grafik: Jens Albæk Aarup18.
sep.
2019 kl.
18.
30Bemærk: artiklen er mere end 30 dage gammelLæs opAtleter i topsport vil gå langt for at vinde.
Det ligger i sportens natur, at man går til grænsen - både fysisk og mentalt - for at slutte øverst på sejrsskamlen.
Men i adskillige tilfælde har atleter ikke bare balanceret på deres egne grænser; de har også brudt moralske barrierer i forsøget på at nå til tops.
Her er syv af sportshistoriens mest usportslige episoder.
En bad boy fra Brooklyn tog en bid af sin modstander - 1997Mike Tyson slikkede sig nærmest morderisk om munden, efter dommeren skilte ham og Evander Holyfield fra hinanden i sværvægtsbraget.
Alle tilskuere kunne fornemme, at der var sket noget med Holyfield, mens de to boksere var i clinch med hinanden.
Holyfield fandt hen til sit ringhjørne, hvor hans hjælpere vaskede blod af hans øre.
Og der blev det tydeligt for alle: Holyfields voldsomme reaktion havde sin årsag.
Tyson havde bidt en lille del af sin modstanders øre, og tv-billedernes gentagelse viste det tydeligt.
Tyson modtog en advarsel og en pointstraf fra dommeren for forseelsen, og kampen fortsatte.
Men Tyson var ikke færdig.
Kort efter tredje runde blev genoptaget, gentog han sin makabre udåd.
Man kunne sågar se, hvordan titeludfordreren bagefter spyttede en lille del af øret ud på kanvassen.
Alt for sejrDR Sporten sætter i uge 38 fokus på, hvad det kræver at være blandt de bedste i verden i sin sport.
Temaet ”Alt for sejr” handler om eliteatleters vilje til – på godt og ondt – at vinde for enhver pris, og de (fra)valg og kompromiser, der følger med, hvis man vil være den bedste.
Se hele temaet her.
Kort efter blev kampen afblæst og Tyson diskvalificeret.
Dermed tabte han sin revanchekamp mod Holyfield.
Men det var Tyson, der stod tilbage som den store taber, og episoden står som et kontroversielt monument over bokseren med det store talent og matchende indre dæmoner.
Amerikanske skøjteprinsesser var i åben krig - 1994Skrigene fra den amerikanske skøjtedarling Nancy Kerrigan rungede ud i skøjtehallen i Detroit og blev hurtigt efterfulgt af en grådkvalt, messende gentagelse af ordet: ‘hvorfor’.
Sekunder forinden var OL-favoritten blevet overfaldet af en fremmed mand med et jernrør.
Overfaldet blev et dramatisk klimaks i en af de mest berygtede rivaliseringer i sportens verden.
Nancy Kerrigan blev fundet grædende med et skadet ben efter overfaldet, som hendes direkte konkurrent, Tonya Harding, var delvist involveret i.
Hardings mand havde arrangeret hændelsen, der skulle sikre Tonya Harding en plads på det amerikanske OL-hold.
Overfaldet blev udført kort tid før det amerikanske mesterskab i 1994, hvor de to bedstplacerede ville blive udtaget til den kommende OL-trup.
Tonya Harding vandt det nationale mesterskab.
Nancy Kerrigan kunne ikke deltage, men blev alligevel udtaget til OL i Lillehammer i 1994, hvor hun dermed blev holdkammerat med Tonya Harding.
Nancy Kerrigan vandt en sølvmedalje ved legene, mens Tonya Harding, der var blevet mandsopdækket af verdenspressen, havde en forfærdelig konkurrence og sluttede på en ottendeplads.
Da motordoping blev en del cykelsporten - 2016Op gennem 2010’erne har rygter og konspirationer om skjulte motorer i cykelsporten været udbredt.
Men det var først i 2016, at sportens første og hidtil eneste syndebuk blev udpeget.
Den dengang blot 19-årige Femke van den Driessche blev afsløret forud for VM i cyklecross, hvor hun skulle konkurrere i U23-klassen.
En cykelscanner opdagede, at det lovende belgiske cykeltalent havde en lille motor skjult i sit stel på sin reservecykel.
Motoren skulle aktiveres via en skjult knap på styret.
Men da den internationale cykelunions inspektører opdagede Femke van den Driessches formodede forsøg på motordoping, var sagen klar og en straf nødvendig.
Hun fik en bøde på 125.
000 kroner og blev samtidig udelukket fra sporten i seks år.
Diego Maradona scorer med Guds hånd - 1986Kvartfinalen mellem England og Argentina ved VM i 1986 vil for altid blive husket for to yderpunkter i fodboldens historie: Det måske smukkeste mål nogensinde, men også et af historiens mest usympatiske øjeblikke.
Den argentinske troldmand Diego Armando Maradona var i én og samme kamp både fodboldforfører og storbedrager.
Det var bedrageren, der først viste sit ansigt på det enorme Azteca stadion i Mexicos hovedstad.
Ved stillingen 0-0 i anden halvleg dribler Maradona forbi to englændere, sender bolden videre til Jorge Valdano på kanten af feltet.
Valdano tæmmer bolden dårligt, den springer op i luften, engelske Steve Hodge forsøger halvt liggende at cleare bolden, men den ryger i en bue tilbage mod den engelske målmand Peter Shilton.
Shilton når ikke bolden før Maradona, der springer med sin venstre arm over hovedet og dirigerer bolden i mål med hånden.
Englænderne er oprørte.
De har set Maradonas bedrag, men dommeren, Ali Bin Nasser, reagerer ikke.
Hans udsyn var blokeret, har han efterfølgende fortalt, og linjevogteren, der havde bedre udsyn til målet, lagde ikke an til at annullere målet, som derfor fik lov at stå.
Minutter senere viser Maradona, hvorfor han blev regnet som verdens bedste fodboldspiller, da han fra midten af banen afdribler et halvt britisk mandskab og scorer et af historiens bedste mål.
Argentina vinder 2-1 og ender siden som verdensmester.
Tv-billederne afslørede tydeligt Maradonas brug af hånden ved målet til 1-0.
Presset af beviserne imod sig gav Maradona selv målet sit efterhånden ikoniske navn, da han sagde: ’Det blev scoret en lille smule med Maradonas hoved og en lille smule med Guds hånd.
’Baseball-stjernes bat havde ulovlig kerne - 2003For det utrænede øje lignede det et uskyldigt omend kuriøst uheld, da baseball-stjernen Sammy Sosas bat knækkede i to under en kamp i 2003.
Men da kampens fire dommere samledes om det ødelagte bat midt på banen, kunne man se alvoren brede sig.
Og kort efter fik tv-seerne også syn for sagn: I battets kerne var der kork.
Det er ikke tilladt at ændre på battene i baseball - de skal være i ét stykke træ.
Et bat med kork i estimeres at slå 10-15 meter længere end et normalt, fordi det bliver lettere, og svinghastigheden på battet dermed bliver højere.
Chicago Cubs-spilleren Sosa, som i slutningne af 1990’erne og starten 2000’erne var en stor profill, bedyrede sin uskyld: Han var kommet til at tage et bat, som han havde brugt til en opvisning for fans dagen før, sagde han.
Men det ulovlige bat kostede Sosa otte spilledages karantæne og et blakket eftermæle.
Han er den sjette spiller siden 1970, som er dømt for at bruge et bat med kork.
Ukendt løber og ikonisk snyder vinder legendarisk marathon - 1980- Jeg tror ikke på hende.
Jeg tror simpelthen ikke på, at hun har løbet et maraton.
Hun ser slet ikke træt ud.
Rosie Ruiz havde knap krydset målstregen som vinder af Boston Marathon i 1980, før mistanken mod hende blussede op.
Bill Rodgers, vinderen af mændenes løb, troede i hvert fald ikke på hende.
De tilstedeværende reportere var også skeptiske.
De havde svært ved at forstå, hvordan den 26-årige ukendte løber pludselig kunne barbere 25 minutter af sin personlige rekord og vinde Boston Marathon nærmest ud af det blå.
Først på de sidste halvanden kilometer af løbet var Ruiz pludselig dukket op på tv-dækningen af løbet.
Da mistanken mod Ruiz blev et offentligt anliggende, stod flere publikummer frem.
De havde set Ruiz træde ind på ruten sent i løbet, andre havde snakket med hende i metroen, mens løbet var i gang.
Efter otte dages votering blev Ruiz’ sejr i Boston taget fra hende.
Ruiz har aldrig erkendt at have snydt sig til sejren i Boston Marathon.
Sandheden, om hvordan hun krydsede målstregen først, tog hun med sig i graven, da hun døde af kræft tidligere i 2019.
Chilensk målmand skærer sig til blods med skjult barberblad - 1989Var det ikke for en vågen fotograf, havde Brasilien den dag i dag ikke været den eneste nation, der har deltaget ved alle VM-slutrunder.
Under den afgørende VM-kvalifikationskamp mellem Brasilien og Chile i 1989 blev et romerlys kastet på banen af de brasilianske fans på Maracana stadion i Rio de Janeiro.
Den chilenske målmand Roberto Rojas falder til jorden og vånder sig, og kort efter begynder blodet at løbe fra hans ansigt.
Dommeren afbryder kampen.
Brasilien, der var foran 1-0, risikerer at blive taberdømt og dermed misse VM i fodbold i Italien.
Men en enkelt fotograf har fanget, hvad der virkelig skete.
Hans billeder viser, at romerlyset ikke rammer Rojas, men lander et stykke fra målmanden.
Alligevel falder han til jorden, og med et skjult barberblad, han har gemt i sin målmandshandske, skærer han sig i hovedet.
32-årige Rojas bliver udelukket fra fodbold for altid, mens Chile ikke bare taberdømmes 0-2, men også bliver bandlyst fra at deltage ved VM i 1994.
FacebookTwitterKopier linkEmner:Mike Tyson (bokser)|Brasilien|Chile|Cykelsport|Fodbold




https://www.dr.dk/nyheder/politik/sass-forlader-christiansborg-det-kan-jo-kun-goere-en-raskere-og-friskere

PolitikSass forlader Christiansborg: Det kan jo kun gøre en raskere og friskereHenrik Sass Larsen er stolt over sin tid i Socialdemokratiet og glæder sig til sit nye job.
Henrik Sass Larsen stopper efter næsten 20 år i Folketinget, hvor han både nåede at være minister, gruppeformand og politisk ordfører.
 Af Andreas Nygaard Just og Jens Ringberg18.
sep.
2019 kl.
18.
06Bemærk: artiklen er mere end 30 dage gammelLæs opDet er en travl Henrik Sass Larsen, der byder DR velkommen i nærheden af bopælen på Amager for at lave et interview.
Efter næsten 20 år i Folketinget er det slut – i hvert fald i rollen som politiker.
Og den besked har fået telefonen til at bimle og bamle.
Henrik Sass Larsen, forhenværende gruppeformand for Socialdemokratiet, erhvervsminister og politisk ordfører, tiltræder nemlig en stilling i brancheforeningen for kapital- og venturefonde samt business angels, DVCA, og forlader Folketinget.
Det sker kun få uger efter, at han ellers vendte tilbage til Folketinget efter sin sygemelding, der blev meldt ud kort tid efter folketingsvalget 5.
juni.
På spørgsmålet om, hvorvidt Henrik Sass Larsen ovenpå en depression og lang sygemelding er klar til at påtage sig jobbet som direktør, svarer han spidst og kigger DR’s udsendte Christiansborgreporter i øjnene.
- Det synes jeg, at jeg er.
Jeg kommer nu til at være i lykkelig afstand af mange af de folk, der render rundt inde på Christiansborg.
Det kan jo kun gøre en raskere og friskere.
Så på den måde ser jeg frem til nu at kunne arbejde målrettet med det område, som jeg nu er blevet betroet at arbejde med – det glæder jeg mig helt utrolig meget til, siger Henrik Sass Larsen.
Sass ser ingen problemer i at skifte sporHenrik Sass Larsen er historien om knægten fra arbejderklassen, der fik tæsk af sin stedfar, men siden tog sig en universitetsuddannelse, blev formand for Danmarks Socialdemokratiske Ungdom og siden en årelang karriere som folketingspolitiker, hvor han i de seneste mange år har været en af de mest toneangivende strateger i det socialdemokratiske maskinrum.
Jeg kommer nu til at være i lykkelig afstand af mange af de folk, der render rundt inde på Christiansborg.
Det kan jo kun gøre en raskere og friskere.
Henrik Sass Larsen, afgående folketingsmedlem, SMen nu gælder det i stedet kapitalfonde og såkaldte business angels.
Det kan godt virke lidt underligt, at lige præcis du skal arbejde for kapitalfonde, som ikke altid har det bedste ry?
- Men det har jeg valgt, fordi jeg har fået det tilbud.
Og af alle de tilbud, jeg har fået, lå det bedst i forlængelse af det, jeg har været gladest for at beskæftige mig med i politik, mens jeg har været der, nemlig det at skabe vækst og arbejdspladser, som jeg gjorde, da jeg var erhvervsminister.
Derfor var det ikke svært for mig.
Siger du, at det er et naturligt socialdemokratisk karriereskifte nu at arbejde for kapitalfonde?
- Jeg synes, det ligger i fin forlængelse af det, som jeg har arbejdet for igennem mange år.
Jeg har i sin tid også prøvet at drive Socialdemokratiet derhen, hvor det ikke bare er et parti for offentligt ansatte, men et parti, der også orienterede sig mod markedsøkonomien, orienterede sig i forhold til at skabe vækst og værdier, international økonomi og andet, siger Henrik Sass Larsen om sit nye job.
Der har været talt noget kritisk om, at politikere skifter over til lobbyorganisationer.
Skal du nu til at føre lobbyvirksomhed overfor politikere – du kan jo trække på mange gode kontakter?
- Det vil jeg gøre, men jeg vil gå ind ad døren hver eneste gang med en kasket på, så folk ved, hvor de har mig henne.
Og så længe, man sørger for at have den rette etikette på overfor hinanden, så synes jeg ikke, at der er noget problem med, at folk skifter roller – heller ikke i politik – og sådan har jeg altid haft det.
Socialdemokratiet nu vs.
Socialdemokratiet i 1990'erneDa Henrik Sass Larsen i starten af september kom tilbage til Folketinget efter sin sygemelding, var det med beskeden om, at han skulle studere partiets historie.
Og selv om han nu får et job langt væk fra det socialdemokratiske sekretariat på Christiansborg, vil partiet stadigvæk stjæle noget af Henrik Sass Larsens fritid.
Der er ingen tvivl om, at du synes, det har været hårdt at være i politik.
Du har også været sygemeldt, før du kom tilbage for at tage dig af partihistorien.
Hvem skal nu tage sig af partihistorien?
- Jeg skal nok bruge lidt af min fritid på det, fastslår han.
Men kigger man på Socialdemokratiet lige nu, hvor Mette Frederiksen (S) er statsminister for et parti, der alene sidder på regeringsmagten i Danmark, bliver Henrik Sass Larsen mindet om, hvad det var for et parti, han først stiftede bekendtskab med i starten af 1990’erne midt i Svend Auken og Poul Nyrups magtkamp.
Alle stak knive i ryggen på hinanden og alle hadede hinanden.
Henrik Sass Larsen, afgående folketingsmedlem, SHan minder om partiets forvandling, som han ikke er bange for at tage en del af æren for.
- Da jeg vadede ind ad døren som ung DSU-formand, var det en måned efter kongressen i Vejle, hvor de havde flået hovederne af hinanden alle sammen.
Alle stak knive i ryggen på hinanden og alle hadede hinanden.
Det, at man i dag har et parti, der er i harmoni og ro med sig selv og har en klar strategi og er relevant for danskerne, det er jeg ufattelig stolt af, siger Henrik Sass Larsen.
Du har været politiker for Socialdemokratiet i næsten 20 år.
Hvad er dit fingeraftryk på Socialdemokratiet?
- Jeg håber, at det har været, at Socialdemokratiet nu fremstår samlet og skarpt under parolen "enhed gør stærkt", så vi kan levere en robust ledelse af landet.
På den måde er vi blevet det mest relevante parti for de fleste mennesker i Danmark.
Det har været mit mål, at Socialdemokratiet skulle derhen igen.
Det, synes jeg, er lykkedes.
Jeg synes, vi i dag har en fremragende regering og et helstøbt parti, og det er jeg meget stolt af.
Læs også:Henrik Sass stopper i Folketinget - skal være direktør i kapitalfondeFacebookTwitterKopier linkEmner:Henrik Sass Larsen (politiker)|Mette Frederiksen (politiker)|Socialdemokraterne|Investeringsselskaber|Amager




https://www.dr.dk/nyheder/indland/laes-svarene-saa-stor-er-risikoen-kraeft-naar-du-vejer-meget






https://www.dr.dk/nyheder/udland/saudi-arabien-om-vaesentligt-bevismateriale-dronerester-er-bevis-iransk-stoettet

UdlandSaudi-Arabien om 'væsentligt bevismateriale': Dronerester er bevis for iransk støttet angrebDet er endnu uvist, hvorfra dronerne blev opsendt, men Yemen kan udelukkes, lyder det fra Saudi-Arabien.
Rester af krydsermissiler, der ifølge den saudiske regering, kan spores tilbage til Iran.
Af Louise Brodthagen Jensen18.
sep.
2019 kl.
18.
05Bemærk: artiklen er mere end 30 dage gammelLæs opDe seneste fem dage er beskyldningerne haglet ned over Iran for at stå bag angrebet mod saudiske olieanlæg i Abqaiq i lørdags.
Først fra USA’s udenrigsminister, Mike Pompeo, dernæst fra Saudi-Arabien, som nu har fremlagt, hvad man hævder er væsentligt bevismateriale for, at Iran var direkte involveret i de to angreb, der med et slag halverede den saudiske olieproduktion.
Der er tale om rester fra forskellige droner og missiler, alt sammen samlet ind fra olieanlæggene, der blev ramt i lørdags, samt fra et angreb mod et andet olieanlæg den 14.
maj.
Og de forskellige dele kan spores tilbage til Iran.
Det hævder i hvert fald talsmand for det saudiske forsvarsministerium, Turki al-Malki, der samtidig understreger, at dets foreløbige analyser viser, at dronerne og krydsermissilerne ikke har rækkeviden til at være afsendt fra Yemen.
Talsmand fra det saudiske forsvarsministerium Al-Malik præsenterede rester fra i hvert fald syv droner og flere missiler som er indsamlet ved flere angreb i Saudi-Arabien.
Præcist hvorfra, de forskellige droner og missiler er blevet afsendt, er ved at blive fastlslået, lød det al-Malki.
- Angrebet blev iværksat fra nord og er uden tvivl støttet af Iran.
Når vi får fastlagt præcist sted for opsendelse, meddeler vi det.
Vi får mange informationer og data fra de ubemandede fartøjer, men af sikkerhedsmæssige årsager kan jeg ikke sige mere om det nu, lød det fra talsmanden, der dermed undlod direkte at anklage Iran for at have iværksat angrebet.
Han slog dog samtidig fast, at de yeminitiske houthi-oprørere, der har taget ansvaret for angrebet, handler på ordre fra Irans Revolutionsgarde.
Ifølge Saudi-Arabien vil det omfattende bevismateriale nu blive fremlagt for FN, som landet har indbudt til at iværksætte en undersøgelse af angrebet mod det statslige olieselskab Aramco.
Talsmanden kom ikke yderligere ind på, hvad Saudi-Arabiens modsvar vil være på nuværende tidspunkt.
Læs også:Opgør med Trumps 'maksimalt pres'-strategi: Derfor tør Iran udfordre USASanktioner mod IranAnderledes handlingsorienteret har USA’s præsident, Donald Trump, været.
Tidligere i dag varslede han yderligere sanktioner mod Iran, mens den amerikanske udenrigsminister, Mike Pompeo, er i Jeddah for at mødes med kronprins Mohammed bin Salman for at diskutere og koordinere et fælles svar.
- Jeg har beordret finansministeren om at pålægge Iran yderligere sanktioner, skriver Trump på Twitter - dog uden at uddybe yderligere.
Senere lød det fra præsidenten, at detaljer om sanktionerne vil følge inden for de næste to dage.
Fra Teheran nægter man fortsat enhver involvering, og både landets udenrigsminister, Mohmmad Javad Zarif, og forsvarsminister, Amir Hatami, har henvist til, at houthi-oprørerne står bag.
- Det er let at anklage uden at levere nogen form for bevis.
Det har ingen værdi, lød det tidligere i dag fra Hatami.
I et officialt notat sendt til Washington afviser Iran enhver involvering i angrebene mod olieanlæggene og fordømmer udtalelserne fra USA's udenrigsminister, Mike Pompeo, der umiddelbart efter angrebet hurtigt placerede ansvaret hos iranerne.
Samtidig advarer Iran om, at det ser sig nødsaget til hurtigt at reagere på en hvilken som helst agression fra USA's side.
Den amerikanske "maksimalt pres"-strategi har blandt andet ført til indførelsen af ekstremt hårde økonomiske sanktioner, som er et hårdt slag for Irans olieeksport.
- De vil indføre maksimalt pres mod Iran gennem bagvaskelse.
Vi er ikke interesseret i yderligere konflikt i regionen.
Men hvem begyndte den, har det tidligere lydt fra Irans præsident, Hassan Rouhani, med henvisning til den mere end fire år lange krig i Yemen.
FacebookTwitterKopier linkEmner:Donald Trump (politiker)|Iran|Mike Pompeo (politiker)|Aramco|Olie- og gasselskaber




https://www.dr.dk/nyheder/penge/radio24syv-far-konkurrence-selskab-byder-pa-ny-dab-kanal

MedieforhandlingerSe temaPengeRadio24syv får konkurrence: Selskab byder på ny DAB-kanalEn række mindre radiostationer har slået sig sammen om bud på DAB-kanal.
Radio24syv bliver ikke de eneste, der byder ind på en ny DAB-kanal.
18.
sep.
2019 kl.
17.
13Bemærk: artiklen er mere end 30 dage gammelLæs opRadio24syv får konkurrence i kampen om sendetilladelse til en DAB-kanal fra selskabet Kulturradio Danmark.
Det fortæller selskabets bestyrelsesformand Martin Larsen til branchemediet Mediawatch.
- Hvad vi konkret byder ind med, vil vi gerne vente med at sige noget om, indtil ansøgningsfristen er udløbet på fredag klokken 12, siger han til Mediawatch.
Ejerkredsen bag består af blandt andet Radio Diablo, der driver lokalradio i Svendborg, Radio Limfjord og Radio Max Danmark fra Ringkøbing.
Derudover er også Klinkby Holding, der ejer Radio Globus, og Our Media fra Risskov med i ejerkredsen.
Selskabet har hyret Ann Lykke Davidsen, der har en række chefposter i DR på cv'et, som direktør.
Dermed bliver Radio24syv ikke den eneste ansøger, der har søgt om at sende på den DAB-kanal, der blev lagt op til i medieforliget.
Rammerne for kanalen blev ændret i foråret, efter klager over at Radio24syv ikke kunne fortsætte på FM-båndet.
Radio24syv byder ogsåOprindeligt skulle DAB-kanalen have fokus på kultur og klassisk musik med 30 millioner kroner årligt til rådighed.
De rammer blev senere ændret, og budgettet hævet til 70 millioner kroner årligt.
Til gengæld blev den udbudte kontrakt halveret i længde til fire år.
Radio24syv har allerede annonceret, at de byder på kontrakten.
De skifter dog ud i ejerkredsen.
Berlingske Media, der hidtil har været den ene af to parter, forlader ejerkredsen.
I stedet vil Radio24syvs to programchefer træde ind ved siden af People Group i ejerkredsen.
Der er ansøgningsfrist fredag klokken 12.
Herefter vil det blive kendt, hvem der har ansøgt om sendetilladelsen på DAB-kanalen.
/ritzau/FacebookTwitterKopier linkEmner:Radio24syv|Berlingske Media|MediaWatch|Aarhus|Ringkøbing




https://www.dr.dk/nyheder/kultur/film/nyt-rum-drama-med-brad-pitt-er-vildt-og-overdaadigt-men-anmelder-aergrer-sig

FilmlandSe temaAf Filmanmelder og vært på FilmlandPer Juul CarlsenFilm og serierNyt rum-drama med Brad Pitt er 'vildt og overdådigt' - men anmelder ærgrer sig alligevel'Ad Astra' er vellykket, men instruktøren kunne have fået mere ud af filmen, mener Per Juul Carlsen.
- Brad Pitt er konstant en fornøjelse som den rolige, stålsatte reserve-Jesus Roy McBride, skriver Per Juul Carlsen.
(© Francois Duhamel/20th Century Fox)18.
sep.
2019 kl.
20.
01Bemærk: artiklen er mere end 30 dage gammelLæs opDet kan sagtens tænkes, at du opfatter slutningen på 'Ad Astra' som flad, og at begge de afsluttende pointer virker næsten bøvede ovenpå det storslåede drama, filmen lige har sat op.
'Ad Astra'Instruktør: James GrayMedvirkende: Brad Pitt, Tommy Lee Jones, Liv TylerPremiere: 19.
septemberDet kan selvfølgelig også tænkes, at du lige netop synes, det er skønt, at science fiction-film tænker jordnært.
Sådan er vi så forskellige.
Under alle omstændigheder er det alt det, der sker før 'Ad Astra's slutning, der gør den til noget specielt.
Det er rumrejsen i en ikke så fjern fremtid.
Det er månebiljagten, der mest af alt minder om en af den slags scener fra en gammel western, hvor en diligence bliver overfaldet af indianere.
Det er mellemlandingen på Mars, hvor man næsten kan mærke fornemmelse af at blive vanvittig i en ydre udpost for menneskelig eksistens.
Det er sekvensen, hvor et rumskib på vej mod Mars lige er nødt til at stoppe op for at undersøge et strandet norsk transportfartøj, og et væsen, vi ellers ikke forbinder med rumrejser, dukker op.
Og det er åbningsscenen, hvor en pludselig stråling rammer en vanvittigt høj antenne, og vi som tilskuere falder mange, mange kilometer ned gennem atmosfæren sammen med vores helt Roy McBride.
'Ad Astra' med Brad Pitt i hovedrollen er instrueret af den amerikanske filminstruktør James Gray, der blandt andet også har stået bag 'The Lost City of Z' og 'We Own the Night'.
(© 20th Century Fox)Et troværdigt dilemmaInstruktøren James Gray har haft en ambition om at skabe 'den mest realistiske beskrivelse af en rumrejse, der endnu er set på film'.
Han har i hvert fald skabt en anderledes rejse ved at forestille sig, hvordan verden kan se ud i en ikke så fjern fremtid.
For eksempel er det for en gangs skyld ikke kun amerikanerne, der rejser ud i rummet.
Nordmændene strander på vej til Mars, mens flere nationer leger Det vilde Vesten på månen i det slagsmål om ressourcer, som faktisk allerede er i gang her i 2019.
Samtidig tager Gray udgangspunkt i et troværdigt menneskeligt dilemma; en lille drengs savn efter den far, der beslutter, at en rejse ud i verdensrummet er vigtigere end at se sin syv-årige søn vokse op.
I gamle dage ville de fleste små drenge blære sig med at have en rumlegende som far, men det er nye tider.
Filmens hovedperson Roy, der har en særlig evne til at holde pulsen i ro i pressede situationer, bliver kun ophidset, når han tænker på sin far, der forsvandt, da han stak af mod vores solsystems yderste grænser med det ambitiøse Project Lima.
Nu vil tilfældet, at det amerikanske rumagentur mener, at farmand McBride er i live og muligvis er manden bag de elektromagnetiske impulser, der rammer jordkloden i ny og næ og truer vores eksistens.
Brad Pitt, der spiller helten Roy McBride, har allerede haft et godt filmår med 'Once Upon a Time.
.
.
in Hollywood'.
(© 20th Century Fox)Og det bedste bud på et menneske, der kan opsøge McBride, er sønnike Roy.
Dermed tager instruktøren James Gray, der altid har elsket storladne historier om mænd i eksistentielle kriser - for eksempel i 'The Yards' og 'We Own the Night' -, fat i den helt store fortællepensel.
Clifford McBride, der sidder derude i rummet og muligvis kender sandheden om menneskets plads i universet, er en slags Vorherre.
'Ad Astra' beskriver altså et faderopgør på den største skala.
Samtidig minder historien om Joseph Conrads klassiske roman 'Mørkets hjerte', der inspirerede til en anden rejse ind i vi menneskers dybeste hemmeligheder, og Francis Ford Coppolas Vietnamfilm 'Dommedag nu'.
Rumrejsen i 'Ad Astra', der betyder 'mod stjernerne' på latin, er vild og overdådigt fascinerende.
Og Brad Pitt er konstant en fornøjelse som den rolige, stålsatte reserve-Jesus Roy McBride.
Netop derfor er det skuffende, at James Gray ikke får mere ud af sin store pensel – eller får rundet sin mytiske stjernerejse flottere af.
Men rumrejsen, den er vild.
Læs også:Anmelder roser film om personlig krise: Det er hans bedste film i årevisFacebookTwitterKopier linkEmner:Brad Pitt (skuespiller)|Francis Ford Coppola (filminstruktør)|NASA|Lima




https://www.dr.dk/sporten/fodbold/championsleague/glimmeret-er-gaaet-af-paris-saint-germain

Champions LeagueGlimmeret er gået af Paris Saint-GermainPSG og Real Madrid mødes i aften i Champions League.
På trods af store pengekræfter mangler PSG stadig Champions League-trofæet.
Neymar fejrede sin saksesparksscoring i lørdags, mens publikum buhede ad ham grundet hans ønske om klubskifte.
Af Jade Madsen Wittenkamp18.
sep.
2019 kl.
17.
08Bemærk: artiklen er mere end 30 dage gammelLæs opNæsten otte milliarder kroner.
Så meget anslås det, at ejeren af Paris Saint-Germain har brugt på at købe spillere som Zlatan Ibrahimovic, Neymar og Kylian Mbappé.
Alle sammen købt ind til at vinde Champions League for klubben.
Alligevel er trofæet ikke at finde på præmiehylden i PSG, og det kommer nok heller aldrig til at ske, mener fodboldekspert på Discovery Mikkel Bischoff.
ResultaterLigue 1-vinder: 2019, 2018, 2016, 2015, 2014, 2013, 1994, 1986Coup de France-vinder: 2018-2015, 2010, 2006, 2004, 1998, 1995, 1993, 1983, 1982Coup de la Ligue-vinder: 2018-2014, 2008, 1998, 1995Trophée des Champions-vinder: 2019-2013, 1998, 1995- Tidligere har PSG haft spillerne til at vinde, men de har ikke præsteret som et hold.
Nu er der andre klubber med mindst ligeså gode spillere, der fremtræder mere som et kollektiv og hold, så PSG kommer ikke til at vinde Champions League.
Ikke pengene værdI 2011 købte Qatar Sports Investment det parisiske hold for 400 mio.
kr.
, og siden da er der blevet tilført flere og flere penge til klubben.
Det hele kulminerede, da Neymar blev verdens dyreste spiller i 2017 med en pris på 1,65 mia.
kr.
Men indtil videre har resultaterne af de penge ikke vist sig – i hvert fald ikke på den helt store scene.
PSG som projekt har toppet.
De kan ikke få stjerner af den kaliber, de har nu, og det kommer til at gå ned ad bakke for demMikkel Bischoff, fodboldekspert- Om det har været pengene værd i PSG, er svært at vurdere.
De har taget stort set alle titler i Frankrig og har vist sig frem i Europa på en anden måde end tidligere, siger Mikkel Bischoff.
- Men hvert år er det det samme: De vinder mesterskabet, og så er foråret afgørende i Champions League, og der fejler de.
Så projektet har ikke været en succes, fordi målet var og er at vinde Champions League.
Stjernerne kan ikke forbindesProblemet med den strategi kan være, at klubben sikrer sig nok så mange dygtige spillere, men det garanterer ikke et velspillende hold.
Kombineret med, at PSG ikke møder stor modstand i den franske liga, får det holdet til at klaske sammen i Champions League, når de så endelig møder lidt modgang, vurderer Mikkel Bischoff.
- De var uheldige mod Manchester United i sidste sæson, men de faldt også fra hinanden.
De burde aldrig ryge ud til et så dårligt United-hold på hjemmebane, men det viser, at på dagen kan PSG være Europas bedste hold, men de kan også tabe til stort set alle hold på dage, hvor de ikke hænger sammen.
De mange år med manglende Champions League-succes vil få konsekvenser for PSG’s holdkort, for på sigt vil de store angrebsstjerner kigge andre steder hen.
- Glimmeret er gået af PSG, det er ikke attraktivt at være der mere.
Håbet om Champions League-titlen og pengene lokkede stjernerne til, men pengene kan man også tjene i mange andre klubber nu, siger Bischoff.
PSG har toppetSelvom de svimlende summer kan sikre Qatar Sports Investment og klubben klassespillere på alle positioner, så har PSG set sin storhedstid for nu, tror Mikkel Bischoff.
- PSG som projekt har toppet.
De kan ikke få stjerner af den kaliber, de har nu, og det kommer til at gå ned ad bakke for dem.
De kunne meget vel miste Neymar indenfor det næste halve til hele år, og Mpabbé søger nok også et sted hen, hvor det er lidt sjovere at spille, siger han.
To milliarder kroner.
Bruger Paris Saint-Germain så meget mere, vil de være den klub, som har brugt mest på transfers siden 2010.
Paris Saint-Germain møder i aften kl.
21 Real Madrid i første runde på hjemmebane.
FacebookTwitterKopier linkEmner:Kylian Mbappé (fodboldspiller)|Neymar (fodboldspiller)|Paris Saint-Germain|Fodbold|Frankrig




https://www.dr.dk/nyheder/indland/laege-om-epidemi-faa-vaccineret-smaa-boern-mod-kighoste

IndlandLæge om epidemi: Få vaccineret små børn mod kighosteDen smitsomme epidemi er særligt farlig for børn under 24 måneder, lyder det fra læge.
Det er farligst for børn under 24 måneder at blive ramt af kihoste.
Af Mathilde Bugge18.
sep.
2019 kl.
17.
04Bemærk: artiklen er mere end 30 dage gammelLæs opDer er over tre gange flere tilfælde af kighoste end normalt i Danmark i øjeblikket.
Derfor vurderer Statens Serum Institut (SSI), at der er tale om en kighosteepidemi.
SSI oplyser, at der er en forhøjet forekomst i hele landet og blandt alle landets aldersgrupper.
Men særligt forældre med børn under to år skal være opmærksomme på de smitsomme bakterier.
- Kighoste er som udgangspunkt kun farligt for små børn.
Så det er vigtigt at sikre, at små børn er vaccineret, og at de er vaccineret til tiden, siger Peter H.
S.
Andersen, der er afdelingslæge og infektionsepidemiolog hos Statens Serum Institut.
Hvad er kighosteKighoste er en bakterie, som sætter sig i luftvejene i de små fimrehår og udløser sygdommen.
Den starter med en forkølelsesperiode på cirka en uge.
Bagefter kommer en tør hoste, der tager til og kommer i anfald.
Det kan vare fra en til seks-syv uger.
Hvis man har kighoste, er man kun smitsom i de første to-tre uger af hostestadiet.
De sidste uger er der ikke længere levende bakterier, men der er stadig sket skader på fimrehårene i luftvejene, der gør, at man kan hoste i flere uger efterfølgende.
Kilde: Statens Serum Institut.
Farlig for små børnHan forklarer, at det vigtigste er, at små børn bliver beskyttet mod kighoste med vaccinationer, når de er tre, fem og 12 måneder.
For selvom kighoste er et irriterende bekendtskab for både voksne og børn, så kan det have alvorlige konsekvenser for de helt små.
- Man får kraftige hosteanfald.
Så længe man hoster, kan man ikke trække vejret, og små børn er meget følsomme i forhold til iltmangel.
Hvis barnet har hostet i et halvt minut, så når det altså at blive så påvirket iltmæssigt, at det bliver helt blåt og kan risikere at få skader, forklarer Peter H.
S.
Andersen.
Hvis ens toårige barn ikke har fået det fulde vaccinationsprogram endnu, er der dog ikke grund til panik.
Så er der nemlig mulighed for at få antibiotika som forbyggende behandling mod kighoste, forklarer lægen.
Mange voksne får sygdommenKighoste er en meget smitsom sygdom.
Derfor bliver mange danskere årligt ramt af sygdommen.
Og selvom det ikke er alvorligt for voksne at få sygdommen, kan det være en lang fornøjelse alligevel.
Hosten kan vare i helt op til syv uger.
- Man vil typisk have langvarig, tør hoste, som man er generet af, siger Peter H.
S.
Andersen.
Omkring 40 procent af alle, der bliver ramt af kighoste, er voksne mennesker.
De gode råd for at undgå at blive smittet eller sprede smitten er ifølge Peter H.
S.
Andersen at hoste i ærmet, så bakterierne ikke spreder sig mere end højst nødvendigt og at holde god almen hygiejne og særligt håndhygiejne, så man nedsætter risikoen for smitte.
Fakta om kighoste•Kighoste er en bakterieinfektion med Bordetella pertussis.
•Kighoste forekommer blandt både børn og voksne.
•Hverken vaccination eller tidligere kighoste giver livslang beskyttelse mod ny infektion.
•Formålet med vaccinationsprogrammet er derfor at beskytte de helt små børn.
•Kighoste er yderst smitsom i de første tre-fire uger af det op til tre måneder lange sygdomsforløb.
•Det er især vigtigt at undgå smitte til uvaccinerede spædbørn, da kighoste kan have et alvorligt forløb i denne gruppe.
•Antibiotika-behandling kan anvendes for at forhindre smitte samt som forebyggende behandling ved risiko for smitte til uvaccinerede spædbørn.
•Kilde: Statens Serum InstitutFacebookTwitterKopier linkEmner:Sygdomme og lidelser|Statens Serum Institut|Vaccinationer|Medicin




https://www.dr.dk/nyheder/udland/ny-skyskraber-i-new-york-gaar-efter-hoejderekord

UdlandNy skyskraber i New York går efter højderekordCentral Park Tower skal med sine 472 meter være verdens højeste beboelsesejendom.
Central Park Tower i New York bliver over halvanden gange så højt som Eiffeltårnet i Paris.
Af Kasper Duncan Gram18.
sep.
2019 kl.
16.
00Bemærk: artiklen er mere end 30 dage gammelLæs opI 2020 åbner Central Park Tower, der - som navnet antyder – har udsigt ud over det grønne areal på Manhattan.
Med sine 472 meter vil skyskraberen blive 69 meter lavere end One World Trade Center og over halvanden gange så høj som Eiffeltårnet i Paris.
Verdens højeste bygninger1.
Burj Khalifa, Dubai - 828 meter2.
Shanghai Tower, Kina - 632 meter3.
Abraj Al-Bait Clock Tower, Saudi-Arabien - 601 meter4.
Ping An Finance Centre, Kina - 599 meter5.
Goldin Finance 117, Kina - 596,6 meter6.
Lotte World Tower, Sydkorea - 554,5 meter7.
One World Trade Center, USA - 541 meter8.
Guangzhou CTF Finance Center, Kina - 530 meter9.
Tianjin CTF Finance Center, Kina - 530 meter10.
China Zun, Kina - 528 meter- Det endte med at blive det, der nu er verdens højeste bygning til beboelse, fastslår Gary Barnett, der er præsident for Extell Development Co.
, der står bag det højtragende projekt, til Associated Press.
Mens flere af verdens højeste bygninger har både hoteller og lejligheder i deres mange etager, skal Central Park Tower stort set kun bestå af boliger.
Læs også:Ikonisk Manhattan-skyskraber solgt med milliardtabKøbsprisen bliver 'fleksibel'Mens skyskraberens arkitekter glæder sig over en plads i både rekordbøgerne og New Yorks skyline, så er der panderynker hos pengemændene bag projektet.
Extell Development Co.
og deres partnere ser nemlig ud til at få udfordringer med at få dækket de over 20 milliarder kroner, som bygningen har kostet at bygge.
Markedet for luksusboliger i New York ser ud til at være mættet, og derfor vil man have en 'fleksibel' tilgang til at få solgt de dyre lejligheder, oplyser Gary Barnett til Associated Press.
Central Park Tower vil klemme sig ind på andenpladsen over højeste bygninger på Manhattan - overgået af One World Trade Center, men højere end naboen 111 West 57th Street, der også kaldes Steinway Tower.
FacebookTwitterKopier linkEmner:New York|Paris




https://www.dr.dk/nyheder/indland/se-billeder-det-svenske-kronprinsessepar-besoeger-mary-og-frederik

IndlandSE BILLEDER: Det svenske kronprinsessepar besøger Mary og FrederikKronprinsesse Victoria og prins Daniel afslutter i dag deres tre-dages visit i Danmark.
Kronprinsesse Victoria og kronprins Frederik på Amager Bakke i København.
Af Anne Øllgaard18.
sep.
2019 kl.
16.
28Bemærk: artiklen er mere end 30 dage gammelLæs opDet har været tre dage med fuld fart på for det svenske kronprinssepar, der siden mandag har gæstet Danmark.
Kronprinsesse Victoria og prins Daniel har haft en større svensk erhvervsdelegation med sig - og formålet med det royale besøg har da også været at fremme og styrke samarbejde mellem dansk og svensk erhvervsliv.
Programmet har været tæt pakket - med alt fra ambassadørmiddag til deltagelse og tale ved Dansk Industris topmøde, ligesom også FN Byen og Rigshospitalet har fået fornemt besøg.
Se billederne fra besøget her: Mandag d.
16.
september: Kronprinsesse Victoria og prins Daniel til den svenske ambassadørs residens på Sankt Annæ Plads i København.
 Mandag d.
16.
september.
Kronprins Frederik og kronprinsesse Mary er værter ved en privat middag for det svenske kronprinsessepar i de kongelige gemakker på Amalienborg.
 I privaten bliver der også plads til et mere opstillet billede af kronprins- og kronprinsesseparret.
 Tirsdag d.
17.
september.
Det svenske kronprinsessepar gæster sammen med det danske kronprinspar FN Byen.
 De to kommende regenter hygger sig tydeligvis i hinandens selskab.
Her under et besøg i FN Byen tirsdag d.
17.
september.
 Tirsdag d.
17.
september.
De svenske gæster er sammen med kronprinsparret inviteret til Dansk Industris topmøde.
 Tirsdag d.
17.
september.
Den svenske kronprinsesse er inviteret til at tale på Dansk Industris topmøde.
 De to kronprinsesser ser ud til at komme fint ud af det med hinanden.
 Her er de til reception på HMS Nyköping i København, tirsdag den 17.
september, med den københavnske skyline i baggrunden.
 Her vises de rundt af Finn Mortensen, direktør (yderst til højre) under besøget i House of Green i Dansk Industri i København, onsdag den 18.
september 2019.
 Kronprinsesse Mary, kronprins Frederik, kronprinsesse Victoria og prins Daniel besøger House of Green i Dansk Industri i København, onsdag den 18.
september 2019.
 Kronprinsesse Victoria og kronprins Frederik besøger onsdag toppen af forbrændingsanlægget Amager Bakke i København.
 Amager Bakke har en kunstig skibakke på toppen af taget.
 Kronprinsesse Victoria og kronprins Frederik bliver vist rundt på Amager Ressourcecenter af direktør Jacob Simonsen.
1 / 14Mandag d.
16.
september: Kronprinsesse Victoria og prins Daniel til den svenske ambassadørs residens på Sankt Annæ Plads i København.
1 / 14Mandag d.
16.
september.
Kronprins Frederik og kronprinsesse Mary er værter ved en privat middag for det svenske kronprinsessepar i de kongelige gemakker på Amalienborg.
2 / 14I privaten bliver der også plads til et mere opstillet billede af kronprins- og kronprinsesseparret.
3 / 14Tirsdag d.
17.
september.
Det svenske kronprinsessepar gæster sammen med det danske kronprinspar FN Byen.
4 / 14De to kommende regenter hygger sig tydeligvis i hinandens selskab.
Her under et besøg i FN Byen tirsdag d.
17.
september.
5 / 14Tirsdag d.
17.
september.
De svenske gæster er sammen med kronprinsparret inviteret til Dansk Industris topmøde.
6 / 14Tirsdag d.
17.
september.
Den svenske kronprinsesse er inviteret til at tale på Dansk Industris topmøde.
7 / 14De to kronprinsesser ser ud til at komme fint ud af det med hinanden.
8 / 14Her er de til reception på HMS Nyköping i København, tirsdag den 17.
september, med den københavnske skyline i baggrunden.
9 / 14Her vises de rundt af Finn Mortensen, direktør (yderst til højre) under besøget i House of Green i Dansk Industri i København, onsdag den 18.
september 2019.
10 / 14Kronprinsesse Mary, kronprins Frederik, kronprinsesse Victoria og prins Daniel besøger House of Green i Dansk Industri i København, onsdag den 18.
september 2019.
11 / 14Kronprinsesse Victoria og kronprins Frederik besøger onsdag toppen af forbrændingsanlægget Amager Bakke i København.
12 / 14Amager Bakke har en kunstig skibakke på toppen af taget.
13 / 14Kronprinsesse Victoria og kronprins Frederik bliver vist rundt på Amager Ressourcecenter af direktør Jacob Simonsen.
14 / 14FacebookTwitterKopier linkEmner:Dansk Industri|Royalt|Forenede Nationer|Rigshospitalet




https://www.dr.dk/nyheder/politik/sass-larsens-afloser-blaest-bagover-af-ny-rolle-i-folketinget

PolitikSass Larsens afløser blæst bagover af ny rolle i FolketingetTanja Larsson (S) overtager Henrik Sass Larsens (S) plads i Folketinget.
Hun er overrasket over den nye rolle.
Tanja Larsson får nu Henrik Sass Larsens plads i Folketinget.
18.
sep.
2019 kl.
16.
53Bemærk: artiklen er mere end 30 dage gammelLæs opHenrik Sass Larsen meddelte i dag, at han forlader Folketinget ved udgangen af september, da han skal være administrerende direktør i DVCA, som er brancheforeningen for blandt andet kapitalfonde i Danmark.
Jeg var fuldstændig blæst bagover og overrasket.
Jeg havde slet ikke set det komme.
Tanja Larsson, SocialdemokratietDermed er der pludselig opstået en plads i Folketinget til suppleant Tanja Larsson (S), der egentlig fik flere stemmer end Sass Larsen ved folketingsvalget, men alligevel missede pladsen grundet partiets listestemmer.
Tanja Larsson fortæller til TV2 Øst, at hun er klar til at træde til.
Hun fik beskeden om sin nye rolle fra Socialdemokratiets partisekretær, Jan Juul Christensen.
- Jeg var fuldstændig blæst bagover og overrasket.
Jeg havde slet ikke set det komme.
Jeg måtte lige gå en tur i skoven med slukket telefon for lige at lade det synke ind, siger Tanja Larsson til TV2 Øst.
Skal færdiggøre byrådsarbejdeHun skal nu ifølge interne regler i Socialdemokratiet træde ud af byrådet i Faxe Kommune for at kunne indtræde i Folketinget.
I øjeblikket er hun dog optaget af at færdiggøre sit arbejde i byrådet.
- Det bliver meget vemodigt for mig, men sådan er reglerne jo.
Indtil da har vi travlt med budgetforhandlinger i kommunen, så det kommer jeg til at tage mig af de næste dage, siger Tanja Larsson til TV2 Øst.
Henrik Sass Larsen har siddet i Folketinget siden 2000.
Tanja Larsson sidder i Beskæftigelses- og Integrationsudvalget samt Plan- og Kulturudvalget i Faxe Kommune.
/ritzau/FacebookTwitterKopier linkEmner:Folketinget|Henrik Sass Larsen (politiker)|Socialdemokraterne|TV 2 (tv-kanal)|Lokalpolitik




https://www.dr.dk/nyheder/regionale/oestjylland/hov-eller-hou-nu-faar-oestjysk-nyt-navn

ØstjyllandHov eller Hou?
Nu får østjysk by nyt navnStednavneudvalget har besluttet, at den østjyske by Hov fremover skal staves Hou.
Byen har i dag forskellige skilte, hvor byens navn staves Hov og Hou.
Af Malte Nørgaard, Lise Thorsøe-Jacobsen og Kasper Mosholm Thulstrup18.
sep.
2019 kl.
15.
06Bemærk: artiklen er mere end 30 dage gammelLæs opHov eller Hou?
Bynavnet har de længe diskuteret i en lille østjysk by nær Odder, men nu har Stednavneudvalget under Kulturministeriet besluttet, at det i fremtiden skal skrives med "U" på byskiltet.
Tilbage i 1974 afviste udvalget ellers at ændre navnet fra Hov til Hou, da det var dyrt, besværligt og forvirrende.
Men tidligere i år forsøgte byrådet i Odder Kommune på ny at få Stednavneudvalget til at godkende ændringen af bynavnet efter en afstemning blandt byens borgere, hvor de kunne være med til at bestemme, hvilken stavemåde de foretrak.
Her satte 844 kryds ved ’Hou’, mens 49 satte kryds ved ’Hov’.
I alt kunne omkring 1500 stemme.
Den afstemning er der blevet set på.
Derfor har udvalget nu besluttet, at de gerne vil sende navneændringen videre i systemet.
Det fortæller Rikke Steenholt Olesen, der er udvalgsformand i Stednavneudvalget.
- Nu skal det videre til autorisation hos Kulturministeriet, siger hun og fortsætter:- Der er andre steder i Danmark, der hedder Hou med "U".
Det er ét af argumenterne for, at vi har godkendt, at det kan sendes videre til Kulturministeriet.
Og så skal der også være en lokal opbakning til, at byens navn fremover skal staves anderledes.
En god julegaveI Odder Kommune er nyheden også nået frem til borgmesterkontoret.
Og den bliver taget godt imod af borgmesteren, Uffe Jensen (V).
- Jeg er glad og tilfreds med, at vi nu er kommet videre.
Det er dejligt, at der bliver lyttet til befolkningen efter vores vejledende folkeafstemning, siger han.
Nu håber han på en hurtig afklaring, så Kulturministeriet når at godkende indstillingen fra Stednavneudvalget, før der skal laves adventskranse.
- Jeg regner med og håber på, der kommer en god julegave til Hou-borgerne i år.
Ifølge Uffe Jensen vil navneskiftet ikke koste mere end mellem 33.
000 og 37.
000 kroner, som blandt andet skal bruges til at skifte by- og vejskilte ud.
Det ventes, at Kulturministeriet inden for et par uger har godkendt det nye bynavn, men sagsbehandlingstiden kan vare helt op til seks uger.
FacebookTwitterKopier linkEmner:Uffe Jensen (politiker)|Venstre|Kulturministeriet|Jul|Jylland




https://www.dr.dk/sporten/oevrig/egyptiske-vaegtloeftere-udelukkes-fra-vm-efter-dopingdomme

Øvrig sportEgyptiske vægtløftere udelukkes fra VM efter dopingdommeEn række dopingdomme har betydet, at Egypten er blevet udelukket fra VM i vægtløftning og måske misser OL.
Mohamed Ihab (billedet) og resten af de egyptiske vægtløftere er blevet udelukket fra VM i Thailand, der begynder på onsdag.
18.
sep.
2019 kl.
14.
54Bemærk: artiklen er mere end 30 dage gammelLæs opFlere egyptiske vægtløftere skulle have deltaget ved VM, men ingen af dem stod på startlisten, da mesterskabet begyndte onsdag i Thailand.
Det Egyptiske Vægtløftningsforbund er nemlig blevet udelukket fra at deltage i turneringer under Det Internationale Vægtløftningsforbund (IWF) på grund af brud på dopingreglerne.
Det bekræfter IWF over for nyhedsbureauet AFP.
IWF's VM i Thailand er en af de vigtigste kvalifikationsevents til næste års OL i Tokyo.
Men såfremt karantænen opretholdes, kommer ingen egyptiske vægtløftere til OL alligevel.
Sara Ahmed vandt bronze ved OL i Rio for tre år siden.
 Karantænen til Det Egyptiske Vægtløftningsforbund gælder i to år.
Forbundet har 21 dage til at appellere dommen.
1 / 2Sara Ahmed vandt bronze ved OL i Rio for tre år siden.
1 / 2Karantænen til Det Egyptiske Vægtløftningsforbund gælder i to år.
Forbundet har 21 dage til at appellere dommen.
2 / 2Karantænen gælder i to år, og Det Egyptiske Vægtløftningsforbund har 21 dage til at appellere dommen til Den Internationale Sportsdomstol (CAS).
- IWF har ikke yderligere kommentarer til sagen, indtil perioden (de 21 dage, red.
) er gået, lyder det i meddelelsen fra forbundet.
Egypten har flere stærke bud på medaljebejlere.
Både Mohamed Ihab og Sara Ahmed vandt bronze i deres respektive kategorier til OL i Rio i 2016.
Gentagne dopingdommeIfølge det olympiske nyhedsmedie Inside the Games er udelukkelsen på to år fastlagt af en uafhængig sportsdomstol under IWF.
Dommen skulle være begrundet med gentagne dopingdomme til egyptiske atleter fra 2016 og frem.
I 2017 skrev Reuters, at fem egyptiske teenagere inklusive to 14-årige piger afleverede positive dopingtest under det afrikanske ungdoms- og juniormesterskab i Kairo i december 2016.
Ifølge IWF's regler kan et land, der leverer tre eller flere positive dopingprøver inden for et år, se frem til en række sanktioner og i værste tilfælde helt blive udelukket fra sporten.
/ritzau/FacebookTwitterKopier linkEmner:Doping|Den Internationale Sportsdomstol|Egypten|Thailand|De Olympiske Lege




https://www.dr.dk/nyheder/penge/sas-ansat-sygemelder-sig-efter-strejker-og-strid-om-foreningsfrihed

PengeSAS-ansat sygemelder sig efter strejker og strid om foreningsfrihed 3F's formand i Kastrup kalder det "en ulykkelig sag".
(Arkivfoto).
- De personlige omkostninger i denne sag har for længst overskredet et acceptabelt niveau, udtaler IDA-formand Thomas Damkjær Petersen.
Af Signe Mai Vilsbøll18.
sep.
2019 kl.
16.
14Bemærk: artiklen er mere end 30 dage gammelLæs opEfter trusler og pres fra kolleger er det blevet for meget for den sæsonansatte bagageportør i SAS Ground Handling, der har nægtet at melde sig ind i 3F, og nu er manden blevet sygemeldt.
Sagen kortBagagemedarbejdere i SAS Ground Handling (SGH) nedlagde arbejdet første gang den 5.
september.
Forklaringen var her, at det var for at gå til fagligt møde, men dagen efter, hvor medarbejderne igen strejkede, kom det frem, at der var tale om en faglig konflikt.
Fra SAS lød det, at de ansatte ønskede en kollega fjernet, fordi han ikke var medlem af samme fagforbund som de resterende medarbejdere i afdelingen, men fra formand for 3F i Kastrup var meldingen, at en sæsonansat med medlemskab i ingeniørforeningen IDA havde udvist grænseoverskridende adfærd over for sine kollegaer.
Siden er en lydoptagelse blevet offentliggjort, hvor ansatte 3F-medlemmer truer den sæsonansatte.
I alt har ansatte i SAS Ground Handling strejket tre gange i begyndelsen af september.
IDA-medlemmet er nu sygemeldt.
Det oplyser hans fagforening, Ingeniørforeningen i Danmark (IDA).
- De personlige omkostninger i den her sag har overskredet niveauet for, hvad der er acceptabelt, udtaler IDA-formand Thomas Damkjær Petersen.
- Han har været under stort pres i lang tid, og det er derfor, han er sygemeldt.
Det var det rigtige at gøre.
Det er synd, men der er grænser for, hvad en person kan stå model til, tilføjer han.
Foreningsfrihed er retThomas Damkjær Petersen fortæller, at IDA har forsøgt at få SAS til at omplacere medarbejderen inden sygemeldingen.
Det er dog ikke lykkedes, og det ærger han sig over.
I det hele taget ser han uforstående på hele situationen.
Han peger på en dom fra 2006 ved Den Europæiske Menneskerettighedsdomstol, hvor det blev slået fast, at det står ansatte frit for, hvilken fagforening de ønsker at være medlem af.
- Jeg forstår stadig ikke helt, at det her har kunnet finde sted i 2019.
Der er foreningsfrihed i Danmark, og dommen ved Menneskerettighedsdomstolen kan man ikke diskutere, lyder det fra formand Thomas Damkjær Petersen.
Tre gange strejkeDen sæsonansatte bagegeportør har, siden han blev ansat af luftfartsvirksomheden, holdt ved sit medlemskab af IDA til trods for, at det har mødt modstand hos kolleger.
De har i løbet af september strejket tre gange.
Ifølge SAS har strejkerne været relateret til, at IDA-medlemmet ikke ønskede at være del af samme fagforbund som andre ansatte bagageportører.
Samtidig har formand for 3F i Kastrup dog forklaret, at det snarere handler om "grænseoverskridende adfærd" fra den sæsonansatte, der ifølge mandens kollegaer i SAS Ground Handling har optaget videoer af dem uden deres samtykke.
Lækket lydoptagelseBerlingske kunne efter to på hinanden følgende arbejdsnedlæggelser offentliggøre en lydoptagelse, hvor to af mandens kollegaer, der er 3F-medlemmer, konfronterer den sæsonansatte med hans manglende medlemskab i hårde vendinger.
Da SAS efter de første to strejker fortsat nægtede at fjerne den pågældende IDA-medlem fra arbejdspladsen, som de ansatte krævede, resulterede det imidlertid i endnu en arbejdsnedlæggelser.
Den betød skærpet bod til de ansatte, og Arbejdsretten udstedte påbud om, at de skulle gå i arbejde straks.
Siden har der ikke været strejke.
En ulykkelig sagIDA-medlemmet blev sendt hjem på dagen for den tredje strejke.
Derfra har det været uvist, om han ville vende tilbage til arbejdspladsen, inden hans kontrakt med virksomheden udløber.
3F's formand i Kastrup, Henrik Bay-Clausen, tog i weekenden afstand fra de trusler, IDA-medlemmet er blevet udsat for.
Han siger i dag til DR Nyheder, at det er en skidt sag.
- Det er helt igennem en ulykkelig sag, men også en personalesag, jeg ikke kan kommentere på, lyder meldingen fra Henrik Bay-Clausen i en sms.
SAS er indtil videre ikke vendt tilbage på DR Nyheders henvendelse.
FacebookTwitterKopier linkEmner:SAS Group|3F|Strejker og lockouts|Kastrup|Fagforeninger




https://www.dr.dk/nyheder/udland/rydning-af-indonesiens-regnskov-stoder-pa-ny-modstand

UdlandRydning af Indonesiens regnskov støder på ny modstandSupermarkeder i Jakarta er begyndt at fremhæve produkter "uden palmeolie" i protest mod brande i regnskovene.
I Indonesien har røg fra skovbrande, der her ses i Palembang på Sumatra, ført til voldsomt øget kritik af industrien omkring palmeolie.
18.
sep.
2019 kl.
15.
24Bemærk: artiklen er mere end 30 dage gammelLæs opGiftig røg fra et stort antal ulovlige nedbrændinger af skovbrande har tvunget tusindvis af skoler i Indonesien og Malaysia til at lukke.
I Indonesien har røgen ført til voldsomt øget kritik af industrien omkring palmeolie, som er den vigtigste årsag til, at den frodige regnskov bliver fældet i de to lande.
Indonesien er verdens største producent af den spiselige olie fra oliepalmerne.
Olien, som anvendes i megen mad, selv om det er usundt, er årsag til, at landetes regnskov er verdens mest truede.
Skovene brændes af for at skabe plads til plantager, hvilket navnlig kritiseres voldsomt i nabolandene, mens protesterne i selve Indonesien er nedtonede.
Men en ny situation kan være på vej, da der udbredt vrede over en aktuel kampagne for palmeolie, som regeringen står bag.
- Vi planter palmeolie for at kunne opfylde Indonesiens behov - blandt andet for at udvikle biodiesel og skabe mere håb, hedder det i den officielle kampagne, som kaldes "Good Palm".
Men skovbrande, som er langt værre end normalt på grund af vejrfænomenet El Niño, har krævet, at regeringen har måttet sætte over 9.
000 mand ind for at bekæmpe flammerne.
Og røgen har skabt store problemer mange steder.
Kan være livsfarligtDet har ikke mindst vakt opsigt, at en pige på fire måneder døde af en lungeinfektion udløst af røgen.
Almindelige indbyggere kæmper med åndedrætsproblemer, områder trues af tørke, skoler må holdes lukket, og lufthavnstrafikken er ramt af store forstyrrelser.
Skyer af røg ligger hen over øerne Sumatra og Borneo.
Et andet tegn på tiltagende afstandtagen fra palmeolien er, at nogle supermarkeder i hovedstaden, Jakarta, er begyndt at udstille produkter, som er "uden palmeolie".
Myndighederne siger, at et område på 328.
000 hektar - et område betydeligt større end Fyn - er brændt af siden januar.
Greenpeace Indonesia siger, at 80 procent af de ryddede skovområder er blevet brugt til palmeolieplantager og plantager til papirproduktion.
Brandene går ud over truede dyr som tigre, orangutanger, næsehorn og elefanter.
/ritzau/FacebookTwitterKopier linkEmner:Indonesien|Skove|Brande|Jakarta|Greenpeace




https://www.dr.dk/nyheder/udland/gidselforhandler-fra-aap-rocky-sag-bliver-trumps-nye-sikkerhedsradgiver

UdlandGidselforhandler fra A$AP Rocky-sag bliver Trumps nye sikkerhedsrådgiverRobert O'Brien, der var involveret i retssag mod A$AP Rocky, er udnævnt som ny national sikkerhedsrådgiver.
Robert O'Brien blev sendt til Sverige for at hjælpe i rapperen A$AP Rockys retssag.
18.
sep.
2019 kl.
15.
50 | opdateret 18.
sep.
2019 kl.
16.
11Bemærk: artiklen er mere end 30 dage gammelLæs opUSA's præsident, Donald Trump, har udnævnt gidselforhandleren Robert O'Brien som ny national sikkerhedsrådgiver.
Det meddeler Trump på Twitter.
- Det glæder mig at annoncere, at jeg vil udnævne Robert C.
O'Brien, der i øjeblikket med stor succes fungerer som præsidentens særlige udsending i gidselsager, som vores nye nationale sikkerhedsrådgiver.
- Jeg har arbejdet længe og hårdt sammen med Robert.
Han kommer til at gøre det fantastisk, lyder det fra Trump.
Robert O'Brien har fungeret som særlig udsending i gidselsager siden maj 2018.
Det skriver nyhedsbureauet Reuters.
Han bliver Trumps fjerde nationale sikkerhedsrådgiver på under tre år.
Robert O'Brien var blandt andet involveret i en retssag i Sverige mod den amerikanske rapstjerne A$AP Rocky for knap to måneder siden.
A$AP Rocky blev anholdt og varetægtsfængslet efter at have været involveret i et slagsmål på gaden i den svenske hovedstad, Stockholm.
USA lagde flere gange pres på for at få rapperen sendt til USA.
Truede med "negative konsekvenser"Robert O'Brien var til stede i retten i Stockholm, da retssagen begyndte 30.
juli.
Dagen efter sendte han et brev til den svenske rigsadvokat.
Her skrev han, at det ville få "negative konsekvenser" for forholdet mellem USA og Sverige, hvis sagen ikke blev løst snarligt.
A$AP Rocky endte med at få en betinget fængselsstraf for overfaldet.
Robert O'Brien overtager jobbet som national sikkerhedsrådgiver fra John Bolton.
Han blev fyret den 10.
september.
Bolton blev blandt andet hyret på grund af sin hårde kurs over for Iran.
Han støttede også Trumps beslutning om at forlade en historisk atomaftale, der var indgået af præsidentens forgænger, Barack Obama.
Gradvist blev uenighederne mellem Trump og Bolton dog ifølge CNN mere og mere tydelige.
Bolton var ifølge mediet blandt andet uenig med præsidentens diplomatiske kurs over for blandt andet Nordkorea og Afghanistan.
Michael Flynn var Trumps første nationale sikkerhedsrådgiver.
Han blev erstattet af H.
R.
McMaster, der siden blev erstattet af John Bolton.
/ritzau/FacebookTwitterKopier linkEmner:Barack Obama (politiker)|Donald Trump (politiker)|USA|Twitter|Retsvæsen




https://www.dr.dk/nyheder/udland/hojhastigheds-speedbad-forulykkede-i-venedig-tre-draebt

UdlandHøjhastigheds-speedbåd forulykkede i Venedig - tre dræbt76-årig italiener, som byggede højhastighedsmotorbåde, ville slå rekord på strækningen Monaco-Venedig.
Reningsmandskab ved vraget af en højhastigheds speedbåd, som skulle forsøge at slå en hastighedsrekord ved Venedig, da den ramte en kunstig dæmning.
)18.
sep.
2019 kl.
14.
20Bemærk: artiklen er mere end 30 dage gammelLæs opEn højhastigheds-speedbåd, som skulle forsøge at slå en rekord i den berømte lagune ved Venedig, ramte en kunstig dæmning, hvorved tre personer blev dræbt.
Besætningen på båden blev ledet af den 76-årige italienske forretningsmand Fabio Buzzi, som har vundet verdensmesterskaber for bådtypen.
De ombordværende forsøgte at sætte en ny rekord for ruten fra Monaco til Venedig.
Avisen Corriere della Sera skriver, at båden havde sejlet omkring 100 kilometer i timen i 18 timer og 32 minutter, da ulykken skete.
Buzzi omkom sammen med de to andre førere af højhastighedsbåden.
De var begge briter.
Læs også:Krydstogtskib ramler næsten ind i Venedig: 'Vi lever i konstant angst for ulykker'Et fjerde besætningsmedlem, en italienere, blev kastet over bord og overlevede ulykken.
Fabio Buzzi designede og byggede højhastighedsbåde med sit firma FB Design.
Italiensk radio siger, at speedbåden kunne sejle op til 130 kilometer i timen.
Den var næsten nået i mål, da den ramte en dæmning, som skal beskytte Venedig mod oversvømmelser.
Sammenstødet er den seneste i en række ulykker i den flydende by, hvor kanalerne er overfyldte med alle former for fartøjer fra små gondoler over speedbåde til store krydstogtskibe.
/ritzau/FacebookTwitterKopier linkEmner:Venedig|Ulykker|Monaco




https://www.dr.dk/nyheder/kultur/film/julie-har-usynlig-sygdom-mine-smerter-skal-ikke-stikke-en-kaep-i-hjulet-paa

Film og serierJulie har 'usynlig' sygdom: 'Mine smerter skal ikke stikke en kæp i hjulet på livet'Julie får anfald, der føles som små kugler, der eksploderer i maven - men hun er fast besluttet på at få dagligdagen til at fungere.
Julie er en af fire unge danskere i programmet 'Usynligt syg' på DR3.
Fælles for de fire unge er, at de har fysiske sygdomme, som ikke kan ses med det blotte øje.
Af Sebastian Stokkebo Sørensen18.
sep.
2019 kl.
17.
00Bemærk: artiklen er mere end 30 dage gammelLæs opDet var en vinterdag i starten af 2018.
Julie Tilsted og Morten Steenbjerg Kristensen lå i sengen på Julies værelse og snakkede.
Pludselig kunne Julie mærke en tiltagende smerte i underlivet.
Hun forsøgte at rejse sig, men kunne ikke stå på benene for bare smerter.
Hun greb ud efter en reol og måtte støtte sig til den for ikke at falde.
Hendes sambo hørte postyret og kom ind på værelset.
Da hun så, hvilke smerter Julie var i, foreslog hun at tilkalde en ambulance, men Julie afslog.
I stedet lagde Julie sig på gulvet med benene strakt for at se, om det ville hjælpe.
Morten holdt hendes hånd.
Heldigvis, for Julie fik brug for en hånd at klemme i, da den foruroligende følelse i underlivet tog til.
Det føltes som om, hun blødte indvendigt.
Smerterne eskalerede, indtil Julie til sidst følte, at hun var ved at eksplodere.
Anfaldet varede omkring 10 minutter, men det føltes som en evighed.
Siden da har Morten holdt Julies hånd igennem talrige anfald.
Faktisk er det blevet en rutinesag for ham.
Når Julie fortæller, at der er et anfald på vej, er han hurtig til at sætte en varmepude i stikkontakten og hente vand.
Og så holder han om hende igennem anfaldet.
Hør Julie fortælle, hvordan det føles at have endometriose:Lægerne har en mistanke om, at Julie har endomitriose, men sygdommen er svær at diagnosticere, og en udredning kan tage flere år.
- Jeg har kroniske smerter.
Et par gange om måneden bryder de ud i anfald.
Så føles det som om, der er små kugler, som vokser og eksploderer inde i min mave.
Og som om, jeg bløder indvendigt, siger Julie.
'Jeg har stadig lige så store drømme som altid'Parret havde kun lige begyndt deres forhold, da Julie gav Morten en advarsel.
Hun fortalte ham, at hun havde store ambitioner.
Ambitioner, hun ikke var parat til at slippe for en fyr.
Det skulle han være afklaret med, hvis de skulle være sammen.
Hvad er endometriose?
Når man har endometriose, har man livmoderslimhinde på et forkert sted.
I nogle tilfælde helt uden for livmoderen.
Sygdommen er svær at diagnosticere, og mange tager flere år om at blive udredt.
Ifølge sundhed.
dk har 6-10 procent af alle kvinder i den fødedygtige alder endometriose.
Heraf mærker kun 2-3 procent symptomer.
- Jeg ville gerne være udenrigskorrespondent.
Jo farligere brændpunkter og jo længere væk, jo bedre.
De kunne ikke sende mig dårlige nok steder hen, fortæller Julie.
Men så kom Morten ind i billedet, og med ham kom tanken om familie.
Derfor har fokus ændret sig en smule, men ambitionerne er stadig lige så store.
- I dag drømmer jeg om en karriere som tv-vært.
Jeg vil gerne være sådan et household-name.
Ikke kendt, men anerkendt for det, jeg laver.
Julie ved godt, at det ikke er en karrieremæssig fordel, at hun er blevet syg.
Men hun er fast besluttet på, at sygdommen ikke skal komme til at få en betydning for hendes arbejdsliv og målsætninger.
- Jeg har bestemt, at sygdommen blot skal være et lille bump på vejen.
Jeg vil ikke lade den være en kæp i hjulet på mine drømme.
På hjemmefronten drømmer hun om at blive gift med Morten.
Om at bo et dejligt sted sammen og om at få børn.
Se 'Usynligt syg'Lige nu på DR3 og DR TV kan du se programmet 'Usynligt syg', hvor vi følger Julie Tilsted og andre med 'usynlige' sygdomme.
Netop spørgsmålet om børn er blevet et emne i forbindelse med sygdommen.
For endometriose giver ofte uønsket barnløshed, så Julie er bevidst om, at chancerne er størst tidligt i livet, hvis hun skal have børn.
Derfor forholdt parret sig til, om de ville have børn sammen allerede et år inde i deres forhold.
Heldigvis var de meget enige på det punkt.
- Vi prøver ikke, og vi har ingen datoer i kalenderen.
Men vi tænker, at vi skal have børn sammen inden for en overskuelig fremtid, siger Julie.
Det er svært at diagnosticere endometriose.
Ofte tager det mange år.
Julie har endnu ikke fået stillet diagnosen, men hun behandles som endometriose-patient.
(© dr)Anfald forpurrede hiphop-koncertDa Julie fik sit første anfald, blev hendes liv ændret.
Det samme gjorde betingelserne for hendes og Mortens forhold.
Julie bliver hurtigere træt og lettere stresset end tidligere.
Og hun har sværere ved at lave aftaler, fordi hun aldrig på forhånd kan vide, om hun har overskud, når dagen oprinder.
Og selv hvis hun har overskud, kan et anfald opstå ud af det blå.
Derfor er Julie nervøs, når hun skal til arrangementer.
Særligt nervøs var hun ved Mortens seneste fødselsdag, hvor parret skulle til hiphop-koncert.
Koncerten var en fødselsdagsgave fra Julie, og den var et ømt punkt, for sidste år havde hun også givet Morten koncertbilletter i fødselsdagsgave.
Men da var de nødt til at blive hjemme, fordi Julie fik et anfald.
- Morten var selvfølgelig skuffet, og bagefter følte jeg mig så skyldig.
Jeg havde dårlig samvittighed, fordi jeg vidste, hvor meget Morten havde glædet sig.
Derfor var det ekstra vigtigt for mig, at vi kom afsted og fik en god oplevelse denne gang, siger Julie Tilsted.
Se, om Julie og Morten får en god koncertoplevelse:'Jeg er ikke længere den Julie, han mødte på første date'Siden Julie blev syg, har historien gentaget sig flere gange.
Hun har været nødt til at aflyse arrangementer og tager ofte tidligere hjem end planlagt.
- Så sent som i går skulle vi til et arrangement, hvor jeg var så udkørt, at vi var nødt til at tage hjem.
Vi kan aldrig vide, om jeg har en god eller dårlig dag.
Jeg ligger et par gange om måneden og skriger og græder.
På den måde er jeg ikke den fedeste person at være sammen med, og det kan gøre mig usikker.
Den usikkerhed har fået Julie til at bekymre sig over, om Morten ville gå fra hende.
Men den har også fået hende til at overveje, om hun burde gå fra ham.
'Ville det ikke være det bedste for alle, hvis vi gik fra hinanden', tænkte hun.
- Jeg var ikke længere den, han mødte på første date.
Jeg syntes ikke, det var fair overfor ham.
Da parret mødte hinanden, var Julie positivt indstillet og havde mange jern i ilden.
Hun havde store drømme, og det forelskede Morten sig i.
- Jeg skal kunne formå stadig at være den kæreste, han elsker.
'Min kærlighed til Julie er større end nogensinde'Selvfølgelig kan Morten være træt af at skulle tage tidligere hjem, når de for eksempel er ude med venner, og Julie får det skidt.
Men han ser det ikke som noget stort problem.
- Jeg ville være mere træt af det, hvis Julie skulle tage hjem selv, siger Morten.
Men når Julie så til gengæld har dage, hvor hun er så godt som symptomfri, er det hende, der tager initiativ.
- Når Julie er rigtig frisk, kan hun sagtens være lige så frisk som mig - hvis ikke mere.
Man kan forestille sig, at kronisk sygdom ville give problemer i parforholdet.
Det har Julie og Morten også været opmærksomme på, fortæller de.
De følger blandt andet med i endometriose-grupper på Facebook, hvor udfordringer i parforholdet som følge af sygdommen er et tilbagevendende emne.
Men selvom sygdommen naturligvis har en vis påvirkning på forholdet, har den ikke skabt en skævvridning, fortæller Morten.
Og sådan håber de, at det bliver ved, indskyder Julie.
For de ved, at sygdommen kan have en stor indflydelse på nogle forhold.
Der findes mange sværere tilfælde af endometriose, hvor den syge er dybt afhængig af sin partner.
Men sådan er det ikke i Julie og Mortens tilfælde, hvor Julie er forholdsvis rask noget af tiden.
- I sidste uge var det Julie, der tog sig af mig, da jeg pludselig fik blindtarmsbetændelse.
Vi tager os af hinanden, og på den måde er vores forhold ikke så meget anderledes end alle andres, siger Morten.
- Min kærlighed til Julie er større end nogensinde.
Siden 'Usynligt syg' blev sendt, har både Julie og Morten modtaget mange støttende beskeder på Facebook og Instagram.
(© dr)FacebookTwitterKopier linkEmner:Sygdomme og lidelser|Parforhold|Pop og rock|Facebook




https://www.dr.dk/nyheder/indland/kighosteepidemi-i-hele-landet

IndlandKighosteepidemi i hele landetMere end tre gange så mange kighostetilfælde som normalt, oplyser Statens Serum Institut.
Kighoste kan være alvorlig hos små børn.
Grafik: Pernille Fich Koldbech.
Af Sophie Bavnhøj18.
sep.
2019 kl.
14.
09Bemærk: artiklen er mere end 30 dage gammelLæs opI år er der til og med august påvist 1.
323 tilfælde af kighoste.
Det er højere end tallet for hele året for både 2018 og 2017.
Det oplyser Statens Serum Institut (SSI), der melder om kighosteepidemi i hele landet.
I foråret kunne Statens Serum Institut fortælle, at foråret og sommeren bød på en hel del flere tilfælde af kighoste end normalt.
Der er målt flere tilfælde inden for alle aldersgrupper, men bliver små børn ramt, kan det være alvorligt.
Sådan lyder det fra afdelingslæge Peter Henrik Andersen fra SSI.
- Kighoste kan være alvorlig hos små børn.
Læger anbefales derfor at være ekstra opmærksomme på eventuel kighoste, hvis de oplever patienter med anfald af tør hoste.
Det gælder især blandt mindre børn, men også blandt større børn og voksne, som kan udgøre smittekilder til små, ubeskyttede børn, siger han i en pressemeddelelse.
Symptomer på kighosteKighoste er en luftvejsinfektion, som skyldes bakterien Bordetella pertussis.
Symptomerne er typisk kraftige hosteanfald efterfulgt af en hylende vejrtrækning og eventuelt opkastning, skriver Statens Serum Institut.
Hosten anses ikke som farlig for aldersgrupper med et normalt immunsystem.
Men SSI skriver på deres hjemmeside, at kighoste hos spædbørn kan have et alvorligt og i værste fald livstruende forløb.
Peter Henrik Andersen mener også, at det er vigtigt, at små børn bliver vaccineret.
- Det er vigtigt, at forældre er opmærksomme på, at særligt helt små børn bliver vaccineret til tiden.
Derudover kan uvaccinerede børn under 24 måneder, der har haft tæt kontakt med en person med kighoste, tilbydes forebyggende antibiotika, fortsætter han i pressemeddelelsen.
FacebookTwitterKopier linkEmner:Statens Serum Institut|Sygdomme og lidelser|Sundhedsvæsen




https://www.dr.dk/nyheder/indland/nu-lukker-danmarks-stoerste-gasfelt-i-nordsoeen

IndlandNu lukker Danmarks største gasfelt i NordsøenTyra-feltet skal de næste tre år renoveres for 21 milliarder kroner, fordi havbunden under platformene synker.
Af Gustav Houe Dall18.
sep.
2019 kl.
14.
24Bemærk: artiklen er mere end 30 dage gammelLæs opSeks meter.
Så meget er havbunden under platformene i Tyra-feltet sunket siden åbningen i 1984.
Området ligger 225 kilometer vest for Esbjerg i den danske del af Nordsøen, og det er Danmarks og Sveriges vigtigste forsyningskilde af naturgas.
Men de næste tre år bliver der hverken hevet olie- eller naturgas op fra undergrunden i Tyra-feltet.
Hvad er Tyra-feltetTyra er et olie- og naturgasfelt i NordsøenOmrådet blev fundet i 1968 og sat i drift i 1984Det er Danmarks vigtigste kilde til naturgas og står for 90 procent af produktionen1,5 million danske husstande får naturgas fra TyraHver dag eksporteres 60.
000 tønder olie fra TyraKilde: Energinet og DUCKilde: EnerginetDen franske operatør, oliekoncernen Total, lukker for produktionen, så genopbygningsarbejdet af de synkefærdige platforme til 21 milliarder kroner kan begynde.
- Vi har en situation, hvor afstanden mellem havoverfladen og platformene kun er 15 meter, og det er ikke tilstrækkeligt, siger Morten Hesselager Pedersen, projektdirektør i Total.
I flere år har Total forberedt det omfattende genopbygningsprojekt med navnet Nordsøaftalen, der kulminerer, når tre dykkere lukker for forsyningen, så nedrivningen kan begynde.
- Vi skal have fjernet de gamle platforme og erstattet dem med nye og højteknologiske platforme, herunder en beboelsesplatform til de mange arbejdere, hvorfra vi kan køre anlægget sikkert, forklarer Morten Hesselager Pedersen.
Sikrer tusindvis af arbejdspladserIfølge Total sikrer genopbygningsarbejdet 2000 arbejdspladser i Danmark, og udvindingen af olie- og naturgas i Tyra-feltet vil være sikret i mindst 25 år.
Det er noget, man ifølge borgmesteren kommer til at mærke i Esbjerg Kommune, hvor mange arbejdspladser er afhængige af aktiviteterne til havs.
- Det er fuldstændig afgørende, at man kan få lavet den genopretning af Tyra, så vi kan have olie- og gasaktiviter med afsæt i Esbjerg de kommende 25 år, siger Jesper Frost Rasmussen, borgmester i Esbjerg Kommune (V).
Hos den lokale virksomhed SubC har man produceret robotter, der skal hjælpe med at skille platformene fra hinanden.
Her har milliardrenoveringen af Tyra-feltet givet travlhed.
- Over det sidste halvandet år har det været omkring 20 arbejdspladser.
Det er lige fra ingeniører til smede og stilladsfolk, siger Tonny Klein, CEO hos SubC.
Jerry Christiansen har arbejdet i Tyra-feltet i 20 år, og platformen er derfor hans andet hjem.
Nye hjem for platformsarbejdereProjektet betyder også, at de 230 personer, der arbejder på platformene, skal have et nyt slags hjem.
Mange af dem har nemlig arbejdet i Tyra-feltet i mange år og dermed delvist boet på de gamle platforme.
- Det bliver fint, men sørgmodigt på samme tid.
Det er jo alligevel mange år, man har brugt her, som så forsvinder, men så kommer der nyt, og så starter vi forfra, siger Jerry Christiansen.
Når de nye platforme er færdige, får Jerry Christiansen også mange nye kollegaer, når 230 ansatte bliver til 750.
Selv har han arbejdet i Tyra-feltet i 20 år, og han erkender, at det bliver godt med de nye platforme.
- Det er tiltrængt med noget nyt, og det bliver rigtig godt at være her med high tech.
Det bliver sgu nok noget fancy noget, griner Jerry Christiansen.
Russisk naturgas i DanmarkI de kommende tre år skal naturgassen, som bliver brugt til at varme danske huse op, i stedet komme fra Tyskland.
Det betyder, at man dermed er afhængig af naturgas fra Rusland, da det store land mod øst forsyner tyskerne.
- I nedlukningsperioden forventes den importerede gas fra Tyskland overvejende at have sin oprindelse enten fra Norge, Rusland eller Nederlandene, skriver Klima-, Energi- og Forsyningsministeriet i en mail til DR Nyheder.
Det har ikke været muligt at få et interview med klima-, energi- og forsyningsminister Dan Jørgensen for et uddybende svar om, hvad regeringen mener om brugen af russisk naturgas i Danmark.
Denne artikel indeholdt tidligere en grafik.
Den er fjernet fra artiklen, da den ikke giver et komplet indtryk af, hvad der sker med boreplatformen.
FacebookTwitterKopier linkEmner:Naturgas|Esbjerg Kommune|Arbejdspladser|Esbjerg|Jesper Frost Rasmussen (politiker)




https://www.dr.dk/nyheder/indland/opraab-fra-oeresundsbroen-giv-os-permanent-fartkontrol-inden-foerste-doedsulykke

SnapbilisterneSe temaIndlandOpråb fra Øresundsbroen: Giv os permanent fartkontrol inden første dødsulykkeBåde politi og Øresundsbroen bekræfter, at mange bilister kører alt for stærkt på broen og i tunnelen.
Af Jakob Lyders Tarpgaard18.
sep.
2019 kl.
16.
01Bemærk: artiklen er mere end 30 dage gammelLæs opPå videoen ovenover, der er fra januar 2016, ser man en bil i høj fart ramme en forankørende bil i Øresundstunnelen.
Heldigvis skete der ingen alvorlig personskade.
Men den type ulykke er en af de største bekymringer hos Øresundsbroens sikkerhedschef, Ulla Eilersen.
- Konsekvenserne ved en ulykke i tunnelen kan være meget større end på åben vej.
Bilen kan blive kastet rundt langs væggene og ramme andre bilister.
Vi risikerer både mange døde og brand i tunnelen, fortæller hun.
Derfor har hun også en bøn til transportminister Benny Engelbrecht (S).
- Det er min store bøn og appel at få en form for automatisk fartkontrol inden den første dødsulykke på Øresundsbroen som følge af for hurtig kørsel i tunnelen, siger hun.
Gode erfaringer fra udlandetI snart 15 år har Øresundsbroen ifølge Ulle Eilersen ønsket sig en eller anden form for automatisk fartkontrol på strækningen.
I dag er det politiet, der med jævne mellemrum afholder fartkontrol på strækningen.
Og de seneste år har det ønske især kredset om strækningskontrol, hvor et system automatisk måler bilens gennemsnitshastighed på en given strækning.
- Vi ved, at der findes gode erfaringer med den slags systemer i udlandet, siger Ulla Eilersen.
Også hos Rådet for Sikker Trafik er administrerende direktør, Mogens Kjærgaard Møller tilhænger af strækningskontrol.
- For så vil en alt for høj gennemsnitshastighed automatisk udløse et klip i kørekortet til føreren af bilen, siger han.
Gennemsnit på 161 km/tUlla Eilersen er gennemgående bekymret over, at så mange bilister vælger at køre over broen og gennem tunnelen med for høj hastighed.
Og her siger statistikken fra Københavns Politi næsten det hele.
Gennemsnittet af den højeste hastighed, der er målt, ved hver af de seneste 50 fartkontroller på Øresundsbroen, er 161 kilometer i timen.
Og det er på en strækning, hvor den maksimale, tilladte hastighed er 110 kilometer i timen.
- Vores erfaring er, at der sporadisk bliver kørt meget, meget stærkt.
Og det er meget høje hastigheder, vi snakker om.
I sommer tog vi eksempelvis en bilist med 220 kilometer i timen, fortæller Steen Søder, der er politiinspektør og chef for Center for Færdsel og Trafik hos Københavns Politi.
Filmer kørsel med 200 km/tDermed var gårsdagens video af en bilist, der filmer, mens vedkommende brager gennem Øresundstunnelen med 200 kilometer i timen, langt fra en enlig svale.
Se videoen herunder.
Netop en alvorlig hastighedsulykke i tunnelen er også noget, som Steen Søder fra Københavns Politi frygter.
- Bilisten vil jo tage mange flere med sig i sådan en ulykke, Og hvis der udbryder brand, kan man slet ikke overskue de følger, det vil have.
Læs også:Filmer kørsel i Øresundstunnel med 200 kilometer i timen: 'Rablende vanvid'Minister vil se på løsningerDet har i dag ikke været muligt at få en kommentar fra transportminister, Benny Engelbrecht (S).
Men i går sagde han i TV Avisen, at han er meget opsat på at få sat en stopper for den slags kørsel og især de høje hastigheder på Øresundsbroen og i tunnelen.
- Og jeg har i dag (i går, red.
) bedt mit ministerium se på løsningsmuligheder.
Der er forskellige ting på paletten.
Jeg vil gerne have et bud så hurtigt som muligt på, hvordan vi kan stoppe det her vanvid, lød det fra ministeren.
FacebookTwitterKopier linkEmner:Benny Engelbrecht (politiker)|Mogens Kjærgaard Møller (jurist)|Øresundsbron|Biltrafik|København




https://www.dr.dk/nyheder/regionale/hovedstadsomraadet/pizzeria-eksplosion-ikke-en-enlig-svale-bomberydderne-rykker-ud

Eksplosioner i KøbenhavnSe temaKøbenhavnPizzeria-eksplosion ikke en enlig svale: Bomberydderne rykker ud næsten dagligtAlene i år har forsvarets bomberyddere været i aktion mere end 300 gange.
Bomberyddere rykker næsten dagligt ud for at støtte politiet i sager, hvor der er fundet farlige objekter.
Af Nikolai Rosler og Jacob Pries18.
sep.
2019 kl.
13.
10Bemærk: artiklen er mere end 30 dage gammelLæs opSkattestyrelsen på Østerbro, en boligopgang i Greve og nu et pizzeria i Vanløse.
Det er blot nogle enkelte tilfælde af eksplosioner, der har ramt Hovedstadsområdet siden august.
Sidstnævnte skete tidligt i morges, da Københavns Politi og folk fra Forsvarets Ammunitionsrydningstjeneste rykkede ud til en eksplosion i et pizzeria ved Jyllingevej og Støvringvej i Vanløse.
DR's reporter på stedet fortæller, at beboere og presse ved otte-tiden blev gennet væk af sikkerhedsmæssige hensyn, da bombehunde skulle tjekke bygningen.
Men det er ikke kun i forbindelse med bombesprængningen i Vanløse og de to sprængninger tilbage i august, at forsvarets bomberyddere har været i aktion.
Ifølge tal fra Forsvaret er dets folk alene i årets første otte måneder blevet kaldt ud 312 gange på landsplan.
- Det kan være til efterladenskaber fra Anden Verdenskrig, militær ammunition og ulovligt fyrværkeri, forklarer Dan Nielsen, der er kaptajn og leder af ammunitionsrydningscentret ved Aflandshage på Amager.
Ingen blå og røde ledninger som i HollywoodFor bomberydderne på Amager er jobbet med at fjerne mistænkelige og farlige objekter hverdagskost.
Bombeudrykninger i årAmmunitionsrydningstjenesten på Amager: 158Ammunitionsrydningstjenesten på Skive Kaserne: 154I alt: 312Kilde: Forsvarets AmmunitionsrydningstjenesteFor selv om det kan lyde dramatisk, når bomberydderne er i aktion, er det ofte lige det modsatte.
- Det med den røde og blå ledning - det er Hollywood.
Vi har heldigvis ikke så mange improviserede bomber i Danmark, fortæller Dan Nielsen.
Tjenesten får hver uge ryddet mange farlige ting af vejen.
Alligevel dukker der hele tiden nye ting op, og der er ikke to rydninger, der ligner hinanden.
- Det kan være en ret simpel fyrværkerisag, vi rykker ud til, som så viser sig, at der er mere i.
En simpel opgave kan nogle gange udvikle sig meget, forklarer Dan Nielsen.
FacebookTwitterKopier linkEmner:Amager|Vanløse|EOD|Københavns Politi|Fastfood-spisesteder




https://www.dr.dk/nyheder/vejret/over-20-grader-og-sol-lovende-weekend-vejr-i-vente

VejretOver 20 grader og sol: Lovende weekend-vejr i venteEfter et par kolde og stormende efterårsdage er der solskin og høje temperaturer i sigte.
- Det højtryk, som har ligget over de britiske øer og givet godt vejr i lang tid, er i disse dage på vej østover.
Det betyder, at vi får klarere vejr og op mod 20 grader fra på lørdag, forklarer DR's vejrvært Nina Maria Bendixen.
Af Nynne Hein Møller18.
sep.
2019 kl.
11.
37 | opdateret 18.
sep.
2019 kl.
13.
05Bemærk: artiklen er mere end 30 dage gammelLæs opDu kan sagtens nuppe endnu en sommerhustur eller en udflugt i skoven i den kommende weekend.
For selvom det de seneste par dage har virket som om, at efteråret for alvor har taget over, er der mildere temperaturer på vej.
Det fortæller DR's vejrvært Nina Maria Bendixen.
- Det højtryk, som har ligget over de britiske øer og givet godt vejr i lang tid, er i disse dage på vej østover.
Det betyder, at vi får klarere vejr og op mod 20 grader fra på lørdag.
Der er udsigt til en weekend med sol og varme.
Vi skal dog først igennem et par halvvåde dage mere, før det gode vejr sætter ind.
- De næste par dage har vi koldt vejr, og fredag vil der være lidt regn til at begynde med.
Natten mellem fredag og lørdag vil den varme og kolde luft mødes, og det vil sandsynligvis give tåge lørdag morgen, siger Nina Maria Bendixen.
Ustadig vejr i næste ugeNår tågen er lettet, vil de fleste dele af landet kunne lune sig med temperaturer på 19-20 grader og med en svag til jævn vind.
Bornholmerne risikerer dog flere skyer, og her vil det være koldere end i resten af landet.
Også søndagen bliver lun med temperaturer mellem 17 og 21 grader.
De laveste temperaturer vil ifølge Nina Maria Bendixen være at finde ved de østvendte kyster og på øerne.
Men så vender vejret igen:- Mandag og tirsdag kan det ændre sig.
De høje temperaturer fortsætter, men det bliver mere ustadigt, siger Nina Maria Bendixen.
FacebookTwitterKopier linkEmner:Vejret|Twitter|Storbritannien




https://www.dr.dk/sporten/oevrig/rosenmeier-slaar-sig-forbi-tysker-og-er-nu-en-sejr-fra-em-hattrick

Øvrig sportRosenmeier slår sig forbi tysker og er nu én sejr fra EM-hattrickParabordtennisspilleren Peter Rosenmeier skulle helt ud i fem sæt, men er nu klar til EM-finalen.
Peter Rosenmeier er i EM-finalen.
Vinder danskeren, vil det være hans tredje EM-guld på stribe.
Af Emil Halkier18.
sep.
2019 kl.
13.
20Bemærk: artiklen er mere end 30 dage gammelLæs opParalympisk mester, verdensmester og på vej mod sit tredje europamesterskab i træk.
Danske Peter Rosenmeier er en titelmaskine, og parabordtennisspilleren skuffede da heller ikke, da han onsdag formiddag spillede sig i EM-finalen efter en sejr i fem sæt over tyske Thomas Rau i Helsingborg.
Rosenmeier fik dog ikke den bedste start på sin duel med tyskeren, der vandt første sæt 11-8.
Den rutinerede dansker fandt imidlertid hurtigt tilbage til det spil, som p.
t.
placerer ham som nummer to på verdensranglisten.
Peter Rosenmeier er forsvarende paralympisk mester i bordtennis.
Med sætcifrene 11-7 og 12-10 gik Rosenmeier ind til fjerde sæt med chancen for at forcere gærdet til finalen.
Thomas Rau ville det dog anderledes, tog sættet 14-12, men kunne intet stille op, da presset var allerstørst.
For i femte og afgørende sæt foldede Rosenmeier sig ud og udklasserede sin tyske modstander 11-3.
Læs også:Dansker har igen vundet VM i para-bordtennisEM-finalen spilles klokken 16.
45 senere på dagen, og her skal Peter Rosenmeier op mod Bobi Simion fra Rumænien, der vandt sin semifinale stensikkert i tre sæt over David Paul Wetherill fra Storbritanien.
FacebookTwitterKopier linkEmner:Helsingborg|Rumænien|Storbritannien




https://www.dr.dk/nyheder/indland/30-dages-faengsel-vold-mod-papes-kaereste

Indland30 dages fængsel for vold mod Papes kæresteHøjesteret har afgjort, at den slovakiske advokat, der er dømt for vold mod Søren Pape Poulsens kæreste, ikke skal udvises.
Søren Pape Poulsen (th) med kæresten Josue Vasquez.
18.
sep.
2019 kl.
12.
10Bemærk: artiklen er mere end 30 dage gammelLæs opHøjesteret har idømt en slovakisk advokat 30 dages fængsel for vold mod eks-justitsminister Søren Pape Poulsens (K) kæreste, Josue Vasquez,I modsætning til Østre Landsret mener Højesteret ikke, at den dømte skal udvises af Danmark.
Læs også:Fængsling for vold mod Papes forlovede testes af HøjesteretI både byretten og landsretten blev advokaten idømt indrejseforbud i seks år.
Men Højesteret har ikke fundet, at der er grundlag for at idømme den slovakiske mand udvisning.
Dommen i Københavns Byret lød på 40 dages fængsel, mens den i Vestre Landsret var 30 dages fængsel.
Det var natten til 17.
maj sidste år, at slovakken i byen mødte Josue Vasquez, som blev slået i ansigtet ved beværtningen LA Bar i Københavns centrum.
Sjældent at voldssager kommer så langtDa den slovakiske advokat blev idømt udvisning og 30 dages fængsel i Østre Landsret valgte han sammen med sin forsvarer at søge Procesbevillingsnævnet om tilladelse til at tage sagen videre til Højesteret.
Det er sjældent, at simple voldssager kommer så langt i retssystemet, og det vides ikke, hvorfor det skete denne gang.
Procesbevillingsnævnet begrunder aldrig sin afgørelse.
Den dømtes forsvarer, Erbil Kaya, har dog tidligere givet et bud:- Vi har med en profileret sag at gøre, som godt kan have betydet, at de principielle problemstillinger i sagen er blevet gjort mere synlige.
Spørgsmålet om udvisning af Danmark har været centralt i sagen, fordi indrejseforbuddet ifølge Erbil Kaya kan få betydning for den slovakiske mands arbejde som advokat.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|Højesteret|Vold|Sjælland




https://www.dr.dk/nyheder/penge/oersted-saelger-radius-213-milliarder-kroner

PengeØrsted sælger Radius for 21,3 milliarder kronerRadius bliver solgt til Danmarks næststørste forbrugerejede forsyningsselskab.
Aftalen er attraktiv for Ørsteds aktionærer og sikrer et godt fremtidigt hjem for kunderne og vores dygtige medarbejdere, lyder det fra administrerende direktør og koncernchef Henrik Poulsen.
(Arkivfoto.
) Af Signe Mai Vilsbøll18.
sep.
2019 kl.
12.
05Bemærk: artiklen er mere end 30 dage gammelLæs opEnergikoncernen Ørsted sælger sin danske eldistributionsforretning Radius til Danmarks næststørste forbrugerejede forsyningsselskab, SEAS-NVE, og med i handlen til 21,3 milliarder kroner får selskabet også den danske privatkunde- og udendørsbelysningsforretning.
Det oplyser Ørsted i en fondsbørsmeddelelse.
Det har SEAS-NVE købtRadius: Forsyner cirka 1 million hjem og virksomheder i Københavnsområdet, Nordsjælland og dele af Midtsjælland via et elnet på cirka 19.
000 km.
Privatkundeforretningen: Sælger el til cirka 717.
000 elkunder, gas til cirka 105.
000 gaskunder og varme til cirka 44.
000 kunder.
Udendørsbelysning: Driver og vedligeholder cirka 145.
000 gadelamper.
I 1.
halvår 2019 tegnede de tre forretninger sig for 7,9 procent, hvilket svarer til 0,7 milliarder kroner, af Ørsteds driftsresultat og 9,4 procent svarende til 8,6 milliarder kroner af selskabets investerede kapital.
Kilde: SEAS-NVE/ØrstedEnergikoncernen har ifølge meddelelsen i dag underskrevet aftalen om at sælge.
Betalingen sker kontant og på gældfri basis ved lukning af handlen, der er betinget af konkurrencemyndighedernes og Energistyrelsens godkendelse, og derfor ventes handlen først lukket i 2020.
Planen er her, at 750 Østed-ansatte vil blive overflyttet til den nye ejer.
Bud fra SEAS-NVEHandlen sker på baggrund af et uopfordret bud fra Ørsted-aktionæren SEAS-NVE, som Ørsted ifølge meddelelsen modtog i anden halvdel af juni 2019.
Aftalen om et salg ligger desuden i forlængelse af en tidligere belutning fra koncernens bestyrelse og direktion om, at Ørsted ikke er den bedste ejer af Radius og den danske privatkunde- og udendørsbelysningsforretning på længere sigt, oplyser koncernen.
Beslutningen var blandt andet årsagen til, at Ørsted i efteråret 2018 satte en salgsproces i gang, som blev indstillet, fordi der ikke var bred opbakning fra den danske stat, der er Ørsteds største aktionær.
S og SF trak støtten i frygt for, at Radius ikke ville få offentlige eller et forbrugerejet andelsselskab som majoritetsejer, som nu bliver tilfældet med salget til SEAS-NV.
Strømlinet forretningIfølge administrerende direktør og koncernchef, Henrik Poulsen, skal pengene fra salget gå til at strømline forretningen.
Fra at have fokuseret på olie og gas er selskabets mål nemlig i dag at blive globalt førende indenfor grøn energi.
- Med Ørsteds globale ekspansion inden for vedvarende energi er vi ikke længere den rette ejer af Radius og den danske privatkunde- og udendørsbelysningsforretning.
- Aftalen er attraktiv for Ørsteds aktionærer og sikrer et godt fremtidigt hjem for kunderne og vores dygtige medarbejdere.
Provenuet, vi får fra salget, vil vi bruge til at fortsætte vores globale investeringer i grøn energi, udtaler Henrik Poulsen i fondsbørsmeddelelsen.
SEAS-NVE: Et perfekt matchDet forbrugerejede forsyningsselskab kalder købet et "perfekt match".
Ifølge SEAS-NVE vil det styrke selskabets kerneforretningsområder til gavn for kunder og andelshavere i forsyningsselskabet.
- Det er svært at styre begejstringen en dag som i dag.
Med købet har vi skabt et historisk stærkt udgangspunkt for SEAS-NVE.
Vi bliver ikke blot større, men vigtigst af alt stærkere.
Det kræver volumen og skala at drive og udvikle kritisk infrastruktur som elnettet samt at udvikle store kundeporteføljer og nye smarte, teknologiske løsninger.
Købet sikrer fortsat faldende tariffer samtidig med, at vi får en stærkere muskel til at drive energisystemet i en grønnere retning, udtaler direktør i SEAS-NVE Jesper Hjulmand i en pressemeddelelse.
SEAS-NVE ejer i dag også 9,54 procent af Ørsted-aktien.
FacebookTwitterKopier linkEmner:SEAS-NVE|Erhverv|Energiselskaber|Virksomhedsdrift|Socialistisk Folkeparti




https://www.dr.dk/nyheder/kultur/britisk-fitness-instruktoer-i-modvind-vi-skal-fatshame-faa-folk-til-stoppe

KulturBritisk fitness-instruktør i modvind: 'Vi skal fatshame for at få folk til at stoppe overspisning'Fatshaming er mobning, og det hjælper absolut ikke, siger kropsaktivist.
Helene Thyrsted mener, at det at være tyk ikke kun er et valg.
I stedet kan mange andre forhold afgøre, om man er tyk eller ej.
Af Silas Bay Nielsen18.
sep.
2019 kl.
11.
00Bemærk: artiklen er mere end 30 dage gammelLæs op- Jo mere vi fatshamer, jo flere vil holde deres mund lukket og stoppe med at overspise.
Sådan lød det mandag fra den britiske fitnessinstruktør Danielle Levy i det britiske morgenprogram 'Good Morning Britain' med værten Pierce Morgan.
Udtalelsen har siden fået flere til at rase på de sociale medier.
Blandt andet skriver en twitterbruger, at hvis fatshaming rent faktisk virkede, så ville der ikke være nogen tykke mennesker.
- Det er mobning, og det virker ikke, skriver brugeren blandt andet.
Debatten kommer få dage efter, at flere amerikanske talkshow-værter har talt om fatshaming.
Først opfordrede Bill Maher, der er vært på 'Real Time with Bill Maher', til at fatshame mere, fordi flere amerikanere bliver overvægtige.
Men det fik 'The Late Late Show'-værten James Corden til at kalde fatshaming for ren mobning.
- Det får folk til at føle sig flove, leder til depression, angst og selvdestruktiv adfærd.
Lad os være ærlige, fatshaming er kun mobning.
Og mobning gør kun problemet værre, sagde James Corden.
Kropsaktivist: Udtalelser er farligeSamme holdning har Helene Thyrsted, der mener, at udtalelser som Danielle Levys sparker til dem, der i forvejen føler sig stigmatiseret.
Hun er med i dokumentarfilmen 'Fat Front', som har premiere 10.
oktober.
Her fortæller fire skandinaviske kvinder om selvhadet, skammen, men også stoltheden, der følger med, når man er tyk.
- Danielle Levy mener, at folk skal behandles dårligere, fordi de er tykke.
Det afspejler meget godt, hvordan det generelt er at være tyk i samfundet, hvor tykhed ses som en karakterbrist, og hvor mobning kan få tykke til at forsvinde.
Men det er faktuelt helt forkert og farligt, når hun som meningsdanner kommer med udtalelser, der er baseret på egne holdninger og ikke videnskabelige undersøgelser, siger Helene Thyrsted.
Alene det, at ordet fatshaming findes, og at det har en negativ klang, viser, at der er ved at ske en holdningsændring.
Helene ThyrstedHun oplever selv flere grænseoverskridende ting, når hun omgås andre.
Det kan være alt fra kig over skulderen, hvisken og råb som: 'Du skal vist ikke have mere McDonald's', til, at folk stopper hende på gaden for at spørge ind til hendes sundhed.
- Jeg oplevede, at en far gik fra sin kone og børn på gaden for at spørge mig, om jeg havde diabetes eller hjertekarsygdomme.
Da jeg havde svaret, spurgte han, om min familie havde det.
Det var først, da hans familie stoppede ham, at jeg fandt ud af, hvor forkert det var, siger hun.
Dårlig opførsel motiverer ikkeHelene Thyrsted mener ligesom James Corden, at fatshaming faktisk har den helt modsatte effekt.
For det at udskamme eller udstøde andre får snarere folk til at trøstespise mere, og det øger blot lavt selvværd, mener hun.
- Det handler om, at jeg også har ret til at være her.
Det er problematisk, hvis man reducerer folk til at være kroppe, der kun bliver bedømt ud fra deres udseende.
At behandle en bestemt gruppe som undermennesker har aldrig motiveret nogen.
Det har derimod kun øget styrkepositionen hos dem, der er øverst på kransekagen, siger hun.
Helene Thyrsted er med i filmen 'Fat Front'.
Filmen handler, hvordan en række kvinder har fået nok af selvhad og skam og i stedet vil være stolte af at være tykke.
Under interviewet i 'Good Morning Britain' sammenligner Danielle Levy også det at være overvægtig med rygning, som bliver bekæmpet for at begrænse de sundsmæssige konsekvenser og udgifter.
Men den sammenligning er helt forkert, mener Helene Thyrsted.
- Først og fremmest er det ikke det samme.
Rygning er en adfærd, og det at være tyk er en tilstand.
Der er mange ting, der kan føre til overspisning, og jeg vælger jo heller ikke at svine ældre mennesker til, bare fordi de koster flere penge for samfundet end yngre.
Selvom kommentarer som dem på gaden eller den slags, som Danielle Levy er kommet med, før i tiden gjorde ondt, så vælger Helene Thyrsted ikke længere at lade sig gå på af det i lige så høj grad som før.
- Jeg har lært en masse.
Alene det, at ordet fatshaming findes, og at det har en negativ klang, viser, at der er ved at ske en holdningsændring.
FacebookTwitterKopier linkEmner:Fedme|Sundhed og velvære|Storbritannien|Twitter|McDonalds




https://www.dr.dk/nyheder/kultur/boeger/danske-karin-var-skandaloes-og-verdensberoemt-men-er-helt-glemt-herhjemme

Med andres ordSe temaBøgerDanske Karin var skandaløs og verdensberømt - men er helt glemt herhjemmeForfatteren Karin Michaëlis er måske et ukendt navn for mange i dag.
Men sådan var det ikke engang.
Ena Spottag spiller forfatter Karin Michaëlis i 'Øgendahl og de store forfattere'.
Af Michelle From Hoxer18.
sep.
2019 kl.
14.
33Bemærk: artiklen er mere end 30 dage gammelLæs opI udlandet bliver hendes børnebøger, som er oversat til 23 sprog, kaldt 'internationale klassikere'.
Men herhjemme er den danske forfatter Karin Michaëlis stort set glemt her 70 år efter sin død.
Hendes bøger er desværre ikke særlig udbredte mere.
Der er næsten ingen, der læser dem, hvilket er en uhyre skam.
Anna Wegener, ph.
d.
og amanuensis ved Det danske Institut i RomAnna Wegener, som er ph.
d.
i litteratur, skulle da også helt til i Italien, før hun lærte Karin Michaëlis' børnebøger at kende.
- Jeg lærte først 'Bibi'-bøgerne at kende, da jeg flyttede til Italien i 2006, fortæller Anna Wegener, som i dag er ansat ved Det Danske Institut i Rom.
Det var helt tilfældigt, at hun i en børneboghandel i Firenze faldt over bogserien om den eventyrlystne pige Bibi, der rejser hele verden rundt:- Jeg fik øje på en stor stabel bøger på et bord.
Da jeg gik nærmere, så jeg, at der var hæftet en gul forlagsreklame på dem, hvor der stod 'Danmarks Pippi Langstrømpe'.
'Øgendahl og de store forfattere'Tv-vært og komiker Mick Øgendahl dykker i den seneste episode af 'Øgendahl og de store forfattere' ned i Karin Michaëlis' forfatterskab.
Her kan man blandt andet høre mere om hendes forfatterskab og usædvanlige liv.
Programmet bliver sendt tirsdage på DR1.
Og kan ses på DR TV her.
En skam, at ingen læser hende længereHvad var grunden til, at bøgerne – og forfatteren bag – var nærmest glemt herhjemme, mens de i Italien og andre lande stadig hylder hende?
Det spørgsmål besluttede Anna Wegener sig for at undersøge, og det endte som et helt ph.
d.
-projekt, som hun færdiggjorde i 2015, og som snart udkommer i bogform.
Undervejs opdagede hun, at det ikke kun er Karin Michaëlis' 'Bibi'-bøger, som er langt mere populære i udlandet end i Danmark.
Det gælder mere eller mindre hele forfatterskabet.
- Hendes bøger er desværre ikke særlig udbredte mere.
Der er næsten ingen, der læser dem, hvilket er en uhyre skam, siger hun og tilføjer:- Problemet er desværre blot, at når en forfatter én gang er røget ud i glemslen, ud af den litterære kanon, så kan det være meget svært at hente ham eller hende ind i varmen igen.
Men meget tyder på, at Karin Michaëlis i disse år kan få sin fortjente renæssance i Danmark, siger Anna Wegener.
Karin Michaëlis debuterede som forfatter i 1898, men hendes første bøger var ingen succes.
Romanen 'Barnet' fra 1902 blev hendes gennembrud i Danmark.
(Foto: ullstein bild Dtl.
© Getty Images)Skrev om et tabuiseret emneKarin Michaëlis skrev ikke kun børnebøger.
I løbet af sin lange karriere som forfatter udgav hun tæt på 50 bøger og skrev både på dansk, tysk og engelsk.
I 1910 fik hun sit første internationale gennembrud med den kontroversielle roman 'Den farlige alder'.
Om Karin MichaëlisHun bev født i Randers i 1872 og døde i København i 1950.
Hun boede fra 1939 til 1946 i eksil i USA.
Som ung flyttede hun til København for at uddanne sig til pianist.
Her mødte hun forfatteren Sophus Michaëlis, som hun blev gift med.
I 1898 debuterede Karin Michaëlis som forfatter, men uden stor succes.
Gennembruddet kom først med romanen 'Barnet' i 1902, som blev udgivet på Gyldendal.
'Den farlige alder' fra 1910 gav hende et stort internationalt gennembrud.
I løbet af de 50 år, hun var aktiv som forfatter, skrev hun 36 romaner, ni børnebøger - og to selvbiografier.
I 2006 blev Karin Michaëlis Selskabet stiftet med det formål at udbrede kendskabet til hendes liv og forfatterskab.
Kilde: Karin Michaëlis SelskabetDen handler om en 42-årig kvinde, hendes angst for overgangsalderen og hendes sexliv og -lyster.
Det var et så tabuiseret emne, at bogen dengang skabte stor sensation – og gjorde den danske forfatter verdensberømt og endda mere oversat end H.
C.
Andersen.
I flere år efter rejste hun verden rundt for at holde foredrag, som kunne tiltrække flere tusinde mennesker ad gangen.
'Den farlige alder' blev ligesom 'Bibi'-serien også meget populær i Italien, fortæller Anna Wegener:- Måske har udlandet i det hele taget været bedre i stand til at forstå og værdsætte de anti-konventionelle træk ved Karin Michaëlis' forfatterskab.
Men det er ikke alle, der var lige vilde med hendes 'kvindefrigørelses-foredrag', fortæller bibliotekar Inger Nygaard Kaad fra Randers Bibliotek i DR1-programmet 'Øgendahl og de store forfattere' om Karin Michaëlis.
Til flere af foredragene blev hun nemlig mødt af vrede demonstranter, som var imod hendes budskab.
Flygtede til USAKarin Michaëlis var udover at være en af de mest populære forfattere i sin samtid også kendt som en samfundsdebattør.
Det gav hende indimellem problemer, som for eksempel i 1930'erne, hvor hun udtalte sig skeptisk om nazismen og skjulte tyske flygtninge i sit hjem på Thurø ved Svendborg.
Jeg havde ingen forventninger, men jeg syntes, den var overraskende godt skrevet, spændende og sjov – og også moderne.
Leila Vestgaard, redaktør og medlem af Sort SamvittighedPå grund af sin positive indstilling til jøder og sine politiske aktiviteter endte Karin Michaëlis med at flygte i eksil i USA fra 1939 til 1946.
Og det er måske en af grundene til, at hendes forfatterskab gik i glemmebogen herhjemme.
Redaktør og medlem af kunstnerkollektivet Sort Samvittighed, Leila Vestgaard, har for nylig opdaget Karin Michaëlis' forfatterskab.
Det gjorde hun i forbindelse med forberedelserne til Sort Samvittigheds seneste teaterforestilling 'I et forhold', som bygger på tekster af danske, kvindelige forfattere.
- Jeg vidste, at der var noget med den dame, Karin Michaëlis, men jeg havde aldrig læst noget af hende før, fortæller Leila Vestgaard.
Den første bog, hun fik fat på, var romanen 'Syv søstre sad' fra 1923, som består af en række breve, skrevet mellem en flok søstre med vidt forskellige liv.
Det er ikke mange af Karin Michaëlis' bøger, som er genudgivet på tryk.
Men forlaget Lindhardt & Ringhof genudgav i 2017 'Syv søstre sad', som Leila Vestgaard havde en stor læseoplevelse med.
'Bibi'-bøgerne og 'Den farlige lader' kan fås som e-publikationer - eller antikvarisk.
Hun fortjener en rennæssance- De syv søstre står skarpt; man kan sagtens mærke deres forskellige personligheder.
Og de kan godt minde om nogle typer, man møder i dag, siger Leila Vestgaard, som kalder bogen 'en helt fantastisk lille brevroman':- Jeg havde ingen forventninger, men jeg syntes, den var overraskende godt skrevet, spændende og sjov – og også moderne.
Hun fortjener helt klart en renæssance.
Leila Vestgaard, redaktør og medlem af Sort SamvittighedHun har siden fået samlet en lille bunke af Karin Michaëlis-bøger sammen, som hun glæder sig til at kaste sig over.
- Hun har en virkelig fin tone; det bliver meget menneskeligt – og super godt.
Og som helt almindelig, entusiastisk læser, der godt kan lide historier om andre mennesker, er det meget rørende, fint og sjovt.
Hun fortjener helt klart en renæssance.
FacebookTwitterKopier linkEmner:Litteratur|Italien|DR1|Rom|Historie




https://www.dr.dk/nyheder/indland/politiet-efter-eksplosion-i-vanloese-efterlyser-mand-med-pose

Eksplosioner i KøbenhavnSe temaIndlandPolitiet efter eksplosion i Vanløse: Efterlyser mand med posePolitiet opfordrer vidner til at henvende sig.
Bomberyddere ved det pizzeria, hvor der i morges skete en eksplosion.
(foto: Camilla Faurholdt-Löfvall)Af Anne Øllgaard og Emil Søndergård Ingvorsen18.
sep.
2019 kl.
10.
42 | opdateret 18.
sep.
2019 kl.
15.
07Bemærk: artiklen er mere end 30 dage gammelLæs opEfter morgenens eksplosion i et pizzeria i Vanløse leder politiet nu efter en mand med en pose.
I første omgang lød det fra politiet, at posen var hvid, men i forbindelse med, at politiet har arbejde med videoptagelserne, er de nået frem til, at det ikke kan konkluderes hvilken farve posen har.
På et pressemøde her til formiddag sagde Københavns Politi følgende.
- Vi kan se derude i området, at en mand kommer gående hen mod pizzeriaet på Jyllingevej.
Vi kan se, han bærer en hvid pose - mere kan vi ikke se, fortalte vicepolitiinspektør Brian Belling på pressemødet i formiddags.
Få minutter efter lyder eksplosionen.
Desuden er to personer blevet set løbe væk fra stedet kort tid efter eksplosionen.
Det er dog uklart, om de løber fra eksplosionen, slår Brian Belling fast.
Vidner skal henvende sigVicepolitiinspektøren fortæller, at politiet har fået talt med vidner i området, men at man stadig mangler en "masse" vidneoplysninger.
Derfor opfordrer han folk, der har været i området før, under og efter eksplosionen til at henvende sig til politiet på telefonnummer 114 eller på den mobile politistation, der vil være i området resten af dagen.
Politiet mødte talstærkt op, da der kom en anmeldelse om en eksplosion tidligt onsdag morgen, og afspærrede området omkring pizzeriaet ved Jyllingevej og Ålekistevej.
Bomberyddere på vej ind i pizzeriaet.
1 / 2Politiet mødte talstærkt op, da der kom en anmeldelse om en eksplosion tidligt onsdag morgen, og afspærrede området omkring pizzeriaet ved Jyllingevej og Ålekistevej.
1 / 2Bomberyddere på vej ind i pizzeriaet.
2 / 2Bygningen rystedeFlere genboere til det pizzeria, hvor eksplosionen fandt sted, vågnede af det voldsomme brag.
- Jeg troede, det var naboen, for hele bygningen rystede nærmest, fortæller Javed Azeze, der bor overfor pizzeriaet på 3.
sal.
- Det var virkeligt højt og meget skræmmende.
Jeg gik ud, og der lå bare glasskår over det hele.
Hele pizzeriaets facade var blæst ud.
Ingen indikationer på forbindelse til andre eksplosionerPolitiet modtog anmeldelsen om en eksplosion kl.
05.
40 onsdag morgen og mødte hurtigt talstærkt op på adressen.
Morgenen og formiddagen igennem har også brandfolk, bomberyddere med bombehunde og kriminalteknikere arbejdet på adressen, og det arbejde fortsætter en rum tid endnu, lyder det fra politiet.
Københavns Politi fortæller, at der ikke er noget, der tyder på, at morgenens eksplosion har noget at gøre med de andre eksplosioner, der har fundet sted i hovedstadsområdet de seneste par måneder.
Rettelse: I første omgang lød det fra politiet, at posen var hvid - det har de senere korrigeret til, at de ikke kan sige noget om posens farve.
FacebookTwitterKopier linkEmner:Politi|Københavns Politi|Fastfood-spisesteder|Vanløse|København




https://www.dr.dk/nyheder/penge/nationalbanken-i-ny-prognose-danmark-er-i-fremgang-men-der-er-udsigt-til-lavere-vaekst

PengeNationalbanken i ny prognose: Danmark er i fremgang, men der er udsigt til lavere vækstEn lille åben økonomi som den danske vil blive smittet af minusvækst i udlandet, lyder det fra nationalbankdirektør.
Nationalbanken forventer vækst i BNP på 1,8 procent i år, mens væksten i de efterfølgende to år kun vil stige med årlige 1,5 procent.
Af Signe Mai Vilsbøll18.
sep.
2019 kl.
10.
29Bemærk: artiklen er mere end 30 dage gammelLæs opDansk økonomi stormer fremad på tredje år, og der er udsigt til fortsat fremgang, til trods for økonomisk uro og lav vækst i vigtige samhandelslande.
Det vurderer Nationalbanken i sin halvårlige analyse af udsigerne for dansk økonomi.
- Vi har indtil videre stået imod den modvind, vi ser hos nogle af de større økonomier.
Men vi er ikke immune, udtaler nationalbankdirektør Lars Rohde, der understreger, at afdæmpningen i udlandet med tiden vil smitte af på Danmark.
- Vi er på vej mod lidt lavere vækst i de kommende år, tilføjer han.
Helt konkret forventer Nationalbanken ifølge analysen en vækst i BNP (bruttonationalprodukt, red.
) på 1,8 procent i indeværende år, mens BNP i de efterfølgende to år kun ventes at stige med årlige 1,5 procent.
Til sammenligning lød væksten i BNP fra 2017 til 2018 på 1,5 procent.
Lav vækst kan dæmpe risiko for recessionAt væksten går ned er ikke ensbetydende med, at tunge skyer trækker ind over den danske økonomi.
Dansk økonomi vil stadig befinde sig i en højkonjunktur, fastslår Nationalbanken i sin vurdering.
Den lidt lavere vækst i Danmark kan være med til at sikre økonomien mod overophedning og dermed nedsætte risikoen for recession, og derfor er en svag opbremsning ikke nødvendigvis en dårlig ting, udtaler Lars Rohde.
Han opfordrer desuden politikere til at holde fast i den finanspolitik, der i øjeblikket bliver ført og undgå at gennemføre tiltag som skattelettelser og nye offentlige investeringer.
- Finanspolitikken bør ikke lempes i den nuværende situation.
Den økonomiske vækst har bidraget til, at vækstforløbet har været balanceret, og det er vigtigt at holde fast i den linje.
Samhandelslande er ramt af minusvækstOver det seneste halve år er risikoen for en kraftig opbremsning i den internationale økonomi øget i takt med, at handelskrigen mellem USA og Kina er optrappet, og risikoen for, at Storbrittanien træder ud af EU uden en aftale, er blevet større.
Robuste økonomier som Tyskland, Sverige og Storbritannien er ramt af minusvækst, og for samtlige EU-medlemslande landede væksten i BNP i sidste kvartal på nul, hvorfor det er bemærkelsesværdigt, at det går så godt for Danmark.
- Danmark er en åben økonomi, og når man tænker på, hvor meget vi handler med de omkringliggende lande, så er den her forskel ret opsigtsvækkende, sagde økonom og rigsstatistiker Jørgen Elmeskov til DR Nyheder i sidste uge.
Medicin og vindmøller gør Danmark robustJørgen Elmeskov mener, at forklaringen skal findes i sammensætningen af den danske industri, der på nogle punkter gør Danmark mere modstandsdygtig over for afmatning.
Samlede tal for, hvad der bliver fremstillet af varer hos de danske virksomheder, viser, at industriproduktionen i Danmark er vokset med hele 8,6 procent, mens den for EU's 28 lande er faldet med 1,7 procent.
Blandt andet på grund af medicin og vindmøller.
- Det er to brancher, som fylder rigtigt meget i Danmark i forhold til, hvor meget de fylder andre steder.
Og det er brancher, som vokser markant i disse år, var analysen fra Jørgen Elmeskov.
FacebookTwitterKopier linkEmner:EU|Danmarks Nationalbank|Samfundsøkonomi|Storbritannien|Lars Rohde (erhvervsleder)




https://www.dr.dk/sporten/golf/thorbjoern-olesen-holder-fast-og-naegter-sig-igen-skyldig-i-anklager

GolfThorbjørn Olesen holder fast og nægter sig igen skyldig i anklagerRetssagen mod Thorbjørn Olesen fortsætter 13.
december.
En eventuelt retssag bliver først i maj næste år.
Thorbjørn Olesen var onsdag formiddag i retten i Isleworth.
18.
sep.
2019 kl.
12.
02 | opdateret 18.
sep.
2019 kl.
12.
16Bemærk: artiklen er mere end 30 dage gammelLæs opGolfspilleren Thorbjørn Olesen fastholder, at han ikke er skyldig i tre forhold, han er tiltalt for, ved en høring i Isleworth Crown Court i det vestlige London.
I retten kom det frem, at Olesen-lejren anerkender, at hændelser har fundet sted på en flyvetur fra USA til England, men han nægter sig skyldig i anklagerne mod ham.
Næste retsmøde i sagen er 13.
december, hvor golfstjernen igen skal møde op i Isleworth Crown Court.
Frem mod december er der flere deadlines, der skal overholdes, for indlevering af materiale.
Olesens forsvarere forsøgte at sikre sig, at det ikke ville komme danskeren til skade, hvis han på et senere tidspunkt erklærer sig skyldig.
Det kunne dommeren Robin Johnson ikke garantere, da det ikke er sikkert, at det er ham, der skal være dommer under en eventuel retssag.
Forløb kan trække udOlesens lejr fortalte ved en tidligere høring, at golfspilleren havde taget medicin forud for flyrejsen, og at der var taget prøver, der endnu ikke var færdiganalyseret.
I den kommende tid skal både anklagemyndigheden og Olesens forsvarere opsøge ekspertudsagn, der eventuelt kan inddrages i sagen.
Skulle forløbet munde ud i en decideret retssag, finder den sted i maj næste år.
Olesen blev anholdt i lufthavnen Heathrow 29.
juli efter at have været om bord på et British Airways-fly fra Nashville i USA til London.
Han blev afhørt og senere løsladt.
Tre dage senere blev han tiltalt for tre forskellige forhold.
Han blev anklaget for "sexual assault om a female", hvilket dækker over berøring af seksuel karakter uden samtykke.
Desuden blev han tiltalt for "assault by beating", hvilket i engelsk lov dækker over et overfald af mindre grov karakter, samt for at være beruset på flyet.
Thorbjørn Olesen var onsdag formiddag i retten i Isleworth, hvor golfspilleren igen benægtede alle anklager om hændelserne på flyrejsen.
Derfor skal han i retten igen til december.
 Under onsdagens høring forsøgte Olesens forsvarere at sikre sig, at det ikke ville komme danskeren til skade, hvis han på et senere tidspunkt erklærer sig skyldig.
1 / 2Thorbjørn Olesen var onsdag formiddag i retten i Isleworth, hvor golfspilleren igen benægtede alle anklager om hændelserne på flyrejsen.
Derfor skal han i retten igen til december.
1 / 2Under onsdagens høring forsøgte Olesens forsvarere at sikre sig, at det ikke ville komme danskeren til skade, hvis han på et senere tidspunkt erklærer sig skyldig.
2 / 2Ved en høring i Uxbridge Magistrates' Court 21.
august forklarede anklageren, at Olesen havde været fuld og blandt andet tisset på gulvet i flyet.
Ifølge anklageren kyssede danskeren desuden en kvinde på hånden og halsen og rørte ved hendes ene bryst mod hendes vilje.
Olesen afgav ikke selv forklaring, men nægtede sig skyldig i de tre forhold.
Det er stadig hans position efter onsdagens høring.
Han ankom 35 minutter før onsdagens høring, og som det var tilfældet i august, blev han mødt af en flok fotografer ude foran retsbygningen.
BLÅ BOG: Thorbjørn OlesenFødt: 21.
december 1989 (29 år) i Furesø.
Bopæl: London, England.
Højde: 175 centimeter.
Vægt: 69 kilo.
Professionel golfspiller siden: 2008.
Bedste placering på verdensranglisten: 33 (april 2013).
Nuværende placering på verdensranglisten: 69.
Inde i retssalen bekræftede Olesen, der var iført et mørkeblåt jakkesæt med rødt slips, sit navn fra sin plads bag glasruderne i lokalet.
Der kom ikke oplysninger frem om hændelserne på flyet, og Olesen skulle ikke selv afgive forklaring.
Hverken Olesen eller advokat Paul Morris havde efterfølgende nogen kommentarer.
Olesen har ikke deltaget i en turnering siden WGC Invitational, der fandt sted umiddelbart før flyveturen fra Nashville til London.
Danskeren er begyndt at træne igen, men han er i øjeblikket suspenderet fra både European og PGA Tour.
Begge har over for henholdsvis TV2 Sport og DR forklaret, at Olesen er udelukket, indtil retssagen er afsluttet.
29-årige Olesen kommer fra Sjælland, men bor i den engelske hovedstad.
Han er i øjeblikket næstbedste dansker på verdensranglisten som nummer 69.
/ritzau/FacebookTwitterKopier linkEmner:USA|Retsvæsen|London|Heathrow Airport|Thorbjørn Olesen (golfspiller)




https://www.dr.dk/nyheder/indland/23-aarig-efterlyst-i-grundlovsforhoer-sigtet-spraenge-bombe-ved-skattestyrelsen

Eksplosioner i KøbenhavnSe temaIndland23-årig efterlyst i grundlovsforhør: Sigtet for at sprænge bombe ved SkattestyrelsenManden er blevet varetægtsfængslet efter grundlovsforhøret.
Billedet her viser indgangspartiet foran Skattestyrelsen på Østerbro i København, onsdag den 7.
august 2019.
En 23-årig svensk mand, der har været efterlyst, er blevet anholdt i sagen, oplyser politiet i dag.
 Af Louise Dalsgaard18.
sep.
2019 kl.
11.
56 | opdateret 18.
sep.
2019 kl.
13.
33Bemærk: artiklen er mere end 30 dage gammelLæs opEn 23-årig mand fra Sverige tog her til formiddag plads i Københavns Byret, efter at han i går aftes blev anholdt af dansk politi i Københavns Lufthavn.
Her blev han ved et grundlovsforhør sigtet for at have kørt med en bombe fra Sverige til Danmark for herefter at placere og sprænge den uden for Skattestyelsens bygning i København om aftenen den 6.
august sammen med en 22-årig mand, der allerede er varetægtsfængslet i sagen.
Efter grundlovsforhøret valgte dommeren at varetægtsfængsle manden frem til den 24.
september - samme dato som den 22-årige medsigtedes varetægtsfængsling løber til.
Den 23-årige mand var iført et sort joggingsæt fra Adidas, da han ankom til retten.
Her fik han hjælp til at forstå sigtelserne mod ham af en svensk tolk.
Den 23-årige har været internationalt efterlyst i over en måned og nægter sig skyldig i sagen.
- Der ligger fortsat et meget stort efterforskningsarbejde foran os.
Vi er glade for, at vi nu har den 23-årige i vores varetægt, lød det i dag fra Brian Belling, leder af afdelingen for personfarlig kriminalitet hos Københavns Politi.
- Selve baggrunden for den anholdelse ønsker jeg ikke at komme ind på, sagde Brian Belling.
Politiet har dog tidligere fortalt, at man mente, at den 23-årige efter eksplosionen befandt sig i udlandet og derfor kommunikerede med udenlandske samarbejdspartnere.
Ifølge DR's oplysninger har han opholdt sig i Libanon.
- Han var opmærksom på, at han var efterlyst, og ville gerne have sagen ud af verden, sagde anklager Andreas Christensen efter grundlovsforhøret.
Lukkede døre ved retsmødetDommeren valgte at lukke dørene ved dagens grundlovsforhør efter anklagerens ønske.
Her ville den 23-årige ellers gerne give sin forklaring, lød det fra hans forsvarer, Sysette Vinding Kruse.
Men den fik offentligheden altså ikke at høre.
Sigtelserne mod de mistænkteDen 22-årige og den 23-årige er ifølge anklageren sigtet for følgende:Paragraf 192a stk 1.
nr.
2 ved 6.
august 2019 i tidsrummet fra 21.
41 til 22.
14 i svensk indregistreret Citroën Berlingo under kørsel fra Øresundstunnelen til Østbanegade i København i forening og efter forud aftale og planlægning med navngiven medgerningsmand og muligt også en eller flere uidentificerede medgerningsmænd at have transporteret en bombe indeholdende dynamit eller lignende som på grund af sin særdeles farlige karakter var egnet til at forvolde betydelig skade.
Paragraf 183 stk.
2 jf.
stk.
1 ved den 6.
august 2019 kl.
22.
14 ved Skattestyrelsen på Østbanegade 123 i København i forening og efter forudgående aftale og planlægning med navngiven medgerningsmand og muligt også en eller flere uidentificerede medgerningsmænd at have forvoldt sprængning med forsæt til at volde ødelæggelse af fremmed ejendom, idet de anbragte bomben foran Skattestyrelsen og bragte bomben til sprængning, hvorved der skete omfattende skader for et pt.
ukendt beløb på bygningen.
- Vi efterforsker, om der kan være flere medgerningsmænd på fri fod.
På det her stadie i efterforskningen og med den karakter, som sagen har, mener jeg, at det på nuværende tidspunkt vil være skadeligt for efterforskningen, hvis der slipper detaljer ud om vores arbejde, var anklager Andreas Christensens argument for de lukkede døre.
Politiet mener altså, at de to sigtede kan have fået hjælp fra andre forud for eller ved eksplosionen.
23-årig har domme bag sigDen 23-årige mand er tidligere dømt for vold i Sverige.
Som 15-årig fik han 30 timers ungdomstjeneste, efter at han slog en mand under et skænderi.
Desuden fik han i sommer frakendt retten til at føre bil.
Ifølge politiet kørte han sammen med den 22-årige fra Sverige over Øresundsbroen en halv time før eksplosionen i en svensk indregistreret Citroën.
Det var den 6.
august klokken 21.
40.
Politiet mener, at bilen derefter har kørt gennem København, og at den forlod dansk jord igen samme aften cirka 22.
50.
- Det kan ikke udelukkes, at bilen er stoppet undervejs, og at de mistænkte har mødt andre personer.
Vi vil derfor meget gerne i kontakt med vidner, der har set bilen på eller i nærheden af ruten, lød det fra politiet den 16.
august.
Det er uvist, om politiet har fået nye spor at gå efter, siden man efterlyste vidner, der havde set den hvide bil.
Den 22-årige mistænkt blev anholdt i en forstad til Malmø den 14.
august.
Han har siden siddet varetægtsfænglset i sagen.
Politiet anholdt også kortvarigt to andre personer i sagen.
De to en del af den 22-årige og 23-åriges omgangskreds, men dansk politi har ikke ønsket at fortælle, hvad de er sigtet for.
FacebookTwitterKopier linkEmner:Kriminalitet|København|Sverige|Andreas Christensen (fodboldspiller)|Københavns Politi




https://www.dr.dk/nyheder/politik/henrik-sass-stopper-i-folketinget-skal-vaere-direktoer-i-kapitalfonde

PolitikHenrik Sass stopper i Folketinget - skal være direktør i kapitalfondeSocialdemokraten forlader Folketinget med udgangen af september.
Henrik Sass Larsen begynder i det nye job ved årsskiftet.
Af Nicolas S.
Nielsen18.
sep.
2019 kl.
12.
05 | opdateret 18.
sep.
2019 kl.
12.
54Bemærk: artiklen er mere end 30 dage gammelLæs opFolketingsmedlemmet Henrik Sass Larsen (S) stopper i Folketinget med udgangen af september måned.
Han skal i stedet være branchedirektør i brancheforeningen DVCA, der er brancheorganisation for venture- og kapitalfonde, oplyser foreningen i en pressemeddelelse.
Henrik Sass Larsen begynder dog først i det nye job ved årsskiftet, oplyses det videre.
I pressemeddelelsen siger Henrik Sass Larsen, at han glæder sig til at bruge sine kompetencer fra sin tid som erhvervs- og vækstminister i det nye job.
Henrik Sass Larsens blå bogFødt 29.
maj 1966 i Virum.
Medlem af Folketinget for Socialdemokratiet siden 2000.
Valgt i Køge-kredsen.
Erhvervs- og vækstminister fra 2013 til 2015.
Tidligere gruppeformand, statsrevisor og politisk ordfører for Socialdemokratiet.
Formand for Dansk Socialdemokratisk Ungdom 1992-1996.
Kilde: Folketingets hjemmeside.
- Jobbet som direktør i DVCA ligger i naturlig forlængelse af det, jeg har arbejdet med i min politiske karriere.
Jeg glæder mig til at fokusere på udvikling af vækst og arbejdspladser i Danmark.
Min tid var udrandtPå Facebook har Henrik Sass Larsen også været ved tasterne for at sætte nogle ord på skiftet.
Her gør han det klart, at han været glad for at være i dansk politik, men at han siden valget har villet noget andet.
- Det har ligeledes været klart for mig siden valget, at min tid i politik er udrandt, skriver Sass Larsen.
HVAD ER DVCA?
DVCA er brancheforening for venture- og kapitalfonde samt business angels i Danmark.
Foreningen har som mål at skabe gode og konkurrencedygtige rammevilkår for at starte, drive og investere i virksomheder i Danmark.
Foreningen har over 250 medlemmer.
Blandt medlemmerne er ikke kun direkte investorer, men også pensionskasser, familie- og social impact-fonde.
DVCA’s medlemmer beskæftiger ca.
100.
000 medarbejdere og har en samlet årlig omsætning på over 100 milliarder kroner.
- I dag vil således være afslutningen på mit parlamentariske og partipolitiske virke, skriver han videre.
Læs også:Henrik Sass Larsen tilbage på Christiansborg - trækker sig som statsrevisorFlere måneders kritikHenrik Sass Larsen har været medlem af Folketinget i knap 20 år, ligesom han var minister i den daværende SR-regering fra 2013 til 2015.
De seneste par måneder er Henrik Sass Larsens person dog mest diskuteret i forlængelse af hans sygemelding fra Folketinget, der også gjorde, at han ikke blev minister i Mette Frederiksens regering.
Det var tilbage i juni, at Henrik Sass Larsen fortalte på Facebook, at han ville sygemelde sig og derfor ikke ville være til rådighed for S-formand Mette Frederiksen i arbejdet med at danne en ny regering.
Han raskmeldte sig i begyndelsen af september, hvor han også forklarede, at han nu ville bruge tid på at hellige sig Socialdemokratiets historie.
Henrik Sass Larsen har også været statsrevisor.
En post han forlod i forbindelse med sin tilbagevenden til Folketinget.
FacebookTwitterKopier linkEmner:Henrik Sass Larsen (politiker)|Mette Frederiksen (politiker)|Socialdemokraterne|Folketinget|Offentlig forvaltning




https://www.dr.dk/nyheder/indland/mette-frederiksen-og-kronprinsparret-besoeger-macron-i-paris

IndlandMette Frederiksen og kronprinsparret besøger Macron i Paris Præsident Macron har inviteret kronprinsparret på besøg i oktober, og nogle uger senere kommer statsminister Mette Frederiksen på fransk visit.
(arkivfoto) Kronprins Frederik og kronprinsesse Mary skal snart til Paris.
Her er de dog på vej til åbningen af Asger Jorn udstilling på Museum of Modern and Contemporary Art i Seoul i maj.
Af Stéphanie Surrugue18.
sep.
2019 kl.
09.
52Bemærk: artiklen er mere end 30 dage gammelLæs opDet kommer til at vrimle med danske ministre, virksomhedsledere og medlemmer af den kongelige familie dette efterår i Paris.
Den 7.
oktober ankommer kronprins Frederik og kronprinsesse Mary til et tre dage langt besøg i den franske hovedstad.
Invitationen til det franske visit kom fra præsident Emmanuel Macron selv, da han sidste år var på statsbesøg i Danmark sammen med sin hustru, Brigitte.
Læs også:Macron kommer på statsbesøg - og hvad kan vi så bruge det til?
Senere på efteråret er det så statsminister Mette Frederiksens tur til en tête-à-tête med den franske præsident, bekræfter Elyséepalæet.
Og her glæder man sig blandt andet over udsigterne til et endnu tættere dansk-fransk parløb på klimaområdet efter regeringsskiftet i Danmark:- Danmark er en ekstremt værdifuld allieret for Frankrig, både på europæisk plan, men også internationalt, blandt andet hvad angår klima og sikkerhedspolitik.
Derfor ser præsident Macron meget frem til dette møde med Danmarks nye statsminister, udtaler en kilde i Elyséepalæet til DR Nyheder.
- Med den nye danske regering vil vi kunne samarbejde endnu tættere på især klimaområdet, lyder det fra Elyséepalæet, der fremhæver Mette Frederiksens målsætning om at reducere drivhusgasser med 70 procent i 2030.
Datoer er ikke fastsatMødet mellem Macron og Frederiksen finder sted i løbet af oktober eller november, men mødeforberedelserne og udvekslingerne mellem Statsministeriet i København og Elyséepalæet i Paris er i fuld gang:På klimaområdet skal Frederiksen og Macron blandt andet diskutere kampen for at blive uafhængige af fossile brændsler i 2050 og arbejdet med at omdanne Den Europæiske Investeringsbank til en europæisk klimabank.
På dagsordenen er også forsvars- og sikkerhedspolitik.
Her har Frankrig og Danmark de seneste år intensiveret sit militære samarbejde, og i slutningen af 2019 forventes Danmark at bidrage med 70 udsendte og to transporthelikoptere til den franskledede anti-terrorindsats i den nordafrikanske Sahel-region.
Læs også:Danske soldater marcherer gennem Paris på BastilledagenOgså det sociale område står højt på listen over samtaleemner.
Emmanuel Macron er - ganske som den ny EU-kommissionsformand, Ursula von der Leyen - fortaler for indførelsen af en europæisk minimumsløn.
Selv om den franske præsident næppe får lokket Danmark til at underkaste sig en europæisk mindsteløn, håber den franske præsident at kunne diskutere en model, der skal bekæmpe social dumping i EU.
Statsministeriet oplyser, at der ikke er sat en dato for et besøg endnu.
Til middag på rådhusetMen allerede om tre uger kommer det første danske ryk-ind i den franske hovedstad, når kronprinsparret ankommer mandag 7.
oktober.
Under besøget skal kronprinsparret både mødes med Macron og deltage i en storstilet middag på Paris’ rådhus 8.
oktober sammen med bl.
a.
prins Joachim og prinsesse Marie, der i sommer flyttede til Paris.
Læs også:Surrugue: Prins Joachim skal gå på prominent skole, hvor også Napoleon har gåetRejsen er ikke mindst et erhvervsfremstød for Danmark med fokus på især klima, sundhed og arkitektur.
Derfor består kronprinsparrets 50 mand store delegation af danske virksomhedsledere og arkitekter sammen med udenrigsminister Jeppe Kofod (S), klimaminister Dan Jørgensen (S) og sundhedsminister Magnus Heunicke (S) – og ikke mindst DR's Pigekor og gymnaster fra DGI Verdensholdet, der skal optræde i Paris i forbindelse med besøget.
FacebookTwitterKopier linkEmner:Dan Jørgensen (politiker)|Emmanuel Macron (politiker)|Socialdemokraterne|Frankrig|Royalt




https://www.dr.dk/sporten/motorsport/nicki-p-koerer-speedway-sig-selv-gu-fanden-skal-jeg-da-ej-vinde-andre

Alt for SejrSe temaMotorsportNicki P.
kører speedway for sig selv: 'Gu’ fanden skal jeg da ej vinde for andre'Andres mening betyder ikke noget for Nicki Pedersen i hans jagt på sejr og succes.
Af Rasmus Dalgaard18.
sep.
2019 kl.
11.
34Læs opSpeedwaykøreren Nicki Pedersen er berømt og berygtet.
Ikke nødvendigvis i den rækkefølge.
Han siger, hvad han mener, og han gør, hvad han siger.
Det har medført en glorværdig karriere i speedway og tre verdensmesterskaber i den halsbrækkende sport.
Men trofæerne har ikke været billige.
De har blandt andet kostet et ægteskab, en del ridser i lakken og en lægejournal så lang, at han ikke orker at remse alle skaderne op.
Alt for sejrDR Sporten sætter i uge 38 fokus på, hvad det kræver at være blandt de bedste i verden i sin sport.
Temaet ”Alt for sejr” handler om eliteatleters vilje til – på godt og ondt – at vinde for enhver pris, og de (fra)valg og kompromiser, der følger med, hvis man vil være den bedste.
Se hele temaet her.
Men den 42- årige speedwaykører fortryder intet, og han ville gøre det hele forfra i morgen, hvis han kunne.
- Hvis jeg ikke havde været igennem alt det, som jeg har i min karriere, så ville jeg ikke sidder her i dag.
Jeg tror på, at alle de hug, man får, de er med til at gøre en stærkere, så havde det hele bare været en dans på roser, så havde jeg ikke haft den karriere, som jeg har.
Mod alle oddsLægerne har sagt, han skulle stoppe, medierne har dømt ham færdig af flere omgange, og til tider har det kun været Nicki Pedersen selv, der har troet på Nicki P.
Sådan er vilkårene, når det ikke ligger i kortene, at man skal nå til tops.
Jeg kan gå i den der overlevelsestilstand og sige: ”Jamen, det er liv eller død”.
Jeg synes ikke selv, det er skræmmende, men det er der måske andre, der synes.
Nicki Pedersen, speedwaykører- Jeg har aldrig været noget kæmpe talent, overhovedet ikke.
Slet ikke.
Jeg fik at vide fra barnsben: ”Hvis du vil køre speedway, det er fint nok, det kan du godt, men det er din storebror, vi satser på.
” Og da han så drog hjem fra England og ikke kunne tjene en skilling på det, jamen, hvorfor fanden skulle jeg så derover, når han ikke kunne?
Så kan du da slet ikke, tænkte folk.
Så var forventningerne til fynboen slået fast.
De var der ikke, men Nicki Pedersen har aldrig gjort noget i sin sport for andres skyld.
Han troede på, at han kunne blive verdensmester, og det var der ikke andre, der skulle bestemme, hvorvidt var muligt.
Og det har været kendetegnende for hele hans karriere.
Når han giver den gas på de ovale grusbaner, så er det med mange øjne rettet mod ham og konkurrenterne.
Tusindvis af fans følger med på lægterne og bag tv-skærmen, og sponsorerne er klar til at omsætte sejre og promovering til millioner af kroner i lommerne på kørerne.
Alle vil have en bid, og presset på kørerne er stort.
Men for Nicki Pedersen er det anderledes.
Det rutinerede speedway-ikon kører ikke for sponsorerne.
Han kører ikke for tilskuerne.
Han kører ikke for sin familie, og han kører ikke for sit land.
Han kører for Nicki Pedersen, og så kan publikum buhe eller klappe alt det, de vil.
- Gu’ fanden skal jeg da ej vinde for dem, jeg skal vinde for mig selv.
Altså jeg kan da ikke være mere ligeglad.
De har købt billet, men jeg skal da ikke vinde for dem, siger den tredobbelte verdensmester.
Blå bogNavn: Nicki PedersenFødt: 02 april, 1977Bopæl: MiddelfartVerdensmesterskaber: 2003, 2007 og 2008Grand Prix sejre: GP Scandinavia 2018, GP Torun 2015, GP Sweden 2015, GP Finland 2015, GP Gorican 2012, GP Prag 2012, GP Leszno 2011, GP Bydgoszcz 2009, GP Prague 2008, GP Krsko 2007, GP Prague 2007, GP Wroclaw 2007, GP Lonigo 2007, GP Bydgoszcz 2006, GP Krsko 2006, GP Cardiff 2003, GP Europe 2002Europamester: 2016Verdensmesterskaber for hold: Guld: 2014, 2012, 2008, 2006 Sølv: 2002, 2007, 2013, 2015 Bronze: 2003, 2004, 2005Dansk Mester: 2002, 2003, 2005, 2006, 2008, 2009, 2011Dansk Holdmester: Syv gangeKåringer: Årets idrætsnavn i DK (2003), BT’s Guld (2007, 2003), Årets sportmand på Fyn (2008, 2007, 2003) Årets Smålænning 2008 (SWE)Kilde: Nickipedersen.
com- Men hvis jeg vinder, og de synes, det er fedt, så er det da en win-win.
Jeg har prøvet at køre for mit fædreland, sponsorer og familie og det hele.
Men man skal selv ville det.
Du kan ikke gøre noget for andre, hvis du ikke selv er i det først og fremmest.
Ræs over bomber i nabobyenDet er nødvendigt at tænke på dig selv og lukke alle andres behov og ønsker ude, hvis man vil til tops, mener Nicki Pedersen.
Der er ikke plads til andet i hovedet end fuld fokus på opgaven, når du sidder på cyklen.
Tanker leder til overvejelser, overvejelser leder til bekymringer, og bekymringer fører til nervøsitet, og det er det sidste, du har brug for, når du skal hamre af sted på en speedwaycykel uden bremser.
Bliver man først nervøs, så analyserer og tænker man for meget, og så er man sin egen største fjende, fortæller han.
- Jeg er ekstremt god til at nulstille.
Om der så er sprunget en bombe i nabobyen, det tænker jeg ikke over, nu kører vi altså ræs her.
Du skal tjene din løn, og du skal få nogle point på kontoen, siger Nicki Pedersen.
- Et heat varer ét minut, og når du holder oppe ved snoren, og grønt lys kommer på, så har du nul til tre sekunder, inden snoren går op, og så skal du satme få sluppet den kobling.
Der må du ikke sidde og tænke på ”hvad fanden, hvad laver børnene, er de i skole i dag eller i morgen tidlig” og ”hvad laver kæresten” eller ”har de nu spændt filtret rigtigt” eller ”koblingen, fungerer den nu, som den egentlig skal?
”, for så får du ikke sluppet.
Nicki Pedersen (højre) sammen med et af de nye håb i dansk speedway Mikkel Michelsen.
 Nicki Pedersen med rød hjelm efterlader de faldne konkurrenter bag sig under et løb.
 Under et løb i Polen i 2018 måtte danskeren selv ned og bide i slaggeren, som han har været så mange gange før i sin karriere.
1 / 3Nicki Pedersen (højre) sammen med et af de nye håb i dansk speedway Mikkel Michelsen.
1 / 3Nicki Pedersen med rød hjelm efterlader de faldne konkurrenter bag sig under et løb.
2 / 3Under et løb i Polen i 2018 måtte danskeren selv ned og bide i slaggeren, som han har været så mange gange før i sin karriere.
3 / 3Kan du lukke ned for den sunde fornuft?
- Ja, helt vildt.
Jeg kan gå i den der overlevelsestilstand og sige: ”Jamen, det er liv eller død”.
Det kan jeg.
Og jeg synes ikke selv, det er skræmmende, men det er der måske andre, der synes.
Bagud fra start i skolegårdenNicki Pedersen vil helst være den, der først drejer gashåndtaget, og han vil helst være den, der først åbner munden.
”Så er banen ligesom lagt”, som han siger, og så er der ikke nogen, der tror, de kan skubbe til dig på speedwaybanen - eller i skolegården for den sags skyld.
For Nicki Pedersen er en sund dosis aggressivitet et middel til at overleve, og det har det været, fra han var barn, hvor oddsene også var imod ham i den ofte utilgivelige og kyniske børneverden.
- Jeg har jo aldrig været den største person, og så har jeg manglet to fingre, siden jeg var barn, og det kunne man jo også godt være blevet drillet med i skolen.
Jeg havde jo været et let offer, men det er jo aldrig sket.
Jeg var fremme i skoen, og havde læreren et godt samarbejde med mig, så havde hun også styr på klassen.
Jeg lærte jo hurtigt at være snu.
De unge mennesker i dag, de går mere op i at ligne verdensmestre end at blive det.
Nicki Pedersen, speedwaykørerMange ting har ændret sig for Nicki Pedersen, siden han første gang rejste ud i verden for at køre speedway.
Nattesøvnen får han ikke længere på en bænk i en tilfældig lufthavn, men i stedet i sin store villa ned til Lillebælt i den fynske by Strib.
Han higer heller ikke efter at bevise noget længere, for han har vundet alt, der er værd at vinde i speedway.
Han er også blevet ”rundere” med årene, fortæller han, men understreger, at det ikke skal forveksles med ”sympatisk”.
Nicki Pedersen er ikke bange for at blive kaldt en skovl, men han kalder også selv en spade for en spade.
Sådan er det, og sådan skal det være.
For selvom han har lært at tælle til ti, så er det stadig ikke altid, han kommet så langt i talrækken.
Når der noget, der ikke passer ham, så tæller han kun til en, inden han ” puster med ild”.
- Jeg er kommet mere i balance, men den iltre og temperamentsfulde person bor stadig derinde.
Ham, der siger tingene, som de er.
Men mine kollegaer, og folk jeg har mødt, de tager sgu hatten af for det i dag.
Vinderinstinktet hos Nicki Pedersen bliver holdt i live af det iltre temperament.
Der skal være tænding på, hvis han skal lykkes.
Og han ville ikke være foruden, at han sommetider glemmer at tælle på fingre, når sindet kommer i kog.
- Det er mit overlevelsesinstinkt.
Det er det, jeg har skabt hele min karriere på.
Jason, Leon og alle de andreMen temperamentet har også sommetider tiltrukket sig opmærksomhed på måder, som de fleste andre nok helst havde været fri for.
Danskeren har været indblandet i fysiske og verbale slagsmål med andre kørere, hvor det flere gange er blevet fanget af de snurrende tv-kameraer.
Fynboen kører til stregen, men han er flere gange blevet beskyldt for at gå over den af sine konkurrenter.
Det mener han ikke selv, han gør.
Han ”kører ræs”, og der bliver givet og taget.
Derfor er han heller aldrig bange for at tage konfrontationen i speedway – også selvom der er kamera på.
Læs også:Må man være et dumt svin i jagten på sejr?
Hjælp os med at finde sportens helte og skurkeMen det er ikke kun på banen, at det kan komme til konfrontationer for Nicki Pedersen.
Så sent som til Dansk Motorsport Award i januar måned opstod der en episode mellem føreren af VM-serien, danske Leon Madsen, og Nicki Pedersen, der medførte, at Nicki Pedersen blev smidt af landsholdet.
Der blev talt med store ord de to herrer imellem, da den tidligere verdensmester var træt af nogle tidligere episoder mellem de to kørere.
Nicki Pedersen afviser, det kom til fysisk håndgemæng.
Han erkender dog, det var det forkerte sted at konfrontere sin konkurrent.
- Men det er igen den der (knipser, red.
).
Jeg er i øjeblikket ligeglad med, hvor vi tager den henne, om så prinsen stod der ved siden af, ville jeg være skide ligeglad.
Rækken af kørere, som Nicki Pedersen ikke altid har været på julekort med, er lang.
Men en af de største rivaler, han har haft gennem karrieren, er australieren Jason Crump, der også er indehaver af tre verdensmesterskaber.
Det er alment kendt, at de to aldrig har brudt sig om hinanden, men det har også gjort deres forhold dejligt ukompliceret, føler Nicki Pedersen, for de vidste, hvor de havde hinanden.
”The old school way”, hvor man ikke behøver at elske hinanden, kalder han rivaliseringen og viser en sms fra australieren, som han fik, da han stoppede med at køre i VM-serien.
I sms'en ønsker Jason Crump blandt andet danskeren tillykke med en "exceptionel" VM-karriere.
Nicki Pedersen (venstre) og Leon Madsen (højre), som ligger godt til i den samlede VM-stilling i år.
De to har også haft deres kontroverser.
 Nicki Pedersen (midten) hvor han har det bedst.
Øverst på podiet med ærkerivalen Jason Crump (venstre) stående et trin længere nede på sejrsskamlen.
1 / 2Nicki Pedersen (venstre) og Leon Madsen (højre), som ligger godt til i den samlede VM-stilling i år.
De to har også haft deres kontroverser.
1 / 2Nicki Pedersen (midten) hvor han har det bedst.
Øverst på podiet med ærkerivalen Jason Crump (venstre) stående et trin længere nede på sejrsskamlen.
2 / 2- VI havde nogle kampe, men jeg vidste altid, at hvis jeg skulle slå dig, så skulle jeg give mig 100 procent – nogle gange mere.
Alt det bedste, JC, står der i beskeden fra Jason Crump.
Hvad tænker du, når du får sådan en besked?
- Fedt, han har læst mig rigtigt.
Ikke en skid andet.
Det gør mig glad, at han har læst mig rigtigt og er et så stort menneske, at han kan anerkende det.
Det gør dig virkelig glad, når folk har forstået dig?
- Ja, forstået mig rigtigt.
Jeg bruger ikke to sekunder på mennesker, jeg ikke kan fordrage, så har jeg respekt for, at vi ikke bonder.
Men jeg gider ikke bruge tid på det.
Der er ikke noget livsglæde i det.
Jeg får ikke noget med derfra.
Verdensmester look-a-likeOm man kan lide Nicki Pedersen eller ej, så kommer man ikke uden om, at han efterhånden er en sjælden race i dansk elitesport.
Der findes mange derude, som vil sejren lige så meget som ham, men det er ikke alle, der er villige til at betale den samme pris, og han frygter, at den yngre generation ikke har fattet, hvad det koster at blive nummer et.
- Hvis man bliver pakket ind i vat, så kommer man ikke gennem nåleøjet.
Jeg er af den gamle skole, og jeg er af den opfattelse, at man skal brænde for det.
Brænder man ikke for det, og det så gør ondt på kroppen, så giver man lettere op.
Læs også:Sportens dilemma: Når snyd er i orden, men doping er forbudt- De unge mennesker i dag, de går mere op i at ligne verdensmestre end at blive det.
Det er meget bedre at have ild i øjnene.
Men hvad er der inde bag de solbriller?
Er det en, der ikke tror på det inderst inde?
Der er lang vej til tops, og man skal lære hele vejen.
Det gjorde jeg.
Savner du, at der var flere som dig i dansk elitesport?
- Det ved jeg ikke, om jeg gør.
Men jeg tror da, det ville blive en del sjovere, griner han.
FacebookTwitterKopier linkEmner:Speedway|Arbejdsmarked|Fyn|Nicki Pedersen (speedwaykører)|England




https://www.dr.dk/nyheder/indland/genbo-blev-vaekket-af-eksplosion-hele-bygningen-rystede-naermest

Eksplosioner i KøbenhavnSe temaIndlandGenbo blev vækket af eksplosion: Hele bygningen rystede nærmestEn voldsom eksplosion har ramt et pizzeria i Vanløse tidligt i morges.
Politiet fik anmeldelse om en eksplosion kl.
5.
40 og var hurtigt mødt talstærkt op på adressen på Jyllingevej.
Af Anne Øllgaard og Kasper Duncan Gram (video)18.
sep.
2019 kl.
10.
02 | opdateret 18.
sep.
2019 kl.
10.
35Bemærk: artiklen er mere end 30 dage gammelLæs opJaved Azeze fik sig en voldsom opvågning her til morgen, da et kæmpe brag sendte rystelser igennem hele hans bygning, helt op til tredje sal, hvor han sov med sin søn.
- Ved omkring halv seks-tiden hører vi et kæmpe brag.
Der gik et par minutter, før det gik op for mig, at jeg hellere måtte tjekke, hvad der var sket.
Jeg troede, det var naboen, for hele bygningen rystede nærmest.
Læs også:Eksplosion i pizzeria i Vanløse: Politiet efterlyser vidnerEksplosionen kom fra det pizzeria, der ligger lige overfor Javed Azezes lejlighed på Jyllingevej i Vanløse i København.
- Det var virkeligt højt og meget skræmmende.
Jeg gik ud, og der lå bare glasskår over det hele.
Hele pizzeriaets facade var blæst ud, fortæller han.
I Javed Azezes nabobygning fik Thomas Jensen også en brat morgenvækning, da eksplosionen ramte omkring halv seks.
- Jeg tænkte ”hvad fanden er det”.
Det var simpelthen så højt, jeg blev nødt til lige at stå op at se, hvad det var.
Jeg kunne ikke se noget – jeg troede, det var tåget udenfor, men så kunne jeg se, det var rent faktisk røg, og der var nogle biler og en bus, der var stoppet nede på gaden.
Der er intet, der tyder på, at der er tilskadekomne efter morgenens eksplosion, oplyser politiet.
(Foto: Presse-fotos.
dk/Scanpix 2019) (Foto: Presse-fotos.
dk © Scanpix)Undersøger om der ligger en forbrydelse bagPolitiet fik anmeldelsen om en eksplosion kl.
5.
40 og var kort tid efter talstærkt tilstede på adressen med brandfolk, kriminalteknikere og bombehunde.
- Det ser voldsomt ud, men det har også været en større eksplosion.
Vi er nu ved at undersøge, om der ligger en forbrydelse bag, lød det tidligt i morges fra vicepolitiinspektør i Københavns Politi Rasmus Agerskov Schultz.
DR's reporter på stedet, Camilla Faurholdt-Löfvall, fortæller, at vinduespartiet i pizzeriaets facade er fuldstændigt smadret, og at eksplosionen også er gået ud over facade og vinduer i bygningerne overfor, hvor Thomas Jensen og Javed Azeze bor.
Thomas Jensen fik da også et chok, da han lidt senere på morgenen, kom ud på gaden.
- Der tænker man, det måske er lidt mere alvorligt.
Man begynder at tænke, om det her kunne være en bombe – der er bomberyddere, der er meget politi.
Jeg ved ikke, hvor voldsomt det ville være, hvis det var en gaseksplosion.
Politiet: Find alternative ruterMorgenens eksplosion har også fået konsekvenser for trafikken.
Politiet oplyser, at Jyllingevej er komplet spærret for trafik ved Ålekistevej og ned til Jernbane Allé på grund af politiarbejdet, der vil tage det meste af formiddagen.
De opfordrer til at finde alternative ruter i morgentrafikken.
Det er endnu uvist, om der ligger en forbrydelse bag eksplosionen.
Politiet oplyser på twitter, at der holdes pressebriefing kl.
10.
30.
FacebookTwitterKopier linkEmner:København|Twitter|Politi|Kriminalitet|Vanløse




https://www.dr.dk/nyheder/indland/live-tv-politiet-holder-pressemoede-om-eksplosion-i-pizzeria






https://www.dr.dk/sporten/badminton/dansk-herredouble-indleder-titelforsvar-med-sikker-sejr

BadmintonDansk herredouble indleder titelforsvar med sikker sejrKim Astrup og Anders Skaarup Rasmussen er videre til anden runde i China Open, som de vandt  i fjor.
Kim Astrup og Anders Skaarup Rasmussen vandt sikkert i to sæt over et par fra Taiwan.
18.
sep.
2019 kl.
09.
01 | opdateret 18.
sep.
2019 kl.
13.
52Bemærk: artiklen er mere end 30 dage gammelLæs opKim Astrup og Anders Skaarup Rasmussen fik i dag en fornem start på China Open.
Den danske badmintondouble, der er seedet otter i turneringen, vandt i to sæt over Jhe-Huei Lee og Po-Hsuan Yang fra Taiwan med cifrene 21-14, 21-11 og er sikkert videre til anden runde.
Dermed tog danskerne første skridt mod at forsvare titlen i China Open, som de for et år siden overraskende vandt som deres hidtil største triumf i karrieren.
Kampen, der blev spillet i morges dansk tid, var tempofyldt, og pointene blev for det meste afgjort i korte partier med hurtige bolde, og her var danskerne klart bedst mod de noget modløse taiwanere.
China Open betød også et gensyn med danske Viktor Axelsen.
Den tidligere verdensmester var tilbage efter 177 uden kamp, da han mandag røg ude i første runde.
Også Hans-Kristian Vittinghus er færdig efter første runde, da han tirsdag tabte i to sæt.
Astrup og Skaarup kom hurtigt foran i begge sæt, og danskerne kørte sejren i hus på 29 minutter.
Også damedoublen med Sara Thygesen og Maiken Fruergaard er videre i turneringen efter en tæt kamp mod et fransk par.
Danskerne vandt i to sæt med 22-20, 21-18.
Også Anders Antonsen er klar til anden runde.
Den danske singlespiller nåede knap nok at komme i gang med sin kamp, før hans modstander, Mark Caljouw fra Holland, måtte trække sig.
Da var Antonsen foran 2-0 i første sæt.
China Open er en Super 1000-turnering og er dermed en af sæsonens tre mest prestigefyldte turneringer sammen med All England og Indonesia Open.
De tre turneringer rangerer lige under sæsonfinalen.
Tirsdag tabte Viktor Axelsen sin førsterundekamp i sin første kamp i 117 dage.
Også Hans-Kristian Vittinghus er færdig i turneringen efter første runde, da han tirsdag tabte i to sæt.
Damesinglen med Line Kjærsfeldt er også ude efter én kamp, mens den anden herredouble med Mathias Boe og Mads Conrad-Petersen tirsdag sejrede over de sjetteseedede kinesere, Han Cheng Kai og Zhou Hao Dong.
Sidste dansker i aktion under onsdagens første runde ved China Open var herresinglen Rasmus Gemke.
Her var danskeren oppe mod Cheuk Yiu Lee fra Hong Kong, som han besejrede i tre sæt med cifrene 21-13, 14-21, 21-14.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Mads Conrad-Petersen (badmintonspiller)|Badminton|DONG Energy|Holland




https://www.dr.dk/nyheder/udland/efter-angreb-paa-olieanlaeg-saudi-arabien-slutter-sig-til-havpatrulje

UdlandEfter angreb på olieanlæg: Saudi-Arabien slutter sig til havpatruljeSaudierne vil senere i dag fremlægge beviser for, at Iran var indblandet i angreb.
Den amerikanske flåde på patrulje i Hormuzstrædet.
Af Jakob Busk Olsen18.
sep.
2019 kl.
07.
45Bemærk: artiklen er mere end 30 dage gammelLæs opSaudi-Arabien vil deltage i den USA-ledede koalition, som patruljerer farvande i Mellemøsten.
Det oplyser det statslige nyhedsbureau Saudi Press Agency, der citerer en unavngiven embedsmand.
Koalitionen, der har deltagelse af USA, Storbritannien, Australien og Bahrain, dækker i øjeblikket Hormuzstrædet, strædet Bab al-Mandab og Omanbugten.
Operationen International Maritime Security Construct blev til, da flere tankskibe var blevet angrebet med miner i området.
USA anklager Iran for angrebene.
Saudi-Arabiens beslutning om at slutte sig til patruljen kommer, efter to olieanlæg i landet blev angrebet lørdag.
(© DR Nyheder)Beviser mod IranSaudi-Arabien vil på et pressemøde senere i dag fremlægge beviser for, at Iran var involveret i angrebene, som midlertidigt har forstyrret den saudiske produktion af olie.
Det meddelte den statslige tv-station i Saudi-Arabien i nat ifølge nyhedsbureauet Reuters.
En talsmand for forsvarsministeriet i Saudi-Arabien siger, at man blandt andet vil give informationer om, at iranske våben blev anvendt til angrebene.
De forårsagede så store skader på de to olieanlæg, at Saudi-Arabiens normale dagsproduktion af olie er mere end halveret.
Produktionen ventes at være fuldt genoprettet i løbet af to-tre uger, oplyste Saudi-Arabiens energiminister tirsdag.
FacebookTwitterKopier linkEmner:Saudi-Arabien|Iran|USA|Forsvarsministeriet|Bahrain-Merida




https://www.dr.dk/nyheder/penge/professor-om-nets-gebyr-paa-432-kroner-det-burde-koste-25-oere

PengeProfessor om Nets-gebyr på 4,32 kroner: 'Det burde koste 25 øre'Betalingsservice er smart for firmaer, men gebyrer koster kassen for kunderne, siger forsker.
- Det er et problem, fordi de gebyromkostninger, som firmaer har til Nets, hvor skal de komme fra?
I den sidste ende kan de kun komme et sted fra, og det er fra os som forbrugere, siger CBS-professor Jan Damsgaard.
Af Alexander Hecklen, Ole Hall, Sara Larsen Rud og Casper Schrøder18.
sep.
2019 kl.
09.
23Bemærk: artiklen er mere end 30 dage gammelLæs opNår en fast regning først er tilmeldt, så burde prisen være langt under de 4,32 kroner, som Betalingsservice i dag opkræver for hver eneste betaling via tjenesten.
Sådan lyder vurderingen fra Jan Damsgaard, der er professor i digitalisering ved CBS.
- Et rimeligt beløb for en betaling vil være omkring 25 øre, siger han.
Striden om Nets' gebyrerRed Barnet og Børns Vilkår kritiserede i juni Nets for udnytte sit monopol til at tage alt for høje gebyrer fra de velgørende organisationer, når de modtager donationer gennem Nets' tjeneste Betalingsservice.
De fire største danske børneorganisationer, Børns Vilkår, Red Barnet, Unicef og Mødrehjælpen, sender efterfølgende et brev til erhvervsminister Simon Kollerup (S), som kvitterer med et møde.
Samme dag som ministerens møde melder Nets ud, at man er klar til sænke gebyret fra 4,32 kroner til under tre kroner for cirka 140 velgørende organisationer.
Men det er ikke godt nok, lyder svaret fra de velgørende organisationer, og erhvervsministeren vil have undersøgt muligheden for et lovindgreb.
Kilder: Ritzau, DRFlere af landets største fagforeninger vil have gebyret for at betale regninger gennem Nets' tjeneste Betalingsservice sat ned.
Det er eksorbitant dyrt at betale gennem Betalingsservice.
Det burde kun koste en fraktion af det, de kræverJan Damsgaard, professor, CBSOg ifølge CBS-professoren er der da heller ikke nogen umiddelbar god forklaring på, hvorfor prisen for at overføre penge gennem Betalingsservice i de seneste 12 år har stået i stampe.
- Det står slet ikke mål med, hvad der er sket af teknologisk udvikling siden da, og jeg tror også, at vi med sikkerhed kan sige, at antallet af betalinger kun er gået én vej, og det er op.
Udgifterne må tværtimod være gået ned, siger Jan Damsgaard.
Giver ikke flere rabatterEn rundringning, som DR Nyheder har lavet, viser, at seks af landets største fagforeninger sidste år tilsammen betalte over 45 millioner kroner af medlemmernes penge i gebyr for at få de faglige kontingenter i kassen.
I dag har vi en monopollignende situation, hvor Nets ikke rigtigt bliver udfordret, fordi de nyder nogle særlige privilegierJan Damsgaard, professor, CBSFor få uger siden lovede Nets en sænkning af betalingsgebyret til under tre kroner for cirka 140 velgørende organisationer, hvoraf flere havde kritiseret gebyret.
Men Nets har ikke tænkt sig at give flere rabatter på Betalingsservice.
Ifølge virksomhedens pressechef, Søren Winge, skal forklaringen på den relativt høje pris findes i, at Nets har udgifter ved tjenesten.
- Det kræver noget løbende udvikling og vedligeholdelse, som giver nogle omkostninger, og det er dem, som vi også ser afspejlet i prisen, siger Søren Winge.
'Oldnordisk' priskonceptDen forklaring køber Jan Damsgaard imidlertid ikke.
- I dag har vi en monopollignende situation, hvor Nets ikke rigtigt bliver udfordret, fordi de nyder nogle særlige privilegier.
Det er eksorbitant dyrt at betale gennem Betalingsservice.
Det burde kun koste en fraktion af det, de kræver, siger han.
Ifølge it-professoren så koster det helt sikkert noget for Nets at oprette en aftale om Betalingsservice, men når aftalen først er lagt i systemet og kører måned for måned, så burde virksomheden ikke kunne slippe afsted med at kræve flere kroner for hver regning, der betales gennem tjenesten.
- Når først man har udviklet Nets’ Betalingsservice, så har man ikke nogen særlige udgifter forbundet med at køre endnu en transaktion igennem.
Man har tværtimod nogle stordriftsfordele, siger Jan Damsgaard.
Det betaler de seks fagforeninger til Nets:•Fagforeningerne 3F, HK, FOA, DJØF, DLF og DSR har tilsammen over 775.
000 medlemmer, der betaler via betalingssservice.
•Medlemmerne af de seks fagforeninger betaler hver over 50 kroner om året til Nets.
•I 2018 svarede det til over 45 millioner kroner.
Som eksempel nævner han, at Nets også tager yderligere gebyrer for hver linje ekstra tekst på en regning, der sendes til forbrugeren gennem Betalingsservice.
Det er ifølge professoren "oldnordisk" at betale for.
- Hvad koster det at sende en ganske kort e-mail sammenlignet med en lidt længere e-mail?
Det koster ikke mere.
Så der er ikke nogen teknologisk begrundelse for, at det skulle være dyrere at sende en længere tekststreng end en kortere tekststreng, siger Jan Damsgaard.
Dyrest, men smartest for firmaerI dag kan forbrugere også bruge betalingskort og i nogle tilfælde Mobilepay til at gennemføre faste, månedlige betalinger.
Men ifølge et notat fra Konkurrence- og Forbrugerstyrelsen så er Betalingsservice "umiddelbart den dyreste debiteringsløsning i Danmark".
Mere end halvdelen af omkostningerne ved driften af Betalingsservice sendes videre til landets banker, fastslår Konkurrence- og Forbrugerstyrelsen i notatet.
Og sammenlignet med andre lande har Nets' produkt en "monopollignende karakter", skriver styrelsen.
- Det er et problem, fordi de gebyromkostninger, som firmaer har til Nets, hvor skal de komme fra?
I sidste ende kan de kun komme et sted fra, og det er fra os som forbrugere, siger Jan Damsgaard.
Nets er blevet mere værd i de seneste årNets er grundlagt i 1969 under navnet PBS og styrer blandt andet dankortet og Betalingsservice.
I 2014 bliver Nets solgt af bankerne til kapitalfondene Bain, Advent og ATP for 17 milliarder kroner.
I 2016 børsnoteres Nets til en værdi af 30 milliarder kroner, og det kommer frem, at ledelsen har et aktieprogram, der giver en gevinst på 1,6 milliarder kroner.
I 2018 køber kapitalfonden Hellman & Friedmans Nets for 33,1 milliarder, og virksomheden bliver trukket af børsen.
I maj i år afdækker Børsen, at et incitamentsprogram for 60-70 chefer i Nets kan give dem en gevinst på syv milliarder kroner.
I august melder Nets ud, at man har lavet en aftale om at sælge konto-til-konto-baserede tjenester - herunder Betalingsservice - for godt 21,3 milliarder kroner til amerikanske Mastercard.
Kilder: Nets, Ritzau, BerlingskeDe alternative betalingsløsninger kan heller ikke i nærheden af det samme, som den konto-til-konto-løsning Nets leverer med Betalingsservice, forklarer professoren.
Eksempelvis kan automatiske kortbetalinger give administrativt bøvl, hvis man misser en betaling om husleje eller kontingent, fordi en kunde skifter til et andet kort eller til en anden bank.
Firmaer har også den fordel ved at bruge Betalingsservice, at man som kunde selv løbende skal gå ind og tjekke sine betalinger.
Andre tjenester sender typisk en besked, hver gang der trækkes et beløb, forklarer Jan Damsgaard.
- Kunden kan på den måde være tilbøjelig til at skifte leverandør.
Så sandsynligheden for, at firmaer modtager deres betaling med andre tjenester end Betalingsservice, er meget mindre, siger han.
Det er ifølge professoren endnu en af grundene til, at organisationer og firmaer holder fast i Betalingsservice til trods for prisen.
Hvis fagforeninger og velgørende organisationer er så trætte af de her i deres øjne meget høje gebyrer, hvorfor skifter de så ikke bare?
- Det kan de også godt.
Men så bliver kunderne hver eneste måned mindet om, om de vil betale.
Mens at med Betalingsservice er det pakket ned i den oversigt, man får, og det er måske ikke altid, man får kigget på den, siger professor Jan Damsgaard.
FacebookTwitterKopier linkEmner:Copenhagen Business School|Konkurrence- og Forbrugerstyrelsen|Nets|Erhverv|Fagforeninger




https://www.dr.dk/sporten/golf/thorbjoern-olesens-sag-kan-straekke-sig-ind-i-det-nye-aar

GolfThorbjørn Olesens sag kan strække sig ind i det nye årThorbjørn Olesen skal møde i retten, efter at han i første omgang nægtede sig skyldig.
Onsdag formiddag skal den danske golfspiller Thorbjørn Olesen møde i retten i Isleworth.
18.
sep.
2019 kl.
07.
51Bemærk: artiklen er mere end 30 dage gammelLæs opI dag skal Thorbjørn Olesen endnu en gang stå skoleret i en britisk retssal, i en sag, der handler om hans opførsel om bord på et fly fra USA til London 29.
juli.
Ved den første høring i Uxbridge Magistrates' Court nægtede han sig skyldig i alle anklager.
Hvis Olesen fortsat nægter sig skyldig, kan retssagen strække sig helt ind i det nye år, oplyser Isleworth Crown Court i London, hvor høringen finder sted klokken 10 lokal tid - 11 dansk tid.
Der er tale om en "pretrial hearing", der bedst kan beskrives som en høring forud for selve retssagen, og der er sat en lille halv time af til sagen.
WGC Invitational i Memphis i USA tilbage i juli måned var Thorbjørn Olesens seneste turnering.
Det var på flyveturen hjem herfra, at danskeren angiveligt optrådte upassende.
Der kan også udspille sig et andet scenarie.
Hvis danskeren erklærer sig skyldig, kan dommen falde samme dag eller et par uger efter.
Da danskeren var i retten 21.
august, var det i en lavere retsinstans.
Danskeren er fortsat tiltalt for "sexual assault on a female", hvilket dækker over berøring af seksuel karakter uden samtykke.
Desuden er han tiltalt for "assault by beating", hvilket i engelsk lov dækker over et overfald af mindre grov karakter, samt for at have optrådt beruset.
Eskapaderne skulle ifølge tiltalen være foregået om bord på et fly fra Nashville, USA, til London.
Ingen udtalelser fra OlesenVed den første høring, som fandt sted i Uxbridge Magistrates Court, var der et stort opbud af journalister og fotografer, og Olesen udtalte sig ikke til pressen.
Olesens advokat, Paul Morris, forklarede dengang i retten, at danskeren havde taget medicin inden flyveturen.
Der er taget prøver, som på daværende tidspunkt endnu ikke var færdiganalyseret.
Det er uvist, om de er blevet det frem mod dagens høring.
Danskeren blev anholdt i lufthavnen Heathrow 29.
juli, hvor betjente stod klar til at tage ham med på stationen.
Han blev afhørt og senere løsladt.
Ritzau har forgæves forsøgt at kontakte danskerens advokat, Paul Morris, og Olesen.
Thorbjørn Olesen ligger i øjeblikket nummer 69 på verdensranglisten.
Han er dermed næstbedste dansker efter Lucas Bjerregaard, som er nummer 53.
Læs også:Dansk golfstjerne nægter sig skyldig i alle anklagerSom følge af anklagerne mod danskeren er han i øjeblikket suspenderet fra både European Tour og PGA Touren.
/ritzau/FacebookTwitterKopier linkEmner:London|USA|Kriminalitet|Thorbjørn Olesen (golfspiller)|Heathrow Airport




https://www.dr.dk/nyheder/indland/eksplosion-i-pizzeria-i-vanloese-politiet-efterlyser-vidner

Eksplosioner i KøbenhavnSe temaIndlandEksplosion i pizzeria i Vanløse: Politiet efterlyser vidner Politiet er her til morgen rykket talstærkt ud til en eksplosion i Vanløse.
Jyllingevej.
Her ses skaderne på et pizzaria og boligerne på den anden side af vejen.
Foto: John Johansen.
Af Anne Øllgaard og Kasper Duncan Gram (video)18.
sep.
2019 kl.
06.
53 | opdateret 18.
sep.
2019 kl.
08.
04Bemærk: artiklen er mere end 30 dage gammelLæs opPolitiet er tidligt her til morgen rykket ud til en eksplosion ved Jyllingevej og Ålekistevej i Vanløse.
Det skriver Københavns Politi på twitter.
Ifølge DR's reporter på stedet, Camilla Faurholdt-Löfvall, er politiet talstærkt til stede ved et pizzeria, hvor vinduerne er blæst ud.
Vicepolitiinspektør i Københavns Politi, Rasmus Agerskov Schultz, bekræfter over for DR, at man modtog flere anmeldelser om et "kæmpe brag" omkring kl.
05.
40 onsdag morgen, og at man er talstærkt til stede på adressen.
- Det ser voldsomt ud, men det har også været en større eksplosion.
Vi er nu ved at undersøge, om der ligger en forbrydelse bag.
Det er endnu for tidligt at sige noget om, fortæller han.
Store skader på bygningerOgså brandvæsnet er til stede, og flere brandfolk og kriminalteknikere går lige nu og besigtiger området, ligesom også Kemisk Beredsskab er på adressen, lyder det fra Camilla Faurholdt-Löfvall.
En ambulance er kørt fra stedet, men ifølge politiet er der ikke meldinger om nogen tilskadekomne.
Det pizzeria, hvor eksplosionen har fundet sted, er voldsomt medtaget, fortæller DR's reporter.
- Vinduespartiet i facaden er fuldstændig smadret, og træ og glas ligger spredt på fortov, cykelsti og helt ud på vejbanen.
Eksplosionen er også gået ud over bygninger på den anden side af den fire vejbaner brede Jyllingevej, fortæller Camilla Faurholdt-Löfvall.
- Et eller andet er fløjet fra pizzeriaet, over vejen og over i en lejlighed på den anden side af gaden, hvor det har smadret vinduerne.
DR's reporter på stedet fortæller desuden, at beboere og presse ved 08.
00-tiden blev gennet væk af sikkerhedsmæssige hensyn, da bombehunde skulle tjekke bygningen et stykke metal fra pizzeriaet.
Vinduerne i pizzeriaet er blæst ud efter eksplosionen tidligt i morges.
Politiet modtog anmeldelse kl.
05.
40 og rykkede hurtigt ud på Jyllingevej.
1 / 3et stykke metal fra pizzeriaet.
1 / 3Vinduerne i pizzeriaet er blæst ud efter eksplosionen tidligt i morges.
2 / 3Politiet modtog anmeldelse kl.
05.
40 og rykkede hurtigt ud på Jyllingevej.
3 / 3Vil gå ud over morgentrafikkenIfølge politiet vil efterforskningsarbejdet få konsekvenser for morgentrafikken.
Politiet fortæller til P4 Trafik, at Jyllingevej er komplet spærret for trafik ved Ålekistevej og ned til Jernbane Allé på grund af politiarbejdet, der vil tage det meste af formiddagen.
De opfordrer til at finde alternative ruter i morgentrafikken.
Politiet oplyser i øvrigt på Twitter, at man efterlyser vidner, der har været i området omkring kl.
05.
40.
Opdateret med video og citater fra politiet.
FacebookTwitterKopier linkEmner:Twitter|Politi|Københavns Politi|Vanløse|Trafik




https://www.dr.dk/nyheder/penge/nets-om-fornyet-kritik-af-hoeje-gebyrpriser-rabat-har-givet-andre-blod-paa-tanden

PengeNets om fornyet kritik af høje gebyrpriser: 'Rabat har givet andre blod på tanden'Opkræver gebyrer for knap en milliard årligt, men afviser flere rabatter på Betalingsservice.
Nets, som står bag Betalingsservice, afviser krav om lavere gebyrer på tjenesten.
Af Alexander Hecklen, Ole Hall, Sara Larsen Rud og Casper Schrøder18.
sep.
2019 kl.
06.
12Bemærk: artiklen er mere end 30 dage gammelLæs opDet gebyr på fire kroner og 32 øre, som det koster at betale én enkelt regning med Betalingsservice, er alt for højt.
Striden om Nets' gebyrerRed Barnet og Børns Vilkår kritiserede i juni Nets for udnytte sit monopol til at tage alt for høje gebyrer fra de velgørende organisationer, når de modtager donationer gennem Nets' tjeneste Betalingsservice.
De fire største danske børneorganisationer, Børns Vilkår, Red Barnet, Unicef og Mødrehjælpen, sender efterfølgende et brev til erhvervsminister Simon Kollerup (S), som kvitterer med et møde.
Samme dag som ministerens møde melder Nets ud, at man er klar til sænke gebyret fra 4,32 kroner til under tre kroner for cirka 140 velgørende organisationer.
Men det er ikke godt nok, lyder svaret fra de velgørende organisationer, og erhvervsministeren vil have undersøgt muligheden for et lovindgreb.
Kilder: Ritzau, DRSådan lyder kritikken fra flere af landets største fagforeninger, som vil have gebyret sat ned.
Men hos virksomheden Nets, som står bag Betalingsservice, afviser pressechef Søren Winge kravet.
- Det forstår jeg ikke, for jeg ved, at fagforeningerne har rigtig meget glæde af de ekstra fordele, der er ved Betalingsservice, siger han.
Har kostet det samme i 12 årEn rundringning, som DR Nyheder har lavet, viser, at seks af landets største fagforeninger sidste år tilsammen betalte over 45 millioner kroner af medlemmernes penge i gebyr for at få de faglige kontingenter i kassen.
Prisen for at bruge Betalingsservice har i 12 år stået i stampe, og for få uger siden lovede Nets en sænkning af betalingsgebyret for cirka 140 velgørende organisationer, hvoraf flere havde kritiseret gebyret.
Men fagforeningerne skal ikke regne med samme håndsrækning fra Nets, lyder det fra betalingsvirksomheden.
- Det overrasker mig ikke, at kunder mener, at prisen er høj.
Det er den i forhold til sammenlignelige produkter, men det giver også så meget mere værdi.
Efter vi har valgt at give indsamlingsorganisationerne et bidrag, så har det måske givet andre blod på tanden, siger Søren Winge.
Det betaler de seks fagforeninger til Nets:•Fagforeningerne 3F, HK, FOA, DJØF, DLF og DSR har tilsammen over 775.
000 medlemmer, der betaler via betalingssservice.
•Medlemmerne af de seks fagforeninger betaler hver over 50 kroner om året til Nets.
•I 2018 svarede det til over 45 millioner kroner.
Ifølge jeres egne tal så havde Nets inden jeres børsnotering i 2016 årligt omkring 208 millioner transaktioner med Betalingsservice.
Hvis det koster 4,32 kroner per transaktion, så giver det omkring 900 millioner kroner.
Kan det passe, at det skal være så dyrt?
- Hvis det har stået i prospektet (materialet fra børsnoteringen, red.
), skal det nok passe.
Men vi ser også i betalingsanalyser, at vi sparer danskerne for to milliarder, som der er i administrative rutiner.
Der er selvfølgelig omkostninger forbundet med Betalingsservice, men de fordele, du får, giver dig nogle andre besparelser, siger Søren Winge.
Minister truer med indgrebIfølge pressechefen så skal forklaringen på den relativt høje pris findes i, at Nets også har udgifter ved tjenesten.
- Det kræver noget løbende udvikling og vedligeholdelse, som giver nogle omkostninger, og det er dem, som vi også ser afspejlet i prisen, siger Søren Winge.
Nets er blevet mere værd i de seneste årNets er grundlagt i 1969 under navnet PBS og styrer blandt andet dankortet og Betalingsservice.
I 2014 bliver Nets solgt af bankerne til kapitalfondene Bain, Advent og ATP for 17 milliarder kroner.
I 2016 børsnoteres Nets til en værdi af 30 milliarder kroner, og det kommer frem, at ledelsen har et aktieprogram, der giver en gevinst på 1,6 milliarder kroner.
I 2018 køber kapitalfonden Hellman & Friedmans Nets for 33,1 milliarder, og virksomheden bliver trukket af børsen.
I maj i år afdækker Børsen, at et incitamentsprogram for 60-70 chefer i Nets kan give dem en gevinst på syv milliarder kroner.
I august melder Nets ud, at man har lavet en aftale om at sælge konto-til-konto-baserede tjenester - herunder Betalingsservice - for godt 21,3 milliarder kroner til amerikanske Mastercard.
Kilder: Nets, Ritzau, BerlingskeDe seneste år er der dog kommet nye, alternative betalingstjenester til.
For eksempel kan man i dag bruge sit betalingskort til at lave faste, månedlige betalinger.
Også tjenesten Mobilepay er blevet en mulighed, hvis man har brug for at lave faste overførsler til virksomheder, der har en aftale med tjenesten.
Men ifølge et notat fra Konkurrence- og Forbrugerstyrelsen så er Betalingsservice "umiddelbart den dyreste debiteringsløsning i Danmark".
Mere end halvdelen af omkostningerne ved driften af Betalingsservice sendes videre til landets banker, fastslår Konkurrence- og Forbrugerstyrelsen i notatet.
Og sammenlignet med andre lande har Nets' produkt en "monopollignende karakter", skriver styrelsen.
- Vi kan slet ikke genkende den konklusion, for den baserer sig slet ikke på det marked, vi ser i dag, siger Søren Winge.
Erhvervsminister Simon Kollerup (S) har næsten direkte sagt, at han forventer, at der kommer et lovindgreb mod urimelige gebyrer på betalingsservice.
Hvad tænker I om det?
- Vi tænker, at det vil være en skam, hvis det ikke sker på baggrund af en grundig analyse af markedet, inden man skrider til regulering, siger Søren Winge.
Hvad vil det betyde for jer, hvis der kommetret loft over de her gebyrer?
- Først og fremmest vil det betyde mindre innovation og mindre interesse for Danmark som investeringsland.
Så det vil være en skam for den innovation, vi ser lige for næsen af os, siger pressechef hos Nets Søren Winge.
FacebookTwitterKopier linkEmner:Konkurrence- og Forbrugerstyrelsen|Nets|Simon Kollerup (politiker)|Fagforeninger|Økonomi




https://www.dr.dk/nyheder/indland/information-skal-sikre-hurtig-behandling-efter-slagtilfaelde

IndlandInformation skal sikre hurtig behandling efter slagtilfældeHandicap efter slagtilfælde kan undgås ved hurtig behandling, så alle skal kende symptomerne.
En kampagne skal gøre alle mere opmærksomme på symptomerne ved såkaldte strokes - slagtilfælde - så der hurtigere kan blive ringet 1-1-2.
18.
sep.
2019 kl.
06.
43Bemærk: artiklen er mere end 30 dage gammelLæs opLægernes mulighed for at behandle de såkaldte strokes, kendt som slagtilfælde, er blevet markant bedre, men betingelsen er, at patienten hurtigt kommer i behandling, og det sker for sjældent.
Derfor står TrygFonden og Dansk Råd for Genoplivning bag en informationskampagne, der skal hjælpe med at gøre symptomerne på et stroke mere kendte.
Tiden kan lidt groft sagt være forskellen på, om personer, som får et stroke, får varige men og er afhængig af hjælp til alt fra måltider til toiletbesøg resten af livet, eller om de kan vende tilbage til en tilværelse med et job og evnen til at klare sig selv.
Det siger Christina Rostrup Kruuse, der er overlæge og professor på Herlev Hospitals afsnit for blodprop og blødninger i hjernen.
Vær opmærksom på tre symptomer- Vi har inden for de senere år fået noget rigtig god behandling.
Man skal dog give det inden for ganske kort tid, efter symptomerne er opstået.
Men hvis flere bliver ført direkte på skadestuen umiddelbart efter et stroke, kan op mod hver tredje af de 12.
000, der årligt får et stroke, overleve det uden alvorlige men.
I dag er det hver femte.
TrygFonden og Dansk Råd for Genoplivning peger på tre symptomer, som kan gøre alle i stand til at spotte et stroke.
- Det er nogle symptomer, der opstår pludseligt.
Det kan være, at man ikke kan løfte armen.
At man ikke kan tale tydeligt - som hvis man havde en kartoffel i munden, eller at man taler sort.
Eller man bliver skæv i ansigtet, siger Christina Rostrup Kruuse.
Hvis man oplever en person udvise et af de tre symptomer, skal man straks ringe 1-1-2.
/ritzau/FacebookTwitterKopier linkEmner:TrygFonden|Hjertekarsygdomme|Herlev Hospital|Hospitaler|Herlev




https://www.dr.dk/nyheder/politik/evaluering-af-adgangskrav-til-gymnasier-kompliceret-kaotisk-og-uigennemskueligt

PolitikEvaluering af adgangskrav til gymnasier: Kompliceret, kaotisk og uigennemskueligtNu vil børne- og undervisningsminister Pernille Rosenkrantz-Theil (S) invitere til forhandlinger om et nyt system  Partierne bag gymnasiereformen skal se på, hvordan man kan gøre optagelsessystemet på landets gymnasier mere simpelt, mener børne- og undervisningsminister Pernille Rosenkrantz-Theil (S).
Af Amanda Holmen18.
sep.
2019 kl.
06.
01Bemærk: artiklen er mere end 30 dage gammelLæs opKomplicerede, uigennemskuelige og til tider kaotisk.
Sådan lyder det om de adgangskrav og optagelsesprocessen på landets gymnasiale uddannelser, der trådte i kraft i år.
Det fremgår i en ny evaluering fra Styrelsen for Undervisning og Kvalitet.
En af hovedkonklusionerne er, at alle aktører, både elever, lærere og vejledere, i større eller mindre omfang ønsker, at reglerne bliver lavet om og forenklet.
Faktisk er det så svært at forstå det her nye system, at det er de færreste voksne, som kan komme med remsen for, hvad det egentlig er, der skal til for at komme ind på de forskellige uddannelser.
Børne- og undervisningsminister Pernille Rosenkrantz-Theil (S)Det skal tages alvorligt, mener børne- og undervisningsminister Pernille Rosenkrantz-Theil (S).
- Faktisk er det så svært at forstå det her nye system, at det er de færreste voksne, som kan komme med remsen for, hvad det egentlig er, der skal til for at komme ind på de forskellige uddannelser.
- Og når vi som voksne har svært ved det, så bliver det sådan et finmasket net af snubletråde for de unge, som så slet ikke kan gennemskue, hvad det er, de egentlig skal for at komme ind på de forskellige uddannelser.
Og det duer jo ikke, siger hun.
Forhandlinger om nyt systemNu vil børne- og undervisningsministeren invitere gymnasieforligskredsen til at se evalueringen igennem og i første omgang hurtigt ændre de dele af systemet, der ikke fungerer i praksis.
- Der er nogle fuldstændig uhensigtsmæssige ting i det her system.
Hvis der for eksempel har været tekniske problemer – ikke hjemme hos en selv, men inde i systemet - den dag, man skal søge om optag, så skal man vente et helt år med at søge om optag igen, siger Pernille Rosenkrantz-Theil.
Læs også:Højere adgangskrav træder i kraft ved midnat: Færre unge skal på gymnasietHvis man vil ind på en gymnasial uddannelse, skal man som udgangspunkt først og fremmest erklæres uddannelsesparat fra grundskolen.
Derudover betyder de nye adgangskrav, at man som udgangspunkt mindst skal have et karaktergennemsnit på 5 i afsluttende standpunktskarakter for at komme ind på gymnasiet - og 4 for at komme ind på HF.
Der er desuden en række krav til karaktererne i de afsluttende eksaminer.
Men har man ikke de adgangsgivende karakterer, kan man komme til en optagelsesprøve og en efterfølgende samtale.
Men præcis hvilke krav, elever overordnet skal leve op til, hvis de vil optages på en gymnasial uddannelse i fremtiden, vil tage længere tid for partierne at finde en ny model for, mener hun.
De skærpede adgangskrav til landets gymnasiale uddannelser blev indført som led i gymnasiereformen fra 2016 af både Venstre, Socialdemokratiet, Dansk Folkeparti, Liberal Alliance, De Radikale, SF og det De Konservative.
Allerede den gang var der uenighed om, hvad de nye adgangskrav reelt betød.
Adgangskrav til gymnasietEleverne skal i den såkaldte uddannelsesparathedsvurdering i folkeskolens 8.
og 9.
klasse opnå standpunktskarakterer på 5 i gennemsnit.
Får eleven et gennemsnit ved afgangseksamen på 6 eller derover, er eleven sikker på at få adgang til gymnasiet.
Får eleven et snit på 5 i sine standpunktskarakter i april i 9.
klasse, skal eleven opnå samme snit ved afgangseksamen for at være sikret adgang.
Sker det ikke, har man dog forsat mulighed for at få en gymnasieuddannelse.
Elever, der ikke opnår et resultat ved folkeskolens afgangseksamen, der svarer til uddannelsesparathedsvurderingens 5-tal, får krav på at komme på gymnasiet, hvis de opnår et gennemsnit på mindst 3 i gennemsnit af de bundne prøvefag ved folkeskolens afgangseksamen.
Men eleven skal eventuelt til samtale.
Er eksamensgennemsnittet helt nede mellem 02 og 3, bliver eleven mødt med en tvungen vejledningssamtale.
Kilde: Ritzau / Undervisningsministeriet- Det var måske ikke verdens bedste politiske kompromis.
Og derfor tror jeg, at vi skal give os selv tid til, når vi har løst de indledningsvise ting, lige at gå et spadestik dybere og lytte ordentligt på hinanden og se, om vi kan få landet et nyt kompromis, siger ministeren.
Håber på markante ændringerDet kommer ikke bag på Claus Hjortdal, der er formand for Skolelederforeningen, at samtlige aktører vil have lavet reglerne om.
Han håber, at partierne nu kan blive enige om at gå tilbage til de gamle regler, hvor der ikke var krav til elevernes karakterer.
- Hvor man som skole og forældre snakkede med eleven om, hvilken uddannelse der var relevant for dem, og om de havde muligheden for at gå den vej.
Det fungerede ganske udmærket.
For os er det ikke nok bare at forsimple reglerne.
Vi skal ikke have adgangskrav til gymnasierne.
Martin Mejlgaard, formand, Danske Gymnasieelevers SammenslutningDen ambition deler Danske Gymnasieelevers Sammenslutning:- For os er det ikke nok bare at forsimple reglerne.
Vi skal ikke have adgangskrav til gymnasierne, siger formand Martin Mejlgaard.
- Der har heldigvis været nogle kattelemme fra det ret høje snit, som det i udgangspunktet kræver at komme i gymnasiet.
Men der har simpelthen været så mange kattelemme, at det er utrolig svært at finde ud af, hvornår man kan komme ind på gymnasiet.
Stadig uenighed om adgangskravBåde SF og Dansk Folkeparti byder de nye forhandlinger velkommen, men hvad der er løsningen på forvirringen omkring systemet, er de dog uenige om:- Vi mener, at man skal skrotte de der komplicerede adgangskrav for så til gengæld at lægge det ud på skolerne med nogle retningslinjer, hvor det er læreren, vejlederen og den unge, der sammen finder ud af, hvor den unge skal hen efter folkeskolen, siger Jacob Mark, der er undervisningsordfører i SF.
Det er Marie Krarup, der er gymnasieordfører i Dansk Folkeparti, ikke enig i.
- Den ordning, vi har i dag, er bedre end den, der var før aftalen.
Men det er en besværlig ordning.
Og jeg vil klart foretrække det meget enkle, som vi kom til forhandlingerne med, at man bare skal have 6 i gennemsnit ved folkeskolens afgangsprøve, og så har man adgang til gymnasiet.
Pernille Rosenkrantz-Theil vil ikke kommentere på, hvordan hun mener, systemet kan gøres mere simpelt.
- Jeg vil slet ikke sige noget som helst endnu.
Jeg tror sådan set, at et af problemerne er, at man begynder at konkludere, inden man har givet sig tid til at drøfte evalueringen med de andre partier og alle dem der sidder ude på uddannelsesinstitutionerne.
Så jeg vil egentlig give mig selv lidt tid til at få lov til at lytte, siger hun.
FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Gymnasiale uddannelser|Uddannelse|Danske Gymnasieelevers Sammenslutning




https://www.dr.dk/nyheder/udland/saudi-arabien-vil-fremlaegge-beviser-iransk-rolle-i-angreb

UdlandSaudi-Arabien vil fremlægge beviser for iransk rolle i angrebSaudi-Arabien hævder at have beviser for, at der blev anvendt våben fra Iran i angreb på olieanlæg.
18.
sep.
2019 kl.
03.
29Bemærk: artiklen er mere end 30 dage gammelLæs opSaudi-Arabien vil på et pressemøde onsdag fremlægge beviser for, at Iran var involveret i to angreb mod olieanlæg lørdag, som midlertidigt har forstyrret den saudiske produktion af olie.
Det meddeler den statslige tv-station i Saudi-Arabien natten til onsdag ifølge nyhedsbureauet Reuters.
En talsmand for forsvarsministeriet i Saudi-Arabien vil på pressemødet komme med information om angrebene.
Deriblandt at iranske våben blev anvendt i angrebene, som forårsagede så store skader på de to olieanlæg, at Saudi-Arabiens normale dagsproduktion af olie er mere end halveret.
Produktionen ventes at være fuldt genoprettet i løbet af to-tre uger, oplyste Saudi-Arabiens energiminister tirsdag.
/ritzau/FacebookTwitterKopier linkEmner:Saudi-Arabien|Iran|Forsvarsministeriet




https://www.dr.dk/nyheder/viden/kroppen/ny-forskning-overvaegtige-danskere-har-overvaegtige-hunde

KroppenNy forskning: Overvægtige danskere har overvægtige hundeUndersøgelse påviser for første gang herhjemme en sammenhæng mellem overvægt hos hunde og deres ejere.
Der er god grund til at holde sin hund i god form, lyder det fra en af forskerne bag en ny undersøgelse af fedme hos hunde.
(Arkivfoto).
18.
sep.
2019 kl.
04.
46Bemærk: artiklen er mere end 30 dage gammelLæs opHvis du har for mange kilo på sidebenene, så er der en ret stor sandsynlighed for, at din hund - hvis du har sådan en - også er for tyk.
Det viser et nyt studie fra Københavns Universitet, der bygger på en undersøgelse af 268 hunde og deres ejere.
Forskerne finder over dobbelt så stor forekomst af overvægtige eller fede hunde hos ejere, der selv har problemer med vægten.
Den er første gang, en sådan undersøgelse laves herhjemme.
Alligevel kommer resultatet ikke helt bag på en af forskerne bag undersøgelsen, professor Peter Sandøe fra Institut for Veterinær- og Husdyrsygdomme ved Københavns Universitet.
- Hunde er nogle, vi deler vores glæder med.
Hvis livet drejer sig om at løbe lange ture, så gør man det med sin hund.
- Hvis man er til fredagsslik og hygge, så sidder man foran fjernsynet og deler ud af godbidderne til sin hund fredag aften, siger han.
Problemet er bare, at hundene ikke er bygget til at kunne klare den ekstra polstring.
Tidligere studier viser, at overvægtige hunde i gennemsnit lever 1,3 år kortere end hunde på en restriktiv diæt.
- På den korte bane er det jo fedt for hunden, for den elsker at få mad.
Men den ender med at blive syg og leve et kortere liv end ellers.
- Så hvis man elsker sin hund og ønsker at beholde den så længe som muligt, så er der gode grunde til at sørge for, at den ikke er overvægtig, siger Peter Sandøe.
Flere årsagerMen det er ikke kun kost og aktivering, der har betydning for, om hunden bliver for tyk.
Mange hanhunde bliver kastreret, og det medfører ifølge studiet tre gange så høj risiko for, at hunden bliver overvægtig eller fed.
Derfor bør hundeejere nøje overveje, om det er nødvendigt at fratage hunden sin maskulinitet, lyder det fra Peter Sandøe.
- Hvis der ikke er løbske tæver i nærheden, og hvis ikke hunden går og tisser op ad møblerne, så skal man lade den være intakt.
Det kønshormon, den intakte hanhund har, er med til at holde den slank, siger professoren.
Læs også:Kan du stå for nuttede hundeøjne?
De er udviklet til at charmere digDet er i øvrigt en myte, at kastrering af hanhunde dæmper aggressioner, tilføjer han.
Undersøgelsen er publiceret i det videnskabelige tidsskrift Preventive Veterinary Medicine.
/ritzau/FacebookTwitterKopier linkEmner:Peter Sandøe (professor)|Kæledyr|Københavns Universitet|Dyr|Fedme




https://www.dr.dk/nyheder/penge/fagforeninger-gaar-i-koedet-paa-nets-gebyrer-dyrt-medlemmerne

PengeFagforeninger går i kødet på Nets' gebyrer: 'For dyrt for medlemmerne'Alt for mange medlemskroner havner hos Nets og ikke i fagforeningskassen, lyder kritikkenNår et medlem af en fagforening betaler sit kontingent måned for måned, så havner omkring 50 kroner årligt hos betalingstjenesten, og det er alt for meget, lyder kritikken.
Af Alexander Hecklen, Ole Hall, Sara Larsen Rud og Casper Schrøder18.
sep.
2019 kl.
06.
02Bemærk: artiklen er mere end 30 dage gammelLæs opFagforeninger for blandt andet lærere, jurister og pædagogmedhjælpere går nu ind i debatten om Nets' gebyrer.
Striden om Nets' gebyrerRed Barnet og Børns Vilkår kritiserede i juni Nets for udnytte sit monopol til at tage alt for høje gebyrer fra de velgørende organisationer, når de modtager donationer gennem Nets' tjeneste Betalingsservice.
De fire største danske børneorganisationer, Børns Vilkår, Red Barnet, Unicef og Mødrehjælpen, sender efterfølgende et brev til erhvervsminister Simon Kollerup (S), som kvitterer med et møde.
Samme dag som ministerens møde melder Nets ud, at man er klar til sænke gebyret fra 4,32 kroner til under tre kroner for cirka 140 velgørende organisationer.
Men det er ikke godt nok, lyder svaret fra de velgørende organisationer, og erhvervsministeren vil have undersøgt muligheden for et lovindgreb.
Kilder: Ritzau, DRPrisen for at bruge tjenesten Betalingsservice skal barberes kraftigt ned.
Sådan lyder kravet fra flere af landets største fagforeninger.
Når et medlem af en fagforening betaler sit kontingent måned for måned, så havner omkring 50 kroner årligt hos betalingstjenesten, og det er alt for meget, lyder kritikken fra DJØF.
- Vi har over længere tid forsøgt at forhandle med Nets om deres priser, men desværre uden resultat.
Med de forholdsvis høje gebyrer, vi betaler i dag, så er Nets nødt til at kigge på deres priser, siger Thomas Therkildsen, der er administrerende direktør for fagforeningen.
Betaler millioner i gebyrerEn rundringning, som DR Nyheder har lavet, viser, at seks af landets største fagforeninger sidste år tilsammen betalte over 45 millioner kroner af medlemmernes penge i gebyr for at få de faglige kontingenter i kassen.
Ifølge Thomas Enghausen, der er næstformand i FOA, så betalte fagforeningens medlemmer alene sidste år 9,6 millioner kroner til Nets.
- Vi har haft dialogen med Nets, hvor vi har sagt til dem, at det er for dyrt, og så er der ikke sket så meget andet, siger han.
Det betaler de seks fagforeninger til Nets:•Fagforeningerne 3F, HK, FOA, DJØF, DLF og DSR har tilsammen over 775.
000 medlemmer, der betaler via betalingssservice.
•Medlemmerne af de seks fagforeninger betaler hver over 50 kroner om året til Nets.
•I 2018 svarede det til over 45 millioner kroner.
Med en såkaldt kvartalsaftale hos Nets betaler fagforeningerne 4,32 kroner, hver gang der betales en regning.
Men selvom flere og flere regninger kører over Betalingsservice, så har prisen for at bruge tjenesten i de seneste 12 år stået i stampe, og det bør der laves om på, mener FOA.
- I perioden er der kommet millioner af yderligere transaktioner til.
Alt andet lige så burde det være blevet billigere per transaktion og dermed også billigere for FOA's medlemmer og alle andre, der er tvunget til at benytte sig af Nets, siger Thomas Enghausen.
BS er dyrest - andre er bøvledeIfølge et nyt notat fra Konkurrence- og Forbrugerstyrelsen så er Betalingsservice "umiddelbart den dyreste debiteringsløsning i Danmark".
Sammenlignet med andre lande har Nets' produkt en "monopollignende karakter", skriver styrelsen.
Mere end halvdelen af omkostningerne ved driften af Betalingsservice sendes videre til landets banker, fastslår Konkurrence- og Forbrugerstyrelsen i notatet.
De seneste år er der dog kommet nye, alternative betalingstjenester til.
For eksempel kan man i dag bruge sit betalingskort til at lave faste, månedlige betalinger.
Nets er blevet mere værd i de seneste årNets er grundlagt i 1969 under navnet PBS og styrer blandt andet dankortet og Betalingsservice.
I 2014 bliver Nets solgt af bankerne til kapitalfondene Bain, Advent og ATP for 17 milliarder kroner.
I 2016 børsnoteres Nets til en værdi af 30 milliarder kroner, og det kommer frem, at ledelsen har et aktieprogram, der giver en gevinst på 1,6 milliarder kroner.
I 2018 køber kapitalfonden Hellman & Friedmans Nets for 33,1 milliarder, og virksomheden bliver trukket af børsen.
I maj i år afdækker Børsen, at et incitamentsprogram for 60-70 chefer i Nets kan give dem en gevinst på syv milliarder kroner.
I august melder Nets ud, at man har lavet en aftale om at sælge konto-til-konto-baserede tjenester - herunder Betalingsservice - for godt 21,3 milliarder kroner til amerikanske Mastercard.
Kilder: Nets, Ritzau, BerlingskeOgså tjenesten Mobilepay er blevet en mulighed, hvis man har brug for at lave faste overførsler til virksomheder, der har en aftale med tjenesten.
Men ingen af produkterne kan dog hamle op med den konto-til-konto-løsning, Betalingsservice leverer, lyder det fra direktøren i DJØF.
- Vi må konstatere, at når vi ser på sammenhængen til vores administrative systemer og andre betalingsløsninger, så har Nets et effektivt produkt i forhold til konkurrenterne på markedet.
Det gør, at vi desværre føler, at de har de facto monopol på markedet, siger Thomas Therkildsen.
Betalingsservice er nemlig hverken påvirket af, om medlemmerne skifter bank eller får nyt betalingskort.
Hvis fagforeningerne eksempelvis skulle skifte til automatisk kortbetaling, ville det give en masse problemer, mener FOA's næstformand, Thomas Enghausen.
- Det ville skabe en masse yderligere administrativt bøvl.
Det forudsætter, at medlemmerne skal opdatere deres kortoplysninger, når kortene udløber.
Det gør det ikke nemmere, siger han.
Men skal Nets ikke også kunne tjene penge?
- Vi anerkender fuldt ud, at der er nogle omkostninger ved at drive det, men der er jo millioner af transaktioner, og alt andet lige burde ydelsen blive billigere, siger Thomas Enghausen.
FacebookTwitterKopier linkEmner:FOA|Konkurrence- og Forbrugerstyrelsen|Nets|Fagforeninger|Betalingsmidler




https://www.dr.dk/nyheder/regionale/hovedstadsomraadet/overvaegt-er-tredjestoerste-aarsag-til-kraeft-men-kun-faa

KøbenhavnOvervægt er tredjestørste årsag til kræft: Men kun få kender den alvorlige risikoInden for de næste 30 år kan 48.
000 flere danskere få kræft som direkte konsekvens af overvægt.
'Hver gang du tager på, også bare et eller to kilo, så øger du din risiko for kræft,' siger Gitte Laub fra Kræftens Bekæmpelse.
Af Anne Diklev Pallesen18.
sep.
2019 kl.
06.
00 | opdateret 18.
sep.
2019 kl.
09.
57Bemærk: artiklen er mere end 30 dage gammelLæs opDet kan gå hårdt ud over sundheden at være overvægtig.
Og de ekstra kilo er faktisk den tredjestørste risikofaktor for at få kræft.
Overvægt øger nemlig risikoen for mindst 13 forskellige kræftformer, og nogle af dem er de mest hyppige kræftformer som brystkræft og tarmkræft.
Men det ved kun hver femte dansker, viser en ny undersøgelse, som Kræftens Bekæmpelse og Sundhedsstyrelsen står bag.
- Det bliver vi simpelthen nødt til at gøre noget ved, og kommunikationsmæssigt bliver det en kæmpe opgave, men vi skal fortælle danskerne om sammenhængen, siger Gitte Laub, der er projektchef for forebyggelse af kræft inden for fysisk aktivitet, kost og overvægt i Kræftens Bekæmpelse.
Undersøgelsen, som KANTAR Gallup har lavet, viser, at 86 procent af danskerne er klar over, at overvægt øger risikoen for type 2-diabetes, og 81 procent ved, at overvægt øger risikoen for hjerte-kar-sygdomme.
Men det er kun 22 procent, der kender sammenhængen mellem overvægt og kræft.
Hver gang du tager på, også bare et eller to kilo, så øger du din risiko for kræft.
Gitte Laub, projektchef, Kræftens BekæmpelseI Sundhedsstyrelsen er man enig i, at der skal et omfattende oplysningsarbejde i gang for at forhindre de mange kræfttilfælde som følge af overvægt.
Er nødt til at forebyggeIfølge chefkonsulent i Sundhedsstyrelsen Tatjana Hejgaard er det ikke nok kun at opfordre folk til at ændre vaner og tjekke deres BMI.
- Vi er også nødt til at se på tilgængeligheden af usund mad og drikke, portionsstørrelser og muligheden for at være fysisk aktiv i det daglige.
Det spiller også en rolle, hvor længe vi sidder stille, siger hun.
Overvægt og kræftOvervægt er den 3.
største årsag til kræftNæsten 8 ud af 10 danskere ved det ikkeOvervægt kan sammenkædes med 13 forskellige kræftformer51 procent af danskerne er overvægtigeKilde: Kræftens Bekæmpelse og SundhedsstyrelsenI dag er over halvdelen af danskerne overvægtige, og hvis den nationale vægtkurve fortsætter med at stige som hidtil, vil 48.
000 flere danskere få kræft de næste 30 år som direkte konsekvens af overvægt, lyder vurderingen fra Kræftens Bekæmpelse.
- Hver gang du tager på, også bare et eller to kilo, så øger du din risiko for kræft, siger Gitte Laub.
- Jo større fedtdepoter man har – især omkring maven – jo mere øger man betændelsestilstanden i kroppen.
Det giver gode forhold for at kræft kan opstå og udvikle sig, siger Gitte Laub.
Chefkonsulent i Sundhedsstyrelsen Tatjana Hejgaard nævner også, at flere aktører skal på banen i forebyggelsesarbejdet.
Både læger og sundhedspersonalet i kommunerne skal hjælpe folk til at holde normalvægten – men også organisationer og politikere skal tage affære, mener hun.
- Vi er nødt til at sætte ind på flere fronter, hvis vi skal vende og forebygge udviklingen på den lange bane, fastslår Tatjana Hejgaard.
Det er de enige i hos Kræftens Bekæmpelse, som nævner udviklingen i USA, hvor overvægt er godt på vej til at blive den største årsag til, at folk får kræft.
Med det in mente skal der handles, lyder det.
- For at vende udviklingen er vi først og fremmest nødt til at anerkende og forstå, at det her er en stor og hidtil overset udfordring for folkesundheden, siger Mette Lolk Hanak, der er forebyggelseschef i Kræftens Bekæmpelse.
FacebookTwitterKopier linkEmner:Kræftens Bekæmpelse|Kræft|Sundhedsstyrelsen|Fedme|USA




https://www.dr.dk/sporten/hvis-svenskerne-kan-kan-vi-vel-ogsaa-ny-dm-uge-skal-lokke-tilskuere-ud-af-busken

SportHvis svenskerne kan, kan vi vel også?
Ny DM-uge skal lokke tilskuere ud af buskenDanmarksmesterskaberne i en række forskellige idrætsgrene skal afvikles i den samme uge fra 2021.
Anna Emilie Møller og de andre, som kæmper om danmarksmesterskaber i atletik, vil i 2021 få følgeskab af en række sportsgrene, når DIF afholder en samlet DM-uge.
18.
sep.
2019 kl.
08.
31Bemærk: artiklen er mere end 30 dage gammelLæs opI stedet for at afvikle DM i atletik i én weekend, DM i cykling i den næste og DM i rulleskøjteløb i en tredje samler Danmarks Idrætsforbund (DIF) danmarksmesterskaberne i en række idrætsgrene i samme uge.
Det skriver forbundet i en pressemeddelelse.
Første gang bliver i 2021.
Ambitionen er blandt andet at tiltrække flere tilskuere, forklarer Morten Mølholm Hansen, der er administrerende direktør i DIF.
- Uden at forklejne nogen har vi flere mindre idrætter, som har svært ved både at tiltrække tilskuere og medier, når de afvikler DM.
- Ved at samle en række danmarksmesterskaber ét sted og afvikle det hele i et tætpakket program skaber vi pludselig et attraktivt medieprodukt.
Inspirationen er hentet i Sverige og Norge, hvor man i flere år med succes har samlet mesterskaber i den samme uge.
 Ambitionen bag et samlet DM er at gøre eventet mere attraktivt for tilskuere, lyder det i en pressemeddelelse fra Danmarks Idrætsforbund.
 DM-ugen skal løfte de mindre sportsgrene, som tidligere har haft svært ved at lokke tilskuerne ud af busken.
1 / 3Inspirationen er hentet i Sverige og Norge, hvor man i flere år med succes har samlet mesterskaber i den samme uge.
1 / 3Ambitionen bag et samlet DM er at gøre eventet mere attraktivt for tilskuere, lyder det i en pressemeddelelse fra Danmarks Idrætsforbund.
2 / 3DM-ugen skal løfte de mindre sportsgrene, som tidligere har haft svært ved at lokke tilskuerne ud af busken.
3 / 3- Vi gør det samtidig attraktivt at overvære som tilskuer, når man om formiddagen for eksempel kan se højdespring og hækkeløb i atletik, om eftermiddagen enkeltstart i landevejscykling og om aftenen beachvolley – måske på den samme entrébillet, siger han i pressemeddelelsen.
DIF har hentet inspiration til DM-ugen i Sverige og Norge, hvor man allerede har samlet de nationale mesterskaber for mindre idrætsgrene i den samme uge.
Læs også:DIF vil kopiere svensk mesterskabsmodel: ’Kommuner slås om arrangementet’- Måske bliver DM-ugen ligefrem værd at rejse efter som tilskuer.
Det er i hvert fald, hvad vi ser, at der er sket i Sverige og Norge, som har afholdt SM-veckan og NM-veka i flere år, siger Mølholm.
Aalborg har vist interesse for at være værtsby, og Aalborg Kommune har underskrevet en hensigtserklæring med DIF om at afvikle den første DM-uge, der finder sted i uge 25 i 2021.
/ritzau/FacebookTwitterKopier linkEmner:Danmarks Idrætsforbund|Norge|Sverige|Atletik|Morten Mølholm Hansen (idrætsleder)




https://www.dr.dk/nyheder/indland/23-aarig-mand-anholdt-eksplosionen-ved-skattestyrelsen

Eksplosioner i KøbenhavnSe temaIndland23-årig mand anholdt for eksplosionen ved SkattestyrelsenEfterlyst person er anholdt i Københavns Lufthavn i forbindelse med eksplosionen ved Skattestyrelsen.
Politiet på plads efter eksplosionen ved Skattestyrelsen i august.
Af Nynne Hein Møller18.
sep.
2019 kl.
09.
08 | opdateret 18.
sep.
2019 kl.
09.
31Bemærk: artiklen er mere end 30 dage gammelLæs opEn 23-årig mand, som har været internationalt efterlyst i forbindelse med eksplosionen ved Skattestyrelsen på Østerbro i København, blev tirsdag aften anholdt i Københavns Lufthavn.
Det oplyser Københavns Politi i en pressemeddelelse.
Manden vil blive fremstillet i grundlovsforhør klokken 11 onsdag formiddag i Københavns Byret.
Anklageren vil bede om fremstilling for lukkede døre.
- Det er en meget alvorlig sag, og vi iværksatter derfor øjeblikkeligt en omfattende efterforskning, som ugen efter førte til fængslingen in absentia af de to svenske mænd.
Nu er begge i vores varetægt, og vi ser derfor frem til at kunne komme endnu videre i efterforskningen, som fortsætter, siger vicepolitiinspektør Brian Belling, som er leder af Afdeling for personfarlig kriminalitet.
Svenske mænd sigtedeEksplosionen fandt sted den 6.
august klokken 22.
18 ved Skattestyrelsen, som ligger lige over for Nordhavn Station på Østerbro.
Læs også:22-årig svensk mand anholdt for sprængning på ØsterbroSprængstoffet var placeret cirka 60 centimeter fra hovedindgangen til Skattestyrelsen.
En uge senere blev to svenske mænd sigtet for eksplosionen in absentia ved Københavns Byret.
Den ene blev efterfølgende anholdt i Sverige, mens den anden - som i går aftes blev fængslet - blev internationalt efterlyst.
FacebookTwitterKopier linkEmner:Skattestyrelsen|Kriminalitet|København|Københavns Lufthavne|Lufthavne




https://www.dr.dk/nyheder/regionale/hovedstadsomraadet/kommune-rykker-ud-paa-herberg-og-gader-og-foelger-socialt

KøbenhavnKommune rykker ud på herberg og gader og følger socialt udsatte i tandlægestolenMange socialt udsatte dropper tandlægen, da reglerne for tilskud er for besværlige.
Kim Allan Jensen mangler seks tænder i munden.
Det giver ham en tilbagevendende tandpine.
 DR)Af Josephine Nue og Melissa Maria Elsborg (Research)18.
sep.
2019 kl.
07.
32 | opdateret 20.
sep.
2019 kl.
09.
11Bemærk: artiklen er mere end 30 dage gammelLæs opEt godt tandsæt med sunde tænder er vigtigt for livskvaliteten og selvtilliden.
Men blandt socialt udsatte er det sjældent, at tandlægestolen bliver besøgt.
En af dem, der ikke får set tandlægestolen nok, er Kim Allan Jensen, hjemløs og formand i SAND Hovedstaden.
Kim Allan Jensen mangler seks tænder i munden.
Det betyder både en tilbagevendende tandpine, og at der er ting, han eksempelvis må takke nej til.
- Jeg kan ikke spise flæskesvær.
Simpelthen fordi jeg ikke har en regelmæssig tandplejerutine, siger han.
Tandpleje til socialt udsatteI en rundspørge til 33 tandlægeklinikker lavet af Tandlægeforeningen i Region Hovedstaden svarer over 80 procent af tandlægerne, at de generelt bruger mere eller meget mere tid på en konsultation med en socialt udsat end andre patienter.
For dyrt og kræver meget dokumentationEn af årsagerne til at socialt udsatte alt for sjældent går til tandlæge er, at tilskudsordningen, der skal støtte socialt udsatte økonomisk, ikke bliver benyttet ordentligt.
Sådan lyder det fra Esben Boeskov Øzhayat, der forsker i den samfundsmæssige effekt af sundhedstiltag for kontanthjælpsmodtagere på Tandlægeskolen i København.
- Reglerne er for komplicerede for socialt udsatte, der har svært ved mødet med det kommunale bureaukrati, siger forskeren.
Reglerne afhænger af ansøgerens alder, men som minimum skal man betale 600 kroner af egen lomme årligt for at være omfattet af tilskudsordningen.
Projektet med opsøgende arbejde på FrederiksbergI 2017 valgte Frederiksberg kommune at afsætte 350.
000 kr.
årligt i perioden 2017-2019 til tandbehandling til udsatte borgere.
I 2018 fik 20 borgere social støtte, hvoraf 19 borgere fik bevilget hel eller delvis økonomisk støtte til tandbehandling til i alt 257.
000 kr.
I 2019 har 18 borgere modtaget støtte for i alt 177.
282 kr.
til tandbehandling.
Projektet udløber ved udgangen af 2019, og udvalgene har besluttet at indstille projektet til at indgå i budgetforhandlingerne 2019.
Det betyder i alt for mange tilfælde, at socialt udsatte helt dropper at besøge tandlægen.
Esben Boeskov Øzhayat forklarer, at den primære stopklods for udsatte borgere er, at de rammer et privatiseret system.
- Som det er nu, er tandplejen privatiseret, og der tror jeg, at den dårligste tredjedel af kontanthjælpsmodtagere simpelthen ikke passer ind.
Det er et system med faste tider til tandlægen, dokumentation til kommunen og egenbetaling, siger han.
Følger de udsatte til tandlægenPå Frederiksberg har man muligvis fundet løsningen.
Her rykker medarbejdere i kommunen ud til herberg og ud på gaderne og hjælper de mest udsatte borgere med at overholde aftalerne hos tandlægen.
Samtidig får de også økonomisk støtte af kommunen.
Den ordning ville Kim Allan Jensen, der har været hjemløs i København i omkring 27 år, gerne have haft.
Der er ingen tvivl om, at det opsøgende arbejde er vejen frem.
For selv om man valgte at lave tandbehandling gratis for den her gruppe, ville der stadig være en udfordring med at få de her borgere til at møde op.
Esben Boeskov Øzhayat, forsker, Tandlægeskolen i København.
Derfor kunne en ordning, som den på Frederiksberg, være en redning for en som Kim Allan Jensen.
- Det, at en medarbejder tager en i hånden, betyder meget.
Der er mange som lider af tandlægeskræk.
Men det er lige så meget det med, at sagsbehandlingen er fjernet fra ens skuldre og er overladt til en anden, det betyder enormt meget, siger han.
Han bakkes op af forsker Esben Boeskov Øzhayat, fra Tandlægeskolen i København.
- Der er ingen tvivl om, at det opsøgende arbejde er vejen frem.
For selv om man valgte at lave tandbehandling gratis for den her gruppe, ville der stadig være en udfordring med at få de her borgere til at møde op, siger Esben Boeskov Øzhayat.
Ikke alle kommuner har rådDen dyre tandlægeregning, som kommunen hænger på, skræmmer ikke kun patienterne.
Det kan nemlig koste mange penge, hvis man skal følge eksemplet fra Frederiksberg.
Det mener de i Greve Kommune.
- Det bliver vores udfordring, at det strander på den økonomiske del, lyder det fra Greves borgmester Pernille Beckmann (V).
- Det er et spændende projekt, og vi har kigget på det.
Vi har selv forsøgt os med noget lignende uden held, siger hun.
Hun tror dog på, at forebyggende arbejde er vejen frem, men det er svært at lave et budget.
- For problemet er, at man ikke kan gøre de forebyggende effekter op i kroner og ører lige nu, og det giver bare os en økonomisk udfordring i forhold til at lave sådan et projekt, siger hun.
FacebookTwitterKopier linkEmner:Pernille Beckmann (politiker)|Venstre|København|Tandpleje|Tandlægeskolen




https://www.dr.dk/nyheder/udland/juncker-frygter-no-deal-der-sker-ingen-fremskridt-i-brexit-forhandlingerne-med

BrexitSe temaBrexitJuncker frygter 'no deal': Der sker ingen fremskridt i brexit-forhandlingerne med JohnsonTiden er ved at rinde ud for en brexit-løsning, mener kommissionsformanden.
Kommissionsformand Jean-Claude Juncker frygter et 'no deal'-brexit.
Af Per Bang Thomsen - Strasbourg18.
sep.
2019 kl.
14.
01Bemærk: artiklen er mere end 30 dage gammelLæs opDer er ikke sket nogen fremskridt i de igangværende brexit-forhandlinger med den britiske regering.
Derfor er der en stor risiko for, at det ender med et ’no deal’-brexit den 31.
oktober.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EU's indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit her.
Det var hovedbudskabet fra EU-toppens side, da det britiske farvel til EU her til formiddag var på programmet i Europa-Parlamentet i Strasbourg.
- Tiden er ved at rinde ud, lød det fra kommissionsformand Jean-Claude Juncker.
Den britiske regering med premierminister Boris Johnson i spidsen vil gerne have fjernet det såkaldte ’backstop’ fra skilsmisseaftalen med EU.
Og i weekenden udtalte premierministeren, at der er sket ”kæmpestore fremskridt” på det punkt.
Læs også:Alle taler om 'backstop': Men hvorfor skaber det så meget debat?
Men ifølge kommissionsformanden har briterne ikke præsenteret nogle alternativer løsninger til backstop-ordningen, der skal sikre, at grænsen mellem Irland og Nordirland forbliver åben.
- Vi har ikke fået nogle forslag.
Og så længe vi ikke har fået forslag fra britisk side, kan jeg ikke se jer i øjnene og sige, at vi gør fremskridt i forhold til en løsning, lød det fra kommissionsformanden, der mandag spiste frokost med Boris Johnson.
Reel risiko for 'no deal'Han har nu bedt premierministeren om "på skrift at komme med alternative bud" på ordningen.
Hvad betyder ’backstop’?
Det såkaldte backstop er en forsikring i den brexit-aftale, som tidligere premierminister Theresa May indgik med EU-landene.
Den betyder, at hvis forhandlingerne mellem EU og Storbritannien bryder sammen, så forbliver Nordirland eller Storbritannien en del af toldunionen for at kunne holde grænsen mellem Irland og Nordirland åben.
Toldunionen fjerner tolden mellem EU-medlemslandene og fastsætter fælles ydre toldsatser.
EU forbyder medlemmer at forhandle handelsaftaler separat fra EU.
I stedet forhandles handelsaftaler kollektivt.
- Det betyder, at der stadigvæk er en meget reel risiko for, at der ikke kommer nogen aftale på plads, tilføjede Jean-Claude Juncker.
Det budskab blev mødt med store klapsalver fra de bagerste rækker i salen, hvor de britiske parlamentarikere fra det stærkt EU-kritiske ’Brexit Party’ havde indfundet sig.
De ønsker, at Storbritannien skal forlade EU i slutningen af oktober uden den skilsmisseaftale, som Storbritannien og resten af EU sidste år forhandlede på plads.
- Det er simpelthen mine bedste venner og groupies, lød det fra Jean-Claude Juncker, som vinkede op til dem.
- Det er derfor, de råber og jubler, lød det med et skævt smil fra kommissionsformanden.
Han understregede dog, at det ikke vil være i EU's interesse, at briterne forlader samarbejdet uden en aftale.
- Europa-Kommissionen er parat til at arbejde dag og nat for at forsøge at finde de tekniske og politiske løsninger, som kræves, fastslog Jean-Claude Juncker.
Nigel Farage, der er leder af 'Brexit Party', ser gerne, at Storbritannien forlader EU uden en aftale.
Frygter ny konflikt i NordirlandMichel Barnier, der er EU’s brexit-chefforhandler, var heller ikke optimistisk, da han efterfølgende tog ordet.
Og han understregede, at det ikke er af ideologiske årsager, at man fra EU’s side holder fast i det omstridte ’backstop’.
- Det er et pragmatisk sikkerhedsnet, understregede han.
Det skal blandt andet sikre, at den blodige konflikt mellem pro-britiske protestanter og de pro-irske republikanere, der i årtier prægede Nordirland, ikke blusser op igen.
Læs også:Brexit-ordbogen: Fra Artikel 50 til toldunionenDen strid blev afsluttet med Langfredagsaftalen fra 1998.
En af årsagerne til, at det kunne lade sig gøre, var, at begge lande var en del af EU, og at der derfor ikke var behov for fysisk grænsekontrol mellem de to lande.
Nordirland er en del af Det Forenede Kongerige sammen med Wales, Skotland og England.
Nordirland er en del af Det Forenede Kongerige sammen med Wales, Skotland og England.
Farage: Farvel til det europæiske imperiumDerudover handler det om at sikre samhandlen mellem Nordirland og Irland, der forbliver i EU, samt beskytte EU’s indre marked, understregede Michel Barnier.
- Alle levende dyr, der ankommer til Nordirland fra Storbritannien, kommer ikke kun ind på det irske marked, men også det polske, tyske eller danske marked.
Derfor er vi nødt til at udøve den kontrol, der påhviler os, for at beskytte sikkerheden, sagde han og tilføjede, at der fortsat er et utal af spørgsmål om det fremtidige forhold mellem EU og Storbritannien, der skal besvares, selv hvis det ender med ’no deal’.
Og hvis der skal opbygges det, som Michel Bernier betegner som "et ambitiøst partnerskab" mellem de to parter, så kræver det blandt andet, at der er lige konkurrencevilkår.
Et punkt, som den britiske regering ifølge chefforhandleren nu ønsker at ændre på.
- Her, næsten tre år efter folkeafstemningen om brexit, må man ikke bare lade som om, at man forhandler.
Vi har et ansvar for at fortsætte den proces med både beslutsomhed og seriøsitet, lød det fra Michel Barnier.
Nigel Farage var en af de parlamentarikere, som efterfølgende tog ordet, og han lagde ikke skjul på, at han ser frem til sin sidste arbejdsdag i Europa-Parlamentet.
- Vi ønsker ikke at være en del af det europæiske imperium, som nogle ønsker.
Vi ønsker et fuldstændigt brud med EU.
Hos den socialdemokratiske S&D-gruppe er man dog klar til at give briterne endnu en brexit-forlængelse, hvis de beder om det.
- Vi støtter fuldt op om en forlængelse for at undgå katastrofescenarium, sagde Iratxe García Pérez, der er leder af gruppen, og rettede en kommentar til Nigel Farage og hans kolleager.
- Jeg beder dem ikke om at respektere dette parlament, for det har I aldrig gjort.
Men respekter befolkningen, så de ikke lider unødvendigt, og så det hele ikke ender i kaos.
FacebookTwitterKopier linkEmner:Boris Johnson (politiker)|EU|Europa-Parlamentet|Nordirland|EU-forhold




