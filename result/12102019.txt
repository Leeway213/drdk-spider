https://www.dr.dk/nyheder/udland/ecuador-praesident-saetter-militaeret-ind-fordi-demonstranter-saetter-ild-til

UdlandEcuador: Præsident sætter militæret ind, fordi demonstranter sætter ild til regeringsbygning Brandbomber mod rigsrevisionens bygning i Quito har fået landets præsident til at sætte militæret ind.
Demonstranter brød lørdag ind i rigsrevisionens kontorer i Ecuadors hovedstad, Quito, hvor de udøvede hærværk, plyndrede inventar og satte ild til bygningen.
12.
okt.
2019 kl.
21.
33 | opdateret 13.
okt.
2019 kl.
09.
37Læs opVoldsomme uroligheder i Ecuadors hovedstad, Quito, har fået Ecuadors præsident, Lenin Moreno, til at indføre udgangsforbud og sætte militæret ind i hovedstaden, skriver han på Twitter.
Udgangsforbuddet træder i kraft lørdag klokken 22 dansk tid.
Demonstranter trængte tidligere lørdag aften dansk tid ind i en regeringsbygning i Quito.
De har sat ild til bygningen, oplyser en fotograf fra nyhedsbureauet AFP på stedet.
Brandbomber blev kastet ind i bygningen, hvor rigsrevisionen har til huse, hvorpå maskerede mænd trængte ind.
Indenrigsminister Maria Paula Romo har beordret området evakueret, så brandvæsnet kan slukke ilden, skriver hun på Twitter.
Store protester pga.
stigende brændstofpriserI ti dage har Ecuador været ramt af landsdækkende protester mod blandt andet stigende brændstofpriser.
Demonstrationerne blev udløst, da regeringen i sidste uge ophævede et tilskud til brændstof, der har været i kraft i 40 år.
Ophævelsen er en del af en låneaftale på 4,2 milliarder dollar, som Ecuadors regering indgik med Den Internationale Valutafond (IMF) i marts.
Fjernelsen af tilskuddet betyder, at priserne på bestemte typer brændstof med ét er mere end fordoblet.
Demonstrationerne handler imidlertid også om regeringens generelle økonomiske reformer og sparepakker.
Flere hundrede personer er blevet anholdt under urolighederne.
/ritzau/AFPOpdateret: Artiklen er opdateret med oplysningen om præsidentens nye tiltag mod uroen samt video.
FacebookTwitterKopier linkEmner:Ecuador|Den Internationale Valutafond|Rigsrevisionen|Militær|Økonomisk politik




https://www.dr.dk/nyheder/udland/polsk-mor-til-fem-vi-stemmer-paa-dem-der-gav-os-boernepengene

UdlandPolsk mor til fem: Vi stemmer på dem, der gav os børnepengenePolens stærkt konservative regering står til dundrende sejr efter at have åbnet for gavmilde børnepenge.
Katarzyna Kleczka-Wdowicz læser matematik med sin søn, Dominik.
Sammen med sin samlever har hun fem børn og vil stemme på den siddende regering, der blandt andet har hævet børnepengene.
Polen går til valg søndag.
Af Clara Binczak Lindhardt12.
okt.
2019 kl.
22.
14Læs opVed et lille bord i køkkenet læser Katarzyna Kleczka-Wdowicz matematik-lektier med sin søn.
- Hvor meget er syv gange ti?
, spørger hans mor.
- Halvfjerds, svarer Dominik.
Katarzyna Kleczka-Wdowicz bor med sin kæreste Robert og deres fem børn i en etværelses lejlighed i ét af de fattigere kvarterer i byen Katowice i det sydlige Polen.
Mor Katarzyna går hjemme, mens Robert er elektromontør.
- Jeg tjener omkring 2.
000 polske zloty om måneden, siger Robert, der bærer den yngste søn på Seweryn på syv måneder på armen.
Roberts løn svarer til omkring 3.
500 danske kroner om måneden.
Katarzyna og Robert bor på omkring 40 kvadratmeter i byen Katowice med deres fem børn.
Sønnen Seweryn er syv måneder gammel.
Derudover får familien Kleczka-Wdowicz børnepenge for fem børn.
Per måned er det 500 polske zloty for hvert barn.
Et beløb, der i alt svarer til 4.
300 kroner hver måned, og som er mere end Robert tjener som elektromontør.
Har købt bedre tøj til børnene- Vi har for eksempel købt køjesengen her til børnene.
Katarzyna Kleczka-Wdowicz viser en køjeseng af træ, der står i lejlighedens eneste værelse.
- Vi har også købt madrasser og anti-allergi-sengetøj.
Og bedre tøj til børnene, siger hun, mens hun åbner skabet, der deler værelset i to.
Skabets hylder er fyldt med børnetøj.
Og familien har selv renoveret køkkenet og installeret en vaskemaskine.
- Vi lever beskedent, men det vigtigste er, at vi har hinanden, lyder det fra Katarzyna Kleczka-Wdowicz, mens hun viser en bamse, man kan trykke på hånden, så et hjerte på dens mave lyser op.
Bamsen er blandt noget af det legetøj, som familien også har købt til børnene for regeringens børnepenge.
- Før børnepengene havde vi det hårdt.
Vi vendte hver en øre.
Nogle gang fik Robert og jeg ingen aftensmad og ingen frokost.
Tiderne har ændret sig, fortæller hun.
Regering indførte børnepengeBørnepengene indførte den siddende, stærkt konservative regering, ledet af 'Lov og retfærdighedspartiet', for tre år siden.
I år udvidede regeringen programmet til at gælde fra det første barn.
- Pengene betyder meget for os.
Med dem kan vi leve som civiliserede mennesker, og vi behøver ikke at skamme os over vores liv, fortæller hun.
Så Katarzyna og Robert har bestemt, hvem de stemmer på ved valget i morgen.
- Ja, Lov og retfærdighedspartiet, fastslår Katarzyna.
Regeringen har op til valget desuden lovet flere penge til pensionister, skattefrihed for unge under 26 år samt højere mindsteløn.
Alligevel har hundredetusinder af polakker de seneste fire år gang på gang demonstreret mod regeringen.
For parallelt med flere børnepenge og andre løfter, har Lov og retfærdighedspartiet taget kontrol over blandt andet polske domstole og det statslige tv og radio.
Regeringen har indsat loyale støtter på alle vigtige poster.
Dybt udemokratisk og bekymrende, lyder det fra oppositionen samt fra EU og USA.
Familien stemmer på regeringenKatarzyna Kleczka-Wdowicz forklarer, hvorfor hun og Robert stemmer på sådan et parti.
- Som familie vil vi det bedste for vores børn.
Derfor stemmer vi på det, der er godt for os, svarer hun.
Betyder det, at børnepengene er vigtigere end jeres borgerrettigheder og demokratiet i Polen?
- Det hele er vigtigt.
Men de sociale ydelser udgør en afgørende del af vores liv.
Når staten tilbyder dem, så tager vi imod det, siger Katarzyna Kleczka-Wdowicz.
Regeringen har finansieret børnepenge-programmet med skatter på banker, højere skatter til Polens mest velhavende og afgifter på brændstof.
FacebookTwitterKopier linkEmner:Polen|EU|Skatter og afgifter|Tøj|USA




https://www.dr.dk/nyheder/udland/tyskland-og-frankrig-slutter-sig-til-andre-eu-lande-og-stopper-eksport-af-vaaben-til

Tyrkisk offensiv i SyrienSe temaUdlandTyskland og Frankrig slutter sig til andre EU-lande og stopper eksport af våben til TyrkietFlere EU-lande har siden onsdag stoppet eksporten af våben til Tyrkiet på grund af offensiven i Syrien.
Tyrkiet indledte en offensiv i det nordlige Syrien tidligere på ugen, og det har vakt skarpt kritik fra flere stats- og regeringsledere i EU.
Af Anna Sol Jørgensen12.
okt.
2019 kl.
23.
01Læs opBåde Tyskland og Frankrig har i aften besluttet at stoppe al eksport af våben til Tyrkiet.
Dermed tilslutter de sig Finland, Norge og Holland, der allerede har vedtaget at stoppe eksport af våben, siden Tyrkiet indledte en offensiv i Syrien.
- Med tro på, at Tyrkiet vil stoppe den her offensiv, har Frankrig besluttet at suspendere alle planer om at eksporte våben til Tyrkiet, der kan bruges i den offensiv.
Beslutningen træder i kraft øjeblikkeligt, siger den franske udenrigsminister og forsvarsminister i en fælles erklæring.
Herhjemme har SF og Enhedslisten tidligere på ugen meldt ud, at de går ind for, at Danmark spiller ud med sådan et forbud.
I perioden fra 2013 til 2017 blev der givet 19 permanente tilladelser til, at danske virksomheder kan eksportere våben og militært udstyr til Tyrkiet.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
Tyrkiets militære operation er rettet mod kurdiske grupper - blandt andet YPG, som Tyrkiet betragter som en terrororganisation.
YPG har dog været en vigtig allieret for USA og resten af den internationale koalition, der har været i krig mod terrorgruppen Islamisk Stat siden efteråret 2014.
Derfor har operationen også medført kras kritik - blandt andet fra en række EU-lande og USA, der truer Tyrkiet med sanktioner.
100.
000 personer drevet på flugtSiden offensiven blev indledt, er 100.
000 mennesker ifølge FN blevet drevet på flugt.
Ifølge det regeringskontrollerede tyrkiske nyhedsbureau Anadolu er 415 medlemmer af kurdiske styrker i det nordlige Syrien blevet neutraliseret siden onsdag.
Ordet neutraliseret dækker ifølge Anadolu både over dræbte, anholdte og personer, der har overgivet sig til tyrkiske styrker.
I Syrien er 30 civile blevet dræbt under Tyrkiets offensiv, oplyser Det Syriske Observatorium for Menneskerettigheder, der overvåger krigen i Syrien.
100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
1 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
1 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
2 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
3 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
4 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
5 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
6 / 6En anden bekymring går på, hvad der sker med de mange tusinde medlemmer af Islamisk Stat, der sidder i fængsler, der er kontrolleret af kurdiske styrker i området.
I går oplyste SDF, der er en sammenslutning af en række militser i de kurdisk-kontrollerede områder af Syrien, at fem IS-fanger var stukket af fra et fængsel i området, efter at Tyrkiet havde udført et angreb.
Den oplysning er dog ikke blevet bekræftet fra andre kilder.
Målet med militæroperationen, som Tyrkiet kalder 'Fredens Kilde', er at drive kurderne ud af området og skabe en 30 kilometer bred zone i Syrien.
I den såkaldte 'sikkerhedszone' vil Tyrkiet så placere nogle af de millioner af syriske flygtninge, der har søgt tilhold fra krigen i Tyrkiet.
Trusler om sanktionerDen tyrkiske præsident, Recep Tayyip Erdogan, sagde fredag aften, at han vil fortsætte operationen, 'uanset hvad andre siger'.
Vi vil ikke acceptere, at flygtninge bliver brugt som et våben for at afpresse os.
Derfor finder jeg gårsdagens trusler fra præsident Erdogan helt og aldeles uacceptable.
Jean-Claude Juncker, formand for EU-KommissionenDerudover har han truet EU med at 'åbne portene og sende 3,6 millioner flygtninge' i Europas retning.
Læs også:Trump giver grønt lys til sanktioner efter trusler om 'total ødelæggelse af Tyrkiets økonomi'Det er en slet skjult trussel om ikke at overholde den flygtningeaftale, som EU indgik med Tyrkiet i 2016.
Den aftale betyder, at Tyrkiet skal sørge for, at flygtninge ikke søger mod Europa, mens EU til gengæld betaler seks milliarder euro til Tyrkiet.
Erdogans trussel har da umiddelbart heller ikke medført andet end kritik fra EU-Kommissionens formand, Jean-Claude Juncker:- Vi vil ikke acceptere, at flygtninge bliver brugt som et våben for at afpresse os.
Derfor finder jeg gårsdagens trusler fra præsident Erdogan helt og aldeles uacceptable, sagde han i går.
Flere EU-lande har også truet Tyrkiet med at indføre økonomiske sanktioner, hvis operationen fortsætter.
Det samme har USA's præsident, Donald Trump, der i går underskrev en aftale, der giver grønt lys for at indføre sanktioner mod Tyrkiet.
Sanktioner, som USA håber ikke at blive nødt til at indføre, men som kan 'lukke ned for Tyrkiets økonomi', sagde den amerikanske finansminister i går.
FacebookTwitterKopier linkEmner:Tyrkiet|Syrien|USA|EU-forhold|Flygtninge og asylansøgere




https://www.dr.dk/sporten/haandbold/championsleague/efter-staerk-anden-halvleg-team-esbjerg-henter-vigtig-sejr-i

ChampionsleagueEfter stærk anden halvleg: Team Esbjerg henter vigtig sejr i Champions LeagueTeam Esbjerg vandt med seks mål over polske Perla Lublin i Champions League.
Estavana Polman bidrog med seks scoringer  for Team Esbjerg.
12.
okt.
2019 kl.
19.
59Læs opTeam Esbjergs håndboldkvinder har taget det første, solide skridt i jagten på avancement i Champions League.
På udebane vandt det danske mesterhold med 28-22 over polske Perla Lublin og sikrede sig dermed sine første to point i gruppespillet.
I en gruppe, hvor de to storklubber Rostov-Don og CSM Bucuresti er favoritter til at sætte sig på de to øverste pladser, ligner det en direkte duel mellem det danske og polske hold om den sidste billet til næste runde.
Derfor var det en uhyre vigtig sejr, Jesper Jensens tropper hentede i Polen, men det krævede også, at holdet hævede niveauet markant efter en tung første halvleg.
Den tabte esbjergenserne nemlig 12-15 mod et polsk mandskab, der ellers viste sig at være til at tale med.
Målvogter Rikke Poulsen fik ikke meget hjælp af sin defensiv, og Team Esbjerg lignede ikke det hold, der har vundet alle sine første syv kampe i den hjemlige liga.
Fire scoringer i trækMen fra anden halvlegs start vendte billedet totalt.
Esbjergenserne lavede halvlegens første fire mål og bragte sig foran 16-15.
Så var tonen slået an til en halvleg, hvor de danske mestre stille og roligt trak fra hjemmeholdet.
Bagkæden med Estavana Polman, Sonja Frey og Line Jørgensen fik sat spillet godt op, og så kunne det polske forsvar ikke stå imod.
En af årsagerne til dagens sejr var Esbjerg-målvogter Rikke Poulsen, som stod med en redningsprocent på 39.
Se et udpluk af hendes redninger i videoen:Med sit sjette mål afsluttede Polman scoringen og gjorde det til 28-22 i kampens sidste sekund.
Dermed har Team Esbjerg to point efter to kampe, mens polakkerne er uden point i tabellen.
Rostov-Don og CSM Bucuresti har begge tre point.
/ritzau/FacebookTwitterKopier linkEmner:Team Esbjerg|Bukarest|Håndbold|Esbjerg|Line Jørgensen (håndboldspiller)




https://www.dr.dk/sporten/fodbold/kvindeligaen/fortuna-hjoerring-taber-topopgoer-og-faar-skidt-cl-generalproeve

KvindeligaenFortuna Hjørring taber topopgør og får skidt CL-generalprøveFC Nordsjælland tog fra Hjørring med en 2-1-sejr og topper tabellen.
Fortuna Hjørring tabte til FC Nordsjælland, der nu rykker op på førstepladsen.
Af Kasper Aleksander Thrane12.
okt.
2019 kl.
19.
52Læs opFortuna Hjørring skal på en overordentlig vanskelig opgave på onsdag, når de forsvarende Champions League-mestre kommer på besøg i første af to opgør.
Og nordjyderne fik en skidt optakt til kampen, da de tabte topopgøret i Gjensidige Kvindeligaen med 1-2 til oprykkerne fra FC Nordsjælland.
Camilla Larsen scorede begge mål for FC Nordsjælland i første halvleg, inden Sanni Franssi reduceredet kort før tid.
Med nederlaget rykker FC Nordsjælland forbi Fortuna Hjørring op på førstepladsen i ligaen.
Brøndby sejrede sikkertMindre spænding om resultatet var der i Thisted, hvor Brøndby var på besøg.
En kamp som de regerende danske mestre vandt med 7-2.
Hjemmeholdet formåede at komme foran, men inden der var gået 45 minutter, havde Brøndby scoret hele syv gange.
Nicoline Sørensen blev topscorer for gæsterne med tre scoringer, mens også Louise Winter, Caroline Pleidrup og Frederikke Lindhardt kom på tavlen.
Sidstnævnte med to scoringer.
Læs også:Fortuna Hjørrings møde med CL-overmagten skal udvikle de danske talenterThisted fik reddet lidt af æren til sidst, men sejren var aldrig i fare, og Brøndby kravler ligesom FC Nordsjælland forbi Fortuna Hjørring i tabellen.
Brøndby spiller også Champions League på onsdag, hvor skotske Glasgow FC kommer på besøg.
FacebookTwitterKopier linkEmner:FC Nordsjælland|Fortuna Hjørring|Brøndby|Fodbold|Thisted




https://www.dr.dk/sporten/cykling/erfaren-hollaender-overrumpler-fuglsang-og-favoritterne-i-lombardiet

CyklingErfaren hollænder overrumpler Fuglsang og favoritterne i LombardietMollema udnyttede favoritternes fokus på hinanden til at tage sejren i Lombardiet Rundt.
Fuglsang blev firer.
Bauke Mollema stak afsted kort før mål og kørte alene over stregen i Lomardiet Rundt.
12.
okt.
2019 kl.
16.
51Læs opDe faldne blades løb kaldes Lombardiet Rundt, der er det sidste af sæsonens fem største endagsløb - de såkaldte monumenter.
Men der var ikke mange faldne blade på en flot, solrig dag i Italien, hvor den 32-årige hollænder Bauke Mollema tog en af karrierens største triumfer med en flot solosejr.
Danske Jakob Fuglsang sad med i finalen og blev nummer fire, mens Alejandro Valverde blev nummer to og Tour de France-vinder Egan Bernal nummer tre.
Læs også:Flyv Fuglsang, flyv!
Årets sidste kongeklassiker kan fuldende danskerens mesterværkMens de store forhåndsfavoritter holdt hinanden i skak, stak Mollema af med 18 kilometer til mål og kørte alene over målstregen i Como som vinder af den 113.
udgave af løbet.
I 2017 vandt han en etape i Tour de France som karrierens hidtidige højdepunkt.
Hård stigning blev udslagsgivendeEt tidligt udbrud med otte ryttere med Tom Skuijns som det største navn kom tidligt afsted på den 243 kilometer lange og kuperede rute.
De nåede op omkring seks minutters forspring, men var aldrig et reelt bud på en gruppe, hvor en vinder skulle findes.
Langsomt blev de trukket ind, og da de store navne som ventet begyndte at røre på sig på den hårde Colma Di Sormano-stigning, som på sine stejleste steder mod toppen stiger med hele 27 procent, blev udskillelsesprocessen sat i gang.
Efter nogle forceringer fra forskellige ryttere endte en gruppe på cirka 15 favoritter med at sidde sammen i front, da næste stigning, Civiglio, bød sig til med godt 20 kilometer igen.
Fuglsang med til det sidsteEn velkørende Jakob Fuglsang sad med helt fremme blandt rytterne, der skulle køre om sejren, men hverken han eller andre reagerede, da Mollema listede sig væk på stigningen.
Primoz Roglic, Valverde, Michael Woods, Bernal, Fuglsang og Jack Haig samlede sig i en forfølgergruppe og forsøgte på skift, men der gik meget taktik i gruppen, mens Mollema bare trådte igennem i front.
Læs også:Dansk cykelsucces anerkendes: Fuglsang og Pedersen nomineret til årets bedsteFem kilometer fra mål var hollænderens forspring nede på 20 sekunder til Valverde, som var stukket af fra forfølgergruppen, men det var nedad stort set hele vejen til mål, og der kunne han ikke fange hollænderen.
I spurten om de øvrige podiepladser kunne Fuglsang ikke matche Valverde og Bernal.
/ritzau/FacebookTwitterKopier linkEmner:Alejandro Valverde (cykelrytter)|Bauke Mollema (cykelrytter)|Italien|Cykelsport|Frankrig




https://www.dr.dk/nyheder/viden/klima/plastik-truede-dyr-og-kvaelende-roeg-har-du-styr-paa-forskellen-mellem-miljoe-og

KlimaPlastik, truede dyr og kvælende røg: Har du styr på forskellen mellem miljø og klima?
Selv garvede debattører og politikere får ofte rodet miljøet ind i klimadebatten.
Det er let at blande for eksempel luftforurening og CO2-forurening sammen.
Men det er to vidt forkskellige ting.
Af Søren Bjørn-Hansen12.
okt.
2019 kl.
17.
07Læs opKlimaet er under forandring.
Menneskeheden står overfor den måske største udfordring nogensinde.
Verdenssamfundet er enige om, at vi skal handle nu.
Men hvordan?
Klimadebatten er forvirrende.
Det vrimler med tal, begreber og komplekse sammenligninger.
Det er let at komme til at blande ting sammen.
Selv for garvede debattører, politikere og meningsdannere.
Mange misforstår simpelthen, hvad der er klimaproblemer, og hvad der er miljøproblemer.
Og det kan forsinke indsatsen for at løse klimaproblemerne.
Men er måske også med til at sætte fokus på dem.
Seniorforsker ved Institut for Miljøvidenskab Lars Kjerulf Petersen kender godt problemet:- For mig at se er klimaet en del af miljøet.
Men det er rigtigt, at folk tit blander tingene sammen.
Ikke alt, der er godt for miljøet, har en positiv klimaeffekt.
- Men klimaproblemet skubber til en generel miljøbekymring, siger han.
Her giver vi dig nogle eksempler, hvor vi blander miljøpærer og klimabananer sammen.
Når vi samler plastik ind, hjælper vi miljøet - ikke klimaetDanmark er blandt de dårligste lande i Europa til at genanvende plastik.
Vi brænder det i stedet.
Og det er måske ikke en dårlig ide.
Få miljøhistorier har fået lige så meget opmærksomhed de senere år som plasktikfourening af kloden.
- Erkendelsen af, at der er plastik alle vegne, har skræmt folk, siger Lars Kjerulf Petersen.
- Det har skubbet dem til at ville gøre noget.
Globale bevægelser som "trashbag challenge" har fået mennesker til at tage indsamlingen af plastikaffald alvorligt.
- Men når folk er bekymret for plastik i naturen, har det meget lidt med klima at gøre, siger Lars Kjerulf Petersen.
Plastik er lavet af olie, og hvis det afbrændes i stedet for at blive genanvendt, påvirker det klimaet i negativ retning, fordi det udleder drivhusgasser som CO2.
Den påstand bakkes op af Thomas Fruergaard Astrup, der er professor på DTU Miljø:- Afbrændes affald med plast i, udleder det fossilt CO2 fra affaldet.
Det er skidt for klimaet, siger han.
- Det eneste råd, vi kan give forbrugerne, er at være så gode som muligt til at sortere plasten derhjemme, så vi får indsamlet mest muligt plastik, af bedst mulig kvalitet.
Så bliver mest muligt genanvendt, siger Thomas Fruergaard Astrup.
Med andre ord må vi acceptere, at det dårlige plastik havner på forbrændingen - og dermed ender som emissioner,Thomas Fruergaard Astrup forklarer, at der ligger et kompliceret regnestykke gemt her.
For den indsamlede og afbrændte plastik erstatter i Danmark anden energiproduktion, der også har et klimaaftryk.
Og så er det måske ikke nødendigvis så slemt igen.
Derudover er det en kæmpe gevinst for miljøet, at vi indsamler plastik og håndterer det forsvarligt.
Men det er værd at huske, at plastikaffald ikke i sig selv påvirker klimaet - før det brændes af.
Affaldssortering hjælper ikke klimaetVi er blevet vant til at sortere affaldet fra husstanden.
Men det hjælper ikke nødvendigvis klimaet.
I Danmark har de fleste en eller anden form for affaldssortering.
Og selvom der er mange gode grunde til at sortere sig affald, er der både klimagevinster og klimabelastning forbundet med affaldshåndteringen, forklarer DTU professor Thomas Fruergaard Astrup.
- Når vi samler affald ind i affaldssystemet, kører vi det ofte et sted hen for at sortere det i plastik og andre genanvendelige materialer, omdanne biologisk materiale til biogas og så videre.
Alle de skridt er en klimabelastning, fordi vi bruger ressourcer - brændstof, elektricitet og vand til behandlingen af affaldet, siger han.
- Så affaldshåndteringen er isoleret set en klimabelastning.
Der hvor klimagevinsterne opstår, forklarer han, er, når affaldet bliver til nye råmaterialer, næringsstoffer eller energi.
Når plastik og metal bliver genanvendt, papir bliver til nyt papir og når forbrændingen af affald erstatter andre fossile brændsler i energiproduktionen.
Thomas Fruergaard Astrup mener derfor ikke, vi skal smide noget ud til forbrænding, som i stedet kan genanvendes.
- Og så skal vi tænke over det, vi smider ud, og over hvordan vi kan reducere spild, siger han og fortsætter:- Det gælder producenterne.
Men vi skal også tage ansvar for de produkter, vi køber.
Det er også værd at huske, at plastikemballage ikke er så stort et klimaproblem, som selve den indpakkede mad er.
Ifølge nyere svensk forskning udgør emballage og transport tilsammen kun én procent af klimaaftrykket for oksekød og seks procent for mælk - resten kommer fra produktionen af fødevarerne.
Madaffald ender hos landmandenDe fleste kender poserne til bioaffald.
Men affaldet ender som gylle og en mindre belastning for klimaet.
Når du smider biologisk nedbrydeligt affald i den grønne spand, tænker du måske, at det ender som kompost et sted i nærheden - og hjælper nye planter til at gro.
Men sådan er det sjældent, forklarer Thomas Fruergaard Astrup.
- Madaffaldet blandes ofte med gylle fra landbruget, og laves om til biogas i biogasanlæg.
Resterne herfra kan bruges som gødning i landbruget, siger han.
- Vi kører dog ofte lidt langt med det her madaffald.
For eksempel helt til Jylland fra København, siger Thomas Fruergaard Astrup.
- Det giver ikke altid mening, siger han.
Den primære klimagevinst findes hos gyllen.
Når landbruget undgår at køre gyllen direkte ud på markerne, og i stedet sender gyllen gennem et biogasanlæg, så undgås udledning af klimagasser.
At medtage madaffaldet gør det hele økonomisk mere attraktivt.
- Der kan faktisk fås mere energi ud af madaffaldet ved at forbrænde det, men ved at sende det til et biogasanlæg kan man i stedet bidrage til fremstillingen af biogas i landbruget, siger Thomas Fruergaard Astrup.
- Samtidig bidrager sorteringen af madaffald til at øge den samlede genanvendelsesprocent.
Naturen trues mere af mennesker end af klimaetLandbruget fylder 60 procent af Danmarks areal.
Der er ikke plads til den vilde natur, mener biolog.
Har en rapsmark, som er en ørken for det vilde dyreliv.
Klimaforandringerne fylder også meget i debatten omkring naturen.
Men selvom klimaet bliver et stigende problem for både dyr, planter og deres mangfoldighed - det forskerne kalder biodiversitet - er naturens største trussel meget mere direkte.
Sådan lyder meldingen fra Rasmus Ejrnæs, der er seniorforsker på Institut for Bioscience på Aarhus Universitet.
- Hovedproblemet for biodiversiteten er mangel på levesteder for de vilde arter.
Det slår alt andet, siger han.
Rasmus Ejrnæs forklarer, at de levesteder, som i dag er vigtige for de truede arter, bruges til for eksempel landbrug, skovbrug, jagt og biavl i stedet.
- Klimaforandringerne og ændringer i det hele taget gør bare problemet værre, siger han og fortsætter.
- Men vi kunne have en fantastisk natur her i Danmark, selvom temperaturen steg flere grader.
Naturen kvitterer, hvis vi giver plads til den.
Han understreger dog, at klimaet er en væsentlig trussel for naturen nogle steder i Danmark.
Stigende vandstande kan for eksempel udrydde unikke danske strandenge:- Løsningen er igen at give plads til naturen.
Det er hele omdrejningspunktet.
Luftforurening er et problem - men ikke for klimaetKinesere danser i tyk smog i Fuyang i Anhui provinsen i Kina.
Smoggen er sundhedsskadelig - men den har ikke nogen større klimaeffekt.
Vi ser ofte billeder fra Kina med en himmel, som er helt tåget af smog.
Men faktisk hænger luftforurening og klima kun sporadisk sammen, forklarer Steen Solvang Jensen, som er sektionsleder ved Institut for Miljøvidenskab på Aarhus Universitet, Sektion for Atmosfærisk Miljø, der blandt andet rådgiver myndighederne om luftforurening og udledning af drivhusgasser.
Steen Solvang Jensen genkender, at vi mennesker har det med at blande luftforurening og klima sammen.
- Partikelforurening og CO2 blandes sammen, siger han.
Men det er to forskellige ting.
Luftforurening fra for eksempel kulkraftværker består af partikler og stoffer som svovldioxid og kvælstofoxider, der giver helbredsproblemer.
Et kulkraftværk udleder også CO2, som er en drivhusgas.
Men CO2 har ikke helbredseffekter.
Det er en usynlig ufarlig gasart, som vi mennesker blandt andet selv udånder.
- Det ligger i ordet luftforurening, at det har en eller anden negativ effekt.
Enten på menneskers helbred eller på naturen, siger han.
- CO2 har derimod ikke nogle direkte helbreds- eller miljøeffekter.
Men det fører til opvarmning af atmosfæren, som resulterer i klimaforandringer.
Faktisk har partikelforurening også en mindre klimaeffekt - selvom der er usikkerhed om, hvor stor den er.
Der er et komplekst samspil mellem partikelforurening og klimaeffekt.
Da sodpartikler er sorte bidrager de til opvarmning af atmosfæren ved at absorberede sollys.
Partiklerne påvirker også skydannelse og øger afsmeltningen fra is- og snedækkede områder.
Partikelforureningen - den tykke røg vi kender fra skorstenene - er dog et kæmpe helbredsproblem.
Heldigvis er løsningen på begge dele lidt den samme.
For når kulkraftværker og dieselbiler erstattes af vindmøller og elbiler, reduceres udledningen af usunde partikler fra dem også.
Forvirrende kommunikation en del af forklaringen?
En af grundene til forvirringen omkring eksemplerne ovenfor skyldes måske, at forskere og medier er for dårlige i kommunikationen omkring miljø og klima.
I artiklen "Communicating the science of climate change" fra tidsskriftet Physics Today (2012) beskriver forfatterne et klart misforhold mellem forskernes sprogbrug og befolkningens opfattelse af de samme begreber.
Forskerne konkluderer også, at det måske er en fejl, at klimaforandringer ofte gøres til et miljøproblem og det i virkeligheden i stedet burde ses som et sikkerhedsproblem - en trussel mod adgangen til fødevarer, rent vand, global sikkerhed og økonomi.
FacebookTwitterKopier linkEmner:Affald|Luftforurening|Videnskab|København|Jylland




https://www.dr.dk/nyheder/indland/vejle-blev-danmarks-venedig-voldsom-regn-skyllede-sko-og-burgere-vaek

IndlandVejle blev 'Danmarks Venedig': Voldsom regn skyllede sko og burgere vækFlere oversvømmelser i Vejle i Østjylland efter fredagens omfattende regn.
Af Mads Korsager Nielsen og Kasper Duncan Gram (video)12.
okt.
2019 kl.
16.
27Læs opFredag aften forvandlede store mængder vand Vejle til en dansk udgave af Venedig.
Særligt Vedelsgade i den østjyske by blev hårdt ramt.
Her fik blandt andet en skobutik oversvømmet julevarerne.
- Jeg var grædefærdig, jeg tænkte nej, nej, nej, ikke igen.
Alt det her arbejde.
Ikke nok med at butikken lukker i flere uger nu her, jeg skal jo til at tælle sko op, siger Bettina Ebbesen Hansen, indehaver af City Sko.
Skråt over vejen blev Byens Burger & Cafe ligeledes hårdt ramt.
- Vi fik at vide sidste gang i 2016, at det ikke sker igen.
Specielt ikke i Vedelsgade, men det skete igen, siger indehaver Said Moosavi.
Ikke bare Vejle blev skyllet grundigt igennem af de store mængder regn.
Særligt Syd- og Sønderjylland blev hårdt ramt og i Vejen mellem Esbjerg og Kolding faldt en halv måneds regn i løbet af bare et døgn.
FacebookTwitterKopier linkEmner:Jylland|Vejle|Venedig|Esbjerg|Kolding




https://www.dr.dk/nyheder/udland/dansk-noedhjaelpsorganisation-traekker-sig-ud-af-syrien

Tyrkisk offensiv i SyrienSe temaUdlandDansk nødhjælpsorganisation trækker sig ud af SyrienTyrkiets offensiv tvinger Folkekirkens Nødhjælp til midlertidigt at stoppe alle aktiviteter i området.
Ifølge FN har Tyrkiets offensiv i det nordøstlige Syrien sendt 100.
000 mennesker på flugt.
Nu har danske Folkekirkens Nødhjælp indstillet sine projekter i området på grund af faren.
Af Mads Korsager Nielsen og Michael S.
Lund12.
okt.
2019 kl.
22.
30Læs opDen danske nødhjælpsorganisation Folkekirkens Nødhjælp har af sikkerhedsmæssige årsager stoppet alle sine aktiviteter i Syrien.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
Det sker, efter Tyrkiet har igangsat en større militæroperation mod de YPG-kontrollerede områder i regionen, der ifølge FN har drevet 100.
000 mennesker på flugt.
- Jeg kan bekræfte, at vi har været nødt til midlertidigt at stoppe vores aktiviteter på grund af sikkerhedssituationen i landet, siger Jonas Nøddekær, international direktør hos Folkekirkens Nødhjælp.
Oplyser om mine-farenOrganisationen driver forskellige projekter i området, der skal hjælpe de lokale indbyggere.
Blandt andet hjælper den danske organisation med genopbygningen af de krigshærgede områder samt uddanner lokalbefolkningen i, hvordan man tager sig i agt for miner og andet ueksploderet ammunition.
Alt sammen aktiviteter, der nu er indstillet.
Jonas Nøddekær oplyser, at man ikke har danske nødhjælpsarbejdere i området.
En syrisk kvinde modtager nødhjælp, efter den tyrkiske militære offensiv har tvunget hende til at forlade sit hjem på grænsen mellem Tyrkiet og Syrien.
Ifølge DR Nyheders mellemøstkorrespondent er det her blot endnu en konsekvens ved den offensiv, der er i gang.
- Der er mange lokale i området, der har det svært i forvejen, og nu bliver det bare endnu mere svært at få hjælpen frem, siger Michael S.
Lund, der mødte medarbejdere fra Folkekirkens Nødhjælp på den irakiske side af grænsen, da de havde forladt Syrien.
Vanskelige betingelserHan fortæller, at andre nødhjælpsorganisationer fortsat arbejder i området, men betingelserne er vanskelige.
- Det bliver slet og ret sværere at hjælpe og komme rundt til mennesker i nød, når bomberne falder, siger Michael S.
Lund.
Tyrkiet vil med sin offensiv oprette en såkaldt 'sikkerhedszone', der strækker sig 30 kilometer ind i Syrien.
Tyrkiets militæroperation, der blev indledt onsdag, er rettet mod kurdiske grupper - blandt andet YPG, som Tyrkiet betragter som en terrororganisation.
YPG har dog været en vigtig allieret for den USA-ledede koalition i krigen mod terrorbevægelsen Islamisk Stat, hvorfor operationen også er blevet kritiseret i skarpe vendinger.
FacebookTwitterKopier linkEmner:Islamisk Stat|Folkekirkens Nødhjælp|Tyrkiet|Syrien|Terrorisme




https://www.dr.dk/nyheder/kultur/bagedyst-fillip-moedte-gud-og-broed-sammen-jeg-har-aldrig-foelt-mig-saa-elsket

Den store bagedyst 2019Se temaKulturBagedyst-Fillip mødte Gud og brød sammen: 'Jeg har aldrig følt mig så elsket'Fillip Katballe fra 'Den store bagedyst' fik ændret sit liv i mødet med Gud.
Fillip Katballe er med i 'Den store bagedyst', og han er ikke alene.
Gud er nemlig med den 30-årige pædagog og lærer, føler han.
Af Christian Mejdahl12.
okt.
2019 kl.
21.
20Læs opMens de andre deltagere i årets udgave af 'Den store bagedyst' beder til, at moussen har sat sig, og at der ikke er bobler i glazen, så beder Fillip Katballe til Gud.
Den 30-årige bageentusiast har ikke lagt skjul på, at han nok er mere kristen end gennemsnittet.
Det han selv betegner som 'personligt troende'.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
Så selvom han måske ligner en hård negl med sit tykke fuldskæg, store tatoveringer og stretch-øreringe, så er Fillip Katballe from som et lam.
Kristendommen giver mig en oplevelse af at være elsket.
Uden at skulle gøre noget for det.
Fillip KatballeMen Fillip Katballe har ikke altid været kristen.
Han voksede godt nok op i et kristent hjem, men kristendommen fik aldrig rigtig lov at fylde i den unge Fillip Katballes bevidsthed.
- Det havde aldrig rigtig sagt mig noget.
Jeg havde aldrig rigtig følt noget for det og havde svært ved at tage imod det.
Jeg kunne ikke se, hvad det skulle kunne gøre for mig.
Men med sin Hawaii-kage i første udsendelse af årets bagedyst åbnede Fillip Katballe op for historien om, hvordan han blev religiøst vækket og fik øjnene op for Gud på baggrund af en rejse med en flok venner.
Da Bagedyst-deltagerne skulle lave en kagemand, fandt Fillip Katballe inspiration i den tur til Hawaii, der endte med at ændre hans liv.
Det udmøntede sig i denne hawaiianske danserinde.
Skuffelsen på HawaiiSelvom han ikke var helt hooked på det med kristendommen, så gik Fillip Katballe som ung på en kristen efterskole.
Her snakkede ham ofte med sin ven om at tage ud at rejse, når de en dag var klar til det.
Så efter endt efterskole og efterfølgende tømreruddannelse var Fillip Katballe klar til at rejse ud i den store verden.
Ham og efterskolevennen havde egentlig aftalt at tage til Australien, men en aften ringede vennen og spurgte, om ikke de skulle tage til Hawaii i stedet, og om det ville være okay, hvis det blev til et ophold på en bibelskole, hvor de som frivillige skulle hjælpe til med den daglige drift.
Det eneste, jeg lavede, var at være ensom og tage i byen lidt for ofte.
Fillip KatballeOg det tændte en religiøs gnist i Fillip Katballe.
- Jeg så det som en slags ultimativ test mellem Gud og mig.
Jeg rejste så langt væk til et sted, hvor der er så meget Gud og bibel.
Så måtte han vise sig for mig, hvis han var der, siger Fillip Katballe.
I slutningen af 2011 tog han derfor af sted med sine venner.
Men den store vækkelse udeblev for den nyuddannede tømrer.
Der var ingen gud, der viste sig.
- Jeg blev meget frustreret og sur.
Nu var jeg der, så hvorfor skete der ikke noget?
Jeg kunne ikke forstå det, siger han.
Fillip Katballe (i hvid t-shirt) sammen med sine kammerater fra bibelskolen på Hawaii.
(© PRIVATFOTO)Brød sammen i mødet med GudDa Fillip Katballe kom hjem fra Hawaii, vendte han tilbage til sit liv i Herning, hvor han ikke havde noget arbejde, mens alle vennerne var flyttet til Aarhus.
- Det eneste, jeg lavede, var at være ensom og tage i byen lidt for ofte, fortæller han.
Men en efterårsaften i 2012 ringede samme ven, som havde foreslået Hawaii-turen, og spurgte, om Fillip Katballe ville med til en lejr i Danmark, der var arrangeret af den samme forening, som stod bag den hawaiianske bibelskole.
Når Fillip Katballe ikke er med i 'Den store bagedyst', er han pædagog og lærer på en efterskole.
Et job han brænder for: - Man kan virkelig rykke noget hos eleverne på dét tidspunkt i deres liv, siger han.
Fillip Katballe var svær at overbevise, men tog alligevel med.
En beslutning, der skulle vise sig at blive livsomvæltende for Fillip Katballe.
Det var nemlig til bibelskolens danske arrangementet, han fik øjnene op for Gud.
- Dagen inden, vi skulle af sted, fik jeg en fornemmelse i kroppen af, at der ville komme til at ske et eller andet.
Jeg kunne ikke rigtig definere det.
Så forsvandt det igen, siger Fillip Katballe og fortsætter:- Dagen efter stod vi til et lovsangsarrangement, og min ven lagde sin hånd på min skulder og siger tak for mig og mit venskab.
Og så brød jeg fuldstændigt sammen.
Tårerne væltede ud af Fillip Katballe midt under lovsangen, og han måtte gå udenfor, hvor han fortsatte det, han selv kalder en ustoppelig gråd.
- Jeg havde aldrig følt mig så elsket før.
Det var en følelse af en altomsluttende kærlighed.
Det var som om, et tæppe blev fjernet, og jeg pludselig kunne se helt klart.
Det eneste, jeg kunne mærke, var kærlighed, og jeg var ikke i tvivl om, hvor den kom fra.
Fillip Katballe bor i Aarhus med sin kone Ditte og deres søn Vitus.
(© PRIVATFOTO)Gud er med i bageteltetI kølvandet på dén oplevelse valgte Fillip Katballe livet som fuldblodskristen til.
Nu går han i kirke hver søndag og i forskellige kristne fællesskaber om mandagen.
Han beskriver det som om, han har fundet ro i sig selv.
- Kristendommen giver mig en oplevelse af at være elsket.
Uden at skulle gøre noget for det.
Det giver mig en tryghed at tro på livet efter døden.
Så er livet større, end det vi er i lige nu, siger Fillip Katballe, der også har opbygget et helt særligt forhold til de venner, han tog til Hawaii med.
Hver anden mandag mødes de i en mandegruppe, hvor de snakker om, hvordan de kan være bedre fædre, ægtefæller og udgaver af sig selv.
- Det er så personligt og eksistentielt, så det bliver helt automatisk meget dybere end alle mulige andre fællesskaber, man bevæger sig i.
Se, hvordan det går til, når Fillip Katballe bruger tid i sin kristne mandegruppe.
Og selvom det ikke blev til lovsang og taksigelser i bageteltet, så var der alligevel plads til Gud, når Fillip Katballe kastede sig over de krævende udfordringer.
- Jeg bad ikke en bøn hver gang, griner han og fortsætter:- Men jeg har da helt sikkert bedt om, at det måtte gå godt, og at der var en mening med, at jeg var med.
Se de to første afsnit af 'Den store bagedyst' på DRTV.
Læs også:Årets yngste deltager er Bagedystens nye supertalent: 'Alder afgør ikke, hvor dygtig man er'Har du lyst til at give dig i kast med Fillip Katballes roste kattekager, kan du finde opskriften lige her:FacebookTwitterKopier linkEmner:Hawaii|Kristendom|Religion|Aarhus|Australien




https://www.dr.dk/sporten/haandbold/skjern-sendt-ud-af-ehf-cup-efter-straffedrama

HåndboldSkjern sendt ud af EHF Cup efter straffedramaSkjern er ude af kvalifikationen til EHF Cuppens gruppespil, efter at vestjyderne tabte til Alpla HC Hard.
Thomas Mogensen og resten af Skjern-holdet er ude af EHF Cuppen efter drama.
12.
okt.
2019 kl.
19.
04Læs opHåndboldherrerne fra Skjern er overraskende færdige i EHF Cuppen allerede før gruppespillet.
I anden kvalifikationsrunde led vestjyderne et samlet nederlag til upåagtede Alpla HC Hard fra Østrig.
Efter en udesejr på 26-25 for en uge siden, virkede det som en formalitet at spille sig videre, da østrigerne lørdag gæstede Skjern.
Her lykkedes det de undertippede gæster at vinde 26-25 og dermed tvinge kampen ud i en afgørelse på straffekast.
Læs også:Søndergaard bomber Skjern til sejr mod GOGSvenske Jonathan Stenbäcken endte som den helt store skurk for Skjern, da han brændte to gange i straffekast-konkurrencen, som østrigerne vandt 9-8.
Straffekast-konkurrencen endte som en lille farce, da ingen vidste, hvad der skulle ske, efter at hvert hold havde afviklet de fem første kast, og stillingen var helt lige.
Det tog flere minutter for de EHF-delegerede at nå frem til, hvilke spillere der skulle kaste, og om holdene skulle tildeles fem nye kast eller blot et enkelt ad gangen.
Det endte med det sidste.
Stenbäcken havde allerede misset sit første forsøg, og da hans andet skud blev blokeret, endte det med et nederlag til Skjern.
/ritzau/FacebookTwitterKopier linkEmner:European Handball Federation|Skjern|Håndbold|Østrig




https://www.dr.dk/nyheder/kultur/film/dansk-films-bad-boy-maenger-sig-med-verdensstjerner-paa-stribe-men-kaemper-med

Film og serierDansk films bad boy mænger sig med verdensstjerner på stribe.
.
.
Men kæmper med sit selvværdFilmaktuelle Roland Møller har masser af selvtillid.
Selvværdet halter det lidt med.
© ScanpixAf Marie Ravn Nielsen12.
okt.
2019 kl.
15.
02Læs opI panden på skuespiller Roland Møller kan man ane et lille ar.
Det ser ikke ud af meget, men på en måde har det sat en masse i gang, som den kendte skuespiller slet ikke havde set komme.
Allerede som barn var han interesseret i nordisk mytologi, og da han som 11-årig fik sit første smykke, var det en torshammer med lædersnor.
Den gik han rigtig meget med – faktisk så meget, at han beholdt smykket på under en fodboldkamp hjemme i fødebyen Odense.
Og det er netop her, at arret kommer på banen, for på et tidspunkt under kampen header den unge fynbo til bolden med sådan en iver, at hans hop får smykket til at flyve direkte op i panden på ham.
Nu har han for altid et mærke efter hammeren Mjølner i ansigtet.
- Jeg ved ikke, om det var et tegn, siger skuespilleren med et skævt smil og klør sig i fuldskægget.
Kort om Roland Møller Født 1.
august 1972 i Odense.
Var som ung en del af Odenses kriminelle miljø og har flere gange siddet i fængsel.
Blev i 2002 løsladt efter sin sidste voldsdom.
Har rappet sammen med blandt andre Den Gale Pose og L.
O.
C.
og har også været sangskriver for Jokeren.
Fik senere hul igennem til filmbranchen og debuterede i Tobias Lindholms og Michael Noers fængselsfilm 'R' i 2010 og har siden spillet med i film som 'Kapringen', 'Nordvest', 'Skammerens datter', 'Under sandet' og 'Underverden'.
Har vundet to Bodil-priser – én for sin birolle i 'Nordvest' og én for sin hovedrolle i 'Under sandet'.
Har desuden godt gang i en karriere uden for Danmarks grænser med film som 'Papillon', 'Atomic Blonde' og 'Skyscraper'.
Det ligner om ikke andet et tegn.
Lige nu spiller han nemlig tordenguden Thor i Fenar Ahmads nye og længeventede eventyrfilm 'Valhalla', og den rolle betyder meget for skuespilleren.
Læs også:Ny dansk storfilm overrasker: Det umulige lykkes overbevisende godtIkke kun fordi, han har haft Thor-symbolet hængende om halsen som barn, men også fordi Thor giver mening for skuespilleren som voksen.
Han slås med de samme problemer, som jeg også slås med – der er masser af selvtillid, men han kæmper lidt med selvværdet.
Roland Møller, skuespiller- Jeg kan godt lide Thor, for han er en mand af folket.
Han er en bonde, der er blevet til en gud, lægger Roland Møller ud og tilføjer så:- Og han slås med de samme problemer, som jeg også slås med – der er masser af selvtillid, men han kæmper lidt med selvværdet.
Han er heller ikke det hurtigste eller klogeste dyr i skoven, men han er det stærkeste.
- Jeg håber, at folk vil acceptere, at Thor i denne film er en ældre bonde og en mand af folket, siger Roland Møller om sit portræt af tordenguden.
Her ses han i en scene fra filmen.
'Jeg blev faktisk lidt intimideret'Roland Møller er også stærk.
Med sine muskuløse overarme og mange actionroller på cv'et er han åbenlyst oplagt til rollen som tordenguden Thor.
Alligevel var det ikke uden en god portion ærefrygt, at skuespilleren påtog sig opgaven med at svinge Mjølner og skabe lyn, bulder og brag på det store lærred.
- Da Fenar ringede og fortalte, at jeg skulle spille Thor, sagde jeg først 'yes!
' og bagefter 'fuck!
'.
Det er jo arvesølvet og vores kultur, som vi piller lidt ved her.
Jeg blev faktisk lidt intimideret, for alle har jo et forhold til Thor, siger Roland Møller.
Kort om 'Valhalla'Filmen er instrueret af Fenar Ahmad og baseret på Peter Madsens tegneserie 'Valhalla' om de nordiske guder fra 1979 og hans tegnefilm af samme navn fra 1986.
På rollelisten ses blandt andre Roland Møller, Dulfi Al-Jabouri, Jacob Lohmann, Stine Fischer Christensen, Andreas Jessen, Asbjørn Krogh Nissen, Salome R.
Gunnarsdóttir og Laura Jonsdottir.
Cecilia Loffredo og Saxo Moltke-Leth spiller børnene Røskva og Tjalfe, mens musikproducer Reza Forghani spiller Quark, og Sanne Salomonsen spiller jættekongens mor.
De danske anmeldere er noget uenige om filmen og giver alt fra to til fire stjerner.
Eller rettere; alle burde have et forhold til Thor og alle de andre guder i Valhal.
Roland Møller mener i hvert fald, at vi kan lære meget af den nordiske mytologi i dag.
- Jeg læste 'Valhalla' som knægt, og historien har lagt nogle grundsten i mig.
Så jeg håber virkelig, at der er nogle unge mennesker i Danmark, der vil tage 'Valhalla' til sig og bruge de gode ting, der er i den nordiske mytologi, siger han.
For selvom Thor, Odin, Freja, Loke, Frigg og alle de andre i Asgård er guder, er de faktisk ikke perfekte.
- Thor er uperfekt – ligesom alle andre nordiske guder – og det er jo interessant, for det betyder, at det er en religion, man nemmere kan relatere til.
Guderne opererer ikke med skam og skyldfølelse, siger han.
Roland Møller synes, at vi alle sammen ville have godt af at læse lidt op på guderne fra Valhal.
Man kan nemmere relatere til dem end andre guder, mener skuespilleren.
Derudover er guderne også promiskuøse, de drikker alkohol og tager ind imellem også ting for givet – for eksempel deres egne tilbedere, altså os mennesker – og så er flere af guderne nogle seje kvinder, påpeger skuespilleren.
- Freja ville af kirken blive anset som værende en slut, men her tilbeder man hende – hun er jo frugtbarhedsgudinde.
Der er så mange bløde værdier i nordisk mytologi, og jeg tror, det er derfor, vi har så mange stærke kvinder i Skandinavien, siger Roland Møller.
Eksotisk dansker med et strejf af vikingDer er så meget at være stolt over i den nordiske mytologi og den danske kulturarv, mener den berejste skuespiller, der ofte indspiller film med store stjerner i udlandet, heriblandt i USA.
Faktisk har han ikke spillet med i en dansk film siden Fenar Ahmads 'Underverden' i 2017.
- Der er mange unge danskere i dag, der famler efter identitet alle mulige steder ude i verden.
Men jeg har erfaret, at det er jo os, der er specielle.
Det er os, der er eksotiske, siger Roland Møller.
Jo mere jeg flirter med andre kulturer, jo mere dansk bliver jeg.
Roland Møller, skuespillerDet er faktisk netop det image, han lever godt af ude i verden, forklarer han – det er spændende for folk i udlandet med sådan en slags 'eksotisk viking'.
Han håber derfor, at danskerne husker at rejse.
Så indser man nemlig, at vi bor det bedste sted overhovedet, siger Roland Møller med sin tydelige fynske dialekt, der hænger ved trods mange år i København og internationale roller.
- Vær da stolt af, hvor du kommer fra, og tag det med dig ud og brug de gode ting herfra.
Gør det til en del af din identitet.
Jo mere jeg flirter med andre kulturer, jo mere dansk bliver jeg.
Roland Møller har ikke sine Bodil-statuetter stående hjemme i sin lejlighed.
De står i stedet hos hans forældre på Fyn.
- De har fortjent dem mere, end jeg har.
Det er jo ikke deres skyld, at jeg har taget en omvej i livet, siger han om sin kriminelle fortid.
Selvom Roland Møller lige nu er aktuel herhjemme med sin rolle i 'Valhalla', rejser han forsat ud.
Når du læser dette, er han lige kommet hjem fra Svalbard, hvor han har optaget en BBC-serie i bidende kulde.
Og hvis du følger ham på Instagram, vil du opleve en strøm af hyppige opslag på hans story fra udenlandske filmoptagelser, hvor han driller og charmerer sine kolleger – også de store stjerner.
I sommer kunne man tilmed se ham vise Danmark frem for Hollywood-skuespilleren Woody Harrelson, der var med danskeren på cykelferie til blandt andet Helsingør.
Venner med stjernerneDer er med andre ord sket meget, siden Roland Møller som autodidakt skuespiller debuterede på det store lærred i den danske fængselsfilm 'R' i 2010 over for Pilou Asbæk.
Siden har han vundet to Bodil-statuetter – blandt andet for sin hovedrolle i 'Under sandet', der også var nomineret til en Oscar – og på den private front sms'er han ind imellem med stjerner som Dwayne 'The Rock' Johnson og Charlie Hunnam, der er blevet hans gode venner.
Men udlandet lokker endnu ikke som fast base.
Heller ikke selvom Roland Møller godt nok har luret på Lissabon som et godt sted at bo, fordi han har noteret sig, at 'der er mange direkte flyafgange til hele verden'.
Lige nu er det nemlig noget helt andet, der optager Roland Møller.
For det første, at tegner Peter Madsen, der skabte de gamle 'Valhalla'-tegneserier, er tilfreds med den nye film.
Og for det andet; at han tilmed har tegnet Roland Møller som Thor til filmens intro.
Tegneren Peter Madsen, der lavede tegneserien 'Valhalla' –  som mange vil huske fra deres barndom – har her tegnet Roland Møller i rollen som tordenguden Thor.
(© Peter Madsen)- Det betyder meget for mig, at Peter har givet sin velsignelse til vores film.
Og så er jeg vildt stolt af, at han har tegnet mig som Thor, siger Roland Møller og viser begejstret tegningen frem, som lige nu er baggrundsskærm på hans mobiltelefon.
På tegningen kan man se, at det er en ny Thor, vi ser.
Han ligner en hårdtarbejdende bonde i brunt tøj – uden de ikoniske røde lokker fra tegneserien eller den fancy kappe, som vi kender fra Hollywoods udgave af ham.
- Der er mange, der har en mening om Thor, og om hvordan han skal være, men her laver jeg et nyt portræt af ham.
Og hvis folk er utilfredse med det, så må de lave deres egen film.
'Valhalla' kan ses i de danske biografer nu.
Se traileren til filmen her.
FacebookTwitterKopier linkEmner:Pilou Asbæk (skuespiller)|Roland Møller (skuespiller)|Teater|BBC|København




https://www.dr.dk/sporten/cykling/bjarne-riis-lukker-team-waoo-til-aarsskiftet

CyklingBjarne Riis lukker Team Waoo til årsskiftet Dansk cykelsport bliver endnu et kontinentalhold fattigere fra næste år, når Team Waoo nedlægges.
Bjarne Riis lukker Team Waoo.
12.
okt.
2019 kl.
16.
18Læs opRugekassen for de danske cykeltalenter er skrumpet de seneste år, og fra nytår forsvinder endnu et dansk kontinentalhold.
Bjarne Riis og medejerne af Virtu Cycling Group lukker holdet Team Waao, bekræfter Virtu-direktør Anders Gram Simonsen over for Ekstra Bladet.
På rygteplan arbejder Riis på at etablere et professionelt hold på en højere hylde allerede til næste år, men uanset om det lykkes eller ej, lægges Team Waoo i graven.
Skidt for dansk cyklingFlere danske kontinentalhold, hvor talenterne oftest formes, har de seneste år måttet lade livet, fordi der ikke kan rejses de nødvendige sponsorkroner for at drive holdene på tredjehøjeste niveau i cykelsporten.
Og det skaber bekymring hos Danmarks Cykle Union (DCU), der tidligere kunne spejde ud over det danske cykellandskab og få øje på syv kontinentalhold.
Læs også:Riis-rytter chokeret over lukning: 'Jeg ved ikke, hvad der venter'Når Team Waoo lukker, er der kun to tilbage - Coloquick og BHS Almeborg-Bornholm.
- Jeg deler bekymringen over, at der nu er så få hold på kontinentalniveau i Danmark.
To hold er klart under det niveau, vi kunne ønske os, siger DCU-elitechef Morten Bennekou til Ekstra Bladet.
- To hold er for lidt til at skabe den talentudvikling, vi er vant til.
Det er bekymrende.
Cykelmediet feltet.
dk skriver, at Bjarne Riis og Lars Seier har planer om at købe sig ind i Dimension Data.
DR Sporten har forsøgt at få en kommentar fra Bjarne Riis, men det er ikke lykkedes.
/ritzau/FacebookTwitterKopier linkEmner:Ekstra Bladet|Lars Seier Christensen (erhvervsleder)|Team Waoo|Cykelsport|Bjarne Riis (cykelrytter)




https://www.dr.dk/sporten/fodbold/landsholdet/minut-minut-poulsen-og-schmeichel-blev-heltene-danmark






https://www.dr.dk/nyheder/penge/kun-286-oliefyr-tilbage-klimavenligt-alternativ-overtager-opvarmningen-af-samsoe

Oliefyr skrottes ikke hurtigt nokSe temaPengeKun 286 oliefyr tilbage: Klimavenligt alternativ overtager opvarmningen af SamsøØ i Kattegat vil være selvforsynende og er langt fremme med varmepumper.
En af mange varmepumper i landsbyen Besser på Samsø.
Foto: John AbramssonAf Jesper Knudsen og Kåre Kildall Rysgaard12.
okt.
2019 kl.
14.
30Læs opTo mand skubber og trækker det gamle oliefyr op ad den smalle kældertrappe fra Annette Kokkendorffs hus på Samsø.
I indkørslen står en spritny varmepumpe.
Klar til at overtage opvarmningen af den lille rødstensvilla lige uden for Kolby Kås.
Annette Kokkendorff har netop overtaget huset.
Og i dag skal oliefyret væk.
- Jeg vidste jo godt, at der var oliefyr, da jeg købte huset.
Det var sådan set det eneste minus, der var, forklarer hun.
Og hun er ikke i tvivl om, at en varmepumpe er den helt rigtige erstatning.
- Jeg tror, det er noget, man får igen, hvis man vil sælge huset.
Det batter, hvis der er en ordentlig energiløsning, siger hun.
Endnu et oliefyr forlader et fyrrum her på Samsø.
Men det skulle slæbes væk.
Foto: John AbramssonSamsø topper med varmepumperDet går stærkt med at skifte oliefyr ud med de noget mere klimavenlige varmepumper på øen mellem Aarhus og Kalundborg.
Samsø er den kommune i landet, hvor andelen af varmepumper er størst.
20 procent af alle kvadratmeter på øen - uden for fjernvarmeområder - varmes op med en varmepumpe.
Næstbedst går det i Lejre, Gribskov og Læsø kommuner, hvor andelen af kvadratmeter, der opvarmes med varmepumpe, kun er ti procent.
Leverandøren af Annettes Kokkendorffs nye varmepumpe, Ole Hemmingsen, har kronede dage.
Han har de seneste år udskiftet tæt på 500 oliefyr med varmepumper.
Specielt i efterårsperioden er der gang i forretningen.
I landsbyen Besser, hvor han har sin virksomhed, har de fleste huse efterhånden varmepumper.
- Her i byen vil jeg skyde på, at der kun er ti måske 15 oliefyr tilbage ud af de over 100 huse, der er her, siger Ole Hemmingsen.
Miljøimage smitterDer er én vigtig grund til, at Samsø er langt fremme med varmepumper, mener direktøren for Samsø Energiakademi, som er en lokal forening, hvis formål er at arbejde med konsekvenserne af klimaforandringer.
- Det skyldes en lang kampagne for at være selvforsynende, som vi har kørt gennem mange år på Samsø.
Det er blevet en del af kulturen på øen, at vi arbejder på bæredygtig udvikling, siger direktør Søren Hermansen.
Samsø Energiakademi yder uvildig energirådgivning til øens beboere.
Og det kunne også være nøglen til øget interesse for varmepumper i resten af landet, mener han.
- Mange andre steder i Danmark har man ikke samme selvforståelse af at være et udviklingsområde for grøn teknologi.
Og så mangler der nogen, man kan henvende sig til, så man kan få uvildig information, så man kan tage de rigtige beslutninger, siger Søren Hermansen.
Stadig oliefyr tilbageDer er dog stadig oliefyr tilbage på øen med det grønne image.
Det viser tal fra Drivkraft Danmark, brancheorganisation for leverandører af energi.
I 2018 blev der stadig hældt fyringsolie på 286 oliefyr på Samsø.
Og det kan tage tid, før det sidste oliefyr slukker.
Ifølge Søren Hermansen er der en forsinkelse i skrotning af oliefyr, som bl.
a.
skyldes traditioner.
- Når den sidste gamle beboer har solgt sit hus, sker der noget.
Nogen tænker: Der er ingen grund til at bøvle med det i min tid.
Men lige så snart huset bliver solgt, så bliver der sat en varmepumpe ind i stedet for oliefyret, vurderer han.
Læs også:Farvel til oliefyret: Slip for at hive 100.
000 kroner op af lommenFacebookTwitterKopier linkEmner:Boligopvarmning|Samsø|Læsø Kommune|Energi|Aarhus




https://www.dr.dk/nyheder/udland/tyfonen-hagibis-er-gaaet-i-land-i-japan

UdlandTyfonen Hagibis er gået i land i JapanDen potentielt kraftigste tyfon siden 1958 er gået i land i Japan, oplyser landets meteorologiske institut.
Tyfonen bevæger sig nordøst mod Tokyo, hvor den ventes at ramme omkring klokken 21 lokal tid.
(© DR Nyheder)Af Oliver Batchelor12.
okt.
2019 kl.
12.
19 | opdateret 12.
okt.
2019 kl.
14.
13Læs opMed kraftige vindstød og voldsom regn er tyfonen Hagibis nu gået i land i det centrale Japan.
Tyfonen har i første omgang ramt Shizuoka-præfekturet på Izu-halvøen sydvest for Tokyo på hovedøen Honshu.
Det oplyser Japans meteorologiske institut, JMA, ifølge den japanske tv-station NHK.
Myndighederne har opfordret befolkningen til at være årvågen og holde sig opdateret med den seneste information om situationen.
Læs også:Midt i japansk supertyfon: 'Der er blevet helt stille.
Ingen tør bevæge sig ud i gaderne'Tyfonen er undervejs blevet nedgraderet til en kategori 3-tyfon, men er stadig yderst farlig med vindstød på op til 195 kilometer i timen.
Billedet er taget i dag i Mie-præfekturet sydvest for Izu-halvøen, hvor tyfonen nu er gået i land.
Samtidig ventes der at falde op til 200 millimeter regn, hvilket medfører en stor risiko for oversvømmelser.
Til sammenligning faldt der i løbet af det seneste regnvåde døgn i Danmark 49 millimeter regn i Vejen i Sydjylland, som var hårdest ramt.
Én dræbt - flere tilskadekomneHagibis ramte Izu-halvøen klokken 18 lokal tid - og ventes at nå Tokyo klokken 21 lokal tid.
Hagibis bevæger sig nordøst med kurs mod blandt andet Tokyo, hvor en normalt stærkt befærdet gade som denne nu ligger helt øde.
I en række præfekturer er der udstedt den kraftigst mulige advarsel: Tokyo Saitama, Kanagawa, Gunma, Yamanashi, Nagano and Shizuoka.
- Det er en niveau 5-situation.
Visse former for katastrofale hændelser kan allerede have fundet sted.
Folk bliver kraftigt opfordret til at tage de nødvendige forholdsregler, siger Yasushi Kajiwara fra JMA.
Vandet i Tama-floden ved Tokyo er steget forud for tyfonens ankomst.
Myndighederne har for flere områder udstedt den højest mulige advarsel om oversvømmelser.
Flere steder har tyfonen allerede medført voldsomt vejr.
En person meldes dræbt i forbindelse med tyfonen.
Ifølge NHK er der på nuværende tidspunkt meldinger om tilskadekomne i 18 præfekturer.
Jordskælv har ramt Chiba-TokyoNogenlunde samtidig med, at Hagibis gik i land sydvest for Tokyo, blev hovedstaden og byen Chiba længere østpå ramt af et jordskælv.
Japans meteorologiske institut, JMA, oplyser, at der er tale om et skælv med en styrke på 5,7 med et epicenter i havet ud for Chiba-præfekturet.
Der er ifølge Japan Times tale om et jordskælv med en intensitet på fire ud af syv på en skala, som i den forbindelse bruges i Japan.
Billedet er taget tidligere i dag i Chiba-præfekturet, hvor der er allerede er sket skader forud for tyfonens ankomst.
Selvom epicentret var langt fra Tokyo, kunne tydeligt mærkes i hovedstaden, bekræfter flere danskere, som DR Nyheder er i kontakt med.
Myndighederne har ikke udstedt tsunami-varsel i forbindelse med jordskælvet.
Flyafgange og tog aflystFlere millioner japanere er blevet opfordret til at forlade deres hjem i forbindelse med advarsler om oversvømmelser og jordskred.
Mindst 1.
100 flyafgange er blevet aflyst, ligesom en del af togdriften i landet er blevet indstillet.
Flere store sportsbegivenheder er ligeledes blevet aflyst - blandt andet to VM-kampe i rugby.
To VM-kampe i rugby, der skulle have været spillet i dag i Tokyo, er blevet aflyst.
Kvalifikationen til Japans Formel 1-grandprix på Suzuka-banen er blevet flyttet til selve løbsdagen i morgen søndag.
Ifølge myndighederne kan tyfonen vise sig at være den mest ødelæggende i adskillige årtier.
Hagibis sammenlignes med tyfonen ved navn Kanogawa i 1958, der medførte store skader og kostede over 1.
200 mennesker livet.
FacebookTwitterKopier linkEmner:Japan|Vejret|Tokyo|Jordskælv|Orkaner




https://www.dr.dk/nyheder/regionale/oestjylland/brugte-bleer-og-leverpostejsbakker-bidrager-til-julebryggen

Klimaforandringer - en varmere verdenSe temaØstjyllandBrugte bleer og leverpostejsbakker bidrager til julebryggenI Skanderborg leverer borgerne det skrald, som bliver til energi, der brygger deres øl og varmer husene op.
Dampen fra affaldsenergianlægget bruges til at brygge øl.
(© (c) DR)Af Dagmar Eben Østergaard og Sarah Friis Elkjær12.
okt.
2019 kl.
13.
29Læs opNår du om en måneds tid knapper den første julebryg op, er den lavet med damp fra affald, hvis den altså kommer fra Skanderborg Bryghus.
Bryghuset er nemlig nabo til affaldsselskabet Renosyd, der forbrænder 36 procent af alt affald fra den lokale genbrugsstation.
Det er restaffald fra borgernes skraldespande som eksempelvis brugte bleer, leverpostejsbakker, grangrene og gamle madrasser.
Læs også:Klimadebatten giver pote på genbrugspladsen: Vi er blevet bedre til at sortere og genanvende skraldSelv om det ikke bliver genanvendt, så er det ikke så skidt, at det ikke er godt for noget, forklarer driftsleder ved Renosyd Anders Matthiesen.
- Den miljømæssige opgave er at få affaldet til at forsvinde i stedet for at lægge det i jorden, og det gør vi ved at brænde det af.
Den cirkulære del er, at vi laver energi ud af det, da det er brændsel ligesom alt muligt andet, siger hanDer gemmer sig 12 megajoule per kilo i affaldet i gennemsnit, som bliver hevet ud og brugt til fjernvarme, elproduktion og damp til bryggeriet.
- Vi har 1.
200 grader i ovnene, så der er meget energi at hive ud, siger Anders Matthiesen.
Naboen får glæde af varmen200 meter væk hos naboen Skanderborg Bryghus kører øllene forbi på et bånd, hvor årets juleøl står klar.
Dampen fra affaldsenergianlægget bliver nemlig brugt til at brygge øl, som lige nu er årets julebryg.
En til to ton damp i timen opvarmer, koger og pasteuriserer øllet og bliver brugt til rensning, men dampen fra skraldet er ikke i kontakt med øllet, da det kører igennem rørvekslere.
Det er økonomisk og bæredygtigt, forklarer Allan Pedersen, der er teknisk chef ved Skanderborg Bryghus.
- Vi fik ideen til, om vores naboer (Renosyd, red.
) kunne hjælpe os, så vi ville slippe for at investere i en dampkedel og tage en eksamen til kedelpasser, siger han.
Bryghuset fik tre ingeniørstuderende til at lave en case på, om det kunne betale sig, og hvad det ville kræve.
I januar begyndte dampen at ryge ind i bryghuset.
Varmeoverskuddet fra bryggeriets køleanlæg bliver til sidst leveret som fjernvarme til borgerne i Skanderborg.
De leverer affald til at skabe dampen, og på den måde er cirklen sluttet.
FacebookTwitterKopier linkEmner:Skanderborg|Renosyd|Bryggerier|Øl|Affald




https://www.dr.dk/nyheder/kultur/film/du-har-aldrig-set-noget-lignende-banebrydende-serie-slutter-fuldstaendig

BingeSe temaFilm og serierDu har aldrig set noget lignende: Banebrydende serie slutter fuldstændig vanvittigtSerien 'Transparent' har dræbt hovedpersonen efter #MeToo-sag.
Afslutningen er et 'vidunderligt vanvittigt rod'.
Afslutningen er et fascinerende bud på, hvordan man kan afslutte en historie, der aldrig har peget mod en bestemt slutning, skriver Kasper Lundberg.
(© Erin Simkin/Amazon Studios)Af Kasper Lundberg12.
okt.
2019 kl.
18.
30Læs opDer er et gammelt trick fra sæbeoperaerne, der er blevet populært blandt nogle af de ellers mest velansete serier.
Hvis en skuespiller falder i unåde, så skriver man ham bare ud af serien.
Lader ham dø af eeet… hvad skal vi finde på?
Hjerteslag?
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Så lige et par hurtige scener med de andre personer, der græder krokodilletårer – ikke for meget, det viser sympati!
Og så ellers op på hesten og få afsluttet historien.
Ha, det handlede slet ikke om dig!
Se, vi kunne sagtens klare os uden dig.
Din dumme skuespiller.
Sidste år var det 'House of Cards', der sluttede af med en hel sæson med Claire i fokus, efter anklagerne om seksuelt grænseoverskridende opførsel havde hobet sig op mod Kevin Spacey.
Nu er turen kommet til den banebrydende serie 'Transparent', der blev Amazons første kritikerhit og var med til at vise, at halv times-formatet havde et enormt kunstnerisk potentiale.
I centrum står Jeffrey Tambors portræt af Maura, der i starten af serien springer ud som kvinde over for sin familie.
Tambor er under arbejdet med serien blevet anklaget for at have chikaneret og kysset kvinder mod deres vilje.
Læs også:Emmy-stjerne forlader serie efter anklager om sexchikaneKvinderne bag anklagerne er hans personlige assistent Van Barnes og Trace Lysette, der spiller rollen som Shea i serien.
Efter fjerde sæson blev det klart, at han ikke kunne fortsætte.
Nu slutter 'Transparent' med en musical i filmlængde, der viser omstændighederne omkring Mauras død og Shiva, det jødiske sørgeritual.
Egentlig har serien ikke handlet særlig meget om Maura siden første sæson, men snarere om familien Pfeffermans reaktion på hendes transition.
Men fordi orkanens øje er helt væk, forsvinder trans-problematikkerne næsten, og seriens to andre temaer står klarere frem – moderne jødisk identitet og smerte blandt de privilegerede og rige.
Afslutningen er et vidunderligt vanvittigt rod og et fascinerende bud på, hvordan man kan afslutte en historie, der aldrig har peget mod en bestemt slutning.
Her er tre af grundene til, at 'Transparent' har skrevet tv-historie.
1Musical-afslutningenDet amerikanske komedie-drama 'Transparent', skabt af Jill Soloway for Amazon Studios, debuterede i 2014.
(© Nicole Wilder/Amazon)Reaktionen på musical-afslutningen har været lidt blandet.
Men én ting er sikkert.
Du har aldrig set noget lignende.
Det er næsten en joke, hvordan afslutningen er en perlerække af tidligere biroller, og hvordan hver eneste historie fra de fire sæsoner skal rundes af.
Flere af dem i en opkørt sang.
Men når skuffelsen over den abrupte finale har lagt sig, så står vi tilbage med en afslutning, som fremtidige serier kommer til at sammenligne sig med, når de skal finde ud af, hvordan man runder langstrakte, vidt forgrenede familiedramaer tilfredsstillende af.
Og et par sange, jeg garanterer, du aldrig vil glemme.
Både Shelleys provokerende moderskabshymne, 'Your Boundary is My Trigger'.
Og det grinagtigt storladne afslutningsnummer, 'Joyocaust', der nok vil få kæberne til at falde ned på gulvet rundt omkring i de jødiske hjem:'Jeg tror, at vi har brug for en modsat følelsesmæssig reaktion til Holocaust, så vi kan komme videre,' siger moderen Shelley i optakten.
'Seks millioner mennesker, der føler glæde på samme tid: En joyocaust!
'2En transperson i hovedrollen – eller hvad?
Den amerikanske skuespiller Jeffrey Michael Tambor, der spiller transkvinden Maura i 'Transparent', har blandt andet medvirket i spillefilmene 'Hellboy' fra 2004 og 'Tømmermænd i Vegas'.
(© Nordic Entertainment Group)TV-serierne har vendt op og ned på vores ideer om, hvilke figurer seere kan relatere til.
Sammen med 'Orange is the New Black', har 'Transparent' fået æren for at overbevise film- og serieverden om, at det ikke kun er hvide cis-personer med middelklasseproblemer, vi kan se os selv i.
Men selvom 'Transparent' blev hyldet for at sætte en transpersons historie i centrum, blev den også kritiseret for at have valgt at lade en cis-mand spille rollen.
Jeffrey Tambor har vundet flere Emmy-statuetter for sin præstation, men for mange trans-kritikere forblev valget en form for arvesynd, en ærgerlig beslutning, der gjorde, at serien aldrig kunne blive helt troværdig.
At han så senere stod anklaget for sexchikane mod transkvinder på settet slog en fed streg under kritikken.
Jill Soloway, der står bag serien har senere også sagt, at hun har lært, at det er totalt uacceptabelt at lade en cis-mand spille en transkvinde.
'Jeg ved godt, at det lyder ironisk i min mund, men der hvor jeg står nu, vil jeg sige, at det er udenfor diskussion,' siger Soloway.
3Rekordmange transpersoner bag og foran kameraetDen amerikanske tv-skaber Jill Soloway står også bag serierne 'Six Feet Under' fra 2001 og 'Afternoon Delight' fra 2013.
(© Matt Winkelmeyer/Getty)I det hele taget har det været ekstremt spændende at følge Jill Soloway, der trådte sine karrieremæssige barnesko som manuskriptforfatter på guldalder-serien 'Six Feet Under'.
'Transparent' er baseret på Soloways egne erfaring med en transforælder, der springer ud sent i livet.
Under arbejdet med 'Transparent' er Soloway selv sprunget ud som non-binær (hverken han eller hun, men bare de/dem) og har anlagt en aktivistisk tilgang til processen.
Soloway har arbejdet hårdt på at få så mange trans-kræfter bag kameraet som muligt.
En af vor tids mest lovende manuskriptforfattere Our Lady J er for eksempel blevet oplært som manuskriptforfatter hos Soloway og arbejder nu på Ryan Murphys kæmpehit,'Pose'.
Sammen med 'Pose' er der flere transpersoner både foran og bag kameraet end nogen anden produktion i serie-historien.
'Transparent' kan ses på Amazon Prime og Viaplay.
Læs også:Banebrydende og totalt original: Derfor er frygtløs hitserie en af de allervigtigste lige nuFacebookTwitterKopier linkEmner:Kevin Spacey (skuespiller)|Seksualitet|Teater|Amazon.
com|Viaplay




https://www.dr.dk/nyheder/indland/zooejer-efterlyser-ni-stjaalne-kaenguruer-det-er-synd-den-der-er-tilbage-den-er

IndlandZooejer efterlyser ni stjålne kænguruer: 'Det er synd for den, der er tilbage.
Den er totalt stresset'Munkholm Zoo mangler 9 kænguruer.
Heriblandt en sjælden albino-kænguruMunkholm Zoos særlige albino-kænguru er også væk.
Af Signe Mai Vilsbøll12.
okt.
2019 kl.
14.
04Læs opZooejer Benny Johansen fik lidt af et chock, da han lidt i otte tog sin daglige runde til dyrene i Munkholm Zoo i Balle nær Grenå.
Kænguruernes indhegning var klippet op, og én enkelt grå kænguru sad tilbage.
- Jeg kunne mærke det med det samme.
Der var noget galt, fortæller zooejeren, der er overbevist om, at de resterende ni kænguruer, der plejer at græsse i indhegningen, er blevet stjålet fra Munkholm Zoo over natten.
- Det er 100 procent sikkert, at de er blevet stjålet.
Hegnet er dobbelthegn og noget af det bedste hegn, man kan få til dyr, og der var både fodspor og bilspor.
Så vi kunne selvfølgelig med det samme regne ud, hvad klokken havde slået.
Jeg tror, de har forsøgt at få den sidste med også.
Den for fuldstændig forvildet omkring i morges.
Benny Johansen, ejer af Munkholm ZooTyveriet efterforskes af politietPolitiet har ifølge Benny Johansen været forbi indhegningen for at finde ud af, hvem der står bag.
Da det har regnet, er de vigtigste spor dog forsvundet, mener zooejeren, der påpeger, at Munkholm Zoo ikke har overvågning, der kan bringe politiet tættere på kængurutyvene.
- Det er usikkert, at vi finder dem, der står bag.
Men jeg håber virkelig, at alle vil råbe op og ringe til mig, hvis de pludselig ser ni forvildede kænguruer.
Kænguruerne er såkaldte Bennetts-kænguruer.
De kendes typisk på de store fødder, den gråbrune farve og den lille krop, der, når kænguruen står oprejst, måler omkring 50 cm.
Imellem de ni stjålne kænguruer er der én hvid og sjælden albino-kænguru.
Én ensom kænguru er alene tilbageBenny Johansen tror, at det er personer med særligt kendskab til kænguruer, der har klippet hegnet op og tager dyrene med sig.
De har formentlig blændet dem med en lygte, fået dem til at stoppe op og så indfanget dem, mener Benny Johansen.
Har du set de ni forsvundne kænguruer?
Så vil zooejer Benny Johansen gerne kontaktes.
Hvordan den sidste kænguru er undsluppet, tør han ikke give et bud på:- Jeg tror, de har forsøgt at få den sidste med også.
Den for fuldstændig forvildet omkring i morges, siger zooejeren og tilføjer:- Det er synd for den, der er tilbage.
Den er stadig totalt stresset i hovedet, fordi den er alene.
Så den skal have sig nogle venner at gå med, hvis vi ikke finder de ni, der er væk.
FacebookTwitterKopier linkEmner:Dyr|Dyreparker|Tyverier|Grenaa|Jylland




https://www.dr.dk/sporten/formel1/magnussen-trods-skuffende-saeson-jeg-fortjener-et-saede-i-et-topteam

Formel1Magnussen trods skuffende sæson: 'Jeg fortjener et sæde i et topteam'Den danske racerkører føler, at han bør bejle til et sæde hos et af de store hold i Formel 1 snart.
Kevin Magnussen vil gerne køre for et af de tre store hold.
12.
okt.
2019 kl.
13.
58Læs opDen danske Formel 1-kører Kevin Magnussen har haft en lidt lunken sæson hos Haas, som har haft store problemer med at konstruere en bil på niveau med den, holdet havde sidste år.
Når den har fungeret i år, har Kevin Magnussen formået at få nogle point ud af den, og ikke mindst har han i VM-stillingen sat teamkammerat Romain Grosjean til vægs.
Igen.
Og Magnussen føler, at han snart har gjort sig fortjent til en plads på et af de store Formel 1-hold.
- Jeg føler selv, at jeg står meget langt fremme i køen af de kørere, der fortjener et sæde i et topteam, siger Magnussen til B.
T.
Nyt hold i 2021Det er Mercedes, Ferrari og Red Bull, som er de tre hold, der er et pænt stykke foran resten af feltet.
Kevin Magnussen forbereder sig på Suzuka-banen i Japan.
Danskeren er nummer 15 i VM-stillingen med 20 point, mens Grosjean kun har hentet otte point.
Magnussen håber, at hans folk i kulissen kan åbne de rigtige døre frem mod 2021, da han også i næste sæson har en kontrakt med Haas.
Mange kørere har kontraktudløb efter 2020, hvorfor en stor kørerrokade kan finde sted der.
Og så håber Kevin Magnussen, at der vil være bud efter ham.
- Jeg er jo stadig kun 27 år, og jeg har den rigtige alder og den rigtige erfaring.
Og så føler jeg stadig, jeg bliver bedre.
Jeg føler ikke, at jeg er ved at have opfyldt min potentiale, lyder det fra danskeren.
Drømmer om verdensmesterskabetHan har aldrig lagt skjul på, at drømmen er et Formel 1-verdensmesterskab, men som det ser ud lige nu, kræver det, at han sidder i en Mercedes, en Ferrari eller en Red Bull-racer.
- Jeg vil jo gerne sidde i et så godt sæde som overhovedet muligt i 2021.
Jeg er åben og afslappet omkring det, men det er ikke noget, jeg tænker på lige i øjeblikket.
Men jeg skal da til at tænke på det, siger Magnussen til B.
T.
Læs også:'Der var nogen, der sad og kedede sig': Magnussen ryster på hovedet af tidsstrafNæste chance for at vise sig frem er søndag, når der køres både kvalifikation og grandprix i tyfonplagede Japan på Suzuka-banen.
Efter det resterer der fire grandprixer i sæsonen.
I 2018-sæsonen havde Haas noget større succes.
Her hentede Magnussen 56 point og sluttede som nummer 9 i VM-stillingen.
Grosjean blev nummer 14 med 37 point.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Ferrari|Formel 1|Japan




https://www.dr.dk/nyheder/indland/farvel-til-oliefyret-slip-hive-100000-kroner-op-af-lommen

Oliefyr skrottes ikke hurtigt nokSe temaIndlandFarvel til oliefyret: Slip for at hive 100.
000 kroner op af lommenDet kan være dyrt at købe en varmepumpe i stedet for oliefyr, men der er flere billigere løsninger.
Annette Kokkendorff har for nylig fået installeret en varmepumpe i stedet for et oliefyr på Samsø.
Samsø er den kommune, hvor den største del af boligerne får varmen fra en pumpe.
Af Kåre Kildall Rysgaard og Jesper Knudsen12.
okt.
2019 kl.
13.
13Læs opRundt regnet 70.
000 husstande får stadig varmen ved hjælp af olie.
Selvom mange oliefyr hvert år bliver skrottet, går udviklingen ikke helt hurtigt nok.
I 2030 skulle oliefyr gerne være sendt på pension, så danskerne udleder mindre CO2.
Det har politikerne på Christiansborg haft som mål i årevis, fordi oliefyr er meget værre for klimaet end fjernvarme og gasfyr.
Alligevel forventer Energistyrelsen, at mange hjem stadig vil blive opvarmet med olie i 2030.
Læs også:Oliefyr bliver ikke skrottet hurtigt nok: Det sviner, lugter og støjerEt af problemerne med at skrotte de sidste oliefyr er ifølge Klimarådet prisen.
Det koster typisk omkring 100.
000 kroner for de mange huse på landet at skifte oliefyr ud med en varmepumpe, der kan sende varme rundt i radiatorerne.
Det viser tal fra Energistyrelsen fra 448 boliger med oliefyr, som DR har gennemgået.
Varmepumpen er godt for miljøet, fordi den slet ikke udleder CO2, hvis den bruger grøn strøm fra vindmøller.
Oliefyret kan billigere skrottesDe seneste år er der dog dukket flere løsninger op, så ejere af oliefyr slipper for at hive denHvad koster det at skrotte et oliefyr?
Du kan let tjekke, hvad du cirka kan spare, hvis du skifter et oliefyr ud med en varmepumpe.
På dette link har Energistyrelsen lavet en beregner, hvor du blot kan taste en adresse ind.
Det koster cirka 100.
000 kroner selv at få fjernet et oliefyr og bytte det med en varmepumpe, som sender varmen ud til radiatorer.
Til gengæld er varmen bagefter typisk så meget billigere, at pumpen er betalt tilbage i løbet af 7 år.
Det viser beregninger af 448 adresser med oliefyr, som DR har foretaget.
Prisen på et pillefyr er ofte cirka 40.
000 billigere end en varmepumpe, men et pillefyr er ikke altid så godt for klimaet som varmepumper og også mere besværligt, fortæller den grønne tænketank Concito.
Prisen i beregningerne er fra 2017 og kan være faldet siden, oplyser Energistyrelsen.
helt store tegnebog frem for at skifte oliefyret ud med en varmepumpe.
Blandet andet kan folk lease en varmepumpe eller få varme på abonnement, fortæller den grønne tænketank Concito.
- Fidusen er, at borgerne så ikke selv skal have ret mange penge op af lommen og heller ikke selv skal sørge for driften af varmepumpen.
Der er dog en mindre startomkostning, fortæller seniorrådgiver Søren Dyck Madsen fra Concito.
Modellen med at lease en varmepumpe eller få varmen på abonnement til mindre end den pris, man før betalte for varmen fra oliefyret, fungerer, fordi varme fra en varmepumpe er meget billigere end fra et oliefyr.
De penge, der hver måned betales for varmen fra varmepumpen i stedet for oliefyret, kan derfor dække både installation og vedligeholdelse af pumpen og den strøm, som den bruger.
Varmepumper falder i prisDet er blevet lettere at få hjælp til at skifte oliefyret ud.
De seneste år er både private selskaber kommet på banen og også fjernvarmeselskaber har oprettet datterselskaber, der arbejder på at flere skifter fra olie til varmepumpe.
På Djursland står blandt andet andelsselskabet Nærvarmeværket for at købe varmepumper, fortæller Kim Behnke udviklingschef i Dansk Fjernvarme.
- Der bor mange mennesker uden for byerne, som godt kunne tænke sig at slippe for oliefyret, men det er ikke let selv at gå i banken selv og låne til en varmepumpe, siger han.
Derfor kan det være en fordel, når andelsselskabet i stedet køber varmepumperne og installerer dem.
Når folk betaler for varmen, sætter de samtidig penge af til reparationer og den dag, at pumpen skal skiftes.
Det bliver billigere at have en varmepumpe om få år, når prisen på strøm til opvarmning falder.
For fjernvarmeselskaberne er det en fordel, at beboere i landsbyer vælger en varmepumpe.
I dag kan det være vanskeligt at få en hel landsby til samtidig at sige ja til at skifte til fjernvarme.
Alle skal være enige om, at det er en fordel at få fjernvarmerør lagt ud.
Får landsbyboerne til gengæld én efter én installeret varmepumper, kan det på et tidspunkt betale sig at koble hele landsbyen på fjernvarmen i stedet for at blive ved med at bruge varmepumper, forklarer Kim Behnke.
Han forventer, at der for alvor kommer tryk på varmepumperne om et par år, hvor det bliver billigere at bruge strøm til opvarmning.
- Løsningen med varmepumper bliver rigtig konkurrencedygtig fra 2021.
Driften bliver meget gunstig, siger han.
FacebookTwitterKopier linkEmner:Boligopvarmning|Kraft- og varmeværker|Concito|Energistyrelsen|Jylland




https://www.dr.dk/sporten/fodbold/landsholdet/analyse-hareides-polen-plan-fundet-frem-til-braget-mod-schweiz

Af DR Sportens FodboldkommentatorAndreas KraulLandsholdetANALYSE Hareides ’Polen-plan’ fundet frem til braget mod SchweizOptimisme og taktik skal finpudses før afgørende EM-kvalkamp mod Schweiz.
Åge Hareide håber at kunne se så glad ud, efter Danmarks landskamp mod Schweiz.
12.
okt.
2019 kl.
12.
00Læs opTo år kan føles som rigtig lang tid i fodboldens verden.
Prøv for eksempel lige inde i hovedet at spole tiden tilbage til efteråret 2017.
Dengang bankede Alexander Sørloth mål ind for FC Midtjylland, FC Helsingør var nye i Superligaen, og Danmark absolut ikke lignede et hold, der skulle hverken med til VM i Rusland eller ud på en længere ubesejret rejse.
Alligevel er en kamp fra netop det efterår – nærmere bestemt 1.
september 2017 – blevet nævnt igen og igen i optakten til lørdagens svært afgørende EM-kvalifikationskamp mod Schweiz i Parken.
Der er nemlig en del sammenlignelige elementer i forhold til det opgør, som landsholdet dengang vandt med 4-0 over Polen.
Og naturligvis er det elementer, landstræner Åge Hareide og spillerne gerne ser gentaget.
For to år siden kunne landsholdet glæde sig over en 4-0-sejr over Polen.
Ny knald-eller-fald kamp for DanmarkFor det første er der selve scenariet omkring kampens betydning.
Dengang var det stort set en alt eller intet-kamp for de rød-hvide.
Kun sejr talte i forhold til at holde liv i VM-drømmen.
Lidt mindre, og her menes uafgjort, kan måske gøre det nu mod schweizerne, men grundlæggende er præmissen den samme.
Sejr, så er EM-håbet lysegrønt.
Nederlag – ja, så ser det hele pludselig meget kompliceret ud.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mereFor det andet er der rammerne om kampen.
Det er faktisk relativt sjældent, at landsholdet oplever at spille en så afgørende kamp på græsset i en fyldt udgave af Parken.
Siden den omtalte kamp mod Polen er det reelt på to år kun sket to gange mod Irland i først playoff til VM og så 1-1 kampen tilbage i juni måned i år.
Derfor er det også reelt, når spillerne med glød i øjnene de seneste dage har talt om, hvor meget de glæder sig til stemningen og atmosfæren og hele ’liren’ omkring at optræde i en tydeligt farvelagt kulisse med så meget på spil som deltagelse ved en EM-slutrunde på hjemmebane.
Det sker bare ikke ret ofte.
Af samme årsag har Åge Hareide og assistenttræner Jon Dahl Tomasson meget naturligt hevet en del fat i den kamp mod Polen, hvor holdet for første gang under nordmandens ledelse sådan helt reelt ramte hinanden helt præcist som fodboldhold.
Gnisten skal genfindesSpillerne skal mobilisere samme energi og hive den samme gnist ud af omgivelserne, og så var der også noget i spillestilen i den kamp, der ser ud til at kunne genbruges.
Danmark vandt kampen 4-0 efter et opgør, hvor polakkerne lidt overraskende for især dem nærmest blev overfaldet af direkte spil, intenst genpres og en del høje bolde op mod Andreas Cornelius placeret i højre side af et tremandsangreb.
Læs også:Herrelandsholdet banker Polen i vigtig VM-kvalifikationskamp© ScanpixStillingen i Danmarks EM-kvalifikationsgruppeIrland - 11 point (5 kampe)Danmark - 9 point (5 kampe)Schweiz - 8 point (4 kampe)Georgien - 4 point (5 kampe)Gibraltar - 0 point (5 kampe)Det skabte usikkerhed i det polske forsvar, og kigger man på målene fra kampen, er det tydeligt, at taktikken med at flytte spillet hurtigt frem på banen og måske erobre bolden i en åben situation efter en hovedstødsduel eller nærkamp virkede.
Samtidig var det i den kamp, at små detaljer - som Jens Strygers placering som højrebenet venstreback og den lidt skæve vægtfordeling af angrebsretning mod højre - blev taget i brug med stor succes.
Schweizerne minder om polakkerneOg nu venter så en lignende modstander i Schweiz, der som hold har nogle af de samme egenskaber som Polen for to år siden.
Det er et rutineret og velfungerende kollektiv med spillere fra højt klubniveau i især Bundesligaen.
De er vant til at kunne dominere en kamp og spille lige op med stor set alle hold, men de har også nogle svagheder, der har vist sig; for eksempel ved høje indlæg i feltet og generelt i luftrummet.
Danmark scorede selv to mål på den måde mod Schweiz i den hektiske slutfase i vanvidskampen tilbage i marts, som sluttede 3-3.
Christian Gytkjær og Christian Eriksen kunne næsten ikke fatte, at Danmark formåede at lave et comeback mod Schweiz.
Hvis vi kigger mere specifikt på kampen mod polakkerne tilbage i 2017, så kan Åge Hareide potentielt stille med syv ud af de 11 spillere, som startede inde i sejren på 4-0.
Forventet dansk startopstilling (4-3-3):Mål: Kasper SchmeichelForsvar: Henrik Dalsgaard, Simon Kjær, Andreas Christensen, Jens Stryger LarsenMidtbane: Lasse Schöne, Thomas Delaney, Christian EriksenAngreb: Andreas Cornelius, Yussuf Poulsen, Martin BraithwaiteDengang hed opstillingen:Kasper Schmeichel – Henrik Dalsgaard, Simon Kjær, Andreas Bjelland, Jens Stryger – William Kvist, Christian Eriksen, Thomas Delaney – Andreas Cornelius, Nicolai Jørgensen, Pione Sisto.
Målscorerne var i øvrigt Delaney, Jørgensen, Cornelius og Eriksen.
Læs også:Krauls karakterbog: Eminente Eriksen i spidsen for eksplosionenI forhold til målmand og bagkæde er det helt igennem business as usual, og eneste ændring på de to år i forhold til den kommende kamp mod Schweiz er, at Andreas Christensen fra Chelsea spiller i stedet for Andreas Bjelland.
Det giver et lidt anderledes opspil med en højrebenet venstre stopper i stedet for Bjellands gode venstrefod, men er ellers ikke en svækkelse.
På midtbanen er Eriksen og Delaney stadig selvskrevne, mens William Kvists position enten skal dækkes af Pierre Emile Højbjerg eller Lasse Schöne.
På det seneste har unge Højbjerg stået foran rutinerede Schöne, men skal der spilles mere direkte a la kampen mod Polen, vil det faktisk give mening at have Schöne liggende som meget dyb 6’er i stil med Kvist, så man kan sende Delaney og Eriksen længere frem i jagt på bold og chancer.
Christian Eriksen scorede til 4-0 mod Polen.
Helt fremme er Nicolai Jørgensen og Pione Sisto lige nu ikke i nærheden af truppen, men til gengæld har Yussuf Poulsen vokset sig ind i en rolle som topangriber fra Bundesligaen, hvilket vil kunne gøre, at han sammen med for eksempel Martin Braithwaite eller Robert Skov ville kunne supplere Andreas Cornelius, hvis taktikken skal gentages mere eller mindre en til en.
Erfaren modstander venter i ParkenSchweizerne og den rutinerede træner Vladimir Petkovic med erfaring fra både EM- og VM-slutrunder har selvfølgelig læst på denne lektie og vil ikke blive hverken chokerede eller gøre shortsene fugtige indefra ved mødet med en sådan spillestil.
Længere er to år så alligevel heller ikke.
Men spørgsmålet er, om de vil have redskaberne til at stå imod presset.
Det omvendte opgør i Basel viste i hvert fald, at Danmark ikke skal give schweizerne for meget initiativ til at spille bolden rundt med Arsenal-kaptajnen som omdrejningspunkt.
Han styrede de to holds første møde med myndig verdensmandsattitude, inden han ved stillingen 3-0 lod sig klappe ud af stadion i sikker forvisning om, at de tre point var hjemme.
Granit Xhaka scorede til 2-0 for Schweiz i 3-3-kampen.
Det var de ikke, men sådan et comeback sker ikke to gange i samme kvalifikation, og Danmark skal med Parken i ryggen spille mulighederne tungt fra forhånden og med fuld fokus på fysik og direkte spil.
Så kan vi alle håbe på, at fornemmelsen fra Polens-kampen vender tilbage denne lørdag to år efter.
NB!
Læg mærke til, at reglen om udebanemål også tæller ved pointlighed i EM-kvalen.
Dermed vil Danmark i tilfælde af uafgjort være bedre end Schweiz indbyrdes ved 0-0, 1-1 eller 2-2 efter resultatet 3-3 i Basel.
EM-kvalifikationskampen mellem Danmark og Schweiz bliver spillet lørdag med kick off 18.
00 i Parken.
Kampen sendes direkte i LIGA på P3 uden musik eller andre afbrydelser.
Opgøret sendes i tv på Kanal 5.
FacebookTwitterKopier linkEmner:Åge Hareide (fodboldtræner)|Pione Sisto (fodboldspiller)|Schweiz|Fodbold|Parken (stadion)




https://www.dr.dk/sporten/atletik/kenyanske-eliud-kipchoge-bryder-magisk-maraton-graense-aldrig-set-hurtigere

AtletikKenyanske Eliud Kipchoge bryder magisk maraton-grænse: Aldrig set hurtigere  Eliud Kipchoge tilbagelagde 42,195 kilometer på 1 time, 59 minutter og 40 sekunder i uofficiel verdensrekord.
Eliud Kipchoge gennemførte som den første et maraton på mindre end to timer.
12.
okt.
2019 kl.
10.
10Læs opEn milepæl er nået inden for atletikken.
For første gang nogensinde har en løber gennemført maratondistancen på under to timer.
Det skete ved Ineos 1:59 Challenge i Wien, hvor den 34-årige kenyaner Eliud Kipchoge tilbagelagde de 42,195 kilometer i tiden 1 time, 59 minutter og 40 sekunder.
Læs også:Mytisk rekord står for faldKipchoge er selv indehaver af den eksisterende maratonverdensrekord, som lyder på 2 timer, 1 minut og 39 sekunder, som blev sat i Berlin i september sidste år.
Lørdagens tid i Wien kan dog ikke registreres som en officiel verdensrekord, da det ikke foregik i en godkendt konkurrence.
- Berlin handlede om at slå verdensrekorden.
Wien handler om at skrive historie ligesom den første mand på Månen, sagde Eliud Kipchoge op til sit løb ifølge Reuters.
I jagten på at komme under grænsen fik Kipchoge, bagerst i hvid, hjælp af stjerneløbere, der agerede temposættende harer  Flere mellemtider indikerede undervejs, at Kipchoge ville komme under 2 timer.
 Kipchoge var iført specielle sko til at løbe distancen.
 Foran et stort jublende publikum havde han endda overskud til at gestikulere og juble på de sidste cirka 200 meter, inden han krydsede målstregen.
 En milepæl er nået inden atletikken.
For første gang nogensinde har en løber gennemført maratondistancen på under to timer.
1 / 5I jagten på at komme under grænsen fik Kipchoge, bagerst i hvid, hjælp af stjerneløbere, der agerede temposættende harer 1 / 5Flere mellemtider indikerede undervejs, at Kipchoge ville komme under 2 timer.
2 / 5Kipchoge var iført specielle sko til at løbe distancen.
3 / 5Foran et stort jublende publikum havde han endda overskud til at gestikulere og juble på de sidste cirka 200 meter, inden han krydsede målstregen.
4 / 5En milepæl er nået inden atletikken.
For første gang nogensinde har en løber gennemført maratondistancen på under to timer.
5 / 5Intet overladt til tilfældighederI Wien havde Kipchoge konstruerede forudsætninger for at komme under grænsen på to timer.
I jagten på at komme under grænsen fik han hjælp af stjerneløbere, der agerede temposættende harer.
De sørgede også for at skærme Kipchoge mest muligt fra vinden.
Desuden brugte Kipchoge specielle sko til at løbe distancen.
Gennem de godt 42 kilometer satte Kipchoge mellemtider, der indikerede, at han ville komme i mål inden for to timer.
Med cirka 600 meter tilbage lagde Kipchoge sig i front foran sine harer og lyste op i et stort smil, der viste, at han vidste, den var hjemme.
Læs også:Maratonstjerne vil gøre nyt forsøg på at komme under magisk grænseForan et stort jublende publikum havde han endda overskud til at gestikulere og juble på de sidste cirka 200 meter, inden han krydsede målstregen.
- Jeg har det godt, lød hans første ord i et tv-interview.
Det var ikke første gang, at Eliud Kipchoge forsøgte at komme under den magiske grænse.
I 2017 gjorde han og to andre løbere forsøget på racerbanen Monza i det nordlige Italien.
Her var Kipchoge tættest på af de tre, da han krydsede målstregen i tiden 2 timer og 25 sekunder.
/ritzau/FacebookTwitterKopier linkEmner:Wien|Berlin|Italien|Kenya




https://www.dr.dk/nyheder/udland/midt-i-japansk-supertyfon-der-er-blevet-helt-stille-ingen-toer-bevaege-sig-ud-i

UdlandMidt i japansk supertyfon: 'Der er blevet helt stille.
Ingen tør bevæge sig ud i gaderne'Thomas og hans 15-årige søn følger tyfonens indtog i Tokyo fra hotelværelset på 11.
etage.
Tyfonen ventes at ramme klokken 21 lokal tid.
I Tokyo-bydelen Ginza, der normalt besøges af millioner hver eneste dag, ligger øde hen.
Tyfonen ventes at ramme lørdag aften lokal tid.
Af Signe Mai Vilsbøll12.
okt.
2019 kl.
11.
42Læs opDen voldsomme tyfon Hagibis nærmer sig det østlige Japan, hvor lokale og turister har forskanset sig indendøre, mens de venter på det, der kan blive den kraftigste tyfon i mere end 60 år.
Klokken ni lokal tid befandt Hagibis sig omkring 260 kilometer sydvest for øen Hachijo, og tyfonen bevæger sig nordpå mod Tokyo med vindstød på op mod 216 kilometer i timen.
Den japanske hovedstad ventes først at blive ramt lørdag aften lokal tid.
Blæsten er dog allerede begyndt at ruske i træer og bygninger, fortæller danske Thomas Feldborg Lohse.
- Det er kun blæst, regn og vindstød, man kan høre.
Ellers er der blevet helt stille siden i går.
Gaderne plejer at være fyldt med mennesker, men ingen tør bevæge sig ud.
Vi kan ikke se en eneste.
Heller ingen biler, fortæller Thomas Feldborg Lohse.
Thomas Feldborg Lohse ankom til byen i går sammen med sin 15- årige søn.
Nu sidder de på deres hotelværelse på 11.
etage midt i Tokyo med en udsigt, der i den grad er præget af tyfonvarslen.
Ingen restaurantbesøgDet var egentlig meningen, at de skulle på museum og restaurant i løbet af dagen, men alt er lukket, og personalet i receptionen opfordrer til, at alle bliver på deres værelse, indtil tyfonen har passeret, forklarer Thomas Feldborg Lohse:- De sagde, at de ikke ville anbefale, vi gik ud, og man kan mærke, at japanerne har styr på, hvad der er bedst at gøre.
De har prøvet det før, kan man se.
Thomas Feldborg Lohse og hans 15-årige søn ankom til Tokyo i går.
- Vi skal kun være her en uge, så det er lidt ufedt, men det kan man jo ikke gøre noget ved.
Vi må sidde på hotelværelset og følge med i, hvad der sker, og så håber vi, det er ovre i morgen, så vi kan se de seværdigheder, vi har planlagt hjemmefra, tilføjer Thomas Feldborg Lohse.
Tyfonen skræmmer japanereDe japanske vejrmyndigheder er ifølge tv-stationen NHK i højeste alarmberedskab, og der er udstedt varsel om kraftig regn i områderne Shizuoka, Kanagawa, Tokyo, Saitama, Gunma, Yamanashi og Nagano i det centrale og østlige Japan.
Jan og Vibeke Reese, der har lejlighed i Tokyo, tager advarslen alvorligt.
Flere steder er butikker rippet for forsyninger som vand og nudler.
I første omgang undervurderede de ifølge Vibeke Reese tyfonens mulige konsekvenser, men efter at have set reaktionerne i Japan, har de tømt altanen for møbler og skaffet godt med vand og mad.
- Vi troede ikke, det var så slemt, men de japanere, vi kender, er bange.
De siger hele tiden, at vi skal passe på os selv.
Det fortæller mig, hvor alvorligt det er, lyder det fra Vibeke Reese.
Tokyo er rippet for vandVibeke og Jan Reese har været i Japan adskillige gange.
Det ikke er første gang, de oplever en tyfon, men de har aldrig set noget lignende, fortæller Vibeke Reese om de første ødelæggelser.
- Billederne på tv viser, at der virkelig er blevet majet meget ned mange steder allerede, og der er helt tåget her i Tokyo.
Tyfonen er taget til.
Regnen fyger rundt på en måde, jeg ikke har set før, og her fra lejligheden kan vi høre, hvordan ting bliver blæst omkuld, siger Vibeke Reese, der ligesom Thomas Feldborg Lohse ikke kan se et eneste menneske, der har bevæget sig udenfor.
Vibeke og Jan Reese har fyldt badekar, bøtter og gryder op med vand for at være sikre på, at de har vand nok til de næste par dage, hvis der bliver lukket for forsyningen.
- Vi var kort ude i formiddag for at se, om vi kunne få fat i mere vand, men der er rippet alle vegne.
Vi fik fat i seks små flasker, og vi har fyldt alle gryder og bøtter med vand.
Der kan blive lukket for vand og strøm, så vi er nødt til at have reserver.
En person er omkommetIfølge NHK har stormen allerede forårsaget aflysninger af flere end 1600 flyafgange.
Mange steder holder tog og metro også stille, og butikker er lukket ned.
Lørdag morgen er der meldinger om, at en person er omkommet i en tornado i byen Ichihara øst for Tokyo forud for tyfonens ankomst.
Her er tage blæst af adskillige huse.
Øst for Tokyo er tagene blæst af adskillige huse.
Vejrmyndigheder har tidligere advaret om, at tyfonen kan forårsage mudderskred, "glubske" vinde og rekordmeget nedbør i Tokyo, og 619.
000 personer i Japan er ifølge NHK blevet bedt om at evakuere i frygt for oversvømmelser.
Blandt andet i området omkring hovedstaden Tokyo.
Hagibis står til at blive den kraftigste tyfon til at ramme Japan siden 1958.
Her dræbte tyfonen Ida flere end 1200 mennesker i den østlige og centrale del af landet.
Læs også:Danskere i Japan før supertyfon: Hylderne er støvsuget for kopnudler og vandFacebookTwitterKopier linkEmner:Tokyo|Vejret|Japan|Orkaner|Hotelbranchen




https://www.dr.dk/sporten/atletik/se-kenyaner-bryde-magisk-maraton-graense

AtletikSe kenyaner bryde magisk maraton-grænseDer var vild jubel, da kenyanske Eliud Kipchoge satte uofficiel verdensrekord på maratondistancen.
Af Morten Mølby12.
okt.
2019 kl.
18.
18Læs opDen østrigske hovedstad Wien lagde lørdag gader til et spetakulært rekordforsøg.
Den kenyanske marantonløber Eliud Kipchoge skulle forsøge - som den første nogensinde - at tilbagelægge 42,195 kilometer på under 2 timer.
Og publikum fik, hvad de kom efter.
Til lyden af massiv jubel krydsede den 34-årige kenyaner målstregen i tiden 1 time, 59 minutter og 40 sekunder.
Læs også:Mytisk rekord står for faldMed sig undervejs i det godt to timer lange rekordførsøg havde Kiopchoge adskellige hjælpeløbere, som blandt andet skulle skærme for vinden.
Eliud Kipchoge må dog nøjes med titlen 'uofficiel verdensrekord', da tiden ikke blev sat i en godkendt konkurrence.
FacebookTwitterKopier linkEmner:Kenya|Wien




https://www.dr.dk/nyheder/regionale/hovedstadsomraadet/sagsbehandlere-sendes-paa-kommunikationskursus-vi-kan-vaere

KøbenhavnSagsbehandlere sendes på kommunikationskursus: 'Vi kan være tydeligere over for borgerne'Flere kommuner sender medarbejdere på kursus for at kunne skabe bedre borgerkontakt.
Af Ann Sophie Lier Rasmussen12.
okt.
2019 kl.
08.
25Læs opDer skal være færre misforståelser, vrede borgere og skænderier.
Det mener flere kommuner, som derfor sender deres medarbejdere på kommunikationskursus for at minimere ubehagelige diskussioner og konflikter med borgerne.
Vi ved, at kommunikation er en rigtig svær ting.
Og jeg synes, vi er blevet gjort opmærksomme på, at vi kan være tydeligere overfor borgerneHelle Egelund, sagsbehandler, Helsingør BorgerserviceEn af dem, der har været på kursus med sine kolleger, er Helle Egelund, der er sagsbehandler i Helsingør Borgerservice.
- Vi ved, at kommunikation er en rigtig svær ting.
Og jeg synes, vi er blevet gjort opmærksomme på, at vi kan være tydeligere overfor borgerne, siger Helle Egelund.
Hun og kollegaerne har ikke oplevet mange klager fra borgere, men ifølge Helle Egelund, så kan kommunikationen med borgerne altid blive bedre.
Blandt ander har kurset betydet, at sagsbehandlerne i Helsingør er blevet bedre til at hjælpe hinanden med kontakt til borgerne.
- Hvis man står med en borger, der er frustreret, så kan en kollega lige komme ind og hjælpe, og stille nogle andre spørgsmål, siger Helle Egelund.
Fokus på tonen og formuleringenBedre BorgerdialogBedre Borgerdialog er et kursus, der underviser kommunernes medarbejdere i bedre kontakt og kvalitet i mødet mellem borger og kommune.
For udover at være skarpe på regler og lovstof skal medarbejdere også kunne:afkode borgerens individuelle behov og livssituationkommunikere i øjenhøjde uden at gå på kompromis med lov og faglighedsamarbejde og finde veje til løsninger sammen med borgerenKilde: Center for Offentlig KompetenceudviklingHos Center for Offentlig Kompetenceudvikling (COK), som er ejet af Kommunernes Landsforening, oplever de, at flere kommuner som Helsingør henvender sig for at få hjælp til kommunikationen mellem medarbejdere og borgere i for eksempel borgerservice.
- Der er noget, der tyder på, at det ikke længere er nok, at medarbejderen har styr på det faglige og juridiske i deres job.
De skal også vide, hvordan de møder, lytter og snakker til borgeren, siger chefkonsulent fra COK Finn Borch.
Lektor i offentlig kommunikation ved Roskilde Universitetscenter Karsten Pedersen siger, at kommunerne de seneste år har haft fokus på, hvordan tonen og formuleringerne er i breve til borgere, men nu er der også fokus på den mundtlige kommunikation.
- Det er blevet vigtigere, fordi de borgere, der møder fysisk op på kommunerne er mere sårbare og kommer med mere komplekse problemer, siger Karsten Pedersen.
Prøv at sæt et spejl op foran dig selv og så se, hvordan ville du selv have det, hvis der blev sagt præcist sådan til digCathia M.
Mundeling, Borgerrådgiver i TårnbyFinn Borch og Karsten Pedersen er enige om, at det kan være digitaliseringen, der får en tungere gruppe til at møde op hos kommunerne.
- Det kan være ældre eller sårbare mennesker, der enten ikke ejer eller kan håndtere en computer, der møder op og søger hjælp på kommunen, siger Karsten Pedersen.
Ifølge Finn Borch betyder det, at medarbejderen nu skal kunne forventningsafstemme og styre væk fra diskussioner i højere grad end tidligere.
Læs også:Borgere kan booke møde med borgmesteren: Skønt at kigge chefen i øjnene og fortælle hvad man menerSæt et spejl op foran dig selvI Tårnby Kommune er der også fokus på tonen.
Borgerrådgiver Cathia M.
Mundeling opdagede, at der var et problem med kommunikationen i flere forvaltninger i kommunen, og det gør hun nu noget ved.
- Det er altid vigitgt, at man taler ordentligt til hinanden og yder det, der hedder god forvaltningskik, siger hun, og fortsætter:- Hvis en borger føler sig set og hørt, føler de sig mere velkomne, og så får vi mere tilfredse borgere.
Borgerrådgiver Cathia M.
Mundeling starter i efteråret kurser op for Tårnby Kommunes medarbejdere.
Der skal være fokus på positiv dialog og adfærd.
- Jeg plejer at sige til medarbejderen: "Prøv at sæt et spejl op foran dig selv, og så se hvordan ville du selv have det, hvis der blev sagt præcist sådan til dig", siger hun.
FacebookTwitterKopier linkEmner:Offentlig forvaltning|Helsingør|Borgerservice|Kommunernes Landsforening|Arbejdsmarked




https://www.dr.dk/nyheder/indland/politiet-efterforsker-skyderi-i-boligomrade-i-hundige

IndlandPolitiet efterforsker skyderi i boligområde i HundigeIngen er tilsyneladende såret efter affyring af skud i et boligområde i Hundige.
12.
okt.
2019 kl.
11.
05Læs opMidt- og Vestsjællands Politi rykkede sent i aftes ud til en skudepisode i Askerødbebyggelsen i Hundige sydvest for København.
Der er ingen meldinger om, at personer skulle være ramt i forbindelse med skyderiet.
Politiet modtog anmeldelsen om skyderiet klokken 23.
12, hvorefter der blandt andet blev sendt hundepatruljer til området.
Midt- og Vestsjællands Politi har siden afhørt en række vidner og undersøgt det formodede gerningssted ved adressen Krathuset.
Ifølge vicepolitiinspektør Bjørke Kierkegaard, der er efterforskningsleder, bliver det undersøgt, om skudepisoden har forbindelse til en igangværende konflikt.
- Det kan vi på nuværende tidspunkt ikke sige yderligere omkring – det er noget af det, vi er i gang med at undersøge, oplyser han.
Politiet har foreløbig ikke yderligere oplysninger.
/ritzau/FacebookTwitterKopier linkEmner:Midt- og Vestsjællands Politi|Hundige|Kriminalitet|Sjælland|Bolig




https://www.dr.dk/sporten/cykling/flyv-fuglsang-flyv-aarets-sidste-kongeklassiker-kan-fuldende-danskerens-mestervaerk

CyklingFlyv Fuglsang, flyv!
Årets sidste kongeklassiker kan fuldende danskerens mesterværkDanskeren har mulighed for at slutte en allerede fremragende sæson af med manér i Lombardiet Rundt.
Jakob Fuglsang er blandt outsiderne i cykelsæsonens sidste store klassiker.
Af Frederik Palle12.
okt.
2019 kl.
08.
03Læs opDe seneste par uger har fokus i cykelverdenen været på Mads Pedersen, hvilket er meget velfortjent efter verdensmesterskabet.
Men man må ikke glemme, at 2019 har været Jakob Fuglsangs år, og i dag kan han sætte kronen på værket.
Et værk, der allerede er blevet til et af de mest værdifulde i dansk cykelhistorie, men hvis Astana-kaptajnen kan køre en topplacering eller måske endda en sejr hjem i dagens Lombardiet Rundt, så sætter han to fede streger under, at han har været en af verdens bedste i denne sæson.
Endagsløbene kaldet "Monumenterne" Liege-Bastogne-LiegeFlandern RundtParis-RoubaixMilano-SanremoLombardiet RundtHan er, ligesom Mads Pedersen i øvrigt, blevet nomineret til den ærefulde titel Vélo d’Or, og Fuglsang er blandt de bedste bud på at vinde sammen med ryttere som Julian Alaphilippe og Primoz Roglic.
- Fuglsang hører til helt deroppe blandt de absolut bedste i verden i den her sæson, siger DR Sportens cykelekspert Dan Frost.
Lombardiet Rundt er et af de fem såkaldte ’monumenter’ i cykelkalenderen, og det indeholder derfor en del mystik.
- Det er svært at holde sig på toppen i en hel sæson.
Der skal en supermand som Eddy Merckx til at gøre det.
Dan FrostMen løbets placering i kalenderen gør også, at det ikke bare er den sædvanlige gruppe af klassikerstjerner, som kæmper om sejren.
Det er ryttere, som har noget helt unikt i sig.
- Det er et løb, der virkelig tæller for profferne.
Det har en kæmpe status, siger Dan Frost.
- Det er sidst på sæsonen, så det er dem, der virkelig kan hive det sidste energi frem, som har en chance for at vinde.
Det er et utrolig udfordrende terræn, forklarer han.
Jakob Fuglsang er blandt outsiderne til at vinde klassikeren.
Han har vist, at formen stadig er rigtig god, selvom han måske lige har manglet det sidste i de andre italienske endagsløb, han har kørt.
Dan Frost tror, at vi kommer til at se en del til danskeren i løbet, men der er et bestemt element, der kan holde ham fra den helt store triumf.
- Man må tage hatten af for Jakob, fordi han præsterer over hele året.
Han er ikke en Grand Tour-rytter, der kun præsterer i juli.
Det er der ikke så mange ryttere, som hverken gør eller kan mere, siger Dan Frost.
Jakob Fuglsang hentede sin karrieres største sejr, da han vandt Liège-Bastogne-Liège.
- Derfor tror jeg også, at han er ved at være lidt træt.
Det kan godt ske, at han fysisk stadig er, hvor han skal være, men den mentale træthed kommer til ham nu efter en så lang sæson, forklarer han.
- Han kan helt sikkert spille en rolle.
Han har selvfølgelig også en mulighed for at vinde løbet, men jeg mener, at han på grund af den lange sæson ikke har vildt store chancer, lyder det fra cykeleksperten.
Hvis nu Jakob Fuglsang skulle gøre det utrolige og vinde Lombardiet Rundt, så skriver han sig ind i en unik cykelhistorie.
Indtil videre er det nemlig kun italienske Moreno Argentin og den belgiske cykellegende Eddy Merckx, som har prøvet at vinde Lombardiet Rundt og Liège-Bastogne-Liège i den samme sæson.
Argentin gjorde det i 1987, mens Merckx gjorde det i 1971 og 1972.
Samme år vandt han i øvrigt også Milano-Sanremo.
De seneste ti vindere af Lombardiet Rundt2018 – Thibaut Pinot, Frankrig2017 – Vincenzo Nibali, Italien2016 – Esteban Chaves, Colombia2015 – Vincenzo Nibali, Italien2014 – Daniel Martin, Irland2013 – Joaquim Rodriguez, Spanien2012 – Joaquim Rodriguez, Spanien2011 – Oliver Zaugg, Schweiz2010 – Philippe Gilbert, Belgien2009 – Philippe Gilbert, Belgien- Det er svært at holde sig på toppen i en hel sæson.
Der skal en supermand som Eddy Merckx til at gøre det, forklarer Dan Frost.
DR Sportens cykelekspert peger på Primoz Roglic som den store favorit til at vinde Lombardiet Rundt, fordi han har vist fremragende form på det seneste, og det er som nævnt tidligere også en af dem, Fuglsang kæmper med om Vélo d’Or.
Derfor kan Lombardiet Rundt blive afgørende for, hvem der løber med en ærefulde titel.
En sejr til Roglic eller Fuglsang kan give dem det ekstra resultat, som bliver afgørende.
En dansker har aldrig vundet Velo d’Or, selvom Bjarne Riis kom tæt på i 1996 med sin sejr i Tour de France, men den endte alligevel med at gå til Johan Museew.
For mere end 500 år siden malede Leonardo da Vinci et af verdens mest berømte malerier i Lombardiet.
På samme måde kan det være, at ’Den Sidste Nadver’ i Lombardiet for Jakob Fuglsang ender ud i et fuldendt mesterværk, som man vil tale om de næste mange år.
Vi har samlet de største resultater fra de tre mest oplagte kandidater til året Velo d'Or.
Jakob Fuglsang, AstanaJakob Fuglsangs resultatliste siger det hele.
- Vandt Liège-Bastogne-Liège- Vandt Criterium du Dauphiné- Vandt Andalusien Rundt- Vandt 1.
(holdtidskørsel) og 16.
etape i Vuelta a España- Vandt 5.
etape i Tirreno-Adriatico- Blev toer i Fleche-Wallonne- Blev toer i Strade Bianche- Blev treer i Amstel Gold RaceJulian Alaphilippe, Deceuninck-Quick StepJulian Alaphilippes præstation i Tour de France vil være det mest mindeværdige for 2019, men han havde også nogle opgør med Jakob Fuglsang.
- Vandt Milano-Sanremo- Vandt Fleche-Wallonne- Vandt Strade Bianche- Vandt 3.
og 13.
etape i Tour de France- Havde den gule førertrøje på 14 etaper- Vandt 2.
og 6.
etape i Tirreno-Adriatico- Vandt 2.
etape i Baskerlandet Rundt- Vandt 6.
etape i Criterium du Dauphiné- Blev toer i Brabantse Pijl- Blev nummer fem samlet i Tour de FrancePrimoz Roglic, Jumbo-VismaSejren i Vuelta a España var flot, men det er blot en brik i en fremragende sæson for sloveneren.
- Vandt Vuelta a España (og en etapesejr)- Blev treer i Giro d’Italia (og to etapesejre)- Vandt UAE Tour (og to etapesejre)- Vandt Tirreno-Adriatico- Vandt Romandiet Rundt (og tre etapesejre)- Vandt Giro dell’Emilia- Vandt Tre Valli VaresineFacebookTwitterKopier linkEmner:Cykelsport|Eddy Merckx (cykelrytter)|Italien|Jakob Fuglsang (cykelrytter)|Spanien




https://www.dr.dk/nyheder/udland/ekspert-om-handelsaftale-mellem-kina-og-usa-et-meget-meget-lille-skridt-fremad

UdlandEkspert om handelsaftale mellem Kina og USA: Et meget, meget lille skridt fremadAfslutning af handelskrig har lange udsigter, lyder det fra chefstrateg.
Donald Trumps kernevælgere er blandt dem, der bliver ramt allerhårdest af handelskrigen mellem USA og Kina.
Det kan have motiveret ham til at forhandle, mener ekspert.
Af Sally Frydenlund Larsen12.
okt.
2019 kl.
12.
44Læs opEn 'kærlighedsfest'.
Sådan betegner præsident Donald Trump forholdet mellem USA og Kina, efter de to lande sent i aftes dansk tid fik forhandlet en delvis handelsaftale på plads.
Forholdet mellem de to lande har ellers været alt andet end kærligt det seneste 15 måneder, hvor handelskrigen kun er blevet mere og mere fastlåst.
Men nu nærmer den sig altså sin afslutning, lyder det fra parterne.
Læs også:Trump: USA og Kina er tæt på at afslutte handelskrigAt en afslutning på handelskrigen skulle være lige om hjørnet, er Frederik Engholm, chefstrateg hos Nykredit, dog ikke så sikker på.
- Det her er et meget, meget lille skridt fremad, efter det nærmest kun er gået tilbage i lang tid, siger han.
Donald Trump var i centrum til pressemødet, hvor han sammen med Kinas vicepremierminister, Liu He (forrest i billedet), præsenterede den nye delaftale.
Har gjort ondt på TrumpI aftalen har USA lovet at annullere nogle annoncerede toldstigninger, mens Kina til gengæld har lovet at bruge op mod 50 milliarder dollar på at købe amerikanske landbrugsprodukter.
Den sidste del af aftalen fik Donald Trump til at komme med en direkte opfordring til de ellers trængte bønder.
- Jeg vil foreslå landmændene, at de øjeblikkeligt går ud og køber mere jord og større traktorer, sagde han på et pressemøde fredag aften dansk tid.
Og netop bøndernes ve og vel interesserer den amerikanske præsident, fortæller Frederik Engholm.
- Specielt soyabønneproducenterne i USA har mærket handelskrigen meget hårdt og har fået stærkt forringede priser, fordi kineserne har nedbragt deres køb meget markant.
Og det er en gruppe landmænd, der traditionelt holder til i den del af USA, hvor Trump har stor opbakning, så det er noget, der har gjort ondt på Trump.
USA er et af de lande, der producerer flest soyabønner, og Kina er en af de helt store importører.
Derfor rammer handelskrigen bønderne hårdt - her en bonde i Iowa.
Når delaftalen lander lige nu efter en eskalering i handelskrigen over det seneste halve år, skyldes også, at USA for alvor begynder at mærke konflikten på pengepungen, mener Frederik Engholm.
- Jeg tror egentlig, at incitamenterne har været gradvist stigende fra begge sider, men jeg tror, at humlen er, at vi begynder at se klare tegn på, at problemerne for handelskrigen smitter af på amerikansk økonomi.
- Der er flere og flere tegn på, at det her det koster på amerikansk vækst, men også direkte for Trump, og specielt i den sektor, som han allerhelst vil gøre stærk igen.
Han har jo en drøm om, at amerikansk industri skal tilbage til de stormagtstider, vi så for 30-40 år siden.
Tæt på kantenIfølge det amerikanske medie CNBC skrev Kinas præsident, Xi Jinping, fredag i et brev til Trump, at han 'håber, at parterne vil handle efter de principper og den retning, vi to er blevet enige om'.
Og det bør vi faktisk alle håbe, for handelskrigen kan have enorme konsekvenser for verdensøkonomien, siger Frederik Engholm.
- Der er ingen tvivl om, at handelskrigen har potentiale til at afspore global økonomi, hvis det går galt nok, og det er allerede gået relativt galt.
Man kan ikke udelukke, at vi er på vej til at sejle ud over kanten, selv om det trods alt ikke er det mest sandsynlige scenarie.
Donald Trump viser et brev fra Kinas præsident Xi Jinping frem til pressen.
Selv om den delvise handelsaftale er et skridt i den rigtige retning, er det ingen garanti for, at forhandlingerne fortsætter lige så godt.
Donald Trump har nemlig før vendt på en tallerken i handelsforhandlinger.
- Han lavede en handelsaftale med Mexico og Canada for et års tid siden, men ikke desto mindre truede han i foråret Mexico med at pålægge dem nye forhøjede toldsatser i forbindelse med et immigrationsproblem, der var ved grænsen, siger Frederik Engholm.
Fremtiden ser altså ikke så meget lysere ud for amerikanske og kinesiske virksomheder efter den nye, delvise handelsaftale, konkluderer han.
- Jeg tror ikke, der er mange virksomheder, der synes, at risikoen overordnet set er meget mindre i dag, end den var i går, bare fordi man har lavet den her lille delaftale.
Trump er så impulsiv i meget af sin ageren og fører hele tiden en slingrekurs, hvor man ikke kan regne med, hvor man har ham.
FacebookTwitterKopier linkEmner:Donald Trump (politiker)|Xi Jinping (politiker)|Kina|Udenrigspolitik|Nykredit




https://www.dr.dk/sporten/fodbold/landsholdet/dengang-80er-heltene-moedte-schweiz-og-rykkede-tv-avisen-jeg-vil-minde

LandsholdetDengang 80’er-heltene mødte Schweiz og rykkede TV-Avisen: ’Jeg vil minde Arnesen om det brændte straffe’Danmark står i aften over for Schweiz i en meget afgørende kvalifikationskamp.
Af Frederik Palle12.
okt.
2019 kl.
10.
03Læs opKompressorhornet i bund, en udsolgt Københavns Idrætspark og rødt og hvidt så langt øjet rækker.
Rammerne for en af de helt store aftener var til stede.
- Hvis nogen for bare syv-otte år siden havde fortalt mig, at dansk fodbold den 9.
oktober 1985 kunne tage et så godt som afgørende skridt mod en plads i slutrunden om et verdensmesterskab, så ville jeg ærlig talt have følt, at der blev gjort grin med mig.
Det var ordene fra den daværende fodboldkommentator for Danmarks Radio, Svend Gehrs, da han bød TV-seerne velkommen til en historisk aften den dag i 1985.
Hvis du er frisk på en gang gåsehud, kan du her høre nationalsangen før landskampen mod Schweiz i 1985.
Den rød-hvide eufori havde endnu ikke lagt sig efter den seneste betydningsfulde kamp på Københavns Idrætspark spillet blot tre måneder forinden.
Danmarks fremragende 4-2-sejr over Sovjetunionen på Grundlovsdag, som er mange fodboldelskeres bud på den bedste landskamp et dansk landshold nogensinde har været involveret i.
Og på grund af landsholdsfeberen havde Danmarks Radio valgt at åbne op for et nyt tiltag.
Det fortæller Joakim Jakobsen om i den anmelderroste bog ’Tynd luft’.
- En beslutning i Danmarks Radio udtrykte den tyngde, landsholdet havde opnået i den danske offentlighed i forhold til få år tidligere, da TV-seerne ofte måtte vente til sent på aftenen for at se en forskudt transmission af et dansk nederlag.
Denne aften blev den hellige TV-Avisen flyttet tre kvarter for at give danskerne direkte udsyn til Parken, skriver han.
Selvom det er svært at forestille sig i dag, hvor digitaliseringen udvikler sig løbende, og man kan følge alt live i fjernsynet, på sin mobil eller tablet, så var situationen en helt anden dengang.
Der var fuldstændig dødt løb i gruppen, før Danmark mødte Schweiz.
Kampen mod Sovjet tre måneder forinden var den første live-transmitterede landskamp i Danmark, og opgøret mod Schweiz rykkede altså yderligere på traditionerne.
Dermed var der lagt op til en folkefest, hvor det danske landshold i en utrolig tæt gruppe kunne så godt som bestille flybilletter til VM i Mexico næste sommer, hvis de vandt over Schweiz.
Men fodbold går ikke altid lige som planlagt.
- Jeg husker ikke, at vi spillede nogen god kamp, siger Morten Olsen, mens han prøver at finde detaljerne fra kampen frem fra hukommelsen blandt de 102 landskampe, han selv spillede.
- Den støtte giver noget ekstra stolthed, entusiasme og energi.
Morten Olsen- Schweiz var på det tidspunkt et organiseret og godt fodboldhold, og de var rigtig svære at spille imod, så det var for os meget vigtigt, at vi var effektive, og det var vi altså ikke i den kamp, forklarer han.
Danmark havde mødt Schweiz et år tidligere på udebane, hvor det endte med et 1-0-nederlag, men dengang var man uden flere profiler.
Det var ikke tilfældet i den her kamp.
Frank Arnesen og Søren Lerby var med modsat det omvendte opgør, og så var det den første betydningsfulde landskamp for Allan Simonsen, efter han brækkede benet på frygtelig vis i åbningskampen ved EM i 1984 mod Frankrig.
Stemningen på stadion var på sit ypperste.
Tribunerne gyngede løs allerede inden kampstart, og lydniveauet under nationalsangen gav kuldegysninger helt ude i stuerne.
- Man kan virkelig blive løftet af publikum.
Det er fodboldteatret.
Du er oppe på scenen, selvom det foregår nede på græsset.
Alle kan bruge et skulderklap, og hvis du får det fra 40.
000 mennesker, som vil vinde sammen med os, så har det da utrolig betydning, forklarer Morten Olsen, der både har mærket den danske opbakning som spiller og landstræner.
- Den støtte giver noget ekstra stolthed, entusiasme og energi, lyder det fra hamMed publikum i ryggen pressede Danmark specielt på i 2.
halvleg, selvom spillet ikke var lige så rytmisk, som man har set så mange gange før med det landshold.
Danmarks fem seneste opgør med Schweiz26.
marts 2019: 3-3 i Basel, Schweiz (EM-kvalifikation)4.
september 1999: 2-1-sejr i Parken, København (EM-kvalifikation)14.
oktober 1998: 1-1 i Zürich, Schweiz (EM-kvalifikation)9.
oktober 1985: 0-0 i Københavns Idrætspark (VM-kvalifikation)17.
oktober 1984: 1-0-nederlag i Bern, Schweiz (VM-kvalifikation)Men chancerne opstod.
I midten af halvlegen får Frank Arnesen en helt fri hovedstødsmulighed, hvor målmanden med nød og næppe får skubbet bolden på stolpen.
Danskerne holder presset og godt ti minutter før tid, får de den største chance i kampen.
Arnesen afdribler sin direkte modstander og ryger i græsset.
Dommeren fløjter straffespark.
Kantspilleren skulle selv tage, og indtil da havde han været uhyre koldblodig, hvor han også scorede to gange fra ellevemeterpletten ved EM i 1984.
Men alt har en ende.
- Når jeg snakker med Frank igen, så skal jeg minde ham om, at han brændte det straffespark.
Det tror jeg ikke, at han selv kan huske, lyder det fra en grinende Morten Olsen.
De skuffede danske fodboldprofiler måtte nøjes med 0-0 i en kamp, de burde have vundet.
Dermed var kvalifikationen til VM ikke hjemme endnu.
Blot en uge senere kom den dog i hus, da Danmark slog Norge på udebane.
I øvrigt i en kamp hvor en norsk central forsvarsspiller ved navn Åge Hareide kickstartede danskeren i 2.
halvleg med en for kort tilbagelægning.
Se interview med Frank Arnesen efter kampen mod Schweiz, hvor han blev syndebuk.
Nu er Åge Hareide i trænersædet for landsholdet, når Danmark i dag møder Schweiz igen i kampen om en billet til EM.
Det er en kamp, som den forhenværende landstræner Morten Olsen er optimistisk omkring.
- Det er en nøglekamp, så publikum skulle gerne trække os over målstregen.
Publikum bliver meget afgørende, siger han.
- Presset kom mere fra os selv tilbage i 80’erne, fordi vi havde aldrig kvalificeret os før.
I dag er presset meget større på holdet, fordi forventningerne er større udefra.
Det er i kraft af resultaterne i 80’erne og 90’erne.
Både fra medierne og fans, forklarer Morten Olsen.
- Men sådan skal det også være.
Vi har masser af spillere i Europa i gode klubber, så forventningerne skal være større, og de kan håndtere det.
Der er kampstart i dag klokken 18.
00, og hvis du ikke er en af de heldige, som skal i Parken og se kampen, så er der heldigvis masser af muligheder for at følge den.
Du kan følge den herinde på dr.
dks liveopdatering, du kan lytte til den i sin fulde længe i LIGA på P3, og så kan du selvfølgelig se den i dit fjernsyn på Kanal 5.
FacebookTwitterKopier linkEmner:Åge Hareide (fodboldtræner)|Frank Arnesen (fodboldspiller)|Schweiz|Fodbold|Parken (stadion)




https://www.dr.dk/nyheder/regionale/syd/dmi-halv-maaneds-regn-paa-et-doegn-i-sydjyske-vejen

Syd- og SønderjyllandDMI: Halv måneds regn på ét døgn i sydjyske VejenMeldinger om oversvømmede kældre, veje og viadukter på tværs af landet.
Også Vejle har været ramt af de store vandmængder.
Her løb åen i aftes over sine bredder.
Af Oliver Batchelor, Signe Mai Kærsgaard Vilsbøll, Kasper Duncan Gram (video) og Stine Delfs Krarup Møller Larsen12.
okt.
2019 kl.
10.
09Læs opDet seneste døgns heftige regnskyl har trukket et vådt spor hen over Danmarkskortet, hvor især de sydlige landsdele er hårdt ramt.
Det fortæller vagtchef ved Danmarks Meteorologiske Institut, DMI, Klaus Larsen, her til formiddag.
- Der er faldet mest regn i Syd- og Sønderjylland, et stykke op i Midtjylland samt på Fyn og henover stor dele af Sjælland, siger han.
Den største regnmængde er faldet i Vejen, der ligger mellem Esbjerg og Kolding.
Her har borgerne fået det, der svarer til en halv måneds regn på ét døgn.
Flere steder i Vejen har brandvæsenet været ude for at føre vandet væk.
(© Elo Christoffersen)- Der er faldet temmelig varierede mængder regn over landet.
Men mest ekstremt i Vejen, hvor der er faldet 49 millimeter.
Her plejer gennemsnittet at ligge på 94 millimeter på en hél måned, siger vagtchefen.
- Så det er rigtig meget.
Det er ikke hvert år, at vi ser det, påpeger han.
Der bor knap 43.
000 mennesker i Vejen Kommune (© DR Nyheder)Oversvømmede huse og kældreDe store vandmængder har også medført oversvømmelser af huse i området.
Beredskabsdirektør i Trekantsområdets Brandvæsen Jarl Vagn Hansen oplyser, at den første anmeldelse kom i aftes.
- Vandet drev simpelt fra en vej mod lavereliggende områder, så det måtte vi ud og forsøge at få afværget med nogle sandsække, siger han.
Beredskabschefen i Trekantområdet vurderer, at der sagtens kan være tale om flere oversvømmelser end dem, brandvæsenet har været ude til.
(© Elo Christoffersen)Senere på aftenen fik politiet en anmeldelse om en friskole i Øster Lindet, hvor der var vand i kælderen.
- Skolen havde selv iværksat afværgeforanstaltninger og haft en slamsuger til at hjælpe med at pumpe vandet væk, fortæller Jarl Vagn Hansen.
Her til morgen har brandvæsenet i alt været ude til fire huse med oversvømmelser, men det siger ikke nødvendigvis meget om det reelle antal.
- Der kan sagens være flere, der er ramt af vand, men hvor de selv har forsøgt afværge det eller har taget kontakt til deres forsikringsselskab, siger beredskabsdirektøren.
- Det er også den bedste måde at gøre det på, hvis man her til morgen konstaterer vand i kælderen, at man ringer til forsikringsselskabet og får hjælp fra et skadeservicefirma, uddyber han.
Politiet har haft travltTidligere i morges fortalte vagtchef ved Syd- og Sønderjyllands Politi Ivan Gohr Jensen, at trafikken har været ramt af de store vandmængder.
Læs også:Vandmasser oversvømmer veje og kældre i Sydjylland- Der har stået vand på kørebanerne rigtig mange steder i vores politikreds.
Med undtagelse af Varde er samtlige kommuner ramt.
- Viadukter har været oversvømmet og biler har siddet fast.
I politikredsen har man fået op mod 50 henvendelser om alt fra oversvømmede kældre, haver, sommerhusgrunde og kolonihaver til veje, viadukter, kloaker og sluser ved strande.
Billedet er fra Hoptrup, hvor der har været et jordskred.
(© DR Nyheder)Men der er foreløbigt ingen meldinger om personskade i området som følge af vejret.
På Hoptrup Hovedvej ved Haderslev har vandmasserne desuden skyllet skrænten væk, så kørebanen er undermineret, oplyser vagtchefen:- Det har været nødvendigt at spærre kørebanen af i nordlig retning, men det er fortsat muligt at passere.
Jordskred langs motorvejRegnvejret har også fået telefonerne til at kime hos Vejdirektoratet, der har været ude til to større hændelser.
Den ene drejer sig om en jordvold langs Kalundborgmotorvejen, hvor jorden havde revet sig løs og var endt på kørebanen, fortæller vagthavende Mette Nedergaard.
- Der har været store mængder vand på et helt nyt stykke motorvej, hvor der endnu ikke er græs på skrænterne, så der har vi været ude for at feje lidt.
- Der ligger stadig lidt jord i nødsporet, men ikke noget, der er til fare for bilisterne.
Den anden hændelse drejer sig om oversvømmede toiletter på en rasteplads ved Vejle, hvor den tilhørende tankstation af samme årsag er blevet lukket.
Lige nu er der meldinger om normale tilstande på de statslige veje, som omfatter motorveje, motortrafikveje og landeveje.
- Der bliver kørt pænt derude, og der er ingen køer, fortæller Mette Nedergaard.
DMI: Frontzone vender tilbageI store dele af Sønderjylland viser regnmåleren over 40 millimeter regn.
Og på store dele af Fyn er der faldet over 30 millimeter.
Flere steder i landet er der faldet mindre mængder henover døgnet - men større mængder på kort tid.
Og det øger risikoen for oversvømmelser, fortæller Klaus Larsen fra DMI.
- Nogle steder er der faldet kraftig regn med 24 millimeter på seks timer.
Det ligner, at det kunne være på Fyn og i Nordøstsjælland, hor de kriterier er opfyldt.
Det er temmelig meget regn, så det er mærkeligt, hvis der ikke er oversvømmelser der, siger Klaus Larsen.
Aabenraa i Sønderjylland er ikke blevet skånet for de store mængder regnvan.
(© DR Nyheder)Danmark får i dag en pause fra det våde vejr.
Men allerede i morgen begynder regnen igen at falde.
Det skyldes en lang frontzone, et område med skyer og regn, der ligger og "svinger op over Danmark", forklarer DMI-vagtchefen.
- Der er meget vand i systemet.
Og på søndag og tirsdag bølger det op over Danmark igen, men om der falder ligeså meget regn, er vi langt fra sikre på.
- Vi sender varsel ud, hvis vi vurderer, at vi igen kan komme op på de her kriterier, siger han.
FacebookTwitterKopier linkEmner:Danmarks Meteorologiske Institut|Jylland|Vejret|Syd- og Sønderjyllands Politi|Fyn




https://www.dr.dk/sporten/haandbold/championsleague/tungtspillende-polakker-og-en-roegfyldt-arena-venter-team-esbjerg

ChampionsleagueTungtspillende polakker og en røgfyldt arena venter Team Esbjerg i Champions LeagueDe danske mestre fra Team Esbjerg skal på en svær udebane mod polske Perla Lublin.
Der bliver tryk på, når Team Esbjerg gæster polske Perla Lublin lørdag i Champions League.
Af Anne Hedegaard Petersen og Tina Müller12.
okt.
2019 kl.
13.
30Læs opDet er Team Esbjergs første udekamp i denne Champions League-sæson, når de lørdag eftermiddag træder ind på polsk halgulv i mødet med Perla Lublin.
Og det må man sige, bliver en omvæltning fra de vante kulisser i den danske liga.
Vestjydernes polske modstander Perla Lublin er fast inventar i Champions League, og derfor har holdets tilskuere også bygget en solid tro på deres hold op, og det vil kunne mærkes i hallen, mener Team Esbjergs Line Jørgensen, der har mødt Lublin flere gange tidligere.
De står helt sikkert og tæsker løs nede i deres forsvar, som er relativt defensivt, så det bliver en spændende opgave, vi skal ned og løse.
Jesper Jensen, cheftræner i Team Esbjerg- Der kommer pres på i Polen, for de er vant til at have et hold med i Champions League.
Der kommer uden tvivl masser af mennesker og røg i hallen.
Jørgensen er fortrøstningsfuld i forhold til, hvordan Esbjerg vil håndtere det store pres fra de østeuropæiske tilhængere, fordi holdet har prøvet det flere gange før.
Desuden påpeger hun, at det er med til at motivere endnu mere, når der er samlet 3000-4000 på lægterne, uanset om man er værter eller gæster.
- Jeg elsker at spille de kampe i Champions League.
Det er så fedt at komme på en udebane og virkelig bare mærke trykket fra tilskuerne samtidig med, at dommeren giver os lov til lidt mere.
Vi får i Champions League virkelig lov til at tage fat, siger hun.
Jesper Jensen, cheftræner Team Esbjerg, havde sin sag for,  da holdet mødte Bukarest sidste søndag.
Vil tæske løs i forsvaretUdover Lublin er Tema Esbjerg i gruppe med rumænske Bukarest og russiske Rostov Don i Champions League.
Og fordi russerne og rumænerne i udgangspunktet er favoritter, og tre ud af gruppens fire hold går videre, så skal danskerne have et brugbart resultat med hjem fra Polen, siger cheftræner, Jesper Jensen.
- Opgaven bliver at slå Lublin over to kampe, så det er et resultat, vi skal ud at hente på udebane.
Vi vil allerhelst have en sejr selvfølgelig, men hvis det ikke kan blive til en sejr, så er det meget vigtigt med målscoren, siger han.
Team Esbjergs gruppe i Champions LeagueRostov Don - 3 pointBukarest - 3 pointTeam Esbjerg - 0 pointPerla Lublin - 0 pointLæs også:Esbjerg-træner efter skuffende CL-start: 'Vi har gjort vejen til kvartfinalen lang'Team Esbjerg tabte i søndags deres første kamp i Champions League-gruppen til rumænske Bukarest med 22-24.
Det nederlag har holdet rystet af sig i løbet af ugen og er mere end klar til mødet med polakkerne, og her Jesper Jensen har fokus på flere kvaliteter hos dagens modstander.
- Det er et tungtspillende hold, som har nogle individuelle kvaliteter.
Men kan vi ramme vores niveau, så synes jeg også, at vi skal være i stand til at vinde.
Jeg ved godt, at vi kan risikere at komme ud for at tryk i Polen, men jeg synes stadig godt, at det er en opgave, vi kan løse.
Der bliver tryk på, og det er især i den defensive del, at de polske værter vil prøve danskerne af.
- De står helt sikkert og tæsker løs nede i deres forsvar, som er relativt defensivt, så det bliver en spændende opgave, vi skal ned og løse, siger Jesper Jensen.
Husk, at du kan følge Team Esbjergs kamp mod Perla Lublin på DR 2 fra kl.
17.
50.
FacebookTwitterKopier linkEmner:Team Esbjerg|Polen|Bukarest|Line Jørgensen (håndboldspiller)|Håndbold




https://www.dr.dk/nyheder/indland/vandmasser-oversvommer-veje-og-kaeldre-i-sydjylland

IndlandVandmasser oversvømmer veje og kældre i SydjyllandI Jylland og på Fyn melder politiet om flere oversvømmede veje og opfordrer bilister til at køre forsigtigt.
Der meldes om oversvømmelser flere steder i Jylland og på Fyn efter et voldsomt regnvejr fredag.
(Arkivfoto)Signe Mai Vilsbøll12.
okt.
2019 kl.
06.
10 | opdateret 12.
okt.
2019 kl.
06.
58Læs opMyndighederne kæmper fortsat med de store vandmasser i Jylland og på Fyn, der har spredt sig ud over veje og fundet vej til kældre.
Det fortæller vagtchef ved Syd- og Sønderjyllands Politi Ivan Gohr Jensen lørdag morgen.
- Trafikken har været forulempet.
Der har står vand på kørebanerne rigtig mange steder i vores politikreds.
Med undtagelse af Varde er samtlige kommuner er ramt, lyder det.
- Viadukter har været oversvømmet og biler har siddet fast, tilføjer vagtchefen.
Sydjylland og Fyn blev ramt af store regnmængder fredag aften.
Siden har politikredsen fået op mod 50 henvendelser om alt fra oversvømmede kældre, haver, sommerhusgrunde og kolonihaver til veje, viadukter, kloaker og sluser ved strande, men ingen er kommet til skade i området som følge af vejret.
På Hoptrup Hovedvej ved Haderslev har vandmasser desuden skyllet skrænten væk, så kørebanen er undermineret, oplyser vagtchefen:- Det har været nødvendigt at spærre kørebanen af i nordlig retning, men det er fortsat muligt at passere.
Vand pumpes væk i VejleIfølge vagtchef ved Sydøstjyllands Politi, Jørn Bystrup, har myndighederne i løbet af natten forsøgt at pumpe vand væk fra den centrale del af Vejle.
- Det er ved at være nogenlunde løst i Vejle by.
Her er det fortsat kun Gormsgade, der er afspærret.
De andre veje er blevet åbnet igen, men syd for Vejle har vi fortsat problemer med sporadiske vandstigninger i viadukter, sagde han til Ritzau kort efter klokken fem.
På motorvej E45 omkring Kolding og Vejle har der været en del færdselsuheld.
Ifølge Jørn Bystrup har Sydøstjyllands Politi fået omkring 25 anmeldelser om færdselsuheld i løbet af fredag aften og omkring fem anmeldelser i løbet af natten til lørdag.
- Der er tale om uheld som følge af akvaplaning.
Altså hvor bilen mister vejgrebet, fordi den kører oven på vand, sagde han natten til lørdag og påpeger, at der udelukkende er tale om materielle skader.
Ingen personer er kommet noget til.
Hos Fyns Politi opfordrer vagtchef Hans Jørgen Larsen bilister til at køre forsigtigt.
FacebookTwitterKopier linkEmner:Jylland|Vejle|Syd- og Sønderjyllands Politi|Sydøstjyllands Politi|Ulykker




https://www.dr.dk/nyheder/indland/oliefyr-bliver-ikke-skrottet-hurtigt-nok-det-sviner-lugter-og-stoejer

Oliefyr skrottes ikke hurtigt nokSe temaIndlandOliefyr bliver ikke skrottet hurtigt nok: Det sviner, lugter og støjerDanskerne dropper ikke oliefyr efter planen.
Nu vil flere partier forbyde nye.
Annette Kokkendorff fra Samsø fik for nylig sit oliefyr skrottet, men det går ikke helt hurtigt nok i hele landet, hvis planen om ikke at fyre med olie i 2030 skal nås.
Af Kåre Kildall Rysgaard, Jesper Knudsen og Marie Helene Bramsen12.
okt.
2019 kl.
07.
10Læs opDet går ikke helt efter den grønne køreplan.
Danskerne skal udlede mindre CO2 for at bremse den globale opvarmning.
Men omkring 70.
000 huse fik sidste år stadig varmen fra oliefyr, viser tal fra Drivkraft Danmark, som er brancheorganisation for virksomheder, der sælger fyringsolie.
Selv om det går fremad, og 25 oliefyr blev sendt på pension om dagen i 2018, er tempoet ikke højt nok.
Det politiske mål på Christiansborg har i flere år været, at olie ikke skal bruges til opvarmning i 2030.
Men Energistyrelsen forudser, at målsætningen ikke holder: Olie vil stadig stå for omkring et par procent af al energi til opvarmning til den tid.
Det betyder, at der stadig vil være 10-20.
000 husstande, der fyrer med olie i 2030, vurderer Poul Erik Morthorst, der er professor på DTU og medlem af Klimarådet.
Han ser gerne, at alle oliefyr bliver udfaset, for at bruge olie til opvarmning er noget af det værste i forhold til udledning af CO2.
- Når vi tænker på klimaet, kan det ikke gå for hurtigt, siger professoren.
Selvom tallene tyder på, at Danmark ikke når helt i mål med at droppe oliefyr, glæder Poul Erik Morthorst sig over, at der trods alt er taget store skridt i den rigtige retning.
Oliefyr vil belaste klimaet begrænset med CO2 i 2030.
Tusindvis af oliefyr tilbage i 2030Sidste år fyrede danskerne med i alt 297.
000 kubikmeter fyringsolie.
Drivkraft Danmark, som er brancheorganisation for selskaber, der sælger fyringsolie, forudser, at salget af fyringsolie vil falde med fem procent om året.
Holder det stik, vil danskerne stadig bruge cirka 160.
000 kubikmeter i 2030.
- Vi har gjort det ganske godt.
Brugen af oliefyr bliver lige så stille faset ud, siger Poul Erik Morthorst.
Det Økologiske Råd ærgrer sig dog over, at målet ikke nås.
- Det går klart for langsomt med at udfase oliefyr.
Der skal speedes op, siger Claus Ekman, der er direktør for det Økologiske Råd.
Han mener, at det er forholdsvist let og billigt at slippe af med oliefyrene.
Får Danmark ikke stoppet brugen af oliefyr i 2030, skal der skæres endnu mere ned på CO2 andre steder som på landbruget og transporten, hvor det er dyrt.
Annette betalte 100.
000 kroner for at skrotte fyretNår husejere tøver med at sige farvel til oliefyret, kan det ifølge Klimarådet skyldes prisen.
Da Annette Kokkendorff fra Samsø forleden fik skiftet sit oliefyr ud med en miljøvenlig varmepumpe, betalte hun over 100.
000 kroner.
- Der går nogle år, før investeringen er tjent ind.
Jeg tror ikke, at jeg når at få økonomisk gevinst af det, siger pensionisten.
Anette Kokkendorff vil dog spare mange tusind kroner hvert år, fordi oliefyret er dyrere i drift end varmepumpen, men økonomien er ikke årsagen til, at hun har skrottet oliefyret.
- Det sviner, lugter og støjer, og oliefyret er ikke godt for klimaet, siger Annette Kokkendorff.
Politikerne vil forbyde nye oliefyrPå Christiansborg vil SF og Radikale gerne helt forbyde nye oliefyr inden for få måneder.
- Vi skal have sat stop for de oliefyr nu.
Vi kan ikke sige, at vi bare kan gøre som hidtil med oliefyr.
Det har klimaet ikke tid til, siger Ida Auken, der er klima- og miljøordfører for de Radikale.
Partiet vil ud over et forbud gerne bruge flere penge på at skrotte oliefyr og erstatte dem med varmepumper.
Det samme ønsker SF.
- Vi skal gøre tilbuddet om at få en varmepumpe bedre.
Tilskuddet til varmepumper er for lavt, mener energiordfører Signe Munk (SF), som også mener, at det skal være lettere at leje og lease en varmepumpe.
Det er en løsning, som betyder, at folk ikke behøver at betale 100.
000 kroner selv for at installere en varmepumpe, men i stedet kan leje den.
Enhedslisten og Alternativet presser også på for et forbud mod oliefyr.
Det er ikke lykkedes DR at få en kommentar fra klima- og energiminister Dan Jørgensen (S).
Sådan gjorde vi:•Energistyrelsen opgør i deres årlige energistatistik, hvor meget af opvarmningen i husstandene, som kommer fra olie.
(klimakorrigeret forbrug)•I 2030 forventer Energistyrelsen, at olie udgør under to procent af alt energi til opvarmning.
•DR har efterfølgende fået hjælp af Energistyrelsen til at udregne, hvor mange ton CO2, der bliver udledt frem mod 2030 på grund af oliefyr.
Professor Poul Erik Morsthorst fra DTU har også hjulpet med beregningerne.
•Metoden er at se på, hvor meget CO2 der udledes fra gas/dieselolie til opvarmning.
Når der for eksempel bruges 1 GJ (gigajoule) gas/dieselolie, svarer det til, at der bliver udledt 74 kilo CO2.
•DR har derefter ganget energiforbruget for gas/dieselolie med de pågældende tal for CO2-indhold for at finde frem til udledningen af CO2.
•Energistyrelsen regner i deres fremskrivning med, at olieforbruget til opvarmning hvert år vil dale med 9,3 procent frem til 2030.
DR har efterfølgende trukket 9,3 procent fra olieforbruget år for år frem til 2030 for at se, hvor meget CO2 udledning oliefyrene står for til den tid, hvis Energistyrelsens forudsigelser holder stik.
FacebookTwitterKopier linkEmner:Boligopvarmning|Dan Jørgensen (politiker)|Ida Auken (politiker)|Socialistisk Folkeparti|Samsø




https://www.dr.dk/nyheder/kultur/andrea-vandt-bagedysten-aar-siden-og-saa-droppede-hun-jobbet

Den store bagedyst 2019Se temaKulturAndrea vandt Bagedysten for to år siden - og så droppede hun jobbetEfter 'Den store bagedyst' har Andrea Søllesteds liv taget en ny, sød drejning.
© DrAf Christian Mejdahl12.
okt.
2019 kl.
10.
02Læs opHendes børn var hurtige til at afskrive hendes muligheder for at vinde noget som helst.
Men Andrea Søllested skulle vise dem, hvor grueligt fejl de tog.
Således kunne hun efter ni programmer kalde sig vinder af 'Den store bagedyst' i 2017.
Og hun har ikke set sig tilbage siden.
- Det var uvirkeligt.
Det var, som om man ikke var der, men bare svævede lidt oven over det.
Jeg havde aldrig troet, jeg skulle vinde.
Den tanke havde aldrig været i mit hoved.
Se den rørende finale, hvor Andrea Søllested blev udråbt som vinder af 'Den store bagedyst'.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
Som vinder af 'Den store bagedyst' skulle den selvstændige teaterskrædder og kostumedesigner fra den ene dag til den anden omstille sig til at være et kendt ansigt, samtidig med at hun skulle finde sine ben i en karriere, der med ét var forandret.
- Det føltes lidt som at løbe ned ad bakke.
Hvis jeg prøvede at stoppe, ville jeg falde.
Folk hev i mig fra alle leder og kanter, og jeg skulle kæmpe lidt for at holde næsen oven vande, siger hun.
Pludselig stod Andrea Søllested til et bage-event i Nordjylland den ene dag og på Sydlolland til et andet arrangement den næste.
Den store opmærksomhed gjorde også, at dessertdronningen i et kort sekund nåede at frygte, at det var slut med at gå uden makeup, hvis hun lige skulle hen efter en liter mælk.
Men Andrea Søllsted var hurtig til at feje bekymringerne af banen.
- Jeg traf en beslutning om at være ligeglad og fortsætte med at gå til bageren med morgenhår og joggingbukser.
Jeg ser ud, som jeg gør, og det er ligegyldigt, om folk tænker, at man ikke ser ud, som man gjorde på tv, siger hun.
Sidst, vi så Andrea Søllested i 'Den store bagedyst'-sammenhæng, var i 'Den store jule- og nytårsbagedyst' sidste år, hvor hun dannede par med sin medfinalist fra 2017-sæsonen, Jesper Søvndal.
Blev optaget på chokolatier-uddannelsenSejren i 'Den store bagedyst' affødte også en række bagejobs, som Andrea Søllested måtte kaste sig over, og der gik ikke længe, før den mangeårige teaterskrædder dedikerede sig fuldkommen til kagerne.
Men på trods af al den læring, hun havde suget til sig under 'Den store bagedyst', kunne hun godt mærke, at hun manglede teknisk viden.
Og det var nær ved at sætte en stopper for lysten til at lave kager.
Jeg advokerer for forfølgelsen af kortsigtede mål.
Gør det, der giver mening nu.
Andrea Søllested- Der skulle brændstof på tanken.
Jeg blev ved med at løbe panden mod muren, fordi jeg var stagneret rent teknisk.
Der var idéer, jeg ikke kunne udføre, fordi jeg simpelthen manglede evnerne, siger Andrea Søllested og fortsætter:- Jeg kunne kun opretholde passionen, hvis der skete en udvikling.
Derfor tog hun en drastisk beslutning og søgte ind på chocolatier-uddannelsen.
- Det var hårdt.
Det er jo en efteruddannelse, som er møntet på mennesker, der er udddannede konditorer eller kokke, fortæller Andrea Søllested.
Men hun hang i og brugte det følgende halve år på at nørde chokolade helt ned på kemisk niveau.
Og for første gang i mange år havde den i dag 52-årige Andrea Søllested reelle lektier for.
- Det var fedt at være i miljø, hvor man havde så meget fokus på læring uden konkurrenceelementet.
På chokolatier-uddannelsen lavede Andrea Søllested dette teaterinspirerede showpiece med Romeo og Julie på balkonen, Jeppe på bjerget med sine arbejdsredskaber og drikkedunk og på modsatte side Carmen med vifte og en rød rose.
(© PRIVATFOTO)Konditor på fuldtidDe mange nye færdigheder fra uddannelsen som chokolatier har betydet, at Andrea Søllested i dag lever af at bage storslåede kager.
Livet som teaterskrædder er skiftet ud med tilværelsen som konditor på højt niveau.
Men skiftet fra kjoler til kager har rent praktisk ikke været livsomstyrtende for Andrea Søllested.
Idéerne står i kø.
Det, jeg mangler, er tid.
Andrea Søllested- Jeg er heldigvis ikke gået fra et job med pensionsordning.
Jeg har altid været selvstændig, og jeg har de samme momsnumre og sidder stadig med halvårsregnskaber og går til kundemøder, siger hun og forsætter:- Jeg har 20 års erfaring i at tænke en opgave, udregne en pris, sende et tilbud og levere.
Uaset hvad mit produkt er.
Hun har været vant til at drive sin virksomhed som teaterskrædder, kostumedesigner og sågar illustrator fra hjemmet i Næstved.
Men med sin nye titel som chokolatier måtte hun ud at finde et nyt kreativt værksted.
- Når man sælger sine fødevarer, som jeg gør det, så går det ikke, at man laver dem hjemme i sit eget køkken, lyder det fra Andrea Søllested, der nu bruger mange af sine dage i et industrikøkken, hvor hun producerer sine overdådige kager.
Det er i industrikøkkenet, magien sker, når Andrea Søllested kaster sig ud i sine vilde kagekreationer.
(© PRIVATFOTO)'Gå efter de kortsigtede mål'For Andrea Søllested er det ikke nødvendigvis så vigtigt, hvad hun laver, så længe hun får lov til at udfolde sig kreativt.
Om det så er i et industrikøkken, i systuen i hjemmet eller i en tredje kreativ ramme.
- Hvis jeg havde udsigt til at blive 250 år gammel, så havde jeg taget talrige håndværksuddannelser.
Jeg var blevet skrædder, konditor, keramiker, kobbersmed, stenhugger, instrumentbygger og møbelsnedker.
Jeg elsker lækkert håndværk, siger hun og opfordrer andre til at forfølge deres passion.
- Jeg advokerer for forfølgelsen af kortsigtede mål.
Gør det, der giver mening nu.
For du aner ikke, hvad fremtiden bringer, siger hun.
Visheden om, at der ikke er uanede mænger af tid, er da netop også noget af det, der driver Andrea Søllesteds kreative flamme.
Sammen med en ukuelig lyst til at bruge sine hænder.
- Jeg har en enorm skabertrang, som aldrig stopper.
Det er en idérigdom, som aldrig svigter.
De står i kø.
Ting, jeg har lyst til skal komme ud af mine hænder.
Det, jeg mangler, er tid.
Og nogle gange evner til at lave det.
Der var frit valg på temahylden, da Andrea Søllested for nylig blev bedt om at lave et showpiece til et chokolade-event.
Og så faldt valget altså på et 'Harry Potter'-inspireret værk.
(© PRIVATFOTO)Andreas egne favoritter fra 'Den store bagedyst'Glaze-kage: Jeg havde ikke ret meget rutine i at arbejde med glaze, men det lykkedes mig at levere et resultat, der var bedre, end jeg havde turde håbe på.
Tipi-kage: Kagen var en enkel men sjov ide, og det var første gang jeg prøvede at male på en kage.
Gåsebryst: Det var en nyfortolkning af en klassiker, som smagte vanvittigt godt!
Og så stod de knivskarpt, ligesom jeg havde håbet på.
FacebookTwitterKopier linkEmner:Madlavning|Uddannelse|Fødevarer|Jylland|Lolland




https://www.dr.dk/nyheder/udland/brande-tvinger-folk-paa-flugt-i-usa-kommer-vi-tilbage-til-et-hus-eller-en-ruin

UdlandBrande tvinger folk på flugt i USA: 'Kommer vi tilbage til et hus eller en ruin?
'Danske Thomas Baron er blandt de 100.
000, der er blevet evakueret i Californien.
Af Malthe Sommerand og Rasmus Holse-Pedersen11.
okt.
2019 kl.
22.
26Læs opDet brænder i Californien, adskillige hjem er ødelagt, og politiet iværksætter obligatoriske evakueringer.
100.
000 mennesker er blevet evakueret.
En af dem, der er blevet bedt om at forlade sit hjem, er Thomas Baron.
Han befinder sig lige nu i byen Corona.
Men til daglig bor han i Los Angeles-forstaden Porter Ranch 50 kilometer nordvest fra storbyen.
Han arbejder som it-konsulent for en dansk virksomhed med kontor i Los Angeles.
I aftes blev han og familien vækket af et alarmsystem, der er på deres telefoner.
Alarmen advarede om brand, der havde bredt sig til en nærliggende by.
Et par timer senere blev de så vækket igen, denne gang af en nabo, der fortalte om en brand, der var ved at komme meget tæt på dem.
- Det var ikke en sjov køretur, for det lugtede af sod og brand.
Og der var aske, der fløj rundt i luften, som var det sne, der dalede i lyset fra billygterne.
Nu er de så hos Thomas' svoger i Corona omkring to timer væk fra Los Angeles.
- Det er da lidt vemodigt, når man forlader huset og kigger tilbage.
"Er det sidste gang, jeg ser det her hus?
Kommer vi tilbage til et hus eller en ruin?
" spørger man sig selv.
Man begynder allerede at tænke fremad på forsikringer, og man tænker på alle de ting, der kan gå op i røg.
Læs også:100.
000 personer bliver evakueret under stor naturbrand i CalifornienThomas fortæller videre, at det ser ud, som om at vinden er vendt, og at brandene skulle gå udenom deres bydel.
FacebookTwitterKopier linkEmner:Los Angeles|Californien|USA




https://www.dr.dk/nyheder/udland/politi-anholder-jane-fonda-under-klimaprotest-foran-kongressen

UdlandPoliti anholder Jane Fonda under klimaprotest foran KongressenSkuespillerinden flyttede for nylig fra Los Angeles til Washington D.
C.
for at tilslutte sig klimabevægelsen.
Jane Fonda - i rød frakke - blev anholdt på trapperne foran den amerikanske kongres.
12.
okt.
2019 kl.
03.
47Læs opDen amerikanske skuespillerinde Jane Fonda er fredag blevet anholdt under en protest mod klimaforandringer foran USA's kongresbygning i Washington D.
C.
Det oplyser det lokale politi.
- I dag har Kongressens politi anholdt 16 personer for ulovligt at demonstrere foran den østlige del af den amerikanske Kongres, udtaler kommunikationsdirektør for Kongressens politi Eva Malecki.
Hun tilføjer, at alle 16 er sigtet for at forstyrre den offentlige orden, ulovlig forsamling eller at spærre for indgangen til området.
På Twitter har journalist fra tv-stationen WUSA Mike Valerio delt en video, der viser den 81-årige Jane Fonda iført en rød frakke blive eskorteret væk fra trapperne foran Kongressen af politiet.
Hendes hænder er bundet sammen på ryggen med strips.
Ved siden af står en mindre gruppe demonstranter og klapper.
Inspireret af Greta ThunbergJane Fonda, der blandt andet har vundet to Oscars for bedste kvindelige hovedrolle, flyttede for nylig fra sit hjem i Los Angeles til Washington D.
C.
i fire måneder for at tilslutte sig klimabevægelsen.
Hun har tidligere fortalt til avisen The Times, at hun er inspireret af den svenske klimaaktivist Greta Thunberg og advokaten Randall Robinson, der i 1980'erne demonstrerede foran Sydafrikas ambassade i Washington D.
C.
for at stoppe apartheid.
Jane Fondas plan er at demonstrere foran Kongressen hver fredag formiddag for at opfordre regeringen til at gøre mere for klimaet.
/ritzau/dpaFacebookTwitterKopier linkEmner:Jane Fonda (skuespiller)|Los Angeles|Sydafrika|The Times|Kriminalitet




https://www.dr.dk/musik/drew-mistede-sin-mor-som-24-aarig-det-er-paa-mange-maader-det-bedste-der-nogensinde-er-sket-0

MusikDrew mistede sin mor som 24-årig: 'Det er på mange måder det bedste, der nogensinde er sket for mig'Den danske sangerinde Drew føler, hun blev genfødt, da hendes mor gik bort.
Af Christian Ellegaard og Solvej Nygaard Gregersen (grafik)12.
okt.
2019 kl.
07.
02Læs opHun har egentlig ikke haft lyst til at tale om det.
Sin mors død.
Både fordi det er sårbart, men også fordi hun ikke vil skydes i skoene, at hun forsøger at sælge plader på grund af medlidenhed.
Eller for den sags skyld koges ned til 'hende med den døde mor'.
Drew mistede sin mor som 24-årig efter morens otte måneder lange kamp mod en kræftdiagnose.
Det er i dag fire år siden, og nu lukker den danske sangerinde for første gang offentligheden ind i dét, som dengang 'splittede hendes verden til atomer'- Jeg har ikke talt med journalister om det før, og jeg har heller aldrig skrevet noget om det på Facebook.
Jeg har ligesom følt, at det her var for stort til Facebook.
Det skulle ikke ud og ligge dér, for i bund og grund er ord jo bare små, åndssvage bogstaver, som aldrig vil kunne rumme alt, hvad de her følelser indebærer, siger hun.
Om DrewDen danske sangerinde Drew, hvis fulde navn er Drew Kolstrup, er 29 år og datter af en dansk far og en walisisk mor.
Hun debutterede sidste år som soloartist med nummeret 'Keeping Up' og har netop udsendt sit debutalbum 'Brutal'.
Det sidste år har hun hittet med numre som 'Perfect Disaster' og 'Hard To Love', hvoraf sidstnævnte blev udnævnt som P3's Uundgåelige.
Privat danner Drew par med musikeren Mattias Kolstrup, kendt fra bandet Dúné, som hun - i al hemmelighed - blev gift med sidste år.
Men de små, åndssvage bogstaver til trods så har den i dag 29-årige Drew alligevel besluttet sig for at sætte ord på de følelser, der opstod omkring og efter morens død.
Hun tror nemlig på, at vi kan lære noget af at se døden i øjnene og tale om sorgen.
Også selvom den er ubehagelig.
- Det er et kæmpe tabu at tale om døden, og jeg har også selv skullet være klar til at snakke om det her.
Men døden er jo en kæmpe del af livet og på mange måder noget af det smukkeste, man kan få lov til at opleve.
Så vi skal tale om døden i stedet for lukke ned for den.
I 2014 boede Drew i London, men efter morens død flyttede hun tilbage til Danmark.
'Det her må fucking ikke gå til spilde'Da Drew mistede sin mor i 2014, gik hendes verden i stå.
Hun havde mistet sin mor, sin bedste ven, sin soulmate.
Hende, der havde givet hende det mørke hår, de brune øjne og 'alt dét, hvor man tænker: 'Dét der, det er så ikke-dansk'', som den dansk-walisiske sangerinde selv forklarer det.
- I dagene efter at hun var gået bort, tænkte jeg: 'Fuck!
Hun var jo den eneste her i verden, som var ligesom mig'.
Jeg følte mig virkelig alene.
I lang tid var det, som om verden var blevet koldere og underligt grå.
Som om den havde mistet et lag af sin farve.
Helt fysisk frøs Drew hele tiden, uanset hvor hun var, og inde i maven havde hun følelsen af en stor, kold istap af følelser og sorger.
Samtidig fortsatte omverdenen sin vante gang - til stor frustration for Drew.
- Jeg var pissesur over, at verden tillod sig at fortsætte.
Vi var jo lige var blevet enige om, at den altså sluttede dér, da min mor døde.
Men den fortsatte.
Der kom iPhones ud, som min mor ikke oplevede, og to sæsoner af 'The Walking Dead', som min mor aldrig fik set.
Det at miste er så sygt hårdt, men jeg tænkte bare, at det her må fucking ikke gå til spilde.
DrewMen med tiden - lige så langsomt - begyndte istappen at smelte.
- Jeg begyndte lige så stille at samle små brikker af mig selv op igen, men det var ikke de samme brikker som før.
Det var et helt nyt sæt, siger hun og fortsætter:- Jeg var fast besluttet på, at min mors død skulle være noget godt i mit liv.
Det at miste er så sygt hårdt, men jeg tænkte bare, at det her må fucking ikke gå til spilde.
Det her skal ikke være en dårlig ting i mit liv, det skal være det bedste, der er sket i mit liv.
Og det er det blevet.
- Det er på mange måder det bedste, der nogensinde er sket for mig, fortæller Drew om tabet af sin mor.
- Det er på mange måder det bedste, der nogensinde er sket for mig, fortæller Drew om tabet af sin mor.
Blev genfødt gennem tabetDet kan lyde kontroversielt - ja, nærmest mærkeligt for nogle - at kalde tabet af sin mor for noget af det bedste, der er sket for én.
Det ved Drew også godt selv.
- Hvis det var mig, der havde hørt det, lige da jeg havde mistet min mor, havde jeg nok haft lyst til at pande vedkommende én, siger hun og fortsætter:- Men det, jeg mener, er, at tabet af min mor har lært mig så meget og givet mig et helt nyt blik på livet.
Den form for dyb kærlighed, jeg kan mærke nu, den musik, jeg kan skrive, den måde, jeg lever mit liv på i dag; det havde jeg ikke været i stand til, hvis jeg ikke havde mistet min mor.
- Man kan vælge at holde fast i den man var og tænke: ’Jeg skal tilbage til dengang, hvor jeg ikke var ked af det’.
Det er en mentalitet, mange af os dyrker.
’Jeg skal tilbage til min krop, før jeg fik børn’.
’Jeg skal tilbage til, før jeg fik stress’.
I stedet for at sige ’Nu skal jeg videre med de ting, jeg har nu har i min bagage’.
Jeg valgte at sige, at jeg skulle fremad og leve et nyt liv med nogle nye forudsætninger.
Morens død har nemlig ændret Drew grundlæggende som person.
Hun beskriver det selv, som at hun er blevet genfødt.
Når hun kigger tilbage på den person, hun var før tabet af sin mor, var hun med egne ord 'et decideret andet menneske'.
Hun var materialistisk og søgte konstant lykken i nye ting og oplevelser.
Dengang det skete, hadede jeg verden mere end noget andet, men nu kan jeg se, hvad det har gjort for mig.
DrewHun var aldrig rigtig tilfreds, aldrig mættet.
- Da min mor døde, blev der på en måde pløjet en ny vej foran mig, som jeg skulle gå ned ad.
Jeg kunne pludselig se klart, hvad det er, der egentlig giver livet 'ægte' værdi.
Det er ikke en ny bil, en 14 dages rejse eller en ny Chanel-taske.
Det indser mange af os nok med tiden, men jeg fik allerede den åbenbaring, da jeg var 24 - og fuck, hvor er jeg heldig, at jeg indså det i så ung en alder og kunne begynde den her rejse allerede nu.
- Det har været nogle dyre lærepenge, men også en kæmpe gave.
Drew har skrevet nummeret 'All The Things (I'm Not)', der handler kærligheden mellem hende og hendes mand.
Hør det her, mens du læser videre:Drew - All The Things (I'm Not)Vil hjælpe andre ud af sorgenSelvom det er hårdt at snakke om, så er det også vigtigt for Drew at åbne op om sin mors død.
Hun ser det nemlig som en del af det ansvar, der følger med, når man er en del af 'klubben'.
Med 'klubben' mener hun de omkring 6.
000 danske børn og unge, der hvert år mister en eller begge forældre.
Har du selv mistet?
Hvert år mister omkring 6.
000 danske børn og unge en eller begge forældre.
Organisationen Børn, Unge og Sorg hjælper unge gennem sorgen og tilbyder gratis psykologhjælp til børn og unge under 28 år, hvis forældre eller søskende er alvorligt syge eller døde.
Har du brug for at snakke om dit tab, kan du også kontakte Sorglinjen, hvor frivillige sidder klar til at tale med dig om sorgen - uanset om du er 15 eller 85 år gammel.
DR lavede sidste år en række artikler og programmer under temaet 'Sammen om sorgen'.
Dem finder du her.
Hun håber, at hun med sin historie kan være med til at hjælpe dem, der sidder i samme situation, som hun selv har været i.
- Dengang det skete, hadede jeg verden mere end noget andet, men nu kan jeg se, hvad det har gjort for mig.
Så jeg vil prøve at række ud til andre, der også sidder i det hul, og sige: 'Hvis du vil, så kan det her blive en kæmpe gave – og det vil jeg gerne hjælpe dig med'.
Som sangskriver og musiker ser Drew det som sin force at kunne sætte ord og billeder på de følelser og tanker, som mange af os har svært ved selv at beskrive.
Drew skriver alle sine sange selv, men har også skrevet musik sammen med artister som Guldreng og Medina.
Drew skriver alle sine sange selv, men har også skrevet musik sammen med artister som Guldreng og Medina.
Selv om hun gerne vil hjælpe andre, så er hun dog endnu ikke klar til direkte at sætte ord på sit tab gennem sin egen musik.
Faktisk handler slet ingen af de ni sange på Drews debutalbum, der udkom fredag, om hendes mor.
Det er ikke, fordi Drew ikke har skrevet om morens død, men simpelthen fordi sangene blev så mørke og triste, at hun ikke kan lide at høre dem selv.
- Jeg skrev nogle smukke sange efter hendes død, men de er også virkelig hårde at høre på.
Det har været exceptionelt brutalt at komme hertil.
Drew- Nu koncentrerer jeg mig om at have det godt og ikke dvæle ved sorgen, så jeg har ikke brug for at høre de sange i radioen eller spille dem til en koncert, og gang på gang blive mindet om de følelser, jeg havde dengang.
Men en dag vil jeg gerne skrive en smuk sang om hende.
Tiden er bare ikke til det endnu.
Men læren om, at der kan komme noget smukt og lærerigt ud af livets mørkeste og hårdeste perioder, er dog et gennemgående tema for mange af albummets sange.
Det går også igen i albummets titel: 'Brutal'.
- Det har været exceptionelt brutalt at komme hertil.
Det har været en længere rejse end for mange andre debuterende popstjerner, og jeg har været hele følelsesregistret igennem undervejs.
Jeg har både tænkt: 'Det her kan vi simpelthen ikke udgive', men også: 'Det her er det bedste, verden nogensinde har oplevet'.
- Det har været brutalt, men der er kommet noget smukt ud af det, og jeg er meget stolt af pladen i dag.
Hør nummeret 'Stereotype' fra Drews nye album her:Drew - Stereotype- Det føles helt vildt rart at få cementeret mig selv som artist med et album.
Her kan jeg få lov til at vise langt mere af mig selv end de små fragmenterede morsekoder man sender ud, når man laver en single, siger Drew, der fredag udgav sit debutalbum, 'Brutal'.
- Det føles helt vildt rart at få cementeret mig selv som artist med et album.
Her kan jeg få lov til at vise langt mere af mig selv end de små fragmenterede morsekoder man sender ud, når man laver en single, siger Drew, der fredag udgav sit debutalbum, 'Brutal'.
FacebookTwitterKopier linkEmner:Facebook|Apple Inc.
|Chanel|Sundhed og velvære|Wales




https://www.dr.dk/nyheder/indland/se-billederne-vejret-viste-sig-fra-sin-vaerste-side-under-dagens-klimamarch

IndlandSE BILLEDERNE Vejret viste sig fra sin værste side under dagens klimamarchSelvom himlens sluser åbnede sig over København, var mange menesker på gaden.
Af Malthe Sommerand11.
okt.
2019 kl.
22.
38Læs opDet skal være sundere at trække vejret udendørs.
Det har 34 af verdens borgmestre i fællesskab aftalt på klimamødet C40 i København.
Og i denne anledning var der klimamarch gennem byen.
"Vi kan ikke brødføde verden med kød," lyder det på et skilt, som en dame udklædt - måske som en gulerod - holder.
1 / 13Det amerikanske kongresmedlem Alexandria Ocasio-Cortez holdt dundertale i regnvejr under folkets klimamarch i anledning af C40 i København.
2 / 13Bandet Gents spillede op til regndans.
3 / 13En skraldespand hjælper med at holde et klimaskilt: "Ny grøn aftale," står der.
4 / 13Der var slagråb og bannere i Københavns gader under klimamarchen.
5 / 13Overborgmester i København, Frank Jensen, (i sort jakke) har store forventninger til dagens aftale, som han har indgået med borgmestre fra blandt andet London, Los Angeles, Delhi og Jakarta.
6 / 13Aftalen er et af de konkrete resultater, der er kommet ud af det fire dage lange møde med 2.
300 delegerede fra hele kloden.
7 / 13Forandring af system istedet for klimaforandringer, lyder banneret.
8 / 13C40-netværket har samlet borgmestre fra 49 lande.
De repræsenterer 700 millioner indbyggere og omkring en fjerdedel af den samlede verdensøkonomi.
9 / 13I bedste Greta Thunberg-stil havde børn lavet deres egne skilte.
10 / 13Dagens aftale skal sikre 140 millioner indbyggere renere luft.
Men indeholder ikke noget om olie-udvinding, som skiltet ellers beder om.
11 / 13SF's Pia Olsen Dyhr og Margrete Auken (i midten) deltog også ved dagens march.
12 / 13Både børn og deres forældre var at finde på Rådhuspladsen i København.
13 / 13FacebookTwitterKopier linkEmner:København|Vejret




https://www.dr.dk/nyheder/udland/pentagon-amerikansk-position-er-blevet-angrebet-i-syrien

Tyrkisk offensiv i SyrienSe temaUdlandPentagon: Amerikansk position er blevet angrebet i SyrienTyrkiet afviser, at dets militær skulle have ramt en amerikansk militærbase i det nordlige Syrien.
Tyrkiet har fået detaljerede informationer om alle amerikanske militære positioner i Syrien.
Det fortæller stabschefen for USA's væbnede styrker, Mark Milley, til journalister i Pentagon.
12.
okt.
2019 kl.
01.
50Læs opEn amerikansk position i Syrien er blevet ramt af angreb fra tyrkiske positioner.
Det oplyser USA's forsvarsministerium, Pentagon, i en meddelelse natten til lørdag dansk tid.
Der er tale om tropper, som befandt sig i nærheden af byen Kobani i det nordlige Syrien tæt ved grænsen til Tyrkiet.
Meldingen kommer, kort efter at en anonym amerikansk embedsmand oplyste, at der var sket en eksplosion nær en amerikansk militærbase i det nordlige Syrien.
Ingen tilskadekomneIfølge kilden var det uklart, hvem der stod bag eksplosionen.
Men det skulle være sket, samtidig med at Tyrkiet indledte et angreb mod de kurdiske styrker i det nordøstlige Syrien.
Der var amerikanske soldater i militærbasen, da eksplosionen fandt sted, men der er ikke sket nogen personskader, oplyste kilden videre.
Det tyrkiske forsvarsministerium afviser, at man skulle have ramt en amerikansk base.
- Der var ingen beskydning af USA's observationspost, lyder det i en meddelelse.
Ministeriet oplyser, at Tyrkiet derimod har besvaret et angreb mod en tyrkisk militærpost.
- Beskydningen blev afsluttet på grund af meldingerne fra USA, skriver ministeriet.
Alle midler er taget i brug for at sikre, at ingen af USA's militærbaser bliver ramt i offensiven, lyder det videre.
Detaljeret informationTyrkiet har fået detaljerede informationer om alle amerikanske militære positioner i Syrien.
Det fortæller stabschefen for USA's væbnede styrker, Mark Milley, til journalister i Pentagon.
- Tyrkerne er helt klar over de amerikanske styrkers positioner.
Helt ned til de specifikke koordinater, siger han.
Højtstående embedsmænd i Pentagon har tidligere understreget vigtigheden af, at Tyrkiet ikke gør noget, der kan bringe amerikanske soldater i Syrien i fare.
USA har omkring 1000 udsendte soldater i Syrien.
Forbeholder sig retten til selvforsvarUSA's præsident, Donald Trump, har dog tidligere på ugen valgt at trække de amerikanske tropper ud af det nordøstlige Syrien.
Det er det område, som Tyrkiet siden onsdag har rettet en offensiv mod.
Milley understreger, at USA ikke har nogen interesse i at rette angreb mod Tyrkiet.
Men USA holder fast i retten til at forsvare sig selv.
- Alle er helt klar over, at vi er USA's militær.
Vi holder fast på retten til selvforsvar, siger Milley.
/ritzau/ReutersFacebookTwitterKopier linkEmner:Donald Trump (politiker)|Syrien|Tyrkiet|Militær|Militære anlæg




https://www.dr.dk/nyheder/indland/politiklagemyndighed-efterforsker-betjentes-rolle-i-emilie-meng-sag

IndlandPolitiklagemyndighed efterforsker betjentes rolle i Emilie Meng-sagBetjentene samarbejdede angiveligt med frivillige om ulovlige aflytninger.
Emilie Meng forsvandt sporløst natten til den 11.
juli 2016.
Et halvt år efter fandt politiet hendes lig.
Drabet på den 17-årige er fortsat ikke opklaret.
(Privatfoto) Af Casper Walbum Høst12.
okt.
2019 kl.
14.
09Læs opDen Uafhængige Politiklagemyndighed (DUP) efterforsker politiets rolle i forbindelse med en række ulovlige aflytninger i Emilie Meng-sagen foretaget af en gruppe frivillige.
Det er betjente fra Sydsjælland- og Lolland-Falsters Politi, som DUP efterforsker.
Flere betjente har angiveligt opfordret til, at de frivillige aflyttede en lokal mand i Korsør - Finn Petersen - fra nabohjemmet med mikrofoner og lytteudstyr.
Naboen mistænkte ham på det tidspunkt for at holde Emilie Meng skjult.
Kvinden er i dag dømt for at lave de ulovlige optagelser, men fik ingen straf, netop fordi retten mente, at politiet kendte til optagelserne.
Betjentenes viden om den private aflytning fremgår af en videooptagelse, som bliver bragt i dokumentaren'Emilie Meng - En efterforskning går galt'.
Dokumentaren vises på DR1 mandag, og optagelsen viser, at de frivillige fortæller betjente fra Sydsjællands- og Lolland-Falsters Politi om aflytningen.
Samtidig beder betjentene de frivillige om at 'fortsætte det gode arbejde'.
Emilie Meng-sagenDet er over tre år siden, at 17-årige Emilie Meng forsvandt efter en bytur i Slagelse med to veninder.
Hun blev sidst set på Korsør Station den 10.
juli 2016 klokken fire om natten.
Et halvt år senere, den 24.
december 2016, fandt en hundelufter liget af hende i en sø nær Borup på Midtsjælland.
Liget havde ligget i søen i flere måneder.
Sagen er endnu ikke opklaret.
Læs også:Private efterforskede Emilie Meng-sagen: Overvågede og aflyttede 67-årig om natten'Hold tæt med det'Samtalen mellem politiet og de frivillige sker på et møde på en lokal brandstation.
Her er også Emilie Mengs mor til stede.
I løbet af mødet afspiller de frivillige en lydsekvens, hvor de mener at høre Emilie Meng svare på forskellige spørgsmål.
For eksempel hvem hendes lillebror er.
Det samme hører betjentene.
- Jeg synes, det er tydeligt, at der bliver sagt Emilie Meng.
Vi har videregivet det, vi har hørt, siger den ene betjent på mødet.
De private aflytninger blev lavet ved, at man fjernede en mursten i væggen mellem Finn Petersens og naboens hus.
Bagefter blev en optager placeret i hullet.
- Der er taget en mursten ud af muren.
Kan I se, hvad der ville ske, det øjeblik at Ekstra Bladet.
.
.
I skal holde jeres sti ren, lyder det fra den ene betjent på mødet.
Betjentene samarbejder også med de frivillige.
For eksempel beder en af betjentene om, at de frivillige på en aflytning skal lytte efter de'bankelyde', som betjenten laver under en ransagning af Finn Petersens hus.
En opførsel, som Sydsjællands- og Lolland-Falsters Politi i dag beklager:- Man efterlades med et indtryk af, at politiet ser igennem fingre med den ulovlige aflytning.
Det er på ingen måde i orden, og det tager vi klart afstand fra, lyder det fra politikredsen i et skriftligt svar.
Det er Sydsjællands- og Lolland-Falsters Politi, der har bedt DUP undersøge sagen.
Juraprofessor: 'Ikke i orden'Professor i retsvidenskab ved Københavns Universitet, Eva Smith, har set klip fra dokumentarudsendelsen.
Hun mener ikke, at betjentenes metode er i orden.
- Det er ikke lovligt.
Når politiet skal aflytte folk hemmeligt, så skal de jo selv have lov og have en kendelse i retten først.
Og de kan altså ikke bare sådan bede private foretage aflytninger af mistænkte, vurderer Eva Smith.
Sydsjællands- og Lolland-Falsters Politi vurderede ikke, at der var et tilstrækkeligt mistankegrundlag til at aflytte Finn Petersen.
Eva Smith mener, at politiet generelt bør afholde sig fra samarbejde med private om det egentlige efterforskningsarbejde.
- Det er altså politiets arbejde.
- Det er selvfølgelig vigtigt for de her betjente at få opklaret en drabssag med en ung pige, og det er vel derfor, at de ikke får overholdt reglerne, siger Eva Smith.
Hvad er der på optagelserne?
Dokumentaren har fået eksperter til at vurdere lyden på aflytningerne.
Det samme gjorde eksperter hos Politiets Efterretningstjeneste (PET) i efteråret 2016.
Eksperterne kan ikke høre andet end den kvindelige nabo og støj på lydfilerne.
Der er altså ikke tegn på en anden kvindestemme.
Flere frivillige holder fast i, at de kan høre noget.
Finn Petersen: 'Det er ærgerligt'De ulovlige aflytninger var medvirkende til, at politiet i alt fem gange ransagede Finn Petersens hus uden at finde noget, der kunne hjælpe med at opklare drabssagen.
Han følte sig både generet og mistænkeliggjort.
Derfor fik han i efteråret 2016 sin advokat Steen Djurtoft til at anmelde naboen til politiet.
I forbindelse med dokumentaren har Steen Djurtoft set en udskrift af den samtale, som betjentene har med de frivllige på brandstationen.
- Politiet accepterer de her aflytninger.
For mig at se er det decideret ulovlig efterforskning.
Det går jo helt bananas, hvis politiet beder privatpersoner om noget, som det her, siger Steen Djurtoft.
Selv er Finn Petersen træt af, at politiet brugte ressourcer på at ransage og efterforske ham i sagen.
- Jeg synes, at det er uprofessionelt.
Hvis ikke, de havde brugt tiden på mig, så kunne de have brugt tiden på at finde den rigtige gerningsmand, siger han i dag.
Da Finn Petersens nabo blev kendt skyldig i at have foretaget den ulovlige aflytning, blev hun ikke idømt en straf.
Årsagen var, at retten også mente, at politiet kendte til kvindens aflytning og ikke stoppede hende.
På tredje år er sagen om drabet på den 17-årige Emilie Meng fortsat ikke opklaret.
FacebookTwitterKopier linkEmner:Sydsjællands og Lolland-Falsters Politi|Lolland|Ekstra Bladet|Mord|Eva Smith (jurist)




https://www.dr.dk/nyheder/politik/minister-giver-20-millioner-fra-akutkasse-til-hjaelp-i-syrien

Tyrkisk offensiv i SyrienSe temaPolitikMinister giver 20 millioner fra akutkasse til hjælp i SyrienBehovet for hjælp i Syrien er steget voldsomt efter luftangreb onsdag.
Udviklingsminister giver 20 millioner.
I den nordøstlige del af Syrien bor cirka tre millioner mennesker, heraf har 1,3 millioner brug for humanitær hjælp.
11.
okt.
2019 kl.
22.
06Læs opBehovet for hjælp er blevet øget drastisk de seneste dage, efter at Tyrkiet onsdag gennemførte luftangreb og bombardementer langs den tyrkisk-syriske grænse.
Det fortæller udviklingsminister Rasmus Prehn (S), der giver et akutbeløb på 20 millioner kroner til at hjælpe de særligt udsatte områder i landet.
- Der er på ny yderligere krise navnlig i det nordlige Syrien.
Jeg har netop været i telefonisk kontakt med FN's humanitære chef, Mark Lowcock.
Han giver udtryk for, at det virkelig er meget voldsomt, og at der er op mod 100.
000 internt fordrevne.
Det vil sige, at de er på flugt fra deres hjem.
- Der er virkelig akut behov for humanitær hjælp, siger han.
I den nordøstlige del af landet bor cirka tre millioner mennesker, heraf har 1,3 millioner brug for humanitær hjælp.
Vandforsyningen er brudt sammen i flere af de kriseramte områder, og det sætter endnu en streg under, hvor vigtigt det er at få hjælp frem hurtigt, mener Rasmus Prehn.
Læs også:Op mod 100.
000 drevet på flugt i Syrien: 'Vi har ingen andre venner end bjergene'Gives til Internationalt Røde KorsDe 20 millioner bliver givet til Internationalt Røde Kors, som regeringen har tillid til.
Det skal sikre, at støtten bliver brugt til det rigtige.
- Det er jo de nødhjælpsarbejdere og ngo'er, som er til stede i Syrien, som bedst ved, hvad der er brug for.
Konkret er det jo mad, drikke og lægehjælp til de mennesker, som er i en absolut krisesituation, siger Rasmus Prehn.
Millionerne er taget fra det, udviklingsministeren kalder "akutkassen".
Det er penge, som blev afsat på finansloven for 2019 til humanitære indsatser.
Der bliver ofte gemt penge til slutningen af året, så der er penge, hvis der bliver behov for dansk hjælp til en akut situation.
Rasmus Prehn er ikke i tvivl om, at de 20 millioner kommer til at gøre en forskel.
- Det er en vigtig håndsrækning, og den kommer til at hjælpe en betydelig del mennesker.
- Men det er klart, at der formentlig er behov for et endnu større beløb.
Derfor er det vigtigt, at resten af verden også kaster sig ind og hjælper, siger han.
Foruden kontantbeløbet har ministeren lovet FN's humanitære chef at bringe emnet op i FN, så flere lande kan hjælpe i flok.
/ritzau/FacebookTwitterKopier linkEmner:Rasmus Prehn (politiker)|Socialdemokraterne|Forenede Nationer|Syrien|Krige og væbnede konflikter




https://www.dr.dk/sporten/fodbold/england-misbruger-matchbold-til-sikre-em-billet

FodboldEngland misbruger matchbold til at sikre EM-billet England kunne sikre EM-billet, men tabte i stedet 2-1 til Tjekkiet.
Harry Kane scorede for England, som med en sejr ude over Tjekkiet fredag ville have kvalificeret sig til EM-slutrunden.
I stedet tabte England 1-2 efter 43 kvalifikations-kampe uden nederlag.
11.
okt.
2019 kl.
23.
23Læs opEn sejr i Prag over Tjekkiet ville have sikret England billetten til EM-slutrunden i 2020, men det gik lige modsat.
Trods en hurtig 1-0-føring tabte England kvalifikationskampen i gruppe A med 1-2, og dermed er intet afgjort endnu.
England topper dog gruppen med 12 point efter fire sejre og en bedre målscore, mens Tjekkiet har lige så mange point for en kamp mere.
Kosovo har også spillet fem kampe og er fire point efter på tredjepladsen.
England er ikke forvænt med nederlag i kvalifikationskampe.
Faktisk var det ifølge Sky Sports ti år siden, det senest skete, da England i 2009 tabte 0-1 mod Ukraine.
Siden fulgte 43 kampe i EM- og VM-kvalifikationen uden nederlag, inden stimen stoppede mod Tjekkiet.
England kom ellers fint fra land fredag.
Lukas Masopust nedlagde Raheem Sterling i feltet efter fire minutter, og det gav et klokkeklart straffespark, som Harry Kane udnyttede med sit 27.
mål i landsholdstrøjen.
Dermed var England hurtigt på kurs mod EM-slutrunden, men fire minutter senere udlignede tjekkerne.
Efter et hjørnespark dækkede England skidt op, og bolden endte hos Jakub Brabec, som fik sendt den over målstregen til 1-1.
Flere scoringer var der ikke i første halvleg, hvor England langt fra sprudlede og flere gange blev overløbet på midtbanen af hjemmeholdet.
England blev bedre efter pausen, og Sterling blev sat op af Kane efter en lille time, men Sevilla-keeper Tomás Vaclík fra Tjekkiet afværgede situationen.
Med 20 minutter igen var det stadig lige, og så blev Marcus Rashford og Ross Barkley sendt på banen for England i stedet for Jadon Sancho og Mason Mount.
Kane forsøgte sig med ti minutter igen tæt ved mål, men igen klarede Vaclik.
Kort efter var Zdenek Ondrasek tæt på en friløber i den anden ende, men han snublede, inden han fik afsluttet.
Det gjorde FC Dallas-spilleren ikke fem minutter før tid, da han helt umarkeret fik lov at sparke bolden i mål i feltet til 2-1 til Tjekkiet.
/ritzau/FacebookTwitterKopier linkEmner:England|Harry Kane (fodboldspiller)|Marcus Rashford (fodboldspiller)|Fodbold|Sky Sport




https://www.dr.dk/nyheder/indland/kvinder-ville-klage-over-deres-psykologer-blev-afvist-af-psykolognaevnet

Det perfekte offerSe temaIndlandKvinder ville klage over deres psykologer: Blev afvist af PsykolognævnetDet er et stort svigt, at nævnet ikke gjorde mere, siger ekspert.
 © dr)Af Emil Eusebius Olhoff-Jakobsen12.
okt.
2019 kl.
06.
30Læs opPsykolognævnet møder nu hård kritik for at afvise sårbare klienter i døren.
Tre kvinder står nu frem i DR’s podcastserie ”Det Perfekte Offer 2” og fortæller, at de i 2015 og 2016 blev afvist, da de kontaktede Psykolognævnet for at klage over en autoriseret psykolog.
- Jeg får at vide, at det vil være påstand mod påstand.
Der ligger i samtalen, at det ville der ikke komme noget ud af, og hvis det var seksuelle overgreb, ville det være en sag, der hørte til hos politiet, fortæller en af de kvindelige klienter i podcastserien om sit opkald, som hun foretager i november 2015.
Men det er decideret forkert, siger en af landets førende sundhedsjurister, der påpeger, at seksuelle overgreb også er en del af Psykolognævnets tilsynsområde.
Kvindernes beretninger i podcastserien får ham til at rette en hård kritik mod Psykolognævnet, hvis primære opgave er at føre tilsyn med autoriserede psykologer.
- Hvis det her er normal praksis hos nævnet, så vil der være rigtigt mange sager, som bliver afvist i døren.
Og det er ikke det, Psykolognævnet er sat i verden for.
Det er sat i verden for at reagere på baggrund af henvendelser, der giver anledning til det, siger lektor i sundhedsjura ved Syddansk Universitet Kent Kristensen.
Ens eget ansvarEn anden kvinde fortæller i podcastserien, at hun også hurtigt følte sig afvist, da hun ringede til nævnet, fordi hun overvejede at klage over sin tidligere psykolog.
PsykolognævnetPsykolognævnet er en offentlig tilsynsmyndighed for autoriserede psykologer.
Nævnet kan for eksempel udtale kritik eller alvorlig kritik i klagesager, sætte psykologer under skærpet tilsyn eller i yderste konsekvens fratage autorisationer.
Siden dets oprettelse i 1994 har nævnet tildelt autorisation til omkring 8875 psykologer.
- Jeg får at vide, at "du har jo selv et ansvar selv for at forlade terapien, hvis den ikke er god for dig".
Og så siger jeg: "Jamen, jeg var jo selvmordstruet", og så blev der helt stille i den anden ende af røret, fortæller kvinden.
Kvinden opgav derfor i første omgang at klage.
- Fordi jeg tænkte, hvis jeg allerede i første indledende skridt overhovedet, før jeg har sat et ord på papir, er sat skakmat, så er det godt nok op ad bakke, fortæller kvinden, der gerne vil være anonym, da hun kun har fortalt sin historie om sin psykolog til få personer.
Psykolognævnet har ikke taget telefonnotater af samtalerne, men P1 Dokumentar har talt med flere kilder, der bekræfter kvindernes beretninger.
Samtidig dokumenterer teleoplysninger, at telefonsamtalerne fandt sted på de tidspunkter, kvinderne fortæller.
Fik ikke svar på mailsEn tredje kvinde oplevede, at Psykolognævnet ikke svarede på mails, som hun sendte til nævnet i løbet af 2015 og 2016.
Her gjorde hun ellers opmærksom på, at hendes behandlingsforløb hos psykologen pludselig blev afbrudt, fordi psykologen brød sammen og senere blev indlagt på psykiatrisk afdeling.
P1 Dokumentar har set kvindens journaler, der viser, at hun havde selvmordstanker efter behandlingen hos psykologen.
Men de mails, hun sendte til Psykolognævnet, fik hun ikke svar på.
- Det, at de ikke svarer på mine henvendelser, giver mig en oplevelse af, at det ikke har nogen betydning, det jeg har oplevet.
Og det gør jo også, at når man står i sådan en håbløs situation og ikke bliver hørt, så bliver man opgivende til sidst, fortæller kvinden, som derfor opgav at klage til Psykolognævnet i 2016.
P1 Dokumentar har set mailkvitteringer, der dokumenterer, at kvinden har afsendt tre mails til nævnet.
Kvinden har i maj 2019 valgt at klage til nævnet, hvor sagen nu verserer.
Psykologen siger til P1 Dokumentar, at hun er fuldt i stand til at praktisere som psykolog, fordi hun tager medicin, der betyder, at hun ikke bliver påvirket af den psykiske lidelse, hun har.
Ekspert: Psykolognævnet svigter sin opgaveSagerne bekymrer lektor i sundhedsjura ved Syddansk Universitet Kent Kristensen.
Psykolognævnet er nemlig forpligtet til at tage imod og undersøge henvendelser, også selvom klienter ikke indsender en egentlig klage.
Samtidig understreger Kent Kristensen, at Psykolognævnet er særligt kendetegnet ved at modtage henvendelser fra borgere, der er i stort psykisk underskud, og at tilbøjeligheden til at opgive at klage derfor også er større end på andre områder.
- Det betyder her, at der virker tilsynet ikke efter hensigten, fordi tilsynet er så afhængigt af, at de får indberetninger og oplysninger andre steder fra, for eksempel fra patienter.
Der hvor Psykolognævnet afviser indberetninger og ikke følger op på dem, er der, hvor tilsynet svigter, siger Kent Kristensen.
Psykolognævn: Gør naturligvis indtrykPsykolognævnet har ikke ønsket at deltage i interview og vil ikke kommentere på konkrete sager.
Psykolognævnets formand, Sanne Bager, skriver i en mail til P1 Dokumentar, at det ”naturligvis” gør indtryk, hvis nogen har oplevet at blive afvist, fordi nævnet altid bestræber sig på at vejlede bedst muligt.
Sanne Bager skriver også, at nævnet er opmærksom på, at ”der kan være tale om psykisk sårbare borgere, som retter henvendelse” til nævnet.
Ifølge formanden opretter nævnet i dag altid en tilsynssag, hvis nævnet modtager en henvendelse fra en borger med konkrete klagepunkter om en autoriseret psykolog, eller hvis nævnet bliver bekendt med oplysninger, der tyder på, at en autoriseret psykolog eksempelvis ikke er egnet til at udøve sit hverv eksempelvis på grund af helbredsproblemer.
FacebookTwitterKopier linkEmner:DR P1|Sundhed og velvære|Syddansk Universitet|Psykiske lidelser




https://www.dr.dk/nyheder/udland/medie-johnson-vil-have-lynafstemning-om-brexitkompromis

UdlandMedie: Johnson vil have lynafstemning om brexitkompromisHvis topmøde fører til en brexitaftale, vil Boris Johnson have en lynafstemning i Underhuset inden 24 timer.
12.
okt.
2019 kl.
04.
21Læs opStorbritanniens premierminister, Boris Johnson, vil bede om en lynafstemning i Underhuset, hvis det lykkes at indgå en brexitaftale med EU i næste uge.
Det erfarer den britiske avis The Times.
Lørdag vil premierministeren således introducere et beslutningsforslag, der skal forberede en afstemning blandt britiske parlamentsmedlemmer inden for 24 timer, hvis han kommer retur til London med en kompromisaftale.
Storbritanniens forhandlinger med EU foregår ved et EU-topmøde torsdag og fredag i næste uge.
Underhuset har tidligere vedtaget en lov, den såkaldte Benn-forordning, der pålægger regeringen at bede EU om en udskydelse af brexit, hvis man ikke kan bryde dødvandet og indgå en aftale senest den 19.
oktober.
Dette har Boris Johnson ved flere gange nægtet at ville gøre.
I interviews har han endda sagt, at han hellere vil findes "død i en grøft " end at bede om endnu en brexit-udsættelse.
Intensive forhandlingerForhandlingerne om en mulig løsning på uenighederne om den såkaldte irske bagstopper er intensiveret over de seneste dage.
Forhandlingerne har taget fart efter et britisk udspil, hvor Nordirland bliver en del af en økonomisk zone med Irland.
Den irske premierminister, Leo Varadkar, og EU's brexitforhandler, Michel Barnier, har udtalt sig med forsigtig optimisme om de nye toner.
Storbritannien skal ifølge planen udtræde af EU senest 31.
oktober.
/ritzau/ReutersFacebookTwitterKopier link




https://www.dr.dk/nyheder/indland/oversvoemmelser-paa-veje-og-i-huse-i-trekantsomraadet

IndlandOversvømmelser på veje og i huse i TrekantsområdetIsær i Vejle er man hårdt ramt af store regnmængder fredag aften.
Flere steder førte de massive mængder regn til oversvømmelser af veje og kældre.
Af Mette Richardt11.
okt.
2019 kl.
23.
13Læs opFlere steder i trekantområdet er der fredag aften store problemer med vand på vejene og oversvømmelser i blandt andet huse.
Især Vejen, Vejle, Fredericia og Kolding Kommune er ramt, oplyser operationschef ved Trekantområdets Brandvæsen, Casper Christensen, til TV SYD.
- TrekantBrand er massivt tilstede med mandskab og udstyr for at holde mest muligt af vandet væk fra bygninger og veje, skriver Trekantsområdets Brandvæsen på Twitter.
Ved Slusen i Vejle har pumperne i aften kørt for fuld tryk, oplyser brandvæsenet.
Ifølge TV SYD har der været meget vand i Grejs Å og Vejle Å, og det har givet problemer for blandt andet beboere på Grejsdalvej.
Omkring klokken 19 skrev Vejle Kommune på både Facebook og deres hjemmeside, at slusen ikke fungere optimalt, men at de arbejdede på at finde en løsning.
Både Syd- og Sønderjyllands Politi har fået rigtig mange anmeldelser om vand på vejene.
Derfor opfordrer de til at køre forsigtigt, hvis man begiver sig ud i trafikken.
FacebookTwitterKopier linkEmner:Trekantområdets Brandvæsen|Jylland|Syd- og Sønderjyllands Politi|Vejle|Redningsvirksomhed




https://www.dr.dk/nyheder/indland/sannes-psykolog-blev-indlagt-paa-psykiatrisk-afdeling-hun-var-saa-interesseret-i

Det perfekte offerSe temaIndlandSannes psykolog blev indlagt på psykiatrisk afdeling: 'Hun var så interesseret i døden'Psykolognævn fulgte aldrig op på henvendelse om psykisk syg psykolog.
Illustration: Mads Rafte Hein.
Af Emil Eusebius Olhoff-Jakobsen12.
okt.
2019 kl.
09.
21Læs opDa 'Sanne' i november 2014 begynder til psykolog, befinder hun sig i en akut livskrise.
- Lige pludselig fra den ene dag til den anden, så gik jeg bare i stykker.
Og jeg blev vildt bange, fordi jeg tænkte, shit hvad sker der med mig, fortæller Sanne, som DR af hensyn til hendes børn vælger at kalde kvinden i DR ’s podcastserie 'Det Perfekte Offer 2'.
Forinden er Sannes mand blandt andet blevet syg.
Lægerne kan ikke finde ud af, hvad han fejler.
Og det trigger flere gamle traumer fra Sannes fortid, hvor hun har oplevet alvorlig sygdom og flere dødsfald i sin familie og nære omgangskreds.
Etik for psykologerI de etiske retningslinjer for nordiske psykologer, der er bindende for medlemmer af Dansk Psykolog Forening, står der:- at 'der ikke må forekomme private relationer' mellem psykolog og klient.
- at 'psykologer skal undgå ikke-faglige relationer til en klient, som kan reducere den professionelle distance'.
Regelsættet understreger blandt andet også:- at 'psykologen tilstræber at være bevidst om sine egne behov, holdninger og vurderinger og om sin rolle i relationen'at psykologen ikke misbruger 'sin magt og stilling til at udnytte klientens afhængighed og tillid'.
Sanne begynder derfor i terapi hos en kvindelig psykolog, som til at begynde med virker som den helt rigtige.
- Hun hjalp mig ret hurtigt med den angst, jeg havde.
Den vi fik egentligt ret hurtigt styr på, siger Sanne.
Men ifølge Sanne begynder psykologen hurtigt i løbet af terapien at overskride den professionelle relation mellem dem.
- Hun bliver meget personlig, og hun skriver nogle meget personlige sms'er.
Det var som om, det var et veninde-forhold samtidig med, at det skulle være terapi, fortæller Sanne.
Det er dog ikke noget Sanne studser over i starten.
Men det skal senere vise sig at blive et stort problem for hende.
”Søde” og ”skat”I de etiske retningslinjer for psykologer står der, at der ikke må være private relationer mellem psykolog og klient.
Men i Sannes mail- og SMS-korrespondance, som P1 Dokumentar har gennemgået, kalder psykologen blandt andet Sanne for 'søde', 'smukke kvinde', og 'skat'.
Psykologen skriver også, at hun 'aldrig har været så personlig med en klient før'.
I korrespondancen kan man også læse, at Sanne bliver meget glad for psykologens beskeder og roser hendes evner som psykolog.
- I al den tid syntes jeg jo bare, at hun var mega god.
Jeg troede fuldstændigt blindt på hende.
Jeg vidste jo ikke, at det var forkert, det hun gjorde.
Det fandt jeg først ud af senere, siger Sanne.
HypnosebehandlingenSannes psykolog yder ikke kun samtaleterapi.
En del af hendes behandling består også af hypnose.
Men ifølge Sanne går psykologen meget voldsomt til værks med hypnosen.
- Hun var så interesseret i døden, og hun blev ved med at sige, at jeg skulle helt ned og nå bunden for, at jeg kunne få det godt igen.
Og jeg skulle bare følge hende, så ville alt blive helt vildt godt igen.
Men når Sanne i dag ser tilbage, fik hun det i virkeligheden dårligere og dårligere.
- På en eller anden måde fik vi ligesom nedbrudt det hele i mig.
Jeg forsvandt fuldstændig.
Jeg var bare tom til sidst.
I slutningen af januar 2015 skal Sanne til terapi hos psykologen.
Sanne håber, at hun skal til at bygges op igen.
Men sådan kommer det ikke til at gå.
Den sidste konsultationTil konsultationen begynder psykologen ifølge Sanne at græde, da hun træder ind i rummet.
- Hun græder helt vildt meget.
Og så sætter hun sig ned på gulvet og siger: ’Du er den eneste, der kan hjælpe mig.
Jeg er helt alene.
’ Jeg tror faktisk nærmest det er, da hun sætter sig ned på gulvet, at hun siger: Nu er vi veninder.
Jeg er ikke din psykolog længere, vi er veninder nu.
Sanne føler, at rollerne pludselig er byttet om.
Nu føler hun, at det er hende, der skal hjælpe psykologen.
Og samtidig indvier psykologen hende nu i dybt fortrolige detaljer om sit privatliv, fortæller hun.
- Og samtidig med så siger hun nogle lidt mærkelige ting.
Blandt andet er hun helt vildt fokuseret på birketræer, og at hun kan snakke med dem.
Og hun siger samtidig også, at det føles, som om hun går som en elefant.
At jorden er blød under hende.
Sanne hjælper blandt andet psykologen på apoteket og med at aflyse en anden klient.
Og i Sannes verden er psykologen ikke længere kun hendes psykolog, der skal hjælpe hende med at få det bedre.
Hun er også hendes veninde.
Men da hun kommer hjem, begynder Sanne at få det dårligt.
- Jeg har bare sådan en mega uro, og det hele kører bare rundt.
Jeg kan ikke finde ud af, hvad der er op og ned, og hvad der er sket.
Og jeg kan ikke få fat på hende dagen efter.
Jeg er mega bange for, hvordan hun har det.
Jeg tænker, hun kan jo ikke passe på sig selv, hvad er der sket med hende, hvor er hun henne?
Læs også:Dømt psykolog var i myndighedernes søgelys i 2012: Sådan kunne han fortsætte i årevisFået døden med hjemI Sannes journaler fremgår det, at hun i tiden efter ser sig selv hænge forskellige steder og har selvmordstanker.
- Jeg har det som om, jeg har fået døden med hjem.
Jeg begynder bare at se mig selv hænge alle mulige steder.
Og jeg tør ikke være alene med mig selv.
Det er det der med, at jeg bare lige pludselig fik hele hendes livshistorie og så bare fra det ene øjeblik til det andet bare blev lukket fuldstændig ude.
Det var sådan en kæmpe kontrast, husker Sanne.
I tiden efter fortsætter deres sms-korrespondance, hvor psykologen takker Sanne for hendes hjælp og også giver hende en længere opdatering på sit privatliv.
Men nogle måneder efter den sidste konsultation begynder Sanne at undre sig over, hvad der egentligt skete.
Derfor beder hun psykologen om sine journaler, men får at vide på en sms, at psykologen ikke fører 'decideret' journal.
Efterfølgende skriver psykologen også, at hun er sygemeldt og indlagt på en psykiatrisk afdeling.
Vil ikke skade psykologenDe oplysninger stiller Sanne i et dilemma.
For på den ene side vil hun gerne sikre, at andre patienter ikke i fremtiden kan blive udsat for det, hun selv har oplevet.
Men på den anden side føler hun ikke, at hun kan klage til Psykolognævnet.
- Jeg vidste jo nærmest alt om hende, som jeg nærmest kender mine bedste veninder.
Det gjorde, at jeg ikke kunne dolke hende.
Det var så tvetydigt på en eller anden måde, at det kunne ikke være mig, der skulle gøre det, fortæller Sanne.
Uden at klage kontakter Sanne alligevel Psykolognævnet flere gange.
I april 2015 oplyser hun nævnet om, at psykologen har været indlagt på psykiatrisk afdeling og sygemeldt i tre måneder.
I en senere mail skriver hun også:- Jeg ønsker ikke at skade hende, tværtimod.
Men jeg ved, at det hun gjorde ved mig, var ubeskrivelig forkert, og skadende.
Hun arbejder som psykolog nu, og har ikke den fjerneste ide om, hvad mit møde med hende gjorde ved mig.
Er det ok?
Hvad nu hvis det sker igen?
Men mailen får hun aldrig svar på af Psykolognævnet, og nævnet reagerer ikke på de oplysninger, som Sanne giver dem.
Læs også:Tal overrasker ekspert: Kun én psykolog har fået frataget sin autorisation nogensindeEkspert: Psykolognævnet bør reagereSelvom nævnet er blevet gjort opmærksom på Sannes oplevelse af psykologens sammenbrud, og at psykologen har været indlagt og sygemeldt, kontakter nævnet ikke psykologen i hverken 2015 eller 2016 for at undersøge om, hun er egnet til at praktisere som autoriseret psykolog.
Og det kritiserer lektor i sundhedsjura ved Syddansk Universitet, Kent Kristensen.
- Det tegner et billede af et tilsyn, der er meget tilbageholdende med at rejse en tilsynssag.
Og det betyder her, at den pågældende sundhedsperson i en lang periode vil kunne fortsætte med at behandle patienter, uden vi i grunden er klar på, om vedkommende udgør en fare for patienterne, siger Kent Kristensen.
Han vurderer, at nævnet af hensyn til fremtidige patienter burde have reageret på Sannes oplysninger, også selvom hun ikke ønskede at klage.
Nævnet kan og må nemlig af egen drift rejse tilsynssager.
Psykolognævn: I dag rejser vi altid en sagPsykolognævnets formand Sanne Bager har ikke ønsket at kommentere Sannes sag, men oplyser i et skriftligt svar, at nævnet i dag altid opretter en tilsynssag, hvis nævnet bliver bekendt med oplysninger, der tyder på, at en autoriseret psykolog eksempelvis ikke er egnet til at udøve sit hverv på grund af helbredsproblemer.
Overfor P1 Dokumentar afviser Sannes psykolog at have haft et privat eller venindelignende forhold til Sanne.
Ifølge psykologen afsluttede hun enkelte mails på 'personlig måde', men understreger, at mailsne efter hendes opfattelse ikke var private.
Ifølge psykologen udviklede hun og Sanne en 'let humoristisk tone', som har sat sig nogle 'spor' i den skriftlige korrespondance.
Psykologen oplyser dog samtidigt også, at kommunikationen med 'Sanne' er atypisk for den måde, hun generelt kommunikerer med klienter på.
Psykologen afviser samtidig Sannes beretning om, hvad der skete den dag, terapien blev afbrudt.
Psykologen tog ikke sin medicinIfølge psykologen fortalte hun Sanne, at hun ikke kunne være hendes terapeut, fordi hun havde det skidt, og tvang ikke Sanne til at hjælpe sig.
I stedet sagde hun til Sanne, at hun kunne tage hjem.
Psykologen oplyser, at hun har en psykisk lidelse, der betyder, at hun var meget syg den dag, terapien blev afbrudt og at hun forsøgte at aflyse sessionen med Sanne, men ikke kunne på fat på hende.
Psykologen har i en redegørelse til Patienterstatningen oplyst, at hun i sommeren 2014 – altså omkring et halvt år før episoden med Sanne i slutningen af januar 2015 - valgte at prøve, om hun kunne klare sig uden medicinen.
Psykologen skrev til Patienterstatningen, at hun i dag ved, at hun skal tage medicin resten af livet.
Til P1 Dokumentar tilføjer psykologen, at hun generelt er fuldt i stand til at praktisere som psykolog og ikke er påvirket af sin sygdom, fordi hun tager medicin.
Sanne valgte i maj i år at klage over forløbet hos psykologen.
Psykologen oplyser, at Psykolognævnet på den baggrund siden har rejst en tilsynssag, som forventes afgjort i 2019.
FacebookTwitterKopier linkEmner:Sundhed og velvære|DR P1|Patienter|Patienterstatningen|Skat




https://www.dr.dk/sporten/fodbold/landsholdet/landsholdet-runder-skarpt-hjoerne-danmark-har-ikke-tabt-en-kamp-i-tre

LandsholdetLandsholdet runder skarpt hjørne: Danmark har ikke tabt en kamp i tre år11.
oktober 2016 tabte fodboldherrerne 1-0 til Montenegro.
Det er sidste gang, landsholdet har tabt i ordinær spilletid.
Af Kasper Heide Lund og Andreas Kraul11.
okt.
2019 kl.
22.
26Læs opFor tre år siden i dag måtte Kasper Schmeichel sprælle forgæves, da montenegrinske Fatos Bećiraj lobbede bolden over ham.
I luften kunne landsholdskeeperen blot se tilbage mod sit mål, mens bolden sejlede i nettet bag ham.
Scoringen betød, at Danmark skuffende tabte 0-1 i Parken til Montenegro i kvalifikationen til sidste års VM i Rusland.
Det er til gengæld også det sidste sejrsmål en modstander har scoret på Kasper Schmeichel siden den oktober-aften i Parken i 2016.
I dag er det nemlig tre år siden, herrelandsholdet sidst tabte en kamp – i ordinær tid vel og mærke.
En skuffet Kasper Schmeichel forlader banen sammen med Nicolai Jørgensen efter nederlaget til Montenegro.
For det skal selvfølgelig nævnes, at Danmark tabte efter straffesparkskonkurrence til Kroatien i VM-ottendedelsfinalen, ligesom det såkaldte 'vikarlandshold' med amatørspillere under landsholdets konflikt med Dansk Boldspil-Union (DBU) blev slået 3-0 i Slovakiet i september sidste år.
- Det er lidt absurd at tænke på.
Sådan lyder den umiddelbare reaktion fra Simon Kjær omkring den lange danske stime uden nederlag.
- Det er svært at forstå, at der er gået så lang tid, men samtidig er det også et af kendetegnene for vores hold.
Vi er utrolig svære at slå og accepterer ikke at tabe, siger landsholdsanføreren.
Imponerende statistik skal bruges mod SchweizDen vished kan Danmark altså tage med sig, når de i morgen aften går ind i Parken til den vigtige EM-kvalifikationskamp mod Schweiz.
- Jeg tror, det er vigtigt for holdet at vide, at vi er uden nederlag i lang tid.
Det har været et vigtigt moralboost for os.
Det giver os en sikkerhed, når vi går på banen, at vi ved, at vi er svære at slå, siger landstræner Åge Hareide.
Det bedste eksempel på, hvor svære Danmark rent faktisk er at slå, er landsholdets vanvittige comeback i det første møde i kvalifikationen mod morgendagens modstander.
Læs også:Landsholdet henter vildt point efter mirakuløst comebackHer leverede danskerne det vel nok vildeste comeback i den rød-hvide landsholdshistorie, da Danmark spillede 3-3 efter at have været bagud 3-0 ind til det 84.
minut.
Hør hvordan DR's radiokommentarer Andreas Kraul og Kenneth Møller Pedersen lød, da Henrik Dalsgaard headede 3-3-målet i kassen:- Vi tror på det til det sidste, siger Simon Kjær.
Det giver Kasper Schmeichel ham ret i.
- Kendetegnet på et godt hold er, at man ikke er bange for tabe.
Man tænker kun på at vinde.
Det er sådan, det her hold er.
Vi har godt nok spillet lidt for mange uafgjort, men vi går efter at vinde, og fodbold handler om at vinde.
Siden den 11.
oktober 2016 har Danmark spillet 31 landskampe fraregnet 'vikarlandsholdets' ene kamp.
Som landsholdsmålmanden Schmeichel selv nævner, så har Danmark spillet en hel del af dem uafgjort.
Faktisk er 16 ud af de 31 kampe endt uden vinder – resten har Danmarks drenge vundet.
Om stimen uden nederlag kan fortsætte i morgen mod Schweiz, kan du følge med i fra klokken 18 i LIGA på P3, når EM-kvalifikationskampen fløjtes i gang.
FacebookTwitterKopier linkEmner:Åge Hareide (fodboldtræner)|Kasper Schmeichel (fodboldspiller)|DBU|Fodbold|Schweiz




https://www.dr.dk/nyheder/udland/trump-usa-og-kina-er-taet-pa-afslutte-handelskrig

Protester i HongkongSe temaUdlandTrump: USA og Kina er tæt på at afslutte handelskrigDer er indgået aftale med Kina om intellektuel ejendom, finanstjenester og landbrugsvarer, siger præsident.
USA's præsident ved et tidligere møde med den kinesiske præsident Xi Xinping.
11.
okt.
2019 kl.
22.
19Læs opPræsident Donald Trump siger på et pressemøde, at USA og Kina er nået frem til en vigtig "fase et" i deres handelsforhandlinger.
Møder med en kinesisk regeringsdelegation i Washington har ført frem til en aftale om intellektuel ejendom, finanstjenester og store køb af landbrugsvarer, forklarer han ifølge Reuters.
Ifølge Trump er de to parter meget tæt på at afslutte handelskrigen.
Det vil tage op til fem uger at få skrevet aftalen færdig, siger han under pressemødet med den kinesiske vicepremierminister Liu He.
Udsætter planlagt toldforhøjelseUSA's finansminister, Steven Mnuchin, oplyser, at USA udsætter den næste planlagte toldforhøjelse over for USA, skriver AFP.
Bloomberg News skrev tidligere, at det er en delvis aftale, parterne har indgået, og at det kan lægge grunden for en bredere aftale, som kan blive underskrevet senere på året af præsident Donald Trump og Kinas præsident, Xi Jinping.
Kina skal blandt andet være gået med til nogle indrømmelser på landbrugsvarer.
Handelsstriden mellem Kina og USA har allerede sat dybe spor i verdensøkonomien.
Internationale organisationer har flere gange nedjusteret forventningen til den globale vækst i år og næste år.
Læs også:Kina tester basketdiplomatiet i Guds eget land/ritzau/FacebookTwitterKopier linkEmner:Donald Trump (politiker)|Kina|Xi Jinping (politiker)|Bloomberg News|Fødevarer




https://www.dr.dk/nyheder/viden/klima/naar-praesidenter-ikke-vil-traeder-borgmestrene-til-fem-byer-der-kaemper-klimaet






