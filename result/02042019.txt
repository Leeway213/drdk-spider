https://www.dr.dk/nyheder/viden/teknologi/nye-satellitter-kan-daekke-hele-jorden-kan-give-bedre-sikkerhed-fly

TeknologiNye satellitter kan dække hele jorden: Kan give bedre sikkerhed for fly Et dansk firma er medejere af et nyt overvågningssystem, der dækker 100 procent af jordens overflade.
De hidtidige jordbaserede systemer dækker omkring 30 procent af jordens overflade (arkivfoto).
Af Anton Lind02.
apr.
2019 kl.
22.
45Bemærk: artiklen er mere end 30 dage gammelLæs op66 satellitter i kredsløb om jorden danner basis for et nyt system, der potentielt giver helt nye og afgørende muligheder inden for flysikkerhed og optimering af lufttrafik.
Systemet gør det nemligt muligt at overvåge hele jordens overflade, mens det lige nu kun er muligt at overvåge 30 procent på de nuværende systemer.
Det kan blive en kæmpe hjælp til de piloter, der hver dag flyver tusindvis af mennesker over havområder og lande med ringe radardækning.
- Det vil betyde, at flyveledere får et meget bedre overblik over, hvor flyene befinder sig, og flyene kan også bedre se, hvor der er andre fly i luftrummet omkring dem, fortæller Ulrik Andersen, der har dækket udviklingen af systemet for Ingeniøren, og fortsætter:- Man vil også kunne sætte automatiske alarmer op, hvis et fly afviger fra sin rute,Det er det internationale selskab Aireon, der i dag lancerer den nye type global overvågning, der på længere sigt sikrer, at flytrafikken kan følges i realtid over hele jordens overflade.
Danske Naviair er en del af ejerkredsen bag Aireon, og i en pressemeddelse er det danske selskab da heller ikke bleg for at kalde systemet 'det måske største skridt fremad, siden radaren blev indført'.
Til at starte med tages systemet i brug over den nordlige del af Atlanterhavet, mens det forventes at blive spredt til resten af verden i løbet af de kommende år.
Bedre sikkerhed i øde områderSystemet vil fra et sikkerhedsperspektiv især være gavnligt i de øde områder som eksempelvis havene, hvor der tidligere er forsvundet fly, som det efterfølgende har taget lang tid at lokalisere.
Det kræver dog ifølge Ulrik Andersen, at der bliver stillet krav til flyselskaber, om at flyene skal sende signaler med større hyppighed end i dag, mens det også kræves, at signalerne bliver ved med at blive sendt, selvom nogen på flyet forsøger at slå dem fra.
Når du kender flys position mere præcist, kan du også lade dem flyve tættere.
Ulrik Andersen, journalist, Ingeniøren- Hvis vi får krav om det, så opnår vi meget høj sikkerhed for, at vi kan følge flyene, hvis de kommer i problemer eller helt styrter ned, siger Ulrik Andersen.
Naviair oplyser, at den samlede sikkerhedsrisiko for at flyve over Atlanterhavet vil blive reduceret med 76 procent med det nye system.
Billigere, hurtigere og mindre forurenendeUdover forbedret sikkerhed vil systemet også kunne hjælpe flyselskaberne med at optimere deres flyruter.
- Når du kender flys position mere præcist, kan du også lade dem flyve tættere.
Så hvis du har en god flyverute, hvor du eksempelvis har medvind eller kan undgå en storm, så kan du få flere fly igennem det hul, der vil være der, end hvis de skal flyve med større afstand, siger Ulrik Andersen.
Det vil sige, at selskaberne kan bruge mindre brændstof og dermed spare penge og mindske forureningen.
Samtidig vil det også kunne spare flyvetid.
Derfor er der selvsagt efterspørgsel på den her nye type af teknologier, fortæller Ulrik Andersen.
- Der er generelt meget konkurrence i branchen, derfor gør de rigtig meget bare for at hente ganske få procenter, og det vil de kunne hente med det her system på eksempelvis de lange ture hen over Atlanterhavet, siger han.
Nødvendige for at følge med udviklingenI takt med at flytrafikken forventes at vokse eksplosivt over de næste år, vil der helt naturligt følge et større behov for at holde styr på på flyene.
Der vil samtidig også blive sat større og større krav til, hvor flyene præcist skal befinde sig i luften.
Derfor er nye systemer, som det fra Aireon, også helt nødvendige for at følge med udviklingen, forklarer Ulrik Andersen.
- Det er klart, at man er nødt til at forbedre flyveledernes overblik, siger han.
I Europa og Danmark er man allerede så godt dækket ind med det jordbaserede system, at den nye overvågning mere skal ses som et supplement til de nuværende radarer.
Naviair forventer da også, at systemet herhjemme mest vil blive aktuelt i Grønland, hvor ambitionen i første omgang er at bruge det til eftersøgnings- og redningsopgaver.
Ni nye selskaber står klar til at tage systemet i brug inden udgangen af 2019, oplyser Naviair.
FacebookTwitterKopier linkEmner:Naviair|Flytrafik|Flyselskaber|Erhverv|Grønland




https://www.dr.dk/nyheder/regionale/nordjylland/politikere-vil-have-minister-ind-i-sag-om-ung-mand-der-laa

NordjyllandPolitikere vil have minister ind i sag om ung mand, der lå bæltefikseret i over et år De farligste psykiatriske patienter skal sikres behandling, mener ordførere.
Her besøger Mohammed Makki sin bror på et tidspunkt, hvor han har det godt.
(© DR Nyheder)Af Klaus Videbæk og Simon Brix Frederiksen02.
apr.
2019 kl.
22.
30Bemærk: artiklen er mere end 30 dage gammelLæs opDet er helt uacceptabelt, at en ung mand med paranoid skizofreni i 13 måneder lå spændt fast til en seng.
Det er en række politikere på tværs af de politiske partier enige om.
- Det må simpelthen ikke finde sted, siger Kirsten Normann Andersen, sundhedsordfører for SF.
Læs også:Ung mand med skizofreni bæltefikseret i 13 måneder: Mohammed kæmper sin brors kampFastspændingen fandt sted på Retspsykiatrisk Afdeling i Aalborg og har ifølge Mohammed Makki, broderen til manden, haft alvorlige konsekvenser.
Blandt andet fordoblede han sin vægt og kan i dag stadig ikke gå, ligesom han fik det værre psykisk.
Egentlig burde han have været indlagt på den særlige institution Sikringen i Slagelse, der tager sig af landets allerfarligste psykisk syge.
Men på grund af pladsmangel beholdt de ham i Aalborg, hvor man ikke er gearet til at håndtere den slags patienter.
Der er kun 30 pladser på Sikringen, og kun få bliver udskrevet grundet deres svære psykiske tilstand, og der er næsten konstant patienter på ventelister, viser en aktindsigt foretaget af DR Nordjylland.
Kan kun gå for langsomtDa man byggede en ny udgave af Sikringen, blev der samtidig lavet plads til, at man kunne udvide, hvis der blev behov for det.
Og den tid er for længst kommet, mener psykiatriordfører for Enhedslisten, Peder Hvelplund.
- Det handler om at give et generelt løft til psykiatrien, men i første omgang drejer det sig om at få etableret nogle flere pladser på Sikringen.
Det kan kun gå for langsomt, siger han.
BæltefikseringMennesker, som er indlagt på psykiatrisk afdeling, kan ifølge loven (§14) blive tvangsfikseret med bælte omkring livet, og hvis det er nødvendigt med remme om håndled eller ankler, eller med handsker.
Personalet må kun tvangsfiksere, hvis et menneske:Udsætter sig selv eller andre for nærliggende fare for at lide skade på legeme eller helbred.
Forfølger eller på anden lignende måde groft forulemper medpatienter eller.
.
.
Øver hærværk af ikke ubetydeligt omfangHvis man er tvangsfikseret med bælte, skal der altid være en fast vagt på stuen.
(§16).
Ifølge psykiatrilovens paragraf om tvangsfiksering må fikseringen kun anvendes kortvarigt, og mindst tre gange i døgnet skal det revurderes, om fikseringen skal fortsætte.
Også Socialdemokratiets Flemming Møller Mortensen og Dansk Folkepartis Liselott Blixt, der har henvendt sig til ministeren, vil have styr på situationen.
- Vi bliver nødt til at vide, hvor stort omfanget er, siger hun.
Ikke den enesteDen unge mand har nu fået en plads på Sikringen i Slagelse, men sagen fra Aalborg står ikke alene.
I onsdags startede en retssag i Odense, hvor en 30-årig mand tilbage i 2014 var tvangsfikseret i ti måneder på Middelfart Sygehus' psykiatriske afdeling.
Det har i dag ikke været muligt at få en kommentar fra sundhedsminister Ellen Trane Nørby (V), men regionerne, der finansierer driften af Sikringen, vil nu drøfte sagen med regeringen.
Regionerne har nemlig ikke selv råd til at betale for en udvidelse, mener formand for Region Nordjylland Ulla Astman (S).
- De vurderinger, jeg har fået, siger, at en udbygning af Sikringen med cirka ti pladser, vil koste omkring hundrede millioner kroner i byggeudgifter og dertil driftsudgifter på over 30 millioner kroner, siger hun.
Svært ved at finde penge andre stederI forvejen bidrager Region Nordjylland med ti millioner kroner hvert år, uanset om man har borgere på institutionen eller ej.
Kommer regeringen ikke regionerne til hjælp i forbindelse med en udvidelse, skal regionerne finde pengene andre steder i psykiatrien.
- Det har jeg svært ved at se, at vi kan, siger Ulla Astman.
For nylig fik Mohammed Makkis bror medhold fra Det Psykiatriske Patientklagenævn i, at behandlingsforløbet har været i strid med de internationale konventioner.
FacebookTwitterKopier linkEmner:Kirsten Normann Andersen (politiker)|Liselott Blixt (politiker)|Aalborg|Psykiske lidelser|Socialistisk Folkeparti




https://www.dr.dk/nyheder/indland/sas-trods-piloternes-strejketrusler-vi-finder-en-loesning

IndlandSAS trods piloternes strejketrusler: Vi finder en løsningKunderne skal ikke være nervøse, selvom SAS-piloterne har varslet konflikt fra 26.
april.
SAS forventer at opnå en aftale, selvom piloterne har forladt forhandlingsbordet og truer med strejke.
Af Flemming Brandt02.
apr.
2019 kl.
21.
20Bemærk: artiklen er mere end 30 dage gammelLæs opForhandlingerne mellem SAS og selskabets nordiske piloter om nye overenskomster er brudt sammen, og piloterne har varslet konflikt fra 26.
april.
Men det fællesnordiske luftfartsselskabs kunder skal ikke være nervøse, selvom de sidder med billetter til en dato umiddelbart efter den konfliktvarslede.
Det fastslår SAS-kommunikationschef Mariam Skovfoged:Hvad skal jeres kunder gøre, hvis der ikke kommer en aftale inden 26.
april?
- Det er vi ret overbeviste om, at der vil være.
Vi forventer, at vores pilotforening - ligesom os - også ønsker et stærkt langsigtet SAS, og vi arbejder for det samme, så vi håber selvfølgelig, at der er en aftale.
Læs også:SAS-piloter varsler konflikt fra den 26.
aprilBetyder det, at I ikke er forberedte, hvis der ikke kommer en aftale?
- Det vil jeg ikke komme ind på.
Vi er altid forberedte i et flyselskab, der kan ske mange forskellige ting, som vi hele tiden skal tage højde for.
Så vi gør selvfølgelig alt for at tage os af vores kunder.
Men vi regner med, at der kommer en aftale, siger Mariam Skovfoged.
Væk med eksisterende aftalerPiloterne mener ifølge René Arpe, der er formand i Dansk Pilotforening, at SAS har valgt at 'fjerne eksisterende aftaler om samarbejde, produktion, karriereudvikling og anciennitetssystemer'.
– SAS ønsker at præsentere disse forhandlinger som en kamp om en unaturlig begrænsning af ledelsesretten, hvilket er helt forkert.
Vores krav er, at aftalerne og deres intentioner respekteres.
SAS tjente således 1,7 milliarder kroner i 2017 og 2,1 milliarder i 2018 med disse aftaler.
Der er derfor ingen grund til, at aftalerne ikke skal fortsætte, siger pilotformaden i en pressemeddelelse.
Den udlægning kan kommunikationschef Mariam Skovfoged ikke genkende:- Når vi starter en forhandling, bliver der sendt nye krav frem og tilbage - der er ikke noget, der bare bliver ført videre.
- Jeg kan ikke kommentere direkte på forhandlinger.
Men jeg kan sige, at det er sådan, at de lønøgelser, vi har generelt, og de samtaler og overenskomstforhandlinger, vi har med vores ansatte, skal følge resten af markedet.
Og det er også det, vi ønsker her, siger Mariam Skovfoged og henviser i øvrigt til, at SAS befinder sig i et meget konkurrencepræget marked.
- Vi ønsker et stærkt langsigtet konkurrencedygtigt SAS.
Og man kan sige, at de krav, som vores pilotforening stiller her, de bidrager ikke til ansvarlighed i et marked, der er så konkurrencepræget, som vores branche er.
FacebookTwitterKopier linkEmner:SAS Group|Erhverv|Flyselskaber|Skovbrug|Dansk Pilotforening




https://www.dr.dk/sporten/fodbold/argentinsk-fan-graver-bedstefar-op-til-fejring-af-mesterskab

FodboldArgentinsk fan graver bedstefar op til fejring af mesterskabDer udfoldede sig et bizart optrin, da fans af fodboldklubben Racing Club i går fejrede det argentinske mesterskab.
Fans fejrer Racing Clubs første mesterskab i fem år.
Af Mikkel Bartholdy Olsen02.
apr.
2019 kl.
20.
52Bemærk: artiklen er mere end 30 dage gammelLæs opDer er almindelige fester – og så er der fester, du bare ikke må gå glip af.
Sådan tænkte argentinske Gabriel Aranda, da hans favoritklub Racing Club sent søndag vandt det argentinske mesterskab.
Derfor skulle Arandas bedstefar selvfølgelig også med til fejringen af triumfen.
Problemet er bare, at bedstefaren er død og begravet.
Læs også:Sydamerikansk skandalefinale rykkes ud af ArgentinaMen det stoppede ikke Aranda.
Han gravede ganske enkelt bedstefaren op og tog ham med ind til El Obelisco-monumentet midt i Buenos Aires, hvor tusindvis af andre Racing-fans også festede igennem.
Og de kunne altså bevidne Gabriel Aranda og hans bizarre følgesvend tage del i løjerne, det skriver CBS SPORTS.
Mesterskabet kom i hus efter, at Racing Club klarede 1-1 i udekampen mod Tigre.
Og da nærmeste forfølger Defensa y Justicia også kun fik uafgjort, var titlen en realitet.
Det er Racing Clubs første mesterskab siden 2014, og det skulle bedstefar altså ikke snydes for.
Et billede fra Esquema Fútbols Twitterprofil viser her Gabriel Aranda med sin bedstefars kranie.
FacebookTwitterKopier linkEmner:Copenhagen Business School|Buenos Aires




https://www.dr.dk/nyheder/politik/ministerium-var-bekendt-med-fejl-i-nationale-tests

PolitikMinisterium var bekendt med fejl i nationale testsPolitikere kalder det skandaløst, at ministerium kendte til fejl i test og vil have forløbet undersøgt.
Undervisningsministeriet har siden 2016 kendt til forkerte resultater i de nationale tests.
Politikere vil have forløbet undersøgt.
02.
apr.
2019 kl.
23.
03Bemærk: artiklen er mere end 30 dage gammelLæs opUndervisningsministeriet har siden 2016 kendt til forkerte resultater i over halvdelen af de gennemførte nationale tests.
Det fremgår af notatet "Undersøgelse af de nationale tests reliabilitet", som ministeriet udgav 26.
februar 2016, skriver Politiken.
Notatet beskriver, hvordan Undervisningsministeriet allerede dengang analyserede tests taget af 36.
600 elever.
Læs også:Lærer havde mistro til nationale test: 'Der er noget, der ikke giver mening'Eleverne tog tests på samme niveau to gange for at sammenligne deres resultater.
Fordi testenes spørgsmål varierer fra gang til gang, er der ikke tale om samme spørgsmål.
Men resultaterne skulle gerne være nogenlunde ens.
I 19 ud af 30 af testenes undersøgte profilområder var der så store uoverensstemmelser mellem de to test, at sammenhængen mellem testresultaterne blev beskrevet som "tvivlsom", "dårlig" eller endda "uacceptabel".
Den del valgte ministeriet imidlertid at udelade i notatets sammenfatning.
Jelved: En skandaleI stedet for at nævne uoverensstemmelserne i testresultaterne står der, at i alle de gentagne test var der en såkaldt "statistisk signifikant positiv sammenhæng".
Det svarer ifølge Politiken til, at der er overensstemmelse mellem testene.
Marianne Jelved, der er undervisningsordfører for Radikale, mener, at det er en "skandale".
- Vi er som politikere afhængige af de sammenfatninger, som ministerierne leverer.
- Så det er en ren tilståelsessag for ministeriet, når der er så langt mellem undersøgelsens resultater og sammenfatningen, siger Marianne Jelved til Politiken.
Undervisningsordfører Jacob Mark fra SF er også overrasket over, at ministeriet lå inde med viden om, hvor unøjagtige de nationale test er.
- Jeg er rystet over, at man i ministeriet har holdt på så vigtige oplysninger om test, der skal måle vores børn fagligt, siger Jacob Mark til Ritzau.
Ifølge Jacob Mark burde ministeriet have reageret med det samme, da det blev bekendt med oplysningerne.
Han har derfor kaldt ministeren i samråd.
- Vores klare anbefaling er at sætte testene i bero og i bedste fald at droppe dem fuldstændig, siger Jakob Mark.
De nationale test blev indført i 2010 og kostede ifølge Undervisningsministeriet 110 mio.
kr.
at udvikle.
Hvert år bruges der 14 mio.
kr.
på at gennemføre testene.
/ritzau/FacebookTwitterKopier linkEmner:Marianne Jelved (politiker)|Ministeriet for Børn og undervisning|Undervisningsministeriet|Uddannelse|Jacob Mark (politiker)




https://www.dr.dk/nyheder/udland/usas-demokrater-klar-med-staevninger-se-hele-mueller-rapporten

UdlandUSA's demokrater klar med stævninger for at se hele Mueller-rapportenLedende demokrater i Repræsentanternes Hus vil have USA's justitsminister i høring hurtigt.
Formanden for retsudvalget i Repræsentanternes Hus, Jerrold Nadler, er klar til at sende stævninger af sted for at få den komplette rapport fra Robert Mueller.
Af Louise Brodthagen Jensen02.
apr.
2019 kl.
22.
11Bemærk: artiklen er mere end 30 dage gammelLæs opTiden er løbet fra USA's justitsminister, William Barr.
Og det samme gælder tilsyneladende tålmodigheden for flere ledende demokrater i Repræsentanternes Hus i USA.
For selvom der kun er gået lidt over en uge, siden justitsministeren offentliggjorde sit resumé af den meget omtalte Mueller-rapport, har justitsudvalget i dag sat en deadline for, hvornår Kongressen forventer at få hele rapporten til rådighed.
Demokraterne er langt fra tilfredse med, at de endnu kun har fået et fire siders resumé af den over 400 sider lange rapport om undersøgelsen af Ruslands indblandning i det amerikanske præsidentvalg i 2016.
Derfor er de klar til at tage næste skridt og udsende stævninger for at få rapporten i hænderne, meddeler formanden for retudvalget, demokraten Jerrold Nadler.
Justitsministeren har indvilliget i at frigive en redigeret version i midten af måneden og har blandt andet henvist til, at den indeholder efterretningsoplysninger og kilder samt informationer, der har relation til igangværende efterforskninger.
Kræver forklaring så hurtigt som muligtIfølge Barrs resumé har den særlige anklager Robert Mueller ikke fundet grundlag for, at Trump-kampagnen skulle have samarbejdet med Rusland om indblandingen i præsidentvalget i efteråret 2016.
Mueller har dog ikke taget stilling til, om hvorvidt præsidenten kan anklages eller frifindes for at have forsøgt at hindre undersøgelsens arbejde.
Robert Mueller var en gudelignende figur for Demokraterne, indtil han vurderede, at der ikke var tale om et samarbejdeDonald TrumpPå baggrund af rapporten har justitsministeren dog selv vurderet, at det ikke er tilfældet.
Men det er tilsyneladende ikke godt nok til flere af udvalgsformændene i Repræsentanternes Hus, der i et brev til justitsministeren kræver, at Barr skal afgive forklaring for retsudvalget så hurtigt som muligt.
Donald Trump har på vanlig vis reageret via en række tweets.
- Robert Mueller var en gudelignende figur for demokraterne, indtil han vurderede, at der ikke var tale om et samarbejde (med Rusland, red.
) i den længe ventede 30 millioner dollar undersøgelse, skriver han blandt og fortsætter:- Demokraterne er totalt ude af balance og klar til at gå igennem det hele igen.
Det sker ikke.
De samlede udgifter for Robert Muellers undersøgelse er ifølge Washington Post løbet op i omkring 25 millioner dollars og er på linje med budgetter for tidligere undersøgelse af den karakter.
Ifølge Fortune beløber flere af de inddragede aktiver fra sagerne om skatteunddragelse udledt af Muellers undersøgelse sig dog næsten til det dobbelte beløb.
Læs også:USA's justitsminister vil offentliggøre Muellers rapportFacebookTwitterKopier linkEmner:Donald Trump (politiker)|USA|Repræsentanternes Hus|Rusland|Økonomi




https://www.dr.dk/nyheder/indland/laerer-havde-mistro-til-nationale-test-der-er-noget-der-ikke-giver-mening

IndlandLærer havde mistro til nationale test: 'Der er noget, der ikke giver mening' National læsetest måler forkert, viser ny forskning.
Overvej om den overhovedet skal bruges, mener lærer.
De nationale test skaber frustrationer hos lærere, elever og forældre, mener Mia Langelund Abildgaard, der er lærer på Borup Skole.
(© dr)Af Cecilie Rosenkvist Dam og Daniel Myrup Pedersen02.
apr.
2019 kl.
21.
15Bemærk: artiklen er mere end 30 dage gammelLæs opDet var med koncentrerede blikke på computerskærmene, da 7.
B på Borup Skole i formiddags tog prøveversionen af den nationale test i dansk.
En test, mange af eleverne glæder sig til er overstået, fordi de er nervøse for resultatet.
Men resultatet siger ikke nødvendigvis noget om deres faglige niveau.
Den nationale læsetest måler nemlig forkert, lyder konklusionen i en ny rapport, skriver Politiken.
Det er en befrielse for Mia Langelund Abildgaard, der er lærer på Borup Skolen, at det er påvist, at de nationale test kan være misvisende.
- Det er rart, at man får bekræftet sin mistanke om, at der er noget i prøverne, der ikke helt giver mening i forhold til at vurdere den enkelte elev.
Badendestoltesovende står der i testen.
Eleverne skal lave tre ord ud af ordet ved at sætte to streger.
(© dr)Ifølge forskerne bag rapporten kan en elev, der burde få 50 point i læsetesten, få alt mellem 16 og 84 point, alene fordi testen måler forkert.
Og derfor skal den måske helt af skemaet, mener Mia Langelund Abildgaard.
- Jeg synes, det giver anledning til, at man burde revurdere testen og måske undlade at gøre brug af den.
Prøverne giver misvisende resultatNational test måler forkertDe nationale tests i matematik og dansk er såkaldt adaptive tests.
Det betyder, at spørgsmålene bliver lettere eller sværere, alt efter om eleven svarer rigtigt eller forkert.
Ifølge kritikerne er prøverne for startafhængige.
Hvis eleverne svarer forkert - eller rigtigt - i starten, er der ikke mulighed for at arbejde sig op eller ned i sværhedsgrad undervejs.
Rapporten dokumenterer, at en elev, der er en almindeligt dygtig læser og dermed burde få resultatet ‘god præstation’, kan få et resultat, der ligger et trin over eller under det reelle niveau.
De nationale tests blev indført i 2010.
Alle elever i folkeskolen møder prøverne på computerskærme 10 gange i løbet af skoletiden.
Det tager 45 minutter at gennemføre en test.
Da 7.
B er blevet færdige med demoversionen af den nationale test i dansk, er der en blanding af lettelse og nervøsitet i klasseværelset.
Mille Louise Møller, der er elev i klassen, er glad for, testen er overstået, men nervøs for resultatet.
- Man kan godt føle sig lidt presset, når man sidder og laver den.
Man er bange for, man ikke gør det godt nok.
Mille Louise Møller mener, der er andre måder, man kan finde ud af, hvor god man er.
(© dr)Men prøverne giver et misvisende resultat for en del af eleverne i forhold til lærernes vurdering af dem, mener Mia Langelund Abildgaard.
Derfor synes hun, at resultaterne af prøverne kan være et unødvendigt hak i deres selvtillid.
- Nogen gange har man ikke lyst til at overbringe resultatet, fordi man simpelthen tænker, ’det her stemmer ikke overens’.
Så skal det også hjem til mor og far, og det giver unødig bekymring både for forældre og elever.
Resultat afhænger af dagsformenDe fleste af eleverne i 7.
B er glade for, at testen er overstået.
Elev Bertram Holt Brønd synes, testen kan være ret misvisende, fordi det afhænger af dagen og koncentrationen.
Bertram Holt Brønd synes, der bliver brugt mange svære ord i testen.
Han er lettet, når den er overstået.
(© dr)- Jeg synes, læreren skal vurdere eleven på hele året, og hvordan eleven klarer sig i timen og ikke bare en test, mener han.
Og Mia Langelund Abildgaard er enig i, at testen giver et øjebliksbillede og afhænger for meget af elevernes dagsform.
- Det fungerer ikke efter hensigten, og det er meget svært rent pædagogisk at arbjede fremadrettet med det efterfølgende, siger hun.
FacebookTwitterKopier linkEmner:Uddannelse|Borup




https://www.dr.dk/nyheder/udland/efter-ugevis-af-protester-algeriets-praesident-bouteflika-gar-af

UdlandEfter ugevis af protester: Algeriets præsident Bouteflika går afHærchef har krævet den aldrende præsidents tilbagetræden.
Algeriets præsident, Abdelaziz Bouteflika, har været præsident i landet i 20 år (arkivfoto).
02.
apr.
2019 kl.
21.
55Bemærk: artiklen er mere end 30 dage gammelLæs opAlgeriets præsident, Abdelaziz Bouteflika, har meddelt, at han går af.
Det skriver landets statslige nyhedsbureau ifølge Reuters.
Meddelelsen kom kort efter, at den algeriske hærchef havde sagt, at den aldrende og sygdomssvækkede præsident Abdelaziz Bouteflika var uegnet til at regere og måtte gå af øjeblikkeligt.
Abdelaziz BouteflikaI 1999 bliver han første gang valgt som præsident.
Efter afslutningen af Algeriets borgerkrig i 2002 genvælges han tre gange - hver gang fem år ad gangen.
Rammes i 2013 af et slagtilfælde, der sender ham i kørestol.
I februar 2019 annoncerer han sit kandidatur til en femte valgperiode ved valget 18.
april.
Det udløser store protester i gaderne i flere byer.
11.
marts 2019 trækker han sit kandidatur tilbage og udskyder valgdatoen.
2.
april meddeler den aldrende og sygdomssvækkede Bouteflika, at han går af, efter at Algeriets hærchef gentagne gange har kaldt ham uegnet til at regere.
Kilder: AFP, AP og RitzauOg det er en historisk dag, siger Michael S.
Lund, der er DR's korrespondent i Mellemøsten.
- Han har siddet 20 år på magten, og nu skriver han sig selv ind i historien sammen med andre nordafrikanske ledere som Egyptens Mubarak og Tunesiens Ben Ali, som også måtte gå af efter folkelige protester.
Protester har presset hamPræsident Bouteflika har stort set ikke vist sig offentligt, siden han for fem år siden blev ramt af et slagtilfælde.
Derfor vakte det opsigt og vrede hos mange borgere, da det blev offentliggjort, at han går efter endnu en præsidentperiode, og det fik mange på gaderne.
Den afgående præsident er blevet presset voldsomt af hundredtusindvis af demonstranterne, der har protesteret siden slutningen af februar.
Læs også:Utilfredshed i Algeriet: Titusindvis igen på gaden i protest mod 82-årig præsident- Hvis der var nogen, der havde sagt der her for et par måneder siden, så var der ikke nogen, der havde troet, det her ville ske.
Det er kommet efter de her meget store demonstrationer med hundredetusindvis af demonstranter i gaderne, siger Michael S.
Lund.
Fejring i gaderne efter offentliggørelsen af at præsident Abdelaziz Bouteflika trækker sig.
Betyder ikke mere demokratiI weekenden meldte hærchef og general Ahmed Gaed Salah ud, at den aldrende og sygdomssvækkede præsident var uegnet til at regere.
Tirsdagens erklæring, om at præsidenten må gå af øjeblikkeligt, kommer efter et langvarigt møde i militærets stabsledelse.
Bouteflika sagde mandag, at han går af, inden hans mandat udløber 28.
april.
Det er dog uvist, om afgangen af Bouteflika vil føre til mere frihed og demokrati.
- Jeg er ret overbevist om, at eliten – hæren og de rigmænd, der har støttet Bouteflika – nu vil forsøge at køre deres egen mand i stilling, som kan fortsætte med at køre Algeriet, som de plejer, og det vil demonstranterne sandsynligvis ikke finde sig i, siger Michael S.
Lund.
/DR Nyheder/FacebookTwitterKopier linkEmner:Algeriet|Hære|Tunesien|Demonstrationer|Abdelaziz Bouteflika (politiker)




https://www.dr.dk/nyheder/politik/finansministeren-folk-med-langt-arbejdsliv-foler-sig-mindre-nedslidte

Længere til pensionSe temaPolitikFinansministeren: Folk med langt arbejdsliv føler sig mindre nedslidteS-forslag om tidlig pension for nedslidte bliver vingeskudt af analyse, mener finansminister.
Politisk bestillingsarbejde, siger S.
Finansminister Kristian Jensen (V) sår tvivl om Socialdemokratiets forslag om at give nedslidte en rettighed til at trække sig tidligere tilbage end andre (arkivfoto).
02.
apr.
2019 kl.
21.
32Bemærk: artiklen er mere end 30 dage gammelLæs opAntallet af år på arbejdsmarkedet kan ikke bruges som kriterium, hvis man vil hjælpe de nedslidte til tidligere pension end andre.
Det mener finansminister Kristian Jensen (V).
Han henviser til en analyse, som viser, at folk, der har arbejdet i mange år, føler sig mindre nedslidte end jævnaldrende, der har været færre år på arbejdet.
- Det kommer måske som en overraskelse for nogle, men folk, der har været mange år på arbejdsmarkedet, er mindre nedslidte end deres jævnaldrende, der har arbejdet i færre år, siger han i en pressemeddelelse.
Analysen bygger på en større spørgeskemaundersøgelse blandt 55-64-årige og er foretaget af Det Nationale Forskningscenter for Arbejdsmiljø.
Indsparket kommer på et tidspunkt, hvor der er stor debat om at give nedslidte en rettighed til at trække sig tidligere tilbage end andre.
Kristian Jensen: Det rammer skævtSocialdemokratiet har foreslået, at det skal gælde efter et langt arbejdsliv.
Men det vil ramme skævt, mener finansministeren.
- Man risikerer derfor at ramme meget skævt, hvis man vil give en ret til tidlig folkepension til dem, der har arbejdet i for eksempel 42 år.
- Sådan en ret vil gå til en gruppe, der faktisk har et bedre helbred end gennemsnittet af danskere, siger han.
Han bemærker også, at især kvinder og offentligt ansatte risikerer at tabe på en ordning, hvor retten til tidlig pension skal gå til dem, der har været længst tid i job.
Ifølge analysen er nedslidning ikke et veldefineret begreb.
Det påvirkes af mange forhold såsom livsstil, sociale- og familiemæssige forhold, forhold på jobbet og forskelle i den almene sundhedstilstand.
S: Politisk bestillingsarbejdeSocialdemokratiet køber dog ikke analysens konklusioner fuldstændigt.
Partiet ser en sammenhæng mellem, hvor tidligt folk er kommet på arbejdsmarkedet, og hvor slidte de er.
Analysen viser noget om, hvor mange arbejdsår folk har haft og ikke noget om, hvor tidligt de er kommet i arbejde, lyder forklaringen.
- Jeg betragter analysen som politisk bestillingsarbejde, der har til hensigt at forvirre, siger Mattias Tesfaye, ordfører for Socialdemokratiet.
Socialdemokratiet vil ikke før et valg lægge sig fast på kriterier for, hvem der kan pensioneres tidligt.
/ritzau/FacebookTwitterKopier linkEmner:Kristian Jensen (politiker)|Mattias Tesfaye (politiker)|Socialdemokraterne|Venstre|Arbejdsmarked




https://www.dr.dk/sporten/oevrig/anne-marie-rindom-faar-droemmestart-ved-staerkt-besat-sejlstaevne

Øvrig sportAnne-Marie Rindom får drømmestart ved stærkt besat sejlstævneMed fire sejre i fire mulige sejladser har den tidligere OL-deltager fået den bedst tænkelige start ved et stort stævne på Mallorca.
Efter fire sejladser ligger Anne-Marie Rindom på en samlet førsteplads.
.
(Foto: Jesus Renedo/Trofeo S.
A.
R.
Sofia © Sailing Energy)Af Andreas Kraul og Anne Hedegaard Petersen02.
apr.
2019 kl.
20.
23Bemærk: artiklen er mere end 30 dage gammelLæs opI denne uge tester de bedste danske sejlere formen ved det traditionsrige stævne Trofeo Princesa Sofia Cup på Mallorca.
Det markerer indledningen på det europæiske forårsprogram for OL-klasserne i sejlads, og 18 danske både stiller til start.
Og man må sige, at det går ganske udemærket for den danske VM-bronzevinder, Anne-Marie Rindom.
For anden dag i træk satte hun sine konkurrenter til vægs i sin Laser Radial.
Læs også:Sportschef godkender VM i Sejlsport: 'Vi har fået de OL-billetter vi gik efter'Mandag vandt hun begge sine sejladser i sin kvalifikationsgruppe, der tæller halvdelen af feltets i alt 118 startende.
Imponerende, men det stopper ikke her, for hun gjorde præcis det samme tirsdag.
Præstationen betyder, at Rindom i sagens natur ligger på en samlet førsteplads i et stærkt felt.
For et år siden vandt hun karrierens hidtil mest overbevisende sejr, og det var ved samme stævne på Mallorca.
Her sikrede hun sig guldet allerede inden Medal Race.
Anne-Marie Rindom på podiet med champagne for at fejre sin bronze-medalje i Laser Radial ved VM i sejlsport i Aarhus i 2018.
Flere danskere med gode placeringerMen Anne-Marie Rindom er ikke eneste dansker med vind i sejlene.
I 49erFX-klassen hev Ida Marie Baad og Marie Thusgaard tirsdagen igennem placeringer som nummer 4.
, 9.
og 5.
hjem og ligger pt.
nummer 6 i det samlede regnskab.
I Nacra 17-båden leverede Lin Ea Cinholt og Christian Lübeck Petersen en 1.
og 7.
plads, men indkasserede også en tyvstart og dumper derfor ned på en 13.
plads indtil videre.
Af andre danskere ved konkurrencen er windsurfer Lærke Buhl-Hansen, der ligger samlet 11'er, mens André Højen Christiansen i sin finnjolle efter tirsdagens sejladser ligger nummer 16.
49'erne kom først på vandet tirsdag og det med et kæmpe felt på over 100 startende.
Den bedste danskerstart med Jonas Warrer og Jakob Precht Jensen ligger samlet 11'er med en serie på en 6.
, 13.
og 13.
plads.
Stævnet fortsætter resten af ugen.
FacebookTwitterKopier linkEmner:Anne-Marie Rindom (sejler)|Sejlsport|Mallorca|Lübeck




https://www.dr.dk/sporten/haandbold/kvindeligaen/odense-sikrer-semifinaleplads-efter-storsejr-over-mestrene-fra

KvindeligaenOdense sikrer semifinaleplads efter storsejr over mestrene fra KøbenhavnHåndboldkvinderne fra Odense har fortsat ikke tabt point i slutspillet efter sejr over København Håndbold.
Efter tre kampe i slutspillet topper Odense Håndbold slutspilspulje 1 med suveræne otte point.
02.
apr.
2019 kl.
20.
31Bemærk: artiklen er mere end 30 dage gammelLæs opSejr over TTH Holstebro, sejr over Nykøbing Falster Håndboldklub og nu sejr over København Håndbold.
Læg dertil en garanteret plads i DM-semifinalen.
Det går godt for håndboldkvinderne fra Odense Håndbold, der efter tre kampe i slutspillet nu er oppe på otte point i den ene af slutspilspuljerne.
Dermed er de sikre på en plads i semifinalen.
Københavnerne indkasserede første nederlagTirsdag aften tog Odense fra mødet med sidste års DM-finalemodstander, København Håndbold, med en sejr på 40-32.
Læs også:Odense stormer mod semifinale med sikker sejrDet var Københavns første nederlag i slutspillet, men holdet fra hovedstaden har også en god chance for at spille sig i semifinalen med fem point.
TTH og Nykøbing Falster har nemlig fortsat deres første point til gode i slutspillet.
Odense havde to point med ind til slutspillet som vinder af grundspillet i HTH Ligaen.
Trods en knæskade til Mette Tranborg er holdet dog buldret ind i slutspillet, og Jan Pytlicks tropper fortsatte den stil tirsdag aften.
Man forstår Odense HC-spiller Kathrine Heindal thumbs up til sine medspillere efter sejren på 40-32 over København Håndbold.
Fynboerne dominerede fra startFundamentet for en sejr blev lagt allerede i kampens begyndelse, da Odense bragte sig på 3-0 og siden 8-3.
Københavnerne kunne ikke hænge på, da de odenseanske gæster skruede op og kom på 15-9 18 minutter inde i opgøret.
Ved pausen førte Odense 22-16, og forspringet blev blot større i anden halvleg, før de to point tikkede ind på fynboernes konto.
Wester lukkede af i måletLandstræneren for kvindelandsholdet, Klavs Bruun Jørgensen, var på plads på tribunen, og herfra kunne han se landsholdsspillerne Stine Jørgensen og Nadia Offendal brillere med henholdsvis syv og seks mål.
Samtidig endte Odense-målmand Tess Wester fra Holland med en redningsprocent på over 40 i den ellers målrige kamp.
København, TTH og Nykøbing Falster har alle en chance for at nå op på samme antal point som Odense i gruppen.
Men i tilfælde af pointlighed er det holdenes placering i grundspillet, som afgør placeringerne.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Mette Tranborg (håndboldspiller)|Odense|København Håndbold|Håndbold




https://www.dr.dk/nyheder/regionale/trekanten/lars-gode-gerning-bliver-i-skabet-kan-ikke-komme-af-med-200-gratis

TrekantområdetLars’ gode gerning bliver i skabet: Kan ikke komme af med 200 gratis konfirmationskjolerLars Jensen modtog stor ros for sit initiativ, men det bliver ikke for alvor brugt.
Et billede fra en Facebook-video, som gjorde folk opmærksomme på Lars Jensens projekt.
Af Ole Blædel og Rasmus Dyrberg Hansen02.
apr.
2019 kl.
19.
11Bemærk: artiklen er mere end 30 dage gammelLæs opLars Jensen fra Hedensted blev i sidste måned hyldet vidt og bredt, da han fortalte om, hvordan han indsamler brugte konfirmationskjoler, som han låner gratis ud til dem, hvor en dyr konfirmationskjole er en uoverskuelig post på budgettet.
På Facebook-siden ’Donere konfirmationstøj’ væltede det ind med positive tilkendegivelser og folk, der gerne ville donere tøjet, men det viser sig, at behovet ikke har været så stort som ventet.
Læs også:Lars har lånt Tanjas datter en gratis konfirmationskjole: 'Nu føler hun sig værdig'I hvert fald er Lars Jensen blot kommet af med ti kjoler, og han har nu huset fyldt med flotte kjoler, som han næppe får lånt ud.
- Jeg har vel tæt på 200 kjoler, som det ser ud nu.
Der har været stor interesse i at donere, så folk over hele landet har skrevet og doneret kjoler.
Det har været fuldstændig vanvittigt, siger Lars Jensen, der dog gerne ville have afsat nogle flere.
- Det er jo slet ikke nok.
Jeg havde håbet på, at der var flere, jeg var kommet af med, siger Lars Jensen.
Lidt overrasketKjolerne strømmer stadig ind hos Lars Jensen, og efter omtalen har han også modtaget både smykker, sko, masser af drengetøj og meget andet.
Alligevel har der ikke været den helt store interesse for rent faktisk at låne det.
- Det har overrasket mig et eller andet sted.
Måske var det for sent, men hele planen var jo også, at det var til dem, der ellers ikke havde muligheden for sådan en kjole, siger Lars Jensen.
Men der kommer jo en konfirmationssæson igen til næste år, og der håber Lars Jensen, at han kan være lidt mere på forkant med begivenhederne.
Det er jo slet ikke nok.
Jeg havde håbet på, at der var flere, jeg var kommet af med.
Lars Jensen, Hedensted.
- Jeg laver et modeshow til oktober eller november, der regner jeg bestemt med, at jeg skal af med dem alle sammen, siger Lars Jensen.
Josefine fik hjælpEn af de altså blot ti, der har gjort brug af Lars Jensens gavmildhed er Josefine Mensing, der skal konfirmeres 17.
maj.
Hendes mor, Tanja Mensing, kontaktede Lars Jensen, da hun hørte om initiativet.
- Jeg er meget taknemmelig for Lars, og det ved jeg, at der er mange, der er.
Han er guld værd for os, der ikke har så mange penge, for det havde været en uoverskuelig udgift, og jeg var nok endt med at købe en kjole i Bilka, og det er ikke det samme, sagde Tanja Mensing tilbage i marts.
Her er videoen Lars Jensen lagde på Facebook, som tiltrak sig en del opmærksomhed.
Skulle konfirmationskjolen stadig være et hængeparti, er der stadig mulighed for at kigge forbi Lars Jensen i Hedensted.
- Der er masser af kjoler, og folk er meget velkomne til at komme forbi og finde en kjole til den store dag.
Det kan de gøre, indtil en time før de skal afsted, siger han.
FacebookTwitterKopier linkEmner:Tøj|Facebook|Hedensted|Bilka




https://www.dr.dk/nyheder/udland/analyse-er-der-stadig-panda-kaerlighed-mellem-kina-og-danmark

Pandaer til DanmarkSe temaAf DR's Asien-korrespondentPhilip KhokharUdlandAnalyse: Er der stadig panda-kærlighed mellem Kina og Danmark?
Er pandaerne et bevis på tidligere tiders romance, der måske er ved at kølne?
Lars Løkke Rasmussen (V) var i 2017 med til at tage de første spadestik til det nye pandaanlæg i Københavns zoologiske have.
02.
apr.
2019 kl.
21.
00Bemærk: artiklen er mere end 30 dage gammelLæs opIkke et øje var tørt, da statsminister Lars Løkke Rasmussen (V) fik lov til at holde en babypanda i sine hænder, da han besøgte den kinesiske Sichuan-provins.
Vi skriver maj 2017.
Scenen var kulminationen på et årtis dansk arbejde for at komme så tæt på den kinesiske regering som overhovedet tænkeligt.
Forud havde skiftende statsministre arbejdet hårdt på, at Danmark og Kina skulle være rigtige venner.
Ikke blot høflige bekendte.
Se videoen af statsministerens pandabesøg i Kina i maj 2017.
Det startede med den strategiske partnerskabsaftale, som den daværende statsminister Anders Fogh Rasmussen (V) indgik med kinesiske ledere i oktober 2008.
Det var en aftale, der knyttede Danmark og Kina sammen på en række samarbejdsområder.
Danmark var nu blandt Kinas officielt bedste venner.
Men danskerne ville have det ultimative kinesiske bevis på venskab – pandaer.
De dovne dyr er nemlig kun for kommunisternes rigtige venner, eller når Kina indgår lukrative aftaler med fremmede lande.
Det tog også flere år at få panda-anmodningen godkendt.
Læs også:Politik og pandaer: 6 historier om panda-diplomatiSelv dronningen blev involveret i charmeoffensiven, da hun officielt bad om kinesiske bjørne til kongeriget under sit statsbesøg i april 2014.
Finere en anmodning kunne præsident Xi Jinping ikke bede om.
To år efter Lars Løkkes møde med babypandaen i byen Chengdu er pandaerne Mao Sun og Xing Er på vej imod København.
Men er Danmark og Kina stadig så gode venner?
Eller er pandaerne et bevis på tidligere tiders romance, der måske er ved at kølne?
Ny ”kold krig”I Kina hører om man ofte eksperter og analytikere bruge udtrykket ”kold krig” om forholdet mellem USA og Kina, siden Donald Trump blev præsident i starten af 2017.
Se programmetI fire år har DR haft unik adgang til at følge kampen for at få to pandaer fra Kina til Danmark.
Det er der kommet tre programmer ud af.
Pandaerne kommer – diplomater i pels sendes på DR1 tirsdag den 2.
april, den 9.
april og den 16.
april kl.
20.
45.
Du kan også se programmet på DR TV her.
Indtil da var det relativt nemt for USA's allierede som Danmark at opretholde en god relation til begge lande.
Men siden 2017 har USA's regering indledt en handelskrig imod Kina og opfordrer - nogle vil sige presser - sine venner til at indtage en hårdere linje imod Kina.
Danmark er ikke sluppet udenom.
Det er især sikkerhedspolitiske spørgsmål, der efterhånden knirker i forholdet mellem Danmark og Kina.
USA har i kraftige vendinger advaret imod, at kinesiske virksomheder skulle få lov til at bygge lufthavne i Grønland eller blive involveret i havnearbejde.
Læs også:OVERBLIK Derfor har det taget ti år at få pandaer til DanmarkFrygten går på, at Kina i realiteten vil bruge byggeprojekter i Grønland som dække for militære og politiske ambitioner - uhyggeligt tæt på USA, mener amerikanerne.
Statsminister Lars Løkke Rasmussen endte da også med at rejse til Nuuk i september 2018 og tilbyde 700 millioner kroner til nyt lufthavnsbyggeri, så kineserne ikke fik opgaven.
Nej til kinesisk telenetværkFornyligt besluttede danske TDC så, at det bliver svenske Ericsson, der skal stå for at udvikle det lynhurtige 5G-netværk i Danmark.
Dermed vragede TDC sin kinesiske samarbejdspartner, virksomheden Huawei, som ellers har kæmpet hårdt for at få opgaven.
Beslutningen kom efter et intenst år for Huawei, der af USA bliver beskyldt for at udgøre en sikkerhedsrisiko imod vestlige lande.
USA hævder, at den kinesiske regering og efterretningstjeneste vil være i stand til at spionere i fremmede lande, hvis Huawei får lov til at udvikle 5G-netværk i vesten.
Derfor er det også forbudt for virksomheden at udvikle telenetværk i USA, mens europæiske lande har haft svært ved at finde en passende grimasse.
Huawei afviser pure alle beskyldninger og fremhæver med rette, at USA aldrig har fremlagt beviser for anklagerne.
Pandaen Xing Er flytter ind i zoologisk have i København i denne uge.
Igen kom Danmark under pres fra USA, og forsvarsminister Claus Hjort Frederiksen (V) udtalte for nylig, at Huaweis tætte på bånd til den kinesiske stat er problematiske, selvom det er en privatejet virksomhed.
- Jeg er helt enig i, at det giver anledning til bekymring, og derfor har vi også et særligt fokus på den dynamik, der er mellem den kinesiske stat og kinesiske virksomheder som Huawei, sagde ministeren på et samråd i Folketinget.
Læs også:Claus Hjort: Vi kan ikke forbyde HuaweiDen danske regering kan i spørgsmålet om Huawei hævde, at det er en TDC-beslutning og udelukkende truffet ud fra kommercielle hensyn.
Det vil ingen i Beijings regeringskontorer tro på.
Menneskerettigheder betyder mindreFør i tiden var det især spørgsmålet om manglen på menneskerettigheder i verdens folkerigeste land, der splittede Kina og vestlige regeringer.
Især når tibetanernes åndelige leder, Dalai Lama, gæstede udenlandske hovedstæder, måtte regeringschefer vælge mellem et møde med ham eller Beijings velvilje.
I dag er menneskerettigheder røget ned af dagsordenen, selvom Kinas brud på internationale regler formentlig er de værste i årevis med indespærringen af cirka en million fra det muslimske mindretal uighurerne i Xinjiang-provinsen.
Størstedelen af det muslimske mindretal betragter sig ikke som kinesere og mange uighurerer betragter Kina som en besættelsesmagt i provinsen.
Kina selv kalder lejrene for ”træningsfaciliteter”.
Øjenvidner og internationale organisationer som FN beskriver forholdene som umenneskelige i det, der i realiteten er politiske fangelejre.
Danmark har ytret kritik af lejrenes eksistens, men i et moderat tonefald.
Så det er ikke derfor, at det dansk-kinesiske forhold måske går mere komplicerede tider i møde.
Det er stjernearktikten Bjarke Ingels, der har tegnet det nye pandaanlæg i Københavns Zoo.
”Kold krig” vil fortsætteFor konflikten mellem USA og Kina er kommet for at blive.
Får Trump en anden periode i Det Hvide Hus vil ”den nye kolde krig” formentligt fortsætte ufortrødent.
Men selv med en ny demokratisk præsident er USA's hårdere linje over for Kina sandsynligvis en linje, der vil præge amerikansk udenrigspolitik fremover.
Grundlæggende er det en strid om, hvem der definerer internationale spilleregler for økonomi og sikkerhed mange årtier frem.
Danmark vil igen og igen blive bedt om at tage side, og vælger danske statsministre for mange gange amerikanernes venskab, kommer der næppe flere nuttede pandaer til Zoo i København.
FacebookTwitterKopier linkEmner:Dalai Lama (religiøst overhoved)|Donald Trump (politiker)|Kina|Venstre|Erhverv




https://www.dr.dk/nyheder/regionale/midtvest/kaniner-og-faar-kan-leve-mellem-solceller-men-aender-er-en-daarlig-ide

Midt- og VestjyllandKaniner og får kan leve mellem solceller - men ænder er en dårlig idéSolenergivirksomhed bruger overskudsjord fra solcelleanlæg til landbrugsdrift.
Der er plads til dyr mellem panelerne i solcelleparker.
Af Christina Lund, Monica Jørgensen og Asta Pil Heltborg02.
apr.
2019 kl.
20.
15Bemærk: artiklen er mere end 30 dage gammelLæs opSolcelleparker skyder op flere steder i landet, og ofte erstatter de tidligere landbrugsarealer.
Men i Nees ved Lemvig udelukker det ene ikke det andet.
Virksomheden Better Energy forsøger nemlig at gøre solcelleparkerne til hjem for husdyr som ænder, får og kaniner.
- Når vi bygger de store anlæg, er det typisk rigtig mange hektar, vi tager i brug, hvoraf mange er frugtbar landbrugsjord.
Det behøver ikke gå til spilde, siger virksomhedens direktør, Nicolai Andresen.
Omkring halvdelen af jordarealet i solcelleparken i Nees bliver optaget af solceller, og spildpladsen kan bruges til landbrugsdrift, hvor dyr kan gå rundt.
Det er dog ikke noget, solenergivirksomheden administrerer på egen hånd.
- Vi er ikke specialister i landbrug, men i solceller.
Vi arbejder med lokale landmænd, der kan hjælpe os med de projekter, siger Nicolai Andresen.
Samarbejde med lokaleDen lokale landmand i Nees hedder Emanuel Fabricius, og han har solgt jorden til Better Energy, så de kan fortsætte deres forsøg på markerne.
Landmand Emanuel Fabricius ved solcelleparken i Nees.
- Det er en god tanke, at den grønne jord kan blive brugt, siger han.
Forskellige slags dyr har prøvet solcelleparken af - med svingende resultat.
- Jeg vil ikke udelukke, at der kan komme ænder igen.
Men jeg ser hellere, at der kommer flere får, siger Emanuel Fabricius.
Læs også:Professor: Dårlig ide at bruge landbrugsjord til solcellerFor selvom erfaringerne med at slippe dyr løs mellem solcelleanlæggene har været mange, har de ikke kun været gode, siger Nicolai Andresen fra Better Energy.
- Sådan nogle ænder er ikke verdens reneste dyr, og der kan være en hel masse afføring.
Virksomheden er i gang med at finde ud af, hvilke dyr der er mest optimale at slippe løs blandt solcelleanlæggene.
Men det er ikke sikkert, de stopper der.
- Hvis man tænker lidt længere frem, kan der måske også komme afgrøder, der kan dyrkes mellem rækkerne på markerne, siger han.
FacebookTwitterKopier linkEmner:Solenergi|Landbrug|Fugle|Erhverv|Lemvig




https://www.dr.dk/nyheder/udland/klar-til-udskyde-brexit-igen-nu-tager-may-opgoer-med-partifaeller

BrexitSe temaUdlandKlar til at udskyde brexit igen: Nu tager May opgør med partifællerEn markant indrømmelse fra den britiske premierminister, siger Kim Bildsøe.
Storbritanniens premierminister, Theresa May, meddelte her til aften, at hun er villig til at udsætte brexit-datoen yderligere for at undgå et no deal-scenario.
Af Louise Brodthagen Jensen02.
apr.
2019 kl.
22.
23Bemærk: artiklen er mere end 30 dage gammelLæs opDet er et opgør med den mest konservative fløj i sit parti, som Theresa May har taget her til aften.
Den britiske premierminister meddelte efter et syv timer langt møde med sin regering, at hun er villig til at bede EU om en yderligere udsættelse af brexit-datoen for at undgå, at Storbritannien forlader unionen den 12.
april uden en aftale.
Læs også:May klar til at forlænge deadline for brexit - men skyder bolden over til CorbynOg det er en markant indrømmelse, premierministeren her til aften er kommet med, lyder vurderingen fra DR’s korrespondent i Storbritannien, Kim Bildsøe Lassen.
- Hun har besluttet at sige nej til den del af regeringen, der har været villig til at forlade EU uden en aftale og i stedet signaleret, at hun er med på en langt blødere form for brexit, og en af måderne, det kan ske på, er blandt andet ved en toldunion, siger han og fortsætter:- Lidt firkantet sagt har hun valgt at sige, at for at holde sammen på det hele, er hun villig til at ofre højrefløjen og de mere brexit-ivrige dele af partiet.
Labour-leder, Jeremy Corbyn, øjner muligheden for at få indflydelse på den endelige brexit-aftale.
Åbner for forhandlingerTheresa May har samtidig inviteret oppositionsleder Jeremy Corbyn til forhandlinger om en aftale, som de kan få flertal for i parlamentet.
En invitation, der er blevet taget godt imod af Labour-lederen, som nu øjner muligheden for at bringe spørgsmålet om netop toldunionen i spil.
Blandt mandagens retningsgivende afstemninger om alternative brexit-forslag i parlamentet var et forslag om toldunion.
Af de fire forslag, der blev fremlagt, var forslaget det tætteste på at nå et flertal: nemlig 273 stemmer for, mens 276 stemte imod.
- Jeg har ikke set mange tegn på kompromis fra premierministeren og er derfor tilfreds med, at hun i dag indikerer, at hun er åben for synspunkterne i Parlamentet og klar til række ud og tage den debat, lyder det fra Corbyn.
'Dybt utilfredsstillende'Ikke overraskende er Mays udmelding omvendt blevet modtaget med ærgrelse af EU-skeptikerne i hendes eget parti, hvor formand for den EU-skeptiske European Research Group, Jacob Rees-Mogg, kalder premierministerens forslag for en “dybt utilfredsstillende tilgang".
Jeg synes, det er meget skuffende, at brexit-processen nu er lagt over til Jeremy Corbyn og LabourBoris Johnson, tidligere udenrigsministerBeslutningen om at bede om en udsættelse har splittet regeringen, og der var da heller ikke mange yderligere kommentarer fra regeringens ministre efter det lange møde her til aften.
Ifølge DR's korrespondent i Storbritannien vil det derfor heller ikke være overraskende, hvis det ender med, at Theresa May skal finde enkelte nye ministre.
Miljø- og fødevareminister, Michael Gove, er en af dem, der har forsvaret Mays beslutning og afviser splittelsen i det konservative parti.
- Jeg tror ikke, vi er delte.
Jeg tror, at det, vi gør, er at sikre, at alle er fokuseret på, at vi vil forlade EU så hurtigt, det er muligt, siger han til Sky News.
Miljø- og fødevareminister, Michael Gove, er en af dem, som har forsvaret Mays beslutning om at udsætte brexit-datoen.
En af dem, der tidligere har sagt op netop på grund af håndteringen af brexit, er Boris Johnson, der giver Theresa May hårde ord med på vejen.
- Jeg synes, det er meget skuffende, at brexit-processen nu er lagt over til Jeremy Corbyn og Labour, og jeg tror, at får han det, som han vil have det, bliver resultatet sikkert, at vi må forblive i toldunionen, siger Johnson til nyhedsbureauet Reuters.
Den 10.
april mødes de 27 øvrige EU-medlemslandes ledere til topmøde i for at diskutere mulighederne for en udsættelse af brexit-datoen.
Skal Storbritannien have forlænget deadline for brexit, skal det godkendes af samtlige lande.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/viden/klima/klimaforandringernes-fingeraftryk-jordskred-60-doblet-paa-canadisk-oe

KlimaKlimaforandringernes fingeraftryk: Jordskred 60-doblet på canadisk øPermafrosten i Arktis tør op.
En ny undersøgelse af en canadisk ø viser, at antallet af jordskred steg fra 63 i 1984 til hele 4.
077 i 2013.
Når permafrosten tør op, betyder det flere jordskred.
Og mængde af jordskred stiger voldsomt i Canada, tyder ny forskning på.
Billedet her er dog fra Alaska.
Af Søren Bjørn-Hansen02.
apr.
2019 kl.
20.
03Bemærk: artiklen er mere end 30 dage gammelLæs opDen globale opvarmning har konsekvenser, der særligt kan måles og ses i landskabet i Arktis.
Det viser helt ny forskning, som udkom i Nature Communications her til aften.
Mængden af jordskred på en canadisk ø afledt af tøende permafrost (jordlag som ellers altid er frosset til is) er steget voldsomt de seneste 30 år.
Læs også:Temperaturen stiger under Arktis: Tøvejr i jorden kan forværre klimaforandringerneIfølge de nypublicerede undersøgelser af Banks Island, foretaget af Antoni Lewkowicz og Robert Way, er antallet af jordskred mere end 60-doblet mellem 1984 og 2015.
Og det er en voldsom stigning.
I 1984 registrerede forskerne kun 63 jordskred.
Da der var flest i den undersøgte periode - i 2013 - så de 4.
077.
Temperaturen stiger og stiger i CanadaMens gennemsnitstemperaturen på kloden langsomt stiger, går det hurtigere i Arktis.
Og det kan mærkes i Canada, hvor andre forskere i mandags præsenterede rapporten Canada's Changing Climate Report.
Den viser, at opvarmningen i det store nordamerikanske land går dobbelt så hurtigt, som i resten af verden.
Og ifølge en af forskerne bag er udviklingen irreversibel - altså ikke mulig at vende.
Noget, der gælder for hele Arktis.
Kiggede på satellitbillederUndersøgelsen af jordskred er foretaget over et enormt område via Google Timelapse datasæt, der bruger satellitbilleder til at vise udviklingen på Jorden over tid.
Ifølge seniorforsker Michele Citterio fra GEUS i København er undersøgelsen meget interessant, fordi den viser en udvikling i landskabets evolution over tid - påvirket af et foranderligt klima.
Læs også:Ny analyse bekræfter: Grønlands is forsvinder med stigende hastFor selvom jordskreddene sker om sommeren og dermed umiddelbart er et resultat af varmt vejr, viser udviklingen igennem årene, at jordskreddene på længere sigt er et resultat af klimaforandringerne i Arktis.
- Vi kan se det tydeligt i den tøende permafrost.
Det er endnu en brik, der viser, at klimaet forandrer sig i Arktis, siger han.
Med Google Timelapse kan man følge et område på Jordens udvikling over tid.
På den måde har forskerne observeret antallet af jordskred.
Her er et screenshot af, hvordan Google Timelapse ser ud.
Satellitbilleder giver geologer nye mulighederMichele Citterio er også begejstret for de muligheder, som en undersøgelse af denne type giver.
For ved at kigge på billeder over tid kan forskerne analysere et langt større område, end en geolog som ham kan besøge på en feltekspedition.
- I felten er vi normalt begrænset til for eksempel en enkelt dal.
Men nu kan vi selv bestemme, hvor stort et område vi vil analysere, siger han.
Han forklarer, at GEUS rutinemæssigt bruger satellitbilleder til at overvåge hele Grønlands indlandsis, og at det i flere år har været et vigtigt værktøj inden for geologi og glaciologi - forskning i is.
Varmt vejr - men et resultat af skiftende klimaUndersøgelserne viser, at jordskreddene og sammenstyrtningerne særligt er sket efter varme somre i 1998, 2010, 2011 og 2012.
Men selvom de enkelte år er et resultat af vejret, er trenden et tydeligt tegn på, at klimaet forandrer sig, forklarer Michele Citterio.
Læs også:Palmer i Arktis: Vi er på vej til at slå oldgammel klimarekord- Som jeg ser det, er det her resultatet af en opvarmningstrend.
Og vi bevæger os tættere på mere ustabilitet, siger han.
- De her effekter sker på den korte bane.
Men det er vigtigt at forstå, at de også har betydning på den lange bane.
Og den her undersøgelse argumenterer meget overbevisende for det - og viser, at det sker i hele det undersøgte område.
Tøende permafrost kan have direkte konsekvenser for beboerne i Arktis.
Her er et hus styrtet ned efter et jordskred ved kysten udenfor Fairbanks I Alaska.
Kysten eroderer væk, når permafrosten forsvinder.
Mere ustabilitet på sigtPå sigt kan ustabiliteten også sprede sig til klippesider.
I beboede dele af Arktis kan det give problemer - udover de problemer, som smeltende permafrost allerede skaber for infrastruktur - nemlig at jorden for eksempel pludselig bliver ustabil.
Det er skidt for alt fra veje til huse og telefonpæle.
Satellitbillederne viste også, at 285 søer på øen skiftede farve - fra mørkeblå til turkis - i perioden, fordi koncentrationen af sedimenter - jord, klippestøv og andet - i vandet steg efter jordskreddene.
Forskerne anslår, at omkring 100 millioner tons is er forsvundet fra Banks Island i perioden.
FacebookTwitterKopier linkEmner:Arktis|Naturkatastrofer|Videnskab|Canada|GEUS




https://www.dr.dk/nyheder/indland/laes-svarene-16-aarige-julie-har-ocd-jeg-vil-ikke-behandles-anderledes






https://www.dr.dk/nyheder/udland/df-angriber-tysk-spidskandidat-din-modstand-mod-eu-skeptiske-partier-er-panikagtig-og

Kamp om EU-topposterSe temaUdlandDF angriber tysk spidskandidat: Din modstand mod EU-skeptiske partier er panikagtig og arrogantDF's Peter Kofod ser intet problem i at sidde i gruppe med italienske Lega, som Manfred Weber er imod.
DF's EP-spidskandidat, Peter Kofod, ønsker en "stor, EU-skeptisk og konservativ gruppe til højre for midten" i Europa-Parlamentet.
Af Per Bang Thomsen02.
apr.
2019 kl.
20.
45Bemærk: artiklen er mere end 30 dage gammelLæs opDet er både ”arrogant” og decideret ”panikagtigt”, når den konservative spidskandidat til formandsposten for Europa-Kommissionen, Manfred Weber, blankt afviser at ville samarbejde med EU-skeptiske højrefløjspartier.
Det mener Peter Kofod, der er Dansk Folkepartis spidskandidat til europaparlamentsvalget.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
- Det ligger langt fra den parlamentariske tradition, vi har i Danmark, hvor man prøver at arbejde bredt for at finde de bedste løsninger, siger Peter Kofod, som selv går til valg på en EU-skeptisk dagsorden.
Manfred Weber har siden november sidste år været såkaldt spitzenkandidat til kommissionsformandsposten for det europæiske EPP-parti, der er en sammenslutning af mange af Europas kristendemokratiske partier, herunder de danske konservative.
I går var han i København, og her udtalte han i et interview med DR Nyheder, at hans kommissionsmandat i givet fald ”skal baseres på politikere, som elsker Europa, og som har ambitiøse planer for Europas fremtid og udvikling.
”Manfred Weber afviste i den forbindelse at ville samarbejde med EU-skeptiske partier, såsom det italienske Lega og det polske regeringsparti, Lov og Retfærdighed.
Men ifølge Peter Kofod er der tale om ”en kæmpe fejlslutning fra Manfred Webers side”.
Manfred Weber var mandag i København for at promovere sit kandidatur til posten som formand for Europa-Kommissionen.
Her snakker han med De Konservatives spidskandidat til EP-valget, Pernille Weiss.
Klinger hult- De EU-skeptiske partier står netop stærkt, fordi det politiske etablissement har forsømt at lytte til den EU-skepsis, der findes i befolkningen, siger DF-kandidaten.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Dansk Folkeparti sidder i dag i ECR (De Europæiske Konservative og Reformister), der er den tredjestørste gruppe.
Dansk Folkeparti sidder i dag i samme politiske gruppe som det polske regeringsparti, som Manfred Weber er imod.
Og Peter Kofod - der selv ønsker, at Dansk Folkeparti skal blive en del af ”en stor, EU-skeptisk og konservativ gruppe til højre for midten” efter valget - ser med egne ord ”intet problem i" at skulle sidde i gruppe med Lega.
- Vi snakker med rigtig mange partier, og vi prøver at identificere dem, der i nogen grad ligner os.
Jeg har ikke en komplet liste, men det kan være et parti som Sverigedemokraterne fra Sverige, Alternative für Deutschland fra Tyskland og Frihedspartiet fra Østrig, siger Peter Kofod.
Han understreger samtidig, at Ungarns EU-skeptiske regeringsparti, Fidesz, der er blevet kritiseret for at se stort på EU's grundlæggende retsstatsprincipper, selv er en del af Manfred Webers politiske gruppe i Europa-Parlamentet.
- Derfor klinger hans udmelding også ufatteligt hult, tilføjer Peter Kofod.
Se et portræt af Ungarns Viktor Orban og hans EU-kritiske parti Fidesz i videoen ovenfor.
R: Vi samarbejder med alleMeldingen fra Manfred Weber kommer, blot to måneder inden at EU-borgerne i slutningen af maj skal vælge nye politikere til Europa-Parlamentet.
Derfor er formanden for Europa-Kommissionen vigtigEuropa-Kommission er en af de mest magtfulde institutioner i EU-systemet, og derfor spiller formanden også en vigtig rolle.
Det er ene og alene Europa-Kommissionen, der har lov til at fremsætte nye lovforslag i EU.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionens EU’s ansigt udadtil.
Udover formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Den nuværende formand hedder Jean-Claude Juncker.
Målinger har vist, at flere højrefløjspartier rundt om i Europa, heriblandt Lega fra Italien, står til stor vælgerfremgang.
Det kan komme til at rykke ved magtbalancen internt i Europa-Parlamentet, hvor EPP-gruppen sammen med den socialistiske S&D-gruppe hidtil har siddet tungt på flertallet af mandaterne.
Manfred Weber understreger i interviewet, at han vil bede både socialisterne og de liberale partier om stå sammen med ham, hvis EPP skulle gå hen og blive den største gruppe efter valget.
Men ifølge Morten Helveg Petersen, der er radikal europaparlamentariker og medlem af den liberale Alde-gruppe i Europa-Parlamentet, bør man ikke på forhånd udelukke bestemte partier fra samarbejdet.
- Jeg samarbejder med alle, der vil samarbejde.
Udfordringen er bare, at de nuværende højrefløjspartier i Europa-Parlamentet ikke laver noget, når det kommer til stykket, så jeg har ingen fidus til dem, siger den radikale politiker, der er partiets spidskandidat ved det kommende valg, og fortsætter:- Men Manfred Webers udtalelse siger meget om, hvad der er på spil ved det kommende valg.
Der er partier som Lega og Lov og Retfærdighed, der simpelthen går ind for at ødelægge EU og rive projektet ned.
De vil vende tilbage til nationalismen, og det er drønhamrende farligt.
Her kan du møde de danske spidskandidater til europaparlamentsvalget den 26.
maj:FacebookTwitterKopier linkEmner:EU|Europa-Parlamentet|Manfred Weber (politiker)|Ungarn|Valg og folkeafstemninger




https://www.dr.dk/nyheder/regionale/syd/genbrugsbutik-bruges-som-losseplads-folk-afleverer-haveaffald-og-doede

Syd- og SønderjyllandGenbrugsbutik bruges som losseplads: Folk afleverer haveaffald og døde kattekillingerHver eneste dag modtager Frelsens Hær ved Esbjerg ødelagte og ubrugelige ting.
Ødelagte møbler og ubrugelige hårde hvidevarer er blandt de ting, folk har efterladt ved Frelsens Hærs genbrugsbutik i Esbjerg uden for åbningstiden.
(© Frelsens Hær Esbjerg)Af Louise Mandrup (interview) og Ulrik Bang-Mørch02.
apr.
2019 kl.
19.
30Bemærk: artiklen er mere end 30 dage gammelLæs opFrelsens Hær i Esbjerg er glade for at modtage ting, de kan sælge i butikken.
Men hver eneste dag afleverer folk beskidt tøj og porcelæn, smadrede møbler og haveaffald foran butikken.
Hvad kan du aflevere i genbrugsbutikker?
Tøj afleveres rent, velholdt og uden huller eller lapper.
Sko, bælter og tasker afleveres i god stand.
Nips, porcelæn, legetøj og bøger afleveres uden skår og funktionsdygtige.
Møbler afleveres samlede, uden flænger og i pæn stand.
Vær omærksom på, at det ikke er alle genbrugsbutikker, der modtager møbler.
Kilde: Folkekirkens Nødhjælp, Kirkens Korshær og DanmissionDet skriver B.
T.
En enkelt gang havde nogen efterladt en sæk med døde kattekillinger foran genbrugsbutikken, fortæller Anni Nielsen, der er butikschef ved Frelsens Hær i Esbjerg.
- Det var en forfærdelig oplevelse, siger hun.
Når de ansatte i genbrugsbutikken åbner butikken, slår de dagligt dørene op til et bjerg af ting, de slet ikke kan sælge i butikken.
- Det er hver eneste dag, vi står med problemet.
Det er møbler, der er tisset på og gryder med madrester i, siger hun.
(© Frelsens Hær Esbjerg) (© Frelsens Hær Esbjerg) (© Frelsens Hær Esbjerg) (© Frelsens Hær Esbjerg) (© Frelsens Hær Esbjerg) (© Frelsens Hær Esbjerg)1 / 6(© Frelsens Hær Esbjerg)1 / 6(© Frelsens Hær Esbjerg)2 / 6(© Frelsens Hær Esbjerg)3 / 6(© Frelsens Hær Esbjerg)4 / 6(© Frelsens Hær Esbjerg)5 / 6(© Frelsens Hær Esbjerg)6 / 6Genbrugsbutik fik snavset undertøjOgså i Frelsens Hær Sønderborg får butikken hver uge ting ind, som burde være læsset af på lossepladsen, fortæller den daglige leder, Lone Bell.
- Det er vaskemaskiner, køleskabe, gamle møbler, der er skilt ad og brugt undertøj, der ikke er vasket inden aflevering.
Det er ulækkert.
Ikke nok med, at det er en ubehagelig oplevelse for de ansatte i genbrugsbutikken.
Så er problemet også en bekostelig affære for Frelsens Hær.
Frelsens Hærs genbrugsbutik ved Esbjerg har forsøgt at stoppe problemet ved at oplyse folk på butikkens facebookside.
(© Frelsens Hær Esbjerg)- Vi vil gerne samle en masse penge ind til velgørenhed, men når vi skal betale for at få fjernet alt det her affald, så er der jo nogen, der bliver snydt for de penge.
Det er en kæmpe post for os hver eneste år, siger Anni Nielsen.
Problemet er udbredt i hele landetFænomenet er et velkendt problem i mange genbrugsbutikker, mener Jeanette Bauer, der er pressechef i Kirkens Korshær.
- Det sker tit, og ikke kun hos os.
Men jeg vælger at tro på, at folk gør det af et godt hjerte, når de tænker, at andre kan bruge deres ting, selvom de er smadrede.
Jeanette Bauer har ikke noget bud på, hvordan problemet kan løses, og hun ærgrer sig over, at de ansatte så ofte står med problemet.
- Det er klart, når de skal bruge tid på at sortere affald, er det tid, der går fra at samle penge ind til udsatte i Danmark.
I Esbjerg har Anni Nielsen i øjeblikket en vagt til at gå forbi butikken om søndagen efter lukketid.
Alligevel stod der allerede mandag et nyt læs affald foran butikken.
FacebookTwitterKopier linkEmner:Frelsens Hær|Detailhandel|Esbjerg|Affald|Kirkens Korshær




https://www.dr.dk/nyheder/viden/teknologi/forskere-snyder-tesla-til-koere-mod-faerdselsretningen

TeknologiForskere snyder Tesla til at køre mod færdselsretningen  Små klistermærker på vejen er nok til at få Teslas autopilot til at køre over i den forkerte vognbane.
Tesla lover, at deres biler i fremtiden bliver selvkørende, men der er et stykke vej endnu, før softwaren er klar til det.
Her Model S.
(© Tesla)Af Maria Lise Behrendt02.
apr.
2019 kl.
18.
03Bemærk: artiklen er mere end 30 dage gammelLæs opDe nyeste Tesla-elbiler Model S og X er udstyret med otte 360 grader-kameraer, tolv ultralydssensorer og en radar.
Alt sammen for at sikre at bilernes autopilot tilpasser sig trafikken og holder den rigtige vognbane.
Alligevel er det lykkedes en gruppe sikkerhedsforskere fra Keen Security Lab, som hører under den kinesiske teknologi-gigant Tencent, at manipulere Teslas autopilot til at skifte vognbane og køre mod færdeselsretningen.
Læs også:Ikke helt selvkørende: Derfor kører Teslaer på autopilot galtDet gjorde de ganske simpelt ved at sætte nogle klistermærker fast på vejbanen, som ledte bilens software til at tro, at den skulle følge klistermærkernes bane.
Få klistermærker på vejbanen var alt, hvad der skulle til for at få autopiloten til at skifte vognbane.
(© Keen Security Lab)Teslas autopilot er designet til at styre sikkert gennem regn, sne, tåge og mørke, men systemet opfanger altså tilsyneladende ikke nødvendigvis, at mennesker med simple midler manipulerer med det.
Det skyldes, at data fra bilens kameraer analyseres af neurale netværk, som fortæller bilen, hvilken bane den skal følge.
Og de neurale netværk har ikke lært at tage højde for, at mennesker kan påvirke det, kameraerne ser.
Snød også vinduesviskerDet uheldige vognbaneskift var ikke ikke den eneste fejl, som Keen Security Lab snød Teslas autopilot til at begå.
Digitalt: Kan man stole på en computer?
Også bilens vinduesvisker kunne maniplueres.
Det krævede dog et noget mere avanceret og mindre virkelighedstro trick.
Autopiloten bruger billedgenkendelse til at registrere, hvorvidt det regner.
Ved hjælp af en algoritme har Keen Lab frembragt en billede på en skærm, som får autopiloten til at tro, at det regner, og aktivere vinduesviskeren.
Derudover har de kinesiske sikkerhedsforskere også demonstreret, hvordan de kan styre bilens autopilot ved hjælp af en trådløs controller, som bruges til spilkonsoller.
Du kan læse alle detaljer om, hvordan forskerne gjorde, i rapporten her.
Langt fra første gangDet er ikke første gang, Teslas autopilot-funktion rammer et bump på vejen.
Siden den blev introduceret i 2014, har teslaer med autopilot blandt andet været involveret i to dødsulykker og en torpedering af en politibil i Californien.
Læs også:Tesla på autopilot bragede ind i brandbil med 100 km/tTesla selv har på den ene side lovet, at deres biler bliver mere og mere selvkørende for hver nye bilmodel, der ruller ud på vejene og for hver opdateringen, der foretages af softwaren.
På den anden side bliver virksomheden ved med at understrege, at autopiloten er beregnet til førerassistance.
Teknologien gør ikke bilen autonom.
Det er absolut heller ikke første gang, at udefrakommende parter finder huller i Teslas autopilot, og faktisk har netop Keen Security Lab før fundet en fejl, som Tesla siden har udbedret.
Det var i 2016, da Keen Lab overtog styringen med en Tesla Model S via et ondsindet wifi-hotspot, mens de selv opholdt sig på næsten 19 kilometers afstand.
FacebookTwitterKopier linkEmner:Tesla Motors|Biler|Vejtrafik|Californien




https://www.dr.dk/nyheder/indland/julie-har-ocd-smaa-ting-blev-til-ritualer-og-saa-kunne-jeg-ikke-stoppe-igen

IndlandJulie har OCD: 'Små ting blev til ritualer, og så kunne jeg ikke stoppe igen'Julie er en af 100.
000 danskere, der lider af OCD med tvangstanker og tvangshandlinger.
Julie har OCD.
Men det bliver stille og roligt bedre med behandling, der inkluderer hele hendes familie.
Af Emil Eller02.
apr.
2019 kl.
19.
00Bemærk: artiklen er mere end 30 dage gammelLæs opDet kan virke harmløst udadtil.
Et lille ritual, hver gang vandhanen lukkes, et stort behov for symmetri eller frygt for bakterier.
Men for nogle fylder ritualerne så meget, at de bliver til lidelsen OCD.
En af dem er 16-årige Julie Harfeld Skulason fra Djursland.
For hende begyndte det hele, da hun startede i skole.
Hvad er OCD?
OCD står for Obsessive Compulsive Disorder.
Det er en psykisk lidelse, hvor man igen og igen har tvangstanker og tvangshandlinger.
Tvangstankerne kan ofte være frygt for at skade sig selv og andre.
Eller frygt for bakterier, kemikalier eller snavs.
OCD kan også vise sig som et overdrevent behov for orden og symmetri.
Tvangshandlingerne er gentagne ritualer, som udføres i bestemte mønstre.
Den OCD-ramte forsøger at slippe af med ubehagelige tanker ved at lave de særlige ritualer.
Cirka 100.
000 herhjemme lider af OCD.
Kilde: DR's sundhedskorrespondent, Peter Quortrup Geisling.
- Hun fik mavepine og hovedpine.
Vi var hos en børnelæge, og det handlede meget om at ville kontrollere, at der var orden i alles garderober, fortæller Julies mor, Birgitte.
Ti år gammel fik hun diagnosen OCD og kom i behandling.
Behandlingen hjalp, og familien troede, problemet var løst.
Men for et par år siden dukkede symptomerne op igen.
- Små ting blev hurtigt til ritualer, og så kunne jeg ikke stoppe igen, siger Julie.
Hendes OCD kommer til udtryk gennem mange ritualer og tvangshandlinger.
Hvis der går uorden i handlingerne, frygter hun, at hun, hendes familie eller hesten Diva kommer ud for en forfærdelig ulykke.
- Hvis jeg ikke børster hesten med den rigtige børste, så forestiller jeg mig, at vi kører i grøften, når vi kører hjem herfra.
- Den har nemlig været skadet engang.
Der kunne jeg finde tilbage til alle mulige ting, som jeg tænkte, jeg havde gjort forkert, siger Julie.
Julies hest, Diva, skal gøres klar på en helt bestemt måde.
Kan være svært at forståOCD er en psykisk lidelse med gentagne tvangstanker og tvangshandlinger.
I alt har i omegnen af 100.
000 danskere OCD.
Se programmetSe ugens udgave af Sundhedsmagasinet i aften kl.
20.
55 på DR1 eller online på DRTV.
- Vi kan tale om OCD, når ritualerne og tvangstankerne begynder at fylde for meget.
OCD er forskellige fra dagligdagsritualer ved, at der er de her ubehagelige tanker, der fortæller, hvad man skal gøre for at undgå noget forfærdeligt, forklarer overlæge på børne- og ungdomspsykiatrisk afdeling på Aarhus Universitetshospital, Per Hove Thomsen.
Man kan komme til at spørge, om folk ikke bare kan tage sig sammen.
Men det er en meget invaliderende tilstand, som er svær at kæmpe mod.
Overlæge Per Hove ThomsenHan fortæller, at det ofte er svært for udenforstående at forstå, hvad personer med OCD belastes af i hverdagen.
- Derfor kan man komme til at spørge, om folk ikke bare kan tage sig sammen.
Men det er en meget invaliderende tilstand, som er svær at kæmpe mod.
Det går ud over en selv og ens familie, siger han.
Der er næsten ingen grænser for, hvordan Julies OCD er kommet til udtryk.
Det kan både være bestemte måder at klargøre hesten Diva på, at hun kun kan drikke et eller tre glas vand, men aldrig to, eller helt andre ting:- Når hun skulle læse, skulle alle sætninger læses tre gange.
Så kan man selv forestille sig, hvor lang tid det tager at lave lektier, siger Julies mor, Birgitte.
Spørg Julie  med OCDVil du vide mere om, hvordan det er at leve med sin OCD, så kan du i TÆT PÅ i aften møde den 16-årige Julie Harfeld Skulason.
Hun har haft OCD i seks år.
Sammen med sin mor sidder hun klar til at svare på spørgsmål fra klokken 20.
00 til 21.
00.
Fra et til tiJulie har været gennem et længere behandlingsforløb på Aarhus Universitetshospital, og i dag foregår det meste af behandlingen af lidelsen derhjemme sammen med familien.
Det sker især ved et ugentligt arbejdsmøde, hvor der udarbejdes et såkaldt symptomoverblik.
Julies OCD begyndte, da hun startede i skole.
- Vi laver et overblik over de symptomer, Julie har.
Så skalerer vi fra et til ti, alt efter hvor ubehagelige de er for hende.
Hvis hun giver en handling ti, så er det en af de handlinger, der er mest ubehagelige for hende at prøve ikke at lave, siger Birgitte.
Derefter aftaler de så, hvilke af symptomerne, Julie skal arbejde med i den kommende uge.
- Princippet i behandlingen er, at man gradvist udsættes mere og mere for det, der udløser tvangshandlingerne.
Den største del af behandlingen ligger derhjemme, hvor symptomerne er, og derfor er det også et stort arbejde for familien, forklarer overlæge Per Hove Thomsen.
Gruppesnak hjælperFor Julie har det især været afgørende for hendes fremskridt, at hun har kunnet mødes med andre med OCD i en gruppe.
Uanset hvor meget min familie prøver, så forstår de det jo ikke helt.
Julie Harfeld Skulason- I starten var jeg meget nervøs for at dele noget så personligt med andre.
Men nu er jeg mega glad for at gå i gruppen.
Det er rart at vide, at andre har det sådan.
Uanset hvor meget min familie prøver, så forstår de det jo ikke helt, siger hun.
Derfor er det også vigtigt for hende at kunne fortælle om sin lidelse, så andre med samme problemer ved, at der er hjælp at hente.
- Jeg har selv haft det værre, og jeg ved, hvor ubehageligt det er.
Jeg har selv været virkelig glad for den hjælp, jeg har fået.
Så man skal vide, at man kan få hjælp, og at det ikke er så slemt at snakke om, siger hun.
FacebookTwitterKopier linkEmner:Psykiske lidelser|Aarhus Universitetshospital|Sygdomme og lidelser|Læger|Jylland




https://www.dr.dk/nyheder/regionale/fyn/boern-skal-laere-af-h-c-andersens-eventyr-klods-hans-havde-nul-venner-paa

FynBørn skal lære af H.
C.
Andersens eventyr: 'Klods Hans havde nul venner på Facebook'H.
C.
Andersen Paraden optræder i anledning af årsdag.
Af Anne Mette Dam Thrane og Allan Christiansen02.
apr.
2019 kl.
19.
03Bemærk: artiklen er mere end 30 dage gammelLæs opHvad er det, der gør, at H.
C.
Andersens eventyr giver genlyd hos børn 214 år efter, han blev født?
Fordi hans eventyr stadig er relevante, men måske også fordi oplevelsen af hans eventyr er med til at skabe en kontrast til den hverdag, børn typisk har i dag, mener Nana Lacor, der børne- og ungekulturkonsulent i Odense Kommune.
- Hvis man ser på vores digitale børn i dag, så får de i fællesskab en oplevelse med fokus på sanserne og fortællingens kunst, siger hun.
1.
100 børn er tirsdag mødt op til forestillingen 'H.
C.
Andersen Paraden' og ikke mindst fødselsdagsfejringen af den kendte forfatter i Odense Koncertsal.
Børnene skal blandt andet opleve Klods Hans som et blandt mange af den odenseanske forfatters eventyr, der bliver vist på scenen.
Og netop dén klassiker kan børnene lære meget af, mener Torben Iversen, der er leder af H.
C.
Andersen Paraden.
- Klods Hans er der ingen, der regner med.
Han har nul venner på Facebook.
Alligevel klarer han den, for Klodshans er sig selv, siger han og fortsætter:- Det er dét, vi skal lære børnene: Lad være med hele tiden at spejle dig og måle dig i de andre.
Tro på, at du selv kan noget.
Det er det, Klods Hans gør, og han scorer prinsessen og det halve kongerige, siger Torben Iversen.
Der var fuldt hus i Odense Koncerthus, da 1100 børn skulle se og høre H.
C.
Andersen eventyr i anledning af hans fødselsdag.
Efter forestillingen kunne børnene tage papirflagene med hjem og fejre den fynske forfatter.
 Blandt andre optrådte Det kongelige Teaters Balletskole samt artister fra Dynamo Workspace i Odense Koncerthus i forbindelse med H.
C.
Andersen 214-års-fødselsdag.
 Torben Iversen holder meget af H.
C.
Andersens eventyr, og han håber, at børnene kan lære noget af dem.
1 / 3Der var fuldt hus i Odense Koncerthus, da 1100 børn skulle se og høre H.
C.
Andersen eventyr i anledning af hans fødselsdag.
Efter forestillingen kunne børnene tage papirflagene med hjem og fejre den fynske forfatter.
1 / 3Blandt andre optrådte Det kongelige Teaters Balletskole samt artister fra Dynamo Workspace i Odense Koncerthus i forbindelse med H.
C.
Andersen 214-års-fødselsdag.
2 / 3Torben Iversen holder meget af H.
C.
Andersens eventyr, og han håber, at børnene kan lære noget af dem.
3 / 3Håber børnene vil fejre byens stolte sønIgennem 31 år har H.
C.
Andersen Paraden turneret rundt i landet, og som altid foregår forestillingen i Odense 2.
april.
Normalt foregår den gratis forestilling i Eventyrhaven i Odense, men i dag gik de optrædende på scenen i Odense Koncerthus sammen med blandt andet balletdansere fra Den Kongelige Balletskole i Odense.
Torben Iversen, som har orkestreret H.
C.
Andersen Paraden i alle årene, håber på, at børnene vil holde fødselsdagsfest for den 214 år gamle forfatter i dagens anledning.
- De skal fejre byens stolte søn, og forhåbentlig har de lyst til at kigge ind i eventyrbogen og snakke om, hvad de kan bruge den til i dag, siger han.
For Torben Iversen er ikke i tvivl om, hvilken betydning H.
C.
Andersen har haft.
- Jeg ved, at det er den største danske kulturpersonlighed nogensinde, vi har med at gøre.
Det skal vi blive ved med at fejre i den by, hvor vuggen stod, fordi vi holder af Andersen og eventyrerne og alt det, de kan fortælle os i vores tid: livsvitaminerne, siger han.
FacebookTwitterKopier linkEmner:Odense|Facebook|H.
C.
Andersen (forfatter)|Litteratur|Odense Koncerthus




https://www.dr.dk/nyheder/indland/bruno-er-lokomotivfoerer-hos-dsb-stemningen-bliver-vaerre-og-vaerre

IndlandBruno er lokomotivfører hos DSB: 'Stemningen bliver værre og værre'Lokomotivfører føler sig svigtet af DSB, efter de ansatte er overgået til private overenskomster.
Bruno Skjold Andersen er en af de DSB-ansatte, der i november blev flyttet over på en privat overenskomst, fordi DSB i 2017 havde meldt sig ind i Dansk Industri og opsagt alle offentlige overenskomster og delaftaler.
(© PRIVATFOTO)Af Sally Frydenlund Larsen og Signe Mai Vilsbøll02.
apr.
2019 kl.
18.
55Bemærk: artiklen er mere end 30 dage gammelLæs opDet er 28 år siden, Bruno Skjold Andersen første gang indtog førerpladsen i et DSB-lokomotiv.
Stemningen var god, sammenholdet var i centrum, og korpsånden var stærk, og han tænkte allerede fra første arbejdsdag, at DSB sagtens kunne være en virksomhed, kan kunne blive i til sine dages ende.
I dag har han det anderledes.
- Det var så fedt, man elskede at gå på arbejde dengang.
Det eneste, man tænker på nu, ud over at passe mit arbejde, det er at komme hjem og på pension.
Virksomheden er ikke den samme længere.
Alt skal bare privatiseres, siger lokomotivføreren.
Sagen kort: I 2017 meldte DSB sig ind i Dansk Industri.
Det betød, at alle virksomhedens medarbejdere skulle overgå til private overenskomster.
Det affødte en konflikt om arbejdsvilkår mellem DSB og de ansatte, der er organiseret i Dansk Jernbaneforbund.
Centralt i stridigheden er uenigheder om, hvordan togpersonalets arbejdstider skal bestemmes, og hvor mange tillidsmænd der skal repræsentere medarbejderne.
Det er sidstnævnte, der var den direkte årsag til arbejdsnedlæggelsen mandag.
Arbejdsretten har vurderet, at mandagens strejke var overenskomststridig, men det er endnu ikke fastlagt, om dommen vil føre til en bod mod de strejkende.
Bruno Skjold Andersen er en af de DSB-ansatte, der i november blev flyttet over på en privat overenskomst, fordi DSB tilbage i 2017 meldte sig ind i Dansk Industri og opsage alle offentlige overenskomster og delaftaler.
Siden da har DSB's ledelse og Dansk Jernbane Forbund, der repræsenterer de togansatte, ligget i konflikt om de fremtidige arbejdsvilkår for medarbejderne.
En kamp, der flere gange har resulteret i strejker og strandede passagerer.
Nye, forringede vilkårDen nye overenskomst medfører en række praktiske ændringer for DSB's medarbejdere.
Tidligere var det tillidsvalgte medarbejdere, der stod for at fordele vagter og ferie, men den opgave overtages nu af ledelsen, og det er blandt andet derfor, at antallet af tillidsrepræsentanter reduceres fra 99 til 41.
Bruno Skjold Andersen påpeger, at der desuden indføres 'tidslommer'.
De betyder, at medarbejderne i god tid ved, hvilke dage de skal arbejde, men først fem døgn inden, ved præcis hvornår.
De såkaldte 'skubbeweekender' er også noget nyt, som den private overenskomst har ført med sig.
I stedet for at have fri hver anden weekend, har en række medarbejdere nu forskudte fridage.
- Før havde vi fri hver anden weekend, og nu har vi fri enten fredag til lørdag eller søndag til mandag.
Indtil videre er det ganske vist kun hver 12.
weekend, der kan skubbes, men det skulle undre mig meget, hvis der ikke kommer flere, siger Bruno Skjold Andersen og tilføjer:- Det er blevet væsentligt sværere at planlægge vores fritid.
Og det her er jo bare nogle af de ændringer, vi oplever.
Strejken lagde togtrafikken på Sjælland ned en stor del af mandagen.
Som en evig tunnelBruno Skjold Andersen oplever ikke, at DSB lytter til de togansatte i forhandlingerne.
- Man har indtryk af, at DSB vil have de gode ting fra overenskomsten.
De ting, vi kræver igen for at indgå et kompromis – det er jo det, man kalder den danske model, man giver lidt, og man tager lidt, og så finder man en middelvej – det har man åbenbart ikke rigtig forståelse for, siger han.
Gør medarbejdere ikke det samme, når de vælger at strejke?
- Som vi opfatter det, er det en situation, som DSB har fremprovokeret.
Vi har jo passet vores arbejde ud fra de regler og arbejdsforhold, der var, og så trækker man lige pludselig tæppet væk under os ved at gå over til en ny overenskomst.
De kan jo ikke forvente andet, end at vi reagerer voldsomt på de forringelser og den usikkerhed, vi er stillet i udsigt, siger Bruno Skjold Andersen.
Lokomotivføreren fra Odense er tjenestemand, og derfor har han ikke selv taget aktiv del i arbejdsnedlæggelsen.
Mandagens strejke gør ham dog ikke ligefrem optimistisk:- Det er virkelig som at blive kastet ned i et sort hul uden at kunne se lyset nogen steder.
Eller som at køre ned i en tunnel, der bare fortsætter.
Konflikten bliver ved, og stemningen i virksomheden bliver værre og værre.
Det er opslidende.
Ændringer - ikke forringelserFor Dansk Jernbane Forbunds formand, Henrik Horup, kommer det ikke som en overraskelse, at lokomotivføreren Bruno Skjold Andersen har fået sværere ved at arbejde i DSB.
Der er nemlig visse dele af jobbet, der er blevet forringet med den nye overenskomst, forbundet indgik med Dansk Industri, da DSB meldte sig ind i den private arbejdsgiverorganisation, siger Henrik Horup.
- Vilkårene er i forhold til det, mange kender, blevet forringet.
Især ude på de lange skinner, hvor DSB har udsendt nogle nye, markante retningslinjer.
Lige nu tolker DSB på overenskomsten, og så længe der ikke er skred i forhandlingerne, er det dem, der bliver kørt efter.
Det er derfor, medarbejderne er frustrerede.
Vi har brug for de delaftaler.
Poul Gemzøe-Enemark, der er underdirektør i DSB, anerkender, at visse vilkår har ændret sig.
Dog afviser han samtidig, at ændringerne er forringelser.
- Over tid vil der altid ske forandringer i den måde, folk arbejder på.
Det gælder, uanset om man er på et overenskomstgrundlag eller et andet.
Med den nye overenskomst er der muligvis nogle andre regler for, hvordan arbejdet bliver udført, men i det store hele arbejder de ansatte, som de altid har gjort, og ture fastlægges som altid, siger han.
Svær at fastholde loyalitetenSelvom Bruno Skjold Andersen tydeligt mærker ændringerne i DSB, har han ikke givet helt op.
Og han har heller ikke nået pensionsalderen endnu.
De næste par uger, måneder, ja måske år, vil han derfor forsøge at fastholde optimismen i førerhuset, mens DSB og Dansk Jernbane Forbund forsætter forhandlingerne om de delaftaler, der måske kan gøre fremtiden lidt lysere for lokomotivføreren.
- Jeg synes, at forbundet skal holde fast, så DSB ikke fortsætter i den retning, jeg har set virksomheden gå i de sidste mange år.
Det ville være en skam, og der ville ikke komme noget godt ud af at skrive noget under, før alt er på plads.
Heller ikke selvom stemningen er trykket, lyder det fra Bruno Skjold Andersen.
- Ingen skal sætte spørgsmålstegn ved min loyalitet over for DSB.
Virksomheden er blevet en del af mig efter 28 år, og jeg kan godt lide mine kollegaer og mine passagerer.
Som det ser ud lige nu, er det udelukkende ledelsen, jeg har svært ved at holde mig loyal overfor.
I hvert fald så længe, de gør, som de gør i øjeblikket.
FacebookTwitterKopier linkEmner:DSB|Overenskomster|Togselskaber|Dansk Industri|Odense




https://www.dr.dk/sporten/fodbold/superliga/hovsa-uheldig-agf-maalmand-er-ikke-alene-her-er-10-af-superligaens

SuperligaHOVSA!
Uheldig AGF-målmand er ikke alene: Her er 10 af Superligaens største dropKamil Grabara lavede mandag aften et gevaldigt drop i AGF's uafgjorte kamp mod Vejle.
Foto: ScanpixAf Niklas Brandt Pedersen02.
apr.
2019 kl.
17.
48Bemærk: artiklen er mere end 30 dage gammelLæs opDer er ikke noget at sige til, hvis AGF-målmand Kamil Grabara havde lidt svært ved at falde i søvn efter aarhusianernes opgør mod Vejle mandag aften.
Polakken kostede nemlig to mål for AGF, og især fejl nummer to vil komme til at hjemsøge den Liverpool-ejede keeper.
Grabara kan dog glæde sig over, at han bestemt ikke er den første målmand, der har gjort i nælderne i den bedste danske række.
Her har vi samlet ti af de allerværste målmandsfejl i den danske liga.
1Henrik Christensen for Lyngby mod Ikast, 1983Ofte kan en målmand finde på at bortforklare en kostbar fejl med en regnvåd bane eller sol i øjnene.
Det var dog lidt svært for Lyngbys Henrik Christiensen at skyde skylden på ret meget andet end sig selv i opgøret mod Ikast i 1983.
Christensen kastede simpelthen bolden i eget net efter et usædvanligt mislykket udkast.
Som Svend Gehrs kommenterer i videoen:- Det er et af de mærkeligste mål, hvis ikke det mærkeligste mål, der nogensinde er scoret i Danmarksturneringen i fodbold.
Og det er det altså stadigvæk her 36 år senere.
2Karim Zaza for AaB mod Sønderjyske, 2010Hvis du er i tvivl, så bare tyr den afsted med fuld kraft.
Det har de fleste målmænd nok fået at vide allerede som lilleputter.
Men memoet er ikke nået frem til Karim Zaza.
Den tidligere keeper i FCK, OB, AaB og Brøndby kunne nemlig rigtig godt lide at drible forbi modstandernes fremadstormende angribere.
Men mod Sønderjyske i 2010 gik det galt.
Helt galt.
3Frederik Rønnow for Esbjerg mod AaB, 2013Det er usædvanlig uheldigt for Frederik Rønnow, at den her bold falder ned så utroligt tæt på overliggeren, som den gør.
Men Esbjerg-keeperen må alligevel også ærgre sig godt og grundigt over, at det ikke lykkedes ham at slå til bolden, inden den ramte Peter Ankersen på ryggen og gik i eget net.
4Jan Madsen for Brøndby mod B1903, 1985B1903's Lars B.
Christensen må sende en venlig tanke til Brøndby-målmand Jan Madsen for, at det lykkedes københavnerklubben at udligne til 3-3 med bare to minutter tilbage af opgøret.
Jan Madsen kunne nemlig slet ikke holde fast i kuglen den augustdag i 1985, men året endte nu alligevel godt for de blå-gule fra den københavnske vestegn.
Brøndby vandt nemlig deres første mesterskab i netop 1985.
5Martin S.
Jensen for Randers mod Herfølge, 2004Det er rigtig dumt at brokke sig til dommeren, mens modstanderne er i angreb, og du selv vogter buret.
Det kan Martin S.
Jensen skrive under på.
Mod Herfølge havde Randers-keeperen nemlig travlt med at kommentere dommerens beslutninger, og det distraherede ham, da Herfølge spillede en bold ind i feltet.
Kuglen trillede simpelthen direkte mellem benene på Martin S.
Jensen, og det gav Herfølge mulighed for at bringe sig foran 3-2.
6Thomas Hagelskjær for Vejle mod Esbjerg, 2019- Jeg er jo næsten i chok over, at jeg kan finde på at lave sådan noget, som man nærmest kun bør kunne se på Youtube.
Sådan sagde Vejle-målmand Thomas Hagelskjær, da han stjal overskrifterne med sin kæmpe brøler i sidste spillerunde af den regulære superligasæson sidste måned.
En fejl, der kostede AaB en plads i mesterskabsspillet, og i stedet sendte Esbjerg i det forjættede top 6.
7Johan Wiland for FC København mod OB, 2013Johan Wiland havde en rigtig ærgerlig kamp for FC København tilbage i 2013.
Lidt ligesom AGF-målmand Kamil Grabara lavede han nemlig to store fejl i ét opgør.
8Balázs Rabóczki for FC København mod FC Nordsjælland, 2003Lad os starte med at slå fast, at frisparket her fra FC Nordsjællands David Rasmussen er ganske udmærket.
Men han får en del hjælp af Balázs Rabóczkis manglende orienteringsevner i FC København-målet.
Ungareren er nemlig i gang med at vifte frisparket forbi mål, da bolden stryger i nettet lige for øjnene af ham.
9Nicolai Larsen for AaB mod Esbjerg, 2016AaB's Nicolai Larsen efterlod lidt for meget plads mellem benene, da han i 2016 kostede nordjyderne et mål mod Esbjerg.
Ronnie Schwartz var manden, der sendte sejrsmålet i kassen til 2-1 for vestjyderne.
10Jeppe Højbjerg for Esbjerg mod OB, 2018Men Esbjerg har også prøvet det med at tabe 2-1 på et kæmpe målmandskoks.
Sidste efterår lavede Jeppe Højbjerg nemlig en fejl, der mindede meget om det foregående drop, men endnu mere hjerteskærende skete denne fejl dybt inde i overtiden.
FacebookTwitterKopier linkEmner:Esbjerg|Frederik Rønnow (fodboldspiller)|Ronnie Schwartz (fodboldspiller)|Fodbold|SønderjyskE




https://www.dr.dk/nyheder/penge/ansatte-i-dsb-har-varslet-strejke-igen-paa-mandag-utilfredsheden-er-der-formentlig

PengeAnsatte i DSB har varslet strejke igen på mandag: 'Utilfredsheden er der formentlig stadig'Alt tyder på, at ansatte arbejder på at gentage protest mandag, siger økonomikorrespondent i DR, Casper Schrøder.
Strejker har lammet togtrafikken fem gange siden november, hvor DSB overgik til en privat overenskomst.
Af Signe Mai Vilsbøll02.
apr.
2019 kl.
17.
45Bemærk: artiklen er mere end 30 dage gammelLæs opTusindvis af togpassagerer blev efterladt på perronen i går, fordi en række medarbejdere i DSB for femte gang siden november havde nedlagt arbejdet i protest mod forhandlinger om en ny overenskomst, der er gået i hårdknude.
Mandag kan det igen ske, at togpersonalet strejker.
Af pressemeddelelsen, de ansatte i DSB udsendte fredag, fremgår det, at lokomotivførerne også vil nedlægge arbejdet 8.
april, hvis parterne ikke har fundet en løsning på tillidsmandsstriden.
- Ønsker DSB fortsat, at vi ingen tillidsrepræsentanter har, nedlægges arbejdet igen mandag 8.
april i samme tidsrum, skriver de ansatte.
Strid om tillidsmænd og delaftalerI pressemeddelelsen har virksomhedens ansatte forklaret, at strejken mandag bundede i DSB's valg om at opsige samtlige tillidsmænds hverv.
Striden om antallet af tillidsmænd er bare en af knasterne i de langstrakte og komplicerede forhandlinger mellem DSB og de ansattes fagforening, Dansk Jernbaneforbund.
Parterne var egentlig nået frem til en aftale om, at antallet af tillidsmænd kunne reduceres fra 99 til 41.
Aftalen er dog fra de ansattes side betinget af, at samtlige delaftaler også falder på plads, så ingen medarbejdergrupper i DSB "bliver efterladt på perronen".
Og da det ikke er sket endnu, er der ikke er valgt nye tillidsmænd, der kan repræsentere de ansatte.
Kun ret til én repræsentantDSB, der fra start spillede ud med en reduktion fra 99 til 29, ser uforstående på de ansattes arbejdsnedlæggelser.
Ifølge underdirektør Poul Gemzøe-Enemark har der nemlig med den private overenskomst været udsigt til at få endnu færre tillidsmænd.
- Spillereglerne for tillidsmænd i den jernbaneoverenskomst, Dansk Jernbaneforbund har indgået med Dansk Industri, er sådan, at de ansatte har ret til at vælge én tillidsrepræsentant.
Fra DSB's side har vi så tilbudt, at de kan vælge 41 i stedet.
Jeg forstår ikke, hvordan man kan problematisere det.
Vi tvinger dem ikke til at skrive under på noget, lyder det fra underdirektøren, der tilføjer:- Hvis de ansatte ikke har lyst til at gøre brug af den ret, vi gav dem i november og melde 41 tillidsmænd ind, så er det jo deres valg.
Alt andet er en vildfarelse, og den tror jeg efterhånden, de er kommet ud af.
Jeg regner ikke med en ny arbejdsnedlæggelse.
Forbund afviser indblandingDa DSB i går trak Dansk Jernbaneforbund i Arbejdsretten som repræsentant for de strejkende medarbejdere, bad ledelsen samtidig Dansk Arbejdsgiverforening om at indlede en sag om organisationsansvar over for Dansk Jernbaneforbund.
Forbundet afviser dog endnu engang at være direkte involveret i arbejdsnedlæggelserne.
- Vi har ikke noget med strejkerne at gøre, og det, Arbejdsretten lagde vægt på i går, gælder rigtig nok også den 8.
april.
Arbejdet skal normaliseres, siger formand for forbundet, Henrik Horup, der ikke vil afvise, at de ansatte kan finde på at strejke:- Utilfredsheden er der formentlig stadig på mandag, hvis parterne ikke er blevet enige, og lige nu er der intet, der tyder på, at vi får forhandlet mere på plads.
Vi har givet DSB et tilbud om at lade de 99 tillidsrepræsentanter fortsætte, til vi er færdige med forhandlingen om delaftalerne, men det vil DSB ikke gå med til.
Ansatte har stadig kampgejstDSB's underdirektør, Poul Gemzøe-Enemark, mener allerede, at DSB har givet sig på tillidsmandsspørgsmålet.
Er du uenig i det?
- Hvis vi ikke siger ja til 44 med det samme, får vi kun én, og det er ikke en forhandling.
Det er trusler, og den slags giver ikke et ret godt forhandlingsklima.
Jeg forhandler ikke under trusler, understreger Henrik Horup.
Med uenigheden og forhandlingsklimaet, der fortsat kaster mørke skygger over dialogen mellem de to parter, vurderer DR's økonomikorrespondent, Casper Schrøder, fortsat, at der kan være udsigt til togkaos igen mandag:- Alt tyder på, at de anonyme ansatte, der står bag den her arbejdsnedlæggelse arbejder på at gentage operationen mandag.
Jeg har talt med en af dem, og han siger, at kampgejsten stadig er der, og at stridsøksen ikke er begravet.
De mener stadig ikke, at DSB's ledelse imødekommer dem, siger Casper Schrøder.
FacebookTwitterKopier linkEmner:DSB|Dansk Jernbaneforbund|Strejker og lockouts|Arbejdsretten|Togselskaber




https://www.dr.dk/nyheder/udland/opgoer-med-politisk-islam-er-en-maerkesag-partiet-der-formentlig-har-vundet-istanbul

UdlandOpgør med politisk islam er en mærkesag for partiet, der formentlig har vundet IstanbulTyrkiets største byer får nyt ledende parti, der står i stærk kontrast til årtiers religiøst funderet styre.
Det kom bag på vælgere fra begge fløje, da valgresultaterne sagde nederlag til Erdogan, der har vundet storbyerne gennem flere år.
Af Oliver Fruergaard02.
apr.
2019 kl.
18.
45Bemærk: artiklen er mere end 30 dage gammelLæs opResultatet af søndagens lokalvalg i Tyrkiet markerer et historisk magtskifte i landets storbyer.
Lokalvalg i TyrkietDet har ikke været nogen nem opgave at finde ud af, hvilket parti der har vundet lokalvalget i millionbyen Istanbul, som er landets kulturelle og økonomiske centrum.
Efter valget 31.
marts erklærede både Erdogans parti, AKP, samt landets største oppositionsparti, CHP, at de havde fået flest stemmer i byen.
Senere lød det, at ikke alle stemmer var talt op, og tyrkiske medier stoppede midlertidigt med at rapportere om valgresultaterne.
Om mandagen meldte Tyrkiets officielle valgkommision, at CHP havde flest stemmer.
AKP medgav, at det var rigtigt, men kræver nu en omtælling af stemmerne.
Præsident Recep Tayyip Erdogan må nemlig se sig slået flere steder af oppositionspartiet CHP, der også er kendt som Det Republikanske Folkeparti.
Blandt andet i Ankara og Istanbul - hvor hans parti, AKP, eller dets allierede har siddet på magten i op til 25 år.
I hvert fald hvis man skal tro de stemmeoptællinger, der indtil videre er offentliggjort, som AKP kræver omgjort.
Flere tyrkere er overraskede og ligefrem vantro over resultat, lyder det fra DR's Mellemøstkorrespondent, Michael S.
Lund, der har fulgt valget og de efterfølgende reaktioner tæt.
- Der var ikke mange, der regnede med, at Istanbul ville gå til oppositionen, siger han.
- Erdogan og hans støtter har siddet på magten i byen lige så længe, som mange kan huske.
CHP repræsenterer de sekulære tyrkereMen det er ikke kun udsigten til et brud på en lang politisk æra, der er opsigtsvækkende.
CHP, der efter alt at dømme får magten i Ankara og Istanbul - to byer, hvis indbyggere til sammen udgør hver tredje tyrker - står nemlig på mange måder for modsætningen til alt det, som Erdogan har repræsenteret gennem hans regeringstid i Tyrkiet.
Det fortæller Tyrkiet-ekspert og foredragsholder, Deniz Serinci.
- Den vigtigste pointe omkring CHP er, at de repræsenterer de sekulære tyrkere.
De, der vil adskille politik og religion, siger han.
CHP's leder Kemal Kilicdaroglu har ofte udtalt sig skarpt mod idéen om at blande religion og politik.
Listen over religiøse stramninger, der er blevet foreslået eller indført under Erdogans styre, er lang, og det bliver jævnligt diskuteret, hvor stor en rolle islam bør have i politik og det offentlige rum.
CHP har protesteret kraftigt, når Erdogan ud fra religiøse betragtninger har begrænset offentlig indtag af alkohol, når han har forsøgt at blande sig i stewardessers påklædning, eller når han har investeret millioner i landets islam-gymnasier, de såkaldte Imam-Hatip-skoler.
På den anden side er en stor del af CHP's vælgerbase troende muslimer, lige såvel som de borgmesterkandidater, partiet har opstillet i Ankara og Istanbul, er det, forklarer Deniz Serinci.
Selvom CHP ofte udtaler sig i skarpe vendinger om AKP's tendens til at blande religion og politik, er det endnu svært at få øje på reel politik fra partiet, der skal styrke sekulariseringen.
Det siger tidligere lektor i Tyrkiske studier på Københavns Universitet, Mathias Findalen.
- Men de forsøger da at nedtone Tyrkiets religiøse identitet i den politiske debat.
På den måde kan man sige, at der arbejder for øget sekularisering.
Interessant at følge udviklingenHan vurderer ikke, at valget har handlet om sekularisme, men mener alligevel, det vil være spændende at se, hvilken betydning islam fremadrettet vil få i tyrkisk politik.
- Lad os vente et halvt år og se, om de får rykket noget på den front.
CHP er jo et parti, der historisk har arbejdet for at adskille religion og politik, siger han.
Deniz Serinci vil heller ikke konkludere noget endnu.
- Men det bliver alligevel interessant at følge udviklingen.
Det er cirka hver tredje tyrker, der nu stemmer på CHP og dermed indirekte går ind for et mere sekulært samfund, siger han.
Ligesom Mathias Findalen understreger han, at det ikke har været diskussionen om adskillelse af politik og religion, der har domineret debatten omkring valget.
Under valgperioden har Erdogan langet ud efter store dele af den vestlige verden, som han mener er imod islam.
Derimod har det i høj grad handlet om den økonomiske krise, landet står i, og som Erdogan ikke har formået at håndtere, siger Deniz Serinci.
- Den tyrkiske lira har mistet 30 procent af sin værdi, og arbejdsløsheden er vokset.
Inflationen er på 20 procent.
Oppositionen har haft rigeligt ammunition til at svække Erdogan.
Samtidig har tyrkerne været trætte af præsidentens tone, der er blevet mere hård og polariserende i de senere år, og som flere mener har ødelagt forholdet til Vesten, forklarer Deniz Serinci.
Der ventes nu en omtælling af stemmerne i byerne Ankara og Istanbul, efter AKP har gjort indsigelser mod valgresultaterne.
FacebookTwitterKopier linkEmner:Recep Tayyip Erdoğan (politiker)|Tyrkiet|Istanbul|Religion|Københavns Universitet




https://www.dr.dk/nyheder/kultur/film/traenger-du-til-et-godt-grin-en-af-verdens-sjoveste-film-er-blevet-til-en-serie

BingeSe temaFilm og serierTrænger du til et godt grin?
En af verdens sjoveste film er blevet til en serieGrin, blod og uhygge - en ny serie bygget på kultfilm om vampyrer har det hele, mener serieekspert.
Vampyrserien 'What We Do in the Shadows' er baseret på filmen af samme navn fra 2014.
Her ses tre af vampyrerne fra den nye serie.
(© HBO Nordic)Af Frederik Dirks Gottlieb02.
apr.
2019 kl.
18.
30 | opdateret 03.
apr.
2019 kl.
09.
15Bemærk: artiklen er mere end 30 dage gammelLæs opEn gang imellem sker det, at en film i første omgang går under opmærksomhedsradaren for derefter at vokse sig større og større på grund af personlige anbefalinger og internet-hype.
Det skete blandt andet for Will Ferrell-komedien 'Anchorman', modelkomedien 'Zoolander', og det er henover de seneste par år også sket for vampyrkomedien 'What We Do in the Shadows', som for mig er et godt bud på årtiets absolut sjoveste film.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
At filmen endelig er trådt ud af skyggen og har opnået en form for kultstatus, er et godt eksempel på, at man stadig kan få succes med en god film – også selvom budgettet er begrænset.
Så længe de filmiske kvaliteter er i top, og man har is i maven til at lade den vokse sig stor og succesfuld på streaming, vil de rigtigt gode film for det meste blive opdaget før eller siden.
Og så skal der jo tjenes penge.
Men modsat film som 'Anchorman' og 'Zoolander', der begge fik sig en uværdig biografopfølger, så har skaberne af 'What We Do in the Shadows' valgt at fortsætte deres univers i form af en tv-serie, hvor vi bliver introduceret for et helt nyt cast af selvhøjtidelige vampyrer.
Det lader til at være en god idé, selvom serien måske mest henvender sig til dem, der ikke har set filmen.
Hvis du trænger til et godt grin og ikke kender til kultfilmen 'What We Do in the Shadows' fra 2014, kommer her det, du bør vide, inden du kaster dig over, hvad der meget vel kan blive din nye yndlingskomedieserie.
1Filmen, som serien bygger påVild med sjove vampyrer?
Så er 'What We Do in the Shadows' værd at tjekke ud.
(© HBO Nordic)Det var ved et tilfælde, at jeg for år tilbage fik sat 'What We Do in the Shadows' på – og gudskelov for det!
Kort fortalt er det en newzealandsk produceret film om fire vampyrvenner, der bor sammen i et stort hus.
De er alle flere hundrede år gamle, og som det jo er med vampyrer, er de håbløst afhængige af at suge menneskeblod og undgå sollys.
Nutidens overciviliserede samfund gør det på mange måder svært for så barbarisk et folkefærd som vampyrer, og selvom de er nobelt klædt ud i kalvekrøs, høje støvler og lange pelsede frakker, går de skævt af både mennesker og varulve.
Det kommer der nogle af nyere tids filmhistories sjoveste scener ud af.
Dog er det i de helt små scener, hvor de tre hovedvampyrer enten diskuterer heftigt eller kærligt hjælper hinanden, at filmen er mest genial.
De både skændes over, hvem der skal tage opvasken – et spørgsmål, der for den ene vampyr virker håbløst småt, når man har levet i flere hundrede år.
De tegner også hinanden, da vampyrer ikke har spejlbilleder og derfor ikke ved, hvilket tøj der egentlig klæder dem.
Mange af de samme greb – og endda jokes – bliver brugt i serien, og selvom skuespillerne ikke helt kan måle sig med de originale fra filmen, så er grundidéen og manuskriptarbejdet så godt, at det formentlig vil more de fleste, som ikke er bekendte med filmen.
2Mockumentary.
.
.
i 2019?
Vampyren Nadja er en af beboerne, man følger i serien.
(© HBO Nordic)Æstetikken er dyster og underbelyst, som man kender det fra klassiske vampyrfilm, men den er filmet i en dokumentarisk stil – såkaldt mockumentary – hvor dokumentargenrens greb parodieres for at opnå maksimal komisk effekt.
I serien følger vi de fire vampyrer Nandor, Nadja, Lazlo og Colin og introduceres for dem på klassisk dokumentarisk stil i hverdagssituationer og via korte interviews til kameraet.
Selvom mockumentary ikke just er et nyt greb og hovedsageligt var en en genre, der virkede friskt tilbage i start 00'erne, hvor Ricky Gervais populariserede genren med 'The Office', så føles det alligevel som et friskt pust at sammensmelte fantasy og gys med den 'realistiske' dokumentarstil.
Lidt trivielt bliver det dog, når vi følger energivampyren Colin, der til daglig arbejder på et kedeligt kontor og beskæftiger sig med at suge energi ud af kollegaerne ved at påbegynde de mest ligegyldige og langtrukne samtaler.
Nej, så kommer mockumentary-stilen langt bedre til sin ret, når vampyrerne lægger sig ud med de lokale varulve, eller når vi følger den menneskelige slave Guillermo, som så inderligt håber, han en dag kan få lov at blive bidt af sin herre, Nandor, og dermed blive transformeret til en vampyr.
Ligesom Bella i 'Twilight'.
3Genierne bag både film og serieTaika Waititi (tv.
) og Jemaine Clement er mændene bag serien 'What We Do in the Shadows'.
Her ses de under SXSW-festivalen i Texas tidligere i år.
Bag både filmen og serien står to af filmbranchens dygtigste herrer, og som titlen 'What We Do in the Shadows' måske også refererer til, så har de i mange år lavet genial komik og satire, der dog ikke just har givet dem det rampelys, som de fortjener.
Jermaine Clement kan nogen måske genkende fra småroller i alt lige fra 'Men in Black 3' og HBO-serien 'Divorce'.
Men han er også en af hjernerne bag kultserien 'Flight of the Concords', hvor han på helt genial vis spiller halvdelen af en indierock-duo.
Den anden skaber af 'What We Do in the Shadows' hedder Taika Waititi, og selvom hans navn kan udløse en hovedpine, så er det bare om at lære det, for han er allerede ved at etablere sig som en af de vigtigste nye filmskabere i Hollywood.
Waititi skrev det første manuskriptudkast til Disney-filmen 'Vaiana', men sprang fra projektet, da han ikke fik nok kreativ frihed.
Han blev dog i Disney-familien og instruerede Marvel-filmen 'Thor: Ragnarok', som blev både rost af anmeldere og set af svimlende mange biografgængere.
Begge spillede de hovedroller i filmversionen af 'What We Do in the Shadows', men har valgt kun at stå bag kameraet i den nye serie.
Hver for sig er de enormt stærke, men sammen er det ren magi, som vi så i filmen 'What We Do in the Shadows'.
Serien er måske ikke helt af samme kaliber, men det er stadig enormt underholdende at følge filmhistoriens mest selvhøjtidelige vampyrer.
'What We Do In The Shadows' kan ses på HBO Nordic.
Filmen kan ses på både Filmstriben og HBO Nordic.
FacebookTwitterKopier linkEmner:Ricky Gervais (komiker)|HBO|Humor




https://www.dr.dk/nyheder/politik/powerpoint-praesentation-sar-tvivl-om-stojbergs-forklaring-om-adskilte-asylpar

Støjbergs instruksSe temaPolitikPowerpoint-præsentation sår tvivl om Støjbergs forklaring om adskilte asylparForklaringen i sagen om ulovlig adskillelse af asylpar modsiges af hidtil ukendt Powerpoint-præsentation.
Eksperter sår tvivl om Udlændinge- og integrationsminister Inger Støjbergs forklaring i sag om adskilte asylpar (arkivfoto).
02.
apr.
2019 kl.
16.
00Bemærk: artiklen er mere end 30 dage gammelLæs opUdlændingestyrelsen har endnu en gang fundet et hidtil ukendt dokument frem, der ser ud til at modsige udlændinge- og integrationsminister Inger Støjberg (V).
Det drejer sig om hendes forklaring i sagen om ulovlig adskillelse af unge asylpar fra foråret 2016, hvor 15 asylpar blev adskilt, da kun den ene var myndig.
Læs også:Asylpar får erstatning efter adskillelse: Vi er taknemmeligeDet er så vidt vides ikke tidligere blevet udleveret til Folketinget eller Folketingets Ombudsmand, der ad flere omgange har undersøgt sagen.
Det skriver Information tirsdag.
Støjberg har konsekvent afvist, at hun skulle have givet ordre til, at ingen barnebrude må bo med deres ægtefæller.
Det ville være et brud på internationale konventioner.
Eksperter hælder forklaring ned ad brættetI et dokument fra en PowerPoint-præsentation, står der:- Fremover må ingen mindreårige under 18 indkvarteres sammen med en myndig ægtefælle/samlever.
- Ingen undtagelser – heller ikke hvor der er fællesbørn.
Hidtil har Støjberg forklaret, at der mundtligt blev sagt, at der i visse tilfælde skulle gøres undtagelser.
For eksempel hvis parret havde et barn.
Dermed argumenterer hun for, at hun ikke på noget tidspunkt har ønsket at pålægge styrelsen en ulovlig praksis.
To professorer hælder den forklaring ned ad brættet.
Professor i forfatningsret på Københavns Universitet Jens Elo Rytter vurderer, at Støjbergs forklaring ikke længere giver mening.
- Man må nu sige, at det er blevet umuligt for Inger Støjberg at fastholde sin forklaring.
Den fremstår fuldstændig løsrevet fra alle faktuelle oplysninger og dokumenter i sagen, siger han til Information.
Heller ikke professor i forvaltningsret ved Københavns Universitet Michael Gøtze er i tvivl om, hvordan det nye dokument skal forstås.
- Det lægger et yderligere pres på ministeren, fordi det bekræfter den version, som modsiger hendes forklaring, siger han.
Støjberg: Der var par, der ikke blev adskiltSelv skriver Inger Støjberg i en mail til Information, at der var par, der ikke blev skilt ad, hvilket ministeren mener bekræfter hendes forklaring.
Byretten har givet et syrisk par medhold imod styrelsen, der blev dømt til at betale 20.
000 kroner i erstatning for at have adskilt parret uden partshøring.
Det skete, da hun var 17 år og højgravid, og han var 26 år.
Ombudsmanden har overfor Information ikke kommentarer til sagen, men er "meget opmærksom på den nu foreliggende situation".
/ritzau/FacebookTwitterKopier linkEmner:Inger Støjberg (politiker)|Venstre|Københavns Universitet|Folketingets Ombudsmand|Offentlig forvaltning




https://www.dr.dk/nyheder/udland/may-klar-til-forlaenge-deadline-brexit-men-skyder-bolden-over-til-corbyn

BrexitSe temaUdlandMay klar til at forlænge deadline for brexit - men skyder bolden over til CorbynEfter maratonmøde er Theresa May klar til at finde en løsning i fællesskab med Labour.
Den britiske premierminister, Theresa May, er klar til at forlænge brexit-datoen yderligere.
De 27 EU-lande skal dog godkende det.
Af Louise Brodthagen Jensen02.
apr.
2019 kl.
19.
23Bemærk: artiklen er mere end 30 dage gammelLæs opDen britiske premierminister, Theresa May, er villig til at bede om yderligere forlængelse af deadline for brexitdatoen for at undgå et såkaldt no deal-brexit den 12.
april.
Samtidig er hun klar til at sætte sig ned med oppositionsleder, Jeremy Corbyn, for at nå en aftale, som kan opnå et flertal i parlamentet.
Det har hun netop meddelt efter et syv timer langt maratonmøde med regeringen.
- En yderligere forlængelse skal være så kort som mulig og afsluttes, når vi har nået en aftale, sagde Theresa May, der lægger op til, at udsættelsen ikke skal vare længere end til 22.
maj.
En længere udsættelse end det vil nemlig kræve, at briterne deltager i det kommende valg til Europa-Parlamentet.
Mays aftale stadig på bordetPremierministeren slog samtidig fast, at den aftale, hun indgår med Jeremy Corbyn, bliver på baggrund af den aftale, hun allerede har forhandlet med EU.
Og hun gjorde klart, at kan hun ikke nå til enighed med Corbyn, vil en række muligheder for det fremtidige forhold til EU i stedet blive sendt til afstemning i parlamentet.
Labour-leder, Jeremy Corbyn, kan nu se frem til at skulle finde en løsning sammen med Theresa May.
Hele dagen har regeringen været samlet for at finde ud af, hvilken vej den nu vil gå, efter parlamentet i aftes stemte flere alternative løsninger ned.
Forslagene handlede blandt andet om en permanent toldunion, en brexitaftale formet efter norsk model, en folkeafstemning, der skulle bekræfte brexit inden en udtræden af EU og mulighederne for en forlængelse af forhandlingsperioden.
Nyt forslag om forlængelse af deadlineTidligere i dag har en gruppe anført af Labour-politiker Yvette Cooper stablet yderligere et lovforslag på benene i et forsøg på at tvinge premierministeren til at anmode EU om en forlængelse af deadline for at undgå et kaotisk brexit 12.
april.
- Vi er nu i en virkelig farlig situation med en seriøs og tiltagende risiko for et no deal-scenarie om ti dage, lød det tidligere i dag fra Yvette Cooper, der har fremlagt lovforslaget sammen med flere fra Theresa Mays eget parti.
Labour-medlem Yvette Cooper står bag et nyt lovforslag.
Men selv blandt de, der støtter forslaget, er der tvivl om, hvorvidt forslaget overhovedet vil kunne opnå et flertal.
Forslaget vil blive fremlagt i Underhuset i morgen og eventuelt sat til afstemning.
- Vi er velvidende om, at det er vanskeligt.
Men det er klart et forsøg værd, lyder det fra en af konservative parlamentsmedlemmer, der støtter forslaget, Oliver Letwin.
Trods kritikken af et lovforslag potentielt bliver præsenteret og sat til afstemning inden for en dag er det ifølge formanden for parlamentet, John Berkow, sket før.
Samtlige EU-lande skal godkende en forlængelse af deadline for brexit.
Og i EU er man velvidende om, at tiden er ved at løbe fra at finde en løsning.
EU's brexitforhandler, Michel Barnier, slog tidligere i dag fast, at en forlængelse udover den 12.
april kan medføre "betydelige risici for EU", og selvom et no deal-brexit synes mere sandsynligt, kan det stadig undgås.
Den 10.
april mødes de 27 medlemslandes ledere til topmøde i EU for at diskutere mulighederne for en udsættelse af brexit-datoen.
FacebookTwitterKopier linkEmner:EU|Jeremy Corbyn (politiker)|Storbritannien|Theresa May (politiker)|EU-forhold




https://www.dr.dk/nyheder/politik/15-gange-oestergaard-har-stillet-krav-til-mette-frederiksen

Politik15 gange Østergaard har stillet krav til Mette FrederiksenMorten Østergaards liste over krav til Socialdemokratiet er lang og dækker over mere end blot udlændingepolitikken.
Radikale Venstres leder, Morten Østergaard, har af flere omgange forsøgt at sætte stolen for døren i form af krav til Socialdemokratiets formand, Mette Frederiksen.
Af Thomas Klose Jensen02.
apr.
2019 kl.
16.
55 | opdateret 05.
apr.
2019 kl.
14.
42Bemærk: artiklen er mere end 30 dage gammelLæs opDet Radikale Venstres politiske leder, Morten Østergaard, er i dag ude med et krav til Socialdemokratiets formand, Mette Frederiksen, hvis hun skal gøre sig tanker om at få partiets støtte som statsminister.
Og man fristes til at sige, "atter" ude med et krav, for det er langt fra første gang, at dét er sket.
Vi har samlet et overblik over de mange krav, som Morten Østergaard har sendt i retningen af den statsministerkandidat, han fortsat holder fast i at pege på.
Listen over krav stammer fra perioden efter sidste folketingsvalg og frem til i dag.
1I dagTil Berlingske forklarer Østergaard i dag, at Mette Frederiksen skal tage et opgør med centrale dele af det såkaldte paradigmeskifte, som Socialdemokratiet har stemt for.
Gør hun ikke det, er han klar til at vælte hende, hvis hun bliver statsminister.
- Der er ikke den mulighed, at jeg bare vender ryggen til og tillader en ny regering med en socialdemokratisk statsminister, som fører den samme politik, siger han til DR Nyheder.
2Marts 2019Morten Østergaard (RV) og Mette Frederiksen (S) under åbningsdebatten i Folketinget på Christiansborg i 2018.
Udlændingepolitikken er ikke det eneste område, hvor Morten Østergaard har stillet krav.
Tidligere på året valgte han at sætte klimaet på dagsordenen.
I Information satte han ord på partiets krav om en markant reduktion af CO2-udslippet.
- Det er et krav for os, at der bliver sat et ambitiøst mål i 2030.
Vi siger, at det bør være mindst 60 procent, forklarer han til avisen.
Så er 60 procent et ultimativt krav?
- Nej, vi har ingen ultimative krav til et specifikt tal.
Men det er et hårdt og ufravigeligt krav, at vi får en forpligtende klimamålsætning, som kan være styrende for det næste årtis klimapolitik3Januar 2019Året var ikke engang en uge gammelt, før Morten Østergaard i et interview med Altinget trak udlændingepolitikken frem igen.
Her pegede han på spørgsmålet om kvoteflygtninge, integrationsydelsen og børnene på Udrejsecenter Sjælsmark samt samarbejdet i EU om at håndtere flygtningestrømme som nogle af de områder, hvor partiet ville have indflydelse.
Samtidig slog han fast, at han "ikke kommer med en serie ultimative krav om at rulle tingene tilbage" i forhold til allerede gennemførte stramninger af udlændingepolitikken.
4December 2018Midt i december gjorde Morten Østergaard det klart, at Mette Frederiksen som statsminister efter et kommende valg, og inden hun sætter sig i statsministerstolen, skal forpligte sig til at nedbringe antallet af fattige børn i Danmark.
- For at vi skal støtte op om en ny regering, skal det være et klart mål, at vi arbejder på at nedbringe fattige børn i Danmark, og der skal laves aktive initiativer, der forbedrer vilkårene for de familier, der har mindst, forklarede han til DR Nyheder.
5September 2018I slutningen af 2018 slog Morten Østergaard fast, at Radikale Venstres støtte til Mette Frederiksen også afhænger af økonomi.
Helt konkret skal den socialdemokratiske formand fremlægge en plan for, hvordan hun vil øge det økonomiske råderum.
- Det er et klokkeklart krav fra os, at vi vil kende den økonomiske politik, før vi ved, om vi bakker op om en regering, og den skal give mulighed for, at vi kan stoppe med besparelser på uddannelse, og at vi kan investere i den grønne omstilling, og det kræver altså, at råderummet bliver større, end det er i dag, fortalte Morten Østergaard til Avisen Danmark.
6August 2018I løbet af sommeren 2018 var Morten Østergaard særdeles aktiv med sine krav til Mette Frederiksen.
Blandt andet krævede han at få en skriftlig aftale på bordet, som betingelse for at de radikale mandater røg den anden vej.
Den skriftlige aftale skal blandt andet indeholde en sænkning af beløbsgrænsen for udlændinge, der vil til Danmark for at arbejde, en genindførsel af green card-ordningen, og etablering af muligheden for at rekruttere folk på såkaldt sæson-visa.
- Den skal betrygge os i, at vi har en regering, der også vil føre en ny politik, forklarede Morten Østergaard til DR Nyheder.
7Juli 2018Morten Østergaard forklarer til Politiken, at Mette Frederiksen skal opgive sit ønske om et fuldt asylstop, hvis hun skal regne med støtte fra De Radikale.
I stedet skal hun gå efter at løse problemet sammen med de øvrige europæiske lande.
- Spørgsmålet om asyl står og blinker som en lakmusprøve på, om man vil løse europæiske problemer sammen med de andre EU-lande eller gå enegang, siger Morten Østergaard.
8Juni 2018Under Folkemødet på Bornholm rejser Morten Østergaard to krav til Mette Frederiksen.
Det sker blandt andet i hans partiledertale, hvor han gør det klart, at en betingelse for radikal støtte er, at Socialdemokratiet opgiver parløbet med Dansk Folkeparti.
- Jeg vil garantere, at vi efter næste valg kun støtter en regering, der vil gøre sig uafhængig af Dansk Folkepartis politik, lyder det kontant fra partilederen.
Derudover kommer også uddannelsespolitik på dagsordenen i Berlingske.
Her ønsker partiet at afskaffe uddannelsesloftet, stoppe de årlige besparelser på to procent og tilføre flere penge til området.
- Vi kan ikke støtte en regering, der ikke vil sadle om i forhold til den uddannelsespolitik, vi har set Socialdemokratiet, Venstre og Dansk Folkeparti føre gennem den her valgperiode, lød det.
Kort forinden Folkemødet havde Socialdemokratiet meldt ud, at de ville alene i regering.
9Maj 2018Morten Østergaard under en udvidet spørgetime i folketingssalen på Christiansborg i København i 2018.
De Radikale fremlægger et oplæg omkring integrationspolitikken.
Blandt andet skal der indføres såkaldte startjob, så asylsøgere kan ansættes fra den første dag i Danmark uden bureaukratisk bøvl.
Desuden skal udlændinge, der er født og opvokset i landet, og som holder sig ude af kriminalitet, have dansk statsborgerskab i 18-års fødselsdagsgave.
Oplægget skal Mette Frederiksen forholde sig til efter et valg, lyder det.
- Vi savner mod til at lave reelle forandringer i integrationspolitikken.
Derfor vil det være krav, som vi møder Socialdemokratiet med, siger Morten Østergaard til Jyllands-Posten.
10August 2017Morten Østergaard fortæller til Børsen, at han kræver vidtgående reformer, der skal sikre arbejdskraft til virksomhederne, hvis han skal gå med i en regering.
11Maj 2017Politiken skriver, at Det Radikale Venstre vil medbringe en række krav til en dronningerunde efter et valg.
Fokus bliver på at få skabt økonomi til at investere i uddannelse, forskning og den grønne omstilling, men igen er udlændingepolitikken også med.
Målet skal være for en regering at ”samarbejde med andre lande om at løse problemerne”.
12April 2017Radikales Morten Østergaard ved ankomsten til oppositionspartiernes møde på Mette Frederiksens kontor i 2017.
I 2017 samler Mette Frederiksen oppositionspartierne til et fællesmøde.
Her forklarer Morten Østergaard ifølge Ritzau på vej ind til mødet, at Det Radikale Venstre skal have fuld indflydelse på udlændingepolitikken med Mette Frederiksen som statsminister eller indgå i et regeringssamarbejde.
13September 2016Morten Østergaard kræver i Jyllands-Posten, at Socialdemokratiet skal give "mærkbare indrømmelser" på udlændingepolitikken, hvis de skal regne med radikale mandater.
Dog stiller han ikke ultimative krav til, hvilke konkrete stramninger der skal rulles tilbage.
14Marts 2016Morten Østergaard på Folketingets talerstol i 2016.
I et interview med Politiken forklarer Morten Østergaard, at Radikale kun vil danne en regering med Socialdemokratiet, hvis der kommer lempelser af udlændingepolitikken.
I interviewet uddyber han ikke, hvilke stramninger, der skal rulles tilbage for at gøre ham tilfreds, men at dansk udlændingepolitik ”står ved en skillelinje, hvor man må vælge”.
- Det er klart, at vores ambition ved at være en del af oppositionen er, at vi får en anden politik på det område med afsæt i den kritik, vi har haft af det, flertallet har gennemført, siger han.
15November 2015Første gang, Morten Østergaard stiller Mette Frederiksen et krav, er små fem måneder efter regeringsskiftet, der sendte Lars Løkke Rasmussen (V) ind i Statsministeriet.
Her præsenterer Løkkes V-regering nemlig en asylpakke med en række stramninger, der hastebehandles i Folketinget, og som Socialdemokratiet stemmer for.
Blandt andet giver vedtagelsen mulighed for, at domstolsprøvelsen af frihedsberøvede udlændinge kan begrænses.
Morten Østergaard kræver derfor, at mindst én af stramningerne skal rulles tilbage, hvis han skal gå i regering med Socialdemokratiet.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Radikale Venstre|Udlændingepolitik|Bornholm




https://www.dr.dk/nyheder/indland/vovet-hop-fra-storebaeltsbro-koster-ung-mand-59391-kroner-i-helikopter-regning

IndlandVovet hop fra Storebæltsbro koster ung mand 59.
391 kroner i helikopter-regningUnge mænd får bøder efter at have filmet udspring, der endte med alarmopkald.
Det var på vej fra Fyn mod Sjælland, at en 23-årig mand standsede, gik ud på Storebæltsbroens lavbro og hoppede i havet.
Arkivfoto.
Af Alexander Hecklen02.
apr.
2019 kl.
15.
56Bemærk: artiklen er mere end 30 dage gammelLæs opOm straffelovens paragraf 135Politiet valgte i september at sigte manden, der er fra Hvidovre, for overtrædelse af straffelovens paragraf 135, der handler om "misbrug af faresignal".
Kammeraten, der filmede, blev sigtet for medvirken til forbrydelsen.
Det er ikke så tit, at den paragraf bliver taget i brug.
Men det er tidligere sket i sager, hvor folk har indtelefoneret falske bombeanmeldelser.
Det var blandt andet tilfældet i en dom fra Vestre Landsret fra 2015, hvor tre personer blev dømt for at have misbrugt faresignalet.
Det gjorde de ved at indtelefonere en bombetrussel mod Handelshøjskolen i Aarhus for at slippe for en eksamen.
Det blev takseret til betingede fængselsstraffe på betingelse af samfundstjeneste.
Kilde: RitzauKun iført badebukser gik en 23-årig mand tilbage i september sidste år ud på Storebæltsbroens lavbro og hoppede i havet.
Springet har nu endt med at koste den 23-årige og hans 27-årige ven både bøder og en massiv efterregning, skriver Retten i Svendborg.
- De to tiltalte var på vej fra Fyn mod Sjælland og standsede før Storebæltsbroen.
Den ene tiltalte gik iført badebukser op på lavbroen, hvor han i nødsporet gik i retning mod Sjælland, skriver retten.
Ude på broen kravlede den 23-årige over broens rækværk og sprang ned i bølgerne.
- Herefter svømmede han i land.
Den anden tiltalte filmede springet efter deres aftale, skriver retten.
Regning for hop ender på 66.
891 kronerMen sagen har altså endt med at koste begge mænd dyrt.
Politiet valgte nemlig at sætte en storstilet redningsaktion i gang, da flere forskrækkede bilister og brovagten alarmerede ordensmagten om en halvnøgen mand på lavbroen.
En redningshelikopter blev tilkaldt, og det er altså denne del af sagen, der er endt med at løbe op i flere tusinde kroner.
Mændene blev ved retten idømt bøder på henholdsvis 5.
000 og 2.
500 kroner "for ugrundet at have påkaldt sig hjælp" efter straffelovens paragraf 135.
Men samtidig fastslog retten, at mændende også skal betale udgiften til redningshelikopteren på i alt 59.
391 kroner.
De tiltalte har erkendt springet og optagelsen, men har over for politiet nægtet, "at de havde forsæt til at påkalde sig hjælp", skriver retten.
Iføgle Geodatastyrelsen har lavbroen under normale forhold en fri gennemsejlingshøjde på omkring 18 meter fra havoverfladen.
FacebookTwitterKopier linkEmner:Sjælland|Broer og tunneller|A/S Storebælt|Geodatastyrelsen|Fyn




https://www.dr.dk/nyheder/regionale/oestjylland/mangel-paa-sygeplejersker-giver-aflyste-operationer-i-aarhus

ØstjyllandMangel på sygeplejersker giver aflyste operationer i AarhusAarhus Universitetshospital gør status efter flytning til Skejby.
Mangel på sygeplejersker gør det svært at gennemføre alle operationer på det nye universitetshospital.
Her ses den nye skadestue og akutmodtagelse (arkivfoto).
Af Asger Rosenberg og Sarah Friis Elkjær02.
apr.
2019 kl.
17.
15Bemærk: artiklen er mere end 30 dage gammelLæs opManglen på sygeplejersker presser det nye universitetshospital i Skejby ved Aarhus.
Hospitalsudvalget i Region Midtjylland fik i går en status over, hvordan det ser ud med flytningen af afdelinger til Skejby.
Den viser, at der stadig mangler mange anæstesisygeplejersker og operationssygeplejersker til sygehuset.
Sygehuset søger derfor med lys og lygte efter flere anæstesisygeplejersker, men der er ikke særlig mange, der søger stillingerne, siger sygeplejefaglig direktør Inge Pia Christensen.
- Vi har stillingsopslag i vores fagblade hele tiden.
Vi har 15 stillinger til anæstesisygeplejersker, som er vakante.
Vi er ikke det eneste hospital, der har den udfordring, da der generelt er mangel på specialuddannede sygeplejersker, siger hun.
Derfor bliver der åbnet for flere operationer i dagkirurgien, da erfaringer viser, at det er lettere at rekruttere sygeplejersker til end stationær kirurgi.
Rammer ikke-akutte patienterDet er ifølge Inge Pia Christensen svært at give et klart billede af, hvor mange operationer, der aflyses eller udskydes, men manglen på sygeplejersker rammer de patienter, der ikke skal opereres akut.
Akutte patienter er for eksempel patienter, der er i gang med en kræftpakke, og hospitalet forsøger også at overholde maksimale ventetider.
- Manglen på sygeplejersker går ud over de patienter, som i gåseøjne kan tåle at vente med at blive opereret, forklarer Inge Pia Christensen.
Det er patienter med hofte-, knæ- og skulderproblemer, patienter med godartede sygdomme som gynækologiske eller urinvejskirurgiske problemer, der kan henvises til nogle af regionens øvrige hospitaler.
- Men patienter, der kræver et højtspecialiseret team, er de, som vi skal tage os af, siger hun.
Patienterne får flyttet deres tider eller bliver flyttet til andre hospitaler, som får betaling for at hjælpe.
- Vi vil frygtelig gerne operere vores egne patienter.
Der er ikke nogen kirurg, der er lykkelig, hvis man ikke kan operere en patient, som man har set til forundersøgelser, men det er godt for patienterne at få et tilbud et andet sted, siger Inge Pia Christensen.
Hun vil lave et attraktivt arbejdsmiljø og tiltrække ved at lave specialiseret teamarbejde med dygtige fagfolk.
- Det er året ud, at vi kommer til at arbejde med problemet, siger hun.
Udfordringer med kapaciteten inden for det urinvejskirurgiske- og gynækologiske speciale fortsætter på den anden side af sommerferien.
For de øvrige specialer forventer man ifølge statusrapporten at være på fuld kapacitet efter sommerferien.
Byggeriet i Skejby er Danmarks største hospitalsbyggeri.
Det er både nybyggeri og ombygning af det eksisterende hospital, og det færdige resultat vil være på størrelse med Ribe.
Byggeriet skal rumme hele Aarhus Universitetshospital, som før lå spredt i Aarhus.
(© Aarhus Universitetshospital)Sterilcentral i fremgangI efteråret skabte det store overskrifter, da mangel på rene instrumenter gav aflyste operationer.
Akut mangel på medarbejdere fik nemlig opvasken af instrumenter til at hobe sig op.
I dag mangler sterilcentralen tre til fire medarbejdere.
61 procent af instrumenterne kommer igennem på mindre end 24 timer, og tallet er stigende.
- I efteråret var vi nede på 20 procent, men målet er 80 procent.
Det betyder, at vi kan nøjes med de instrumenter, vi har indkøbt, fordi de er i hurtig genbehandling, siger Inge Pia Christensen.
I december regnede lægefaglig direktør Jørgen Schøler Kristensen med, at operationerne på Aarhus Universitetshospital ville være tilbage på fuld kapacitet i marts eller april i år, men sterilcentralen er sårbar ved maskinnedbrud og andre uforudsete situationerNu er planen at blive ved med at ansætte og oplære folk i hele 2019 til Danmarks første og største sterilcentral.
Ingen grund til bekymringPolitikerne i Region Midtjyllands hospitalsudvalg fik i går også en status over sterilcentralen.
Hvis man spørger formanden for udvalget, socialdemokraten Henrik Gottlieb Hansen, er der ingen grund til bekymring- Der er stor fremdrift.
Der mangler lidt for at komme i hus, men det er en kæmpestor opgave at flytte sammen til ét hospital, siger han.
Hans budskab er, at patienterne ikke skal være nervøse.
- Der er absolut ikke grund til at være urolig.
Det er et fantastisk sygehus med fantastisk personale og muligheder, siger han.
Sterilcentralen har givet udfordringer, og det har taget længere tid end beregnet, erkender han.
- Det er selvfølgelig altid en ulempe for de patienter, som det rammer, men nu kører det forhåbentlig godt fremadrettet, og det skal vi glæde os over, siger han.
En transportkorridor på en af de øverste etager i det nye hospitalsbyggeri forbinder afdelingerne på sygehuset.
FacebookTwitterKopier linkEmner:Hospitaler|Aarhus|Patienter|Aarhus Universitetshospital|Region Midtjylland




https://www.dr.dk/nyheder/politik/folketingsvalg/alt-hvad-du-skal-vide-om-folketingsvalget-og-lidt-til






https://www.dr.dk/nyheder/indland/mettes-liv-er-styret-af-tvangstanker-det-har-vaeret-ved-tage-livet-af-mig

IndlandMettes liv er styret af tvangstanker: ’Det har været ved at tage livet af mig’På et tidspunkt vejede Mette kun 30 kg, fordi hendes OCD blandt andet forhindrede hende i at lave og spise mad.
Af Thea Deleuran Müller, Nola Grace Gaardmand og Jane Thyrring02.
apr.
2019 kl.
15.
01Læs opNår 29-årige Mette Lene Johansson skal gå over for eksempel et dørtrin, skal hun først synke, så skal hun tænke den rigtige tanke, foretage overgangen – og så skal hun synke igen.
Vil du høre mere om den psykiske lidelse OCD?
Se med i Sundhedsmagasinet i aften klokken 21.
55, som zoomer ind på lidelsen og det at leve med den hver dag.
Her kan du også møde 16-årige Julie fra Djursland for at se, der også lider af OCD.
Du kan også se programmet allerede nu på DR TV ved at klikke her.
Hvis ikke det lykkes at tænke den helt rigtige tanke eller synke på det rigtige tidspunkt, bliver Mette Lene Johansson overmandet af en følelse af angst og en følelse af, at noget er helt forkert - og så skal overgangen gentages, indtil det føles helt rigtigt.
På en dårlig dag kan en overgang fra én ting til noget andet tage flere timer.
På et tidspunkt gik Mette Lene Johansson ikke ud af sin lejlighed i to år.
Hendes tvangstanker – også kaldet OCD – er nemlig rettet mod overgange.
Alle mulige forskellige slags overgange.
At tænde og slukke lyset.
At åbne og lukke en dør.
Åbne køleskabet.
Gå på toilettet.
Flytte på en stol.
- Min OCD er med mig hele tiden.
Der er overgange i stort set alt, hvad vi gør, siger Mette.
- Allerede når jeg går ud af min dør, er der en overgang fra hoveddøren til fliserne, fordi der er et skift.
Tvangstankerne forhindrede Mette i at spiseOCD står for Obsessive Compulsive Disorder.
Der er ikke noget godt dansk ord for det i dag, og det er en psykisk lidelse, hvor man igen og igen har tvangstanker og tvangshandlinger.
Tvangshandlingerne er gentagne ritualer, der udføres i bestemte mønstre.
Den ramte forsøger at slippe af med ubehagelige tanker ved at lave de særlige ritualer.
Der er cirka 100.
000 danskere, der lider af forskellige grader af OCD, og Mette Lene Johansson har lidt af tvangstanker og -handlinger, så længe hun kan huske.
Selvom hendes familie i mange år vidste, at noget var helt galt, kunne Mette Lene Johansson ikke selv erkende, at hun var syg.
Før jeg blev indlagt og fik hjælp, kom jeg kun ud af min lejlighed én gang om åretMette Lene JohanssonIndtil den dag hvor tvangstankerne var tæt på at tage livet af hende.
I 2015 blev Mette Lene Johansson indlagt.
- Jeg boede i en anden lejlighed, og det er faktisk også derfor, at jeg er flyttet til den, jeg bor i nu, for jeg blev simpelthen for syg af at være i den anden.
Der var dørtrin, jeg ikke kunne komme over.
Jeg var derfor så syg, at jeg sov og boede i køkkenet.
Mette Lene Johansson sad også på køkkengulvet i sine vågne timer, for det at rejse sig fra en stol var også en overgang.
- Jeg kunne dårligt nok tænde for vandhanen, siger hun.
Derfor blev hendes forældre også nødt til at komme med vand i flasker, for at Mette Lene Johansson overhovedet kunne få noget at drikke.
- Før jeg blev indlagt og fik hjælp, kom jeg kun ud af min lejlighed én gang om året.
Jeg har haft en god familie, der har kunnet hjælpe mig til også at kunne få mad.
Verden udenfor gav mig simpelthen for meget uro, fordi der var overgange i alt.
Mette Lene Johansson (til højre) sammen med en veninde dengang hun var indlagt (privatfoto).
Mette vejede kun 30 kgDa Mette Lene Johansson blev indlagt, vejede hun kun 30 kg, fordi overgangene i lang tid havde forhindret hende i at lave mad.
- Det forvirrede rigtig mange læger og psykiatere.
De troede, jeg havde en spiseforstyrrelse, men inden for tre måneder havde jeg taget tyve kg på igen, fordi maden var tilberedt og blev serveret, så der var ikke nogen overgange.
- Derfor var det også svært for systemet at finde ud af, hvorfor jeg var endt, som jeg var.
Det var først, da Mette Lene Johansson mødte sin daværende behandler Birgit, at Birgit opdagede Mette Lene Johanssons OCD.
Mette Lene Johanssons tidligere behandler Birgit.
I dag går Mette Lene Johansson i ambulant behandling.
- De kunne ikke forstå, jeg godt ville spise, og de kunne ikke forstå den ud fra 'normal' OCD.
Det er tit med rengøring, frygt for bakterier.
Jeg er rigtig god til at skjule min OCD.
Grunden til at Mette Lene Johansson nåede helt derud, hvor hun tilbragte al tid i sit køkken, var blandt andet.
fordi hun hverken ville indlægges eller erkende, at hun var syg.
Da Mette Lene Johansson så alligevel endte med at blive indlagt, var hun så afkræftet og udsultet, at hun måtte køres ud af køkkenet i en kørestol.
- Det havde jeg behov for for at få hjælp til at forstå.
Derfor skjulte jeg det også og ville ikke erkende det.
Det var så det, indlæggelsen virkelig fik sat skub i og gør, at jeg også kan sidde her i dag og tale så åbent om det.
Mette Lene Johansson endte med at være indlagt i to år.
Her lærte hun små færdigheder, som gør, at hun i dag kan bo for sig selv, men uden igen at ende, som dengang hun blev indlagt, men der er stadig mange ting, Mette Lene Johansson skal lære for at klare sig selv.
De dårlige, gode og neutraliserende tankerMette Lene Johanssons tanker er opdelt i dem, hun må tænke, og dem, hun ikke må tænke.
Dem, hun ikke må tænke, er de uønskede tvangstanker.
For hver af dem har Mette Lene Johansson en neutraliseringstanke ovre i dem, hun så må tænke, forklarer hun.
- Går jeg over en overgang, der er forkert, eller åbner jeg døren med en forkert tanke, så skal jeg blive ved med at gøre det, indtil jeg har tænkt den rigtige tanke.
Altså til jeg har fået neutraliseret det ubehag, som den forkerte tanke gav mig.
Ellers får hun et voldsomt ubehag og en uro, som hun ikke kan være i, og som kan gøre hende helt fjern, indtil tingene gøres om, til de føles rigtige for Mette Lene Johansson.
Sidder du med spørgsmål om en hverdag med OCD?
Hvis du vil vide om, hvordan det er at leve med sin OCD, så kan du i TÆT PÅ i aften møde den 16-årige Julie Harfeld Skulason.
Hun har haft OCD i seks år.
Sammen med sin mor sidder hun klar til at svare på spørgsmål fra eksempelvis dig mellem klokken 20.
00 og 21.
00.
Men hvad er en dårlig tanke for dig?
- Det er en tanke, der giver ubehag, og som giver angst.
De fleste af os kender til at have nogle af de her tanker, som ikke er rare, men som er påtrængende, og som giver noget ubehag, men så har du for eksempel et filter, der kan filtrere den tanke væk igen, og så gå videre i verden, fortæller Mette Lene Johansson og uddyber:- Det er det filter, jeg på en måde mangler.
Den tanke, som ikke bør være en dårlig tanke og fylde, kommer til at fylde og ryger ind og vækker ubehag hele tiden og dukker op og bliver påtrængende på den måde.
Overgange i altingOvergange kan være alt for Mette Lene Johansson.
Det er derfor, Mette Lene Johansson heller ikke i dag kan lave mad.
- Det indebærer for eksempel at skulle åbne en pakke kylling.
Klippe en pose op, hvilket også er en overgang.
Det er et skift fra at være lukket til at blive åbnet.
Hvis noget skal ud gennem køleskabet, er det også en overgang, og så kan der gå rigtig lang tid, før jeg kan blive færdig med noget.
Hvis ikke Mette Lene Johansson får gjort det rigtigt, så bliver maden smidt ud.
Hvis jeg for eksempel skal ud og handle, synker jeg af, inden jeg går ud af døren, og så synker jeg slet ikke, før vi er helt færdigeMette Lene JohanssonOvergange er også sådan noget som at gå ind i en ny måned.
Hvis ikke det gøres med de helt rigtige tanker, bliver hele måneden dårlig, og der kommer et negativt lys over alt, hvad hun skal resten af den måned.
- Det kan jeg leve med, men det svære er, at det også er ved årsskifte, for der gælder det samme.
Det altafgørende rigtige synkEn ting er, at tankerne skal tænkes korrekt, noget andet er også, at en overgang skal startes og afsluttes med et synk, hvor der også skal tænkes rigtigt, mens Mette Lene Johansson laver synket.
- Når jeg skal noget, synker jeg af, inden jeg skal det.
Hvis jeg for eksempel skal ud og handle, synker jeg af, inden jeg går ud af døren, og så synker jeg slet ikke, før vi er helt færdige, fortæller hun og fortsætter:- Der skal jeg synke på den helt rigtige måde, og hvis det går galt, skal jeg tage turen helt forfra – med alle de overgange, det at handle kan indebære – indtil jeg kommer hjem, og jeg får sunket rigtigt.
Sådan er det med alle de gøremål, Mette Lene Johansson kan have i løbet af en dag.
Ellers får Mette Lene Johansson det her ubehag, som stadig den dag i dag er udefinerbart for hende.
- Det er virkelig anstrengende.
Hvordan kommer Mette Lene Johansson ud af sit hjem, tænker du måske?
Gennem bagdøren, for hun har ikke brugt sin hoveddør i syv år.
Se hende tage turen her, mens hun fortæller om sine tanker:Drømmen er et liv uden OCDI dag får Mette Lene Johansson medicin, og det giver hende mod til at sætte sig nogle mål.
For eksempel skal hun i dag ud af sin lejlighed hver dag, hvor hun tager ned og træner i et fitnesscenter tæt på.
Drømmen er, at hun en dag bliver i stand til at slippe tvangstankerne helt, og at hun bliver rask nok til at kunne arbejde.
Før sin to år lange indlæggelse gennemførte hun både gymnasiet og en universitetsuddannelse.
Den afsluttende eksamen tog hun, da hun var indlagt.
På trods af, at det går bedre for Mette Lene Johansson i dag, holder hendes OCD stadig aldrig fri.
- Mange siger også til mig, at det må være frygteligt hårdt, men jeg har ikke prøvet andet, så jeg er vant til, at det er sådan, min hverdag fungerer, siger hun.
- Det liv, jeg har nu, kan kun blive bedre.
FacebookTwitterKopier linkEmner:Psykiske lidelser




https://www.dr.dk/nyheder/regionale/nordjylland/heidi-bor-paa-herberg-men-savner-et-rigtigt-hjem-vi-mangler-flere

NordjyllandHeidi bor på herberg, men savner et rigtigt hjem: ’Vi mangler flere skæve boliger’Udgifterne til kommunale herberg er på fem år steget med over 100 millioner kroner.
Heidi Vinther Mortensen har boet på forsorgshjem siden november.
Af Klaus Videbæk og Martin Møller Geertsen02.
apr.
2019 kl.
15.
52Bemærk: artiklen er mere end 30 dage gammelLæs opHvis 39-årige Heidi Vinther Mortensen selv kunne vælge, boede hun i en lille by uden for Hjørring med god offentlig transport og mulighed for at komme frem og tilbage.
Men sådan er det ikke lige nu.
Hun bor i stedet på et herberg, eller et forsorgshjem, som det formelt hedder her, sammen med fire andre beboere oven på Blå Kors’ værested i Hjørring.
Her har jeg trods alt et værelse, hvor jeg kan gå ind og lukke døren.
Heidi Vinther Mortensen, beboer Herberg Nord i Hjørring- Jeg kunne ikke blive boende der, hvor jeg boede før.
Alternativet havde været, at jeg endte med at sove på sofaer rundt omkring hos venner og bekendte.
Så valgte jeg at komme her.
Her har jeg trods alt et værelse, hvor jeg kan gå ind og lukke døren, fortæller hun.
Antallet af hjemløse er de senere år steget, og det er en af grundene til, at flere personer havner på herberg eller forsorgshjem i kortere eller længere tid.
På fem år er kommunernes udgifter til institutionerne steget med hundrede millioner kroner.
Det viser et notat fra Rådet for Socialt Udsatte baseret på tal fra Danmarks Statistik.
Mangel på billige boligerHeidi Vinther Mortensen har boet på forsorgshjemmet i Hjørring siden november.
Hendes værelse er sparsomt indrettet, men hun har forsøgt at gøre det lidt personligt, så de mandlige beboere kan se, at der også bor en kvinde på stedet.
Større møbler, køkkenudstyr og bøger har hun opmagasineret et andet sted, indtil hun forhåbentligt snart kan få sin egen bolig.
- Der er ikke noget, jeg hellere ville.
Men der er simpelthen mangel på billige boliger, siger hun.
Mens Heidi Vinther Mortensen bor på herberg, er hun at betragte som hjemløs, og hun er også formand for de hjemløses landsorganisation SAND i Nordjylland.
Får masser af tilbudHun oplever, at mange havner i samme situation som hende, fordi de har svært at få tingene til at løbe rundt i en almindelig bolig.
- Jeg får masser af tilbud om lejligheder, men de fleste af dem er sådan nogle fire- eller femværelses-nogle, som jeg under ingen omstændigheder har råd til, siger hun.
At flere bor på herberg og i længere tid skyldes blandt andet, at man inden for de senere år har sænket niveauet for overførselsindkomster som for eksempel kontanthjælp, uddannelseshjælp og integrationsydelse, mener Heidi Vinther Mortensen.
Kommunernes udgifter til socialt udsatteUdgifterne til kommunernes indsatser for socialt udsatte har de seneste år ligget på omkring cirka 6,8 milliarder kroner.
I 2013 toppede udgifterne med 7,0 mia.
kroner, og de er siden faldet en smule.
Men overordnet er der fra kommunernes side hverken sket en opprioritering eller nedprioritering af indsatserne til socialt udsatte.
Kilde: Notat om kommunale serviceudgifter til socialt udsatte, Rådet for Socialt UdsatteDet rammer voksne og specielt unge med behov for alternative boliger, hvor der ikke stilles høje krav til leje og indskud, siger hun.
- Vi mangler nogle skæve boliger, hvor de unge kan være.
Det er ikke altid, de kan rette sig ind efter, hvordan det er at bo på et kollegie eller på et herberg for voksne mennesker, siger hun.
Kommuner skal hjælpe tidligereI Hjørring Kommune lå udgiften til herberg og forsorgshjem i 2015 på tre millioner kroner.
I 2018 var tallet fordoblet til seks millioner kroner.
Det betyder, at man må lave besparelser på andre sociale poster eller på sundheds- eller ældreområdet, fortæller 1.
viceborgmester i Hjørring Kommune Per Møller (K).
I hans øjne er det ikke manglen på boliger, der er den største udfordring.
- I Hjørring Kommune er det ikke et problem at finde relativt billige boliger, siger han.
Lige så snart man bliver skrevet ind, skal vi have kommunen på banen.
Per Møller (K), 1.
viceborgmester i Hjørring KommuneDerimod skal kommunen være hurtigere til at lægge en plan for folk, når de første gang havner på herberg og omsorgshjem.
I dag er det nemlig herbergerne selv, der bestemmer, hvornår de vil tage personer ind, og det er godt, mener Per Møller, men det skal være nemmere at finde andre boligtilbud til dem efterfølgende.
- Lige så snart man bliver skrevet ind, skal vi have kommunen på banen, siger han.
Redskab bliver ikke brugtOverordnet set ligger kommunernes udgifter til socialt udsatte relativt stabilt, og de bruger hverken flere eller færre penge på området, end de gjorde for få år siden.
Men ifølge en ekspert er der et uforløst potentiale i forhold til at få flere hjemløse væk fra gader og herberger og over i permanente boliger.
- Hvis man vel og mærke både finder en bolig til dem og samtidig giver dem den sociale støtte, de har behov for, siger seniorforsker Lars Benjaminsen fra Vive - Det Nationale Forskningscenter for Velfærd.
- Men det er en udfordring mange steder i landet, fortsætter han.
På tværs af kommunerne er det meget forskelligt, hvor svært kommunerne har ved at håndtere problemet, fortæller han.
Jeg drømmer om at komme ud, hvor der er lidt frisk luft.
Heidi Vinther Mortensen, beboer Herberg Nord i HjørringSpecielt i de store og nogle mellemstore byer er priserne på lejligheder generelt høje, men i nogle tilfælde bruger kommunerne heller ikke de midler, de har til rådighed, påpeger Lars Benjaminsen.
- Kommunerne har ret til at kræve, at hver fjerde ledige lejlighed i den almene boligsektor bliver stillet til rådighed for boligsocial anvisning, siger han.
- Det gælder om lokalt at se på, hvilke muligheder der er, og om der også er nogle redskaber, man kunne bruge, som man ikke allerede bruger.
Frisk luft og en busforbindelse.
Hvor længe der går, inden Heidi Vinther Mortensen kan forlade forsorgshjemmet i Hjørring, ved hun ikke.
Men hun håber på det bedste.
- Jeg drømmer om at komme ud, hvor der er lidt frisk luft, siger hun.
- Men der skal stadig være gode bus- eller togforbindelser.
Ellers bliver jeg isoleret.
Per Møller (K) fra byrådet i Hjørring vil nu have Kommunernes Landsforening til at kigge på problemet.
FacebookTwitterKopier linkEmner:Hjørring Kommune|Hjørring|Socialforhold|Bolig|Per Møller (politiker)




https://www.dr.dk/nyheder/udland/faeldet-dagpengeforslag-vaekker-aergrelse-i-bruxelles

Valg til Europa-ParlamentetSe temaUdlandFældet dagpengeforslag vækker ærgrelse i BruxellesFormand for EU-parlamentsudvalg frygter, at EU-aftale om dagpenge kikser.
Danmark vil se det som en sejr.
Dagpengeforslaget faldt i Bruxelles efter blandt andet ivrigt dansk lobbyarbejde.
02.
apr.
2019 kl.
14.
16Bemærk: artiklen er mere end 30 dage gammelLæs opDet har lignet et sikkert nederlag for et bredt flertal i Folketinget, der bekæmper et udkast til EU-regler, som vil gøre det lettere at få adgang til dagpenge i andre EU-lande.
Men nu peger meget på, at den omstridte forordning 883 kan blive udskudt til efter valget til EU-Parlamentet i maj, så hele forslaget kan gentænkes.
Det konstaterer formanden for beskæftigelsesudvalget i parlamentet.
Tirsdag aflyste han en afstemning om forslaget.
- Frygten er selvfølgelig stor for, at vi ikke når et slutresultat med denne vigtige sag, siger formand Thomas Händel på et møde i Bruxelles om forordningen.
Forordning 883 handler om meget andet end vandrende arbejdstageres adgang til dagpenge - blandt andet pension, sygdom og arbejdsulykker.
Rumænien i tænkeboksI marts lykkedes det ellers lovgiverne - EU-Parlamentet, EU-landene og EU-Kommissionen - at nå til enighed.
Men fredag i sidste uge fik landene efter lobbyarbejde fra blandt andet Danmark kolde fødder.
De afviste udkastet.
Dermed havde udvalget ikke noget at stemme om tirsdag.
- Vi får ingen afstemning i dag.
EU-landene har trukket godkendelsen tilbage.
Så vi skal forhandle igen, siger Händel.
Tirsdagens møde er udvalgets næstsidste inden valget, fortæller formanden.
Den absolut sidste dag for en eventuel endelig afstemning i parlamentet er skærtorsdag.
Rumænien, som i øjeblikket har det skiftende formandskab for EU, er gået i tænkeboks.
Det skal nu vurderes om forordning 883 er død eller levende.
Midt i marts gav forhandlerne foreløbig grønt lys til, at optjeningsperioden for vandrende arbejdstagere i EU reduceres fra tre til en måned.
Retten til dagpenge i et andet EU-land ville dog fortsat være betinget af, at en EU-borger var arbejdsløshedsforsikret i det land, vedkommende kom fra.
/ritzau/FacebookTwitterKopier linkEmner:EU|Europa-Kommissionen|EU-forhold|Dagpenge|Bruxelles




https://www.dr.dk/nyheder/indland/26-aarig-skal-blive-bag-tremmer-i-tredobbelt-drabssag

Indland26-årig skal blive bag tremmer i tredobbelt drabssagDet er sparsomt, hvad offentligheden kan få at vide om sagen, der kører bag lukkede døre.
Sagen om de tre formodede drab har rystet beboerne i et boligkompleks på Vangehusvej på Ydre Østerbro.
Den fængslede 26-årige mand nægter sig skyldig.
Af Emma Toft02.
apr.
2019 kl.
14.
13Bemærk: artiklen er mere end 30 dage gammelLæs opEn 26-årig mand skal blive bag tremmer i en opsigtsvækkende sag om tre formodede drab på Østerbro i København.
Det har en dommer i dag besluttet i Københavns Byret.
Manden er sigtet for at have dræbt tre ældre borgere fra samme boligkompleks på Vangehusvej på Ydre Østerbro i København i løbet af februar og marts måned i år.
I første omgang blev dødsfaldene vurderet til at være naturlige.
Det var først efter henvendelser fra pårørende, at politiet undersøgte sagerne mere grundigt og fandt ud af, at de tre ældre formentlig var blevet dræbt.
Den 26-årige mand nægter sig skyldig.
Han er tidligere idømt en længere fængselsstraf for voldtægt og drabsforsøg i en anden sag.
Men da der er navneforbud i denne sag, kan der ikke komme flere detajler frem om den.
Læs også:Politiet sigter 26-årig for drab på tre ældre menneskerIngen detaljer kommer fremDagens retsmøde foregik bag lukkede døre trods protester fra de fremmødte journalister.
Derfor var det ikke mange ord, den sigtede 26-årige mand sagde, mens pressen var til stede i retslokalet.
Iført blå skjorte mumlede han kort med sin forsvarer, mens dørlukningen blev diskuteret.
Anklager Søren Harbo krævede lukkede døre, fordi der ifølge ham mangler meget efterforskning, og fordi der er risiko for, at vidner kan blive påvirket, hvis sagens detaljer kommer frem.
- Politi og anklagemyndighed ønsker ikke, at der er en unødig påvirkning af de vidner, som er blevet afhørt, og som skal afgive forklaring senere, sagde Søren Harbo.
- Vi ønsker heller ikke, at vidner, der endnu ikke er blevet afhørt, eventuelt bliver kontaktet af pressens repræsentanter, lød det videre.
Anklageren erkendte, at en sag om tre formodede drab kan være af stor offentlig interesse.
Men da dagens retsmøde kun omhandlede den ene af de tre drabssigtelser, nemlig den som fik sagen til at rulle, var der ikke grund til åbenhed om sagen, mente anklageren.
Den 26-årige mand er varetægtsfængslet frem til 30.
april.
Imens skal politiet afhøre beboere på Vangehusvej og i den sigtede mands omgangskreds, indhente overvågningsvideo og gennemgå transaktioner på ældre borgeres kreditkort, som ifølge politiet kan være blevet blevet misbrugt.
Sagen kort•Den 26-årige mand blev anholdt 9.
marts om aftenen.
•Dagen efter blev han fremstillet i grundlovsforhør og varetægtsfængslet for et drab på en 81-årig kvinde 7.
marts.
•Efterfølgende indkaldte politiet til pressemøde og fortalte, at manden også var mistænkt for et drab på en 83-årig kvinde 7.
februar og en 80-årig mand 2.
marts.
•Beboere i boligkomplekset har fortalt til DR Nyheder, at den sigtede mand jævnligt kom i ejendommen, fordi han havde familie der.
FacebookTwitterKopier linkEmner:Kriminalitet|København|Mord|Anklagemyndigheden|Københavns Byret




https://www.dr.dk/nyheder/kultur/boeger/jacob-haugaards-debutroman-faar-0-stjerner-jeg-vil-nok-taenke-mig-om-gange

BøgerJacob Haugaards debutroman får 0 stjerner: 'Jeg vil nok tænke mig om to gange, før jeg skriver en ny bog'Bogen er slet ikke skrevet til at skulle anmeldes, fortæller den folkekære entertainer.
Jacob Haugaard i vante omgivelser: Til Grøn Koncert i Valbyparken i 2017.
Af Kasper Madsbøll Christensen02.
apr.
2019 kl.
14.
01Bemærk: artiklen er mere end 30 dage gammelLæs op'Ubegribeligt primitiv'.
'Fladpandet karlekammerkomik'.
'Danmarkshistoriens mest overflødige, fejlbefængte og dårligt redigerede udgivelse'.
Det er ikke mange rosende ord, entertaineren Jacob Haugaards romandebut får med på vejen.
Faktisk får bogen 'Tim og Tom' den sjældne 'ære' at modtage 0 stjerner i en stærkt negativ anmeldelse i Jyllands-Posten, hvor det blandt andet lyder, at 'forlaget burde skamme sig over at sende den på gaden'.
Kan ikke fordrage kritikJacob Haugaard, der blandt andet ernærer sig som konferencier ved de årlige Grøn Koncert-arrangementer, har taget den sønderlemmende kritik til efterretning.
- Jeg vil nok tænke mig om to gange, før jeg skriver en ny bog, siger Jacob Haugaard, da dr.
dk ringer til ham for at høre, hvordan han har det med den hårde kritik.
Én stjerne er jo virkelig dårligt, mens 0 stjerner er ganske usædvanligt.
Jacob Haugaard, entertainer og forfatter- Jeg kan generelt ikke fordrage kritik, men bogen er heller ikke skrevet til at skulle anmeldes.
Én stjerne er jo virkelig dårligt, mens 0 stjerner er ganske usædvanligt, siger den folkekære entertainer med et grin, før han igen bliver seriøs.
- Jeg havde slet ikke regnet med, at bogen skulle anmeldes på dén led, og nu skal jeg så lige pludselig tage stilling til en dårlig anmeldelse.
- Jeg synes jo, det er god bog, jeg har skrevet.
Jacob Haugaard er også er kendt for sit parløb med komiker-kollegaen Finn Nørbygaard i Jydekompagniet.
Billedet er fra 1996.
Jacob Haugaard har gennem sin alsidige karriere - blandt meget andet - ernæret sig som rengøringsassistent, murerarbejdsmand og folketingsmedlem, mens han i dag arbejder som som komiker, sangskriver og musiker.
Og så altså som forfatter.
Netop drømmen om at blive forfatter er én, han længe har haft lyst til at indfri.
Haugaard sagde allerede i 1986 til DR, at 'dengang jeg var knægt, dér ville jeg gerne være forfatter'.
- Men dér hvor jeg kommer fra, der er det ikke noget, man bliver.
Det er noget, man er.
Så det kunne jo ikke rigtig lade sig gøre, sagde han dengang.
Flashback til sin skoletidDét har han imidlertid ændret på med 'Tim og Tom', der blev udgivet mandag den 1.
april.
Bogen handler om to 'langtidskriminelle', der bliver sendt til en flygtningelejr i Libanon som 'infrastrukturkonsulenter'.
Jacob Haugaard har i kølvandet på den negative anmeldelse været ude for at forsikre, at bogen ikke er en aprilsnar.
- Jeg har nærmest fået et flashback til min skoletid.
Der fik jeg altid 00 i fristil.
Det havde jeg lykkeligt glemt, men det er da kommet op til overfladen igen, siger Jacob Haugaard, der tror, at bogen 'har ramt anmelderen på manchetterne'.
På den anden side har Jyllands-Postens anmelder understreget, at han ikke er ude på at hænge Jacob Haugaard ud med den hårde anmeldelse.
FacebookTwitterKopier linkEmner:Jacob Haugaard (komiker)|Litteratur|Erhverv|Jylland|Libanon




https://www.dr.dk/sporten/badminton/danske-singler-stryger-videre-i-malaysia

BadmintonTo danske singler stryger videre i MalaysiaRasmus Gemke og Anders Antonsen gik videre fra første runde i badmintonturneringen Malaysia Open.
Anders Antonsen er videre i Malaysia.
02.
apr.
2019 kl.
13.
24Bemærk: artiklen er mere end 30 dage gammelLæs opDe bedste danske badmintonspillere deltager i denne uge i Malaysia Open, og det blev en god start for herresinglerne Anders Antonsen og Rasmus Gemke.
Anders Antonsen skulle dog ud i tre sæt mod kineseren Huang Yuxiang, før tirsdagens sejr var hjemme i Kuala Lumpur.
Den 21-årige dansker, der er nummer 12 i verden, vandt 21-17, 16-21, 21-13 over Huang Yuxiang.
Læs også:Viktor Axelsen vinder India Open-finale over hjemmebanedarlingDet var tredje gang i træk, at Anders Antonsen slog kineseren.
De havde også mødt hinanden i både 2017 og 2018.
Rasmus Gemke gik ligeledes videre fra første runde, da han vandt med 21-19, 24-22 over Lee Huyn Il fra Sydkorea.
Mens det gik godt for de danske singlespillere, så blev tirsdagens kamp en skuffelse for den danske herredouble med Kim Astrup og Anders Skaarup Rasmussen.
Det femteseedede danske par er ude efter et nederlag i første runde på 19-21, 26-24, 8-21 til indoneserne Wahyu Nayaka Arya Pangkaryanira og Ade Yusuf Santoso.
Turneringen er rangeret til at være på niveau tre og er dermed en af de større i badmintonkalenderen.
/ritzau/FacebookTwitterKopier linkEmner:Rasmus Gemke (badmintonspiller)|Malaysia|Sydkorea|Badminton|Kuala Lumpur




https://www.dr.dk/nyheder/indland/ekspert-pandaer-handler-om-meget-mere-end-venskab

Pandaer til DanmarkSe temaIndlandEkspert: Pandaer handler om meget mere end venskabIfølge Oxford-professor bruger Kina både pandaer til at skabe attraktive handelsrelationer og som et sanktionsmiddel.
Mau Sun er den ene af de to pandaer, som efter ti års dialog med Kina nu skal bo i Københavns Zoo.
Af Marco De Los Reyes02.
apr.
2019 kl.
13.
52Bemærk: artiklen er mere end 30 dage gammelLæs opI de senere år har Kina i stigende grad spillet med panda-musklerne.
Den populære bjørn er nemlig et meget værdifuldt redskab for kineserne, som bruger den aktivt, både når det gælder om at skabe attraktive handelsrelationer og som sanktionsmiddel over for lande, man ønsker at straffe.
Pandaer til KøbenhavnDen 4.
april ankommer to pandaer fra Kina til Danmark, og den 10.
april indvies det nye panda-anlæg i Københavns Zoo.
Offentligheden kan se pandaerne fra den 11.
april.
Selv om der ofte snakkes om lån af pandaer, er der reelt tale om en lejeaftale.
Aftalen med Københavns Zoo løber i 15 år, og prisen er 1 million dollar om året.
Ifølge den britiske professor Paul Jepson er kineserne nemlig kommet ind i en ny fase af det såkaldte panda-diplomati, der har været kendt i hundredevis af år.
Den første fase af det moderne pandadiplomati kom, fortæller Paul Jepson, under Den Kolde Krig, hvor verden var delt op i øst og vest - mellem kapitalisme og kommunisme.
Groft sagt.
Men Kina ønskede ikke at være en del af den opdeling og ville i stedet for finde en tredje måde at gøre tingene på, og det skulle panda-diplomatiet medvirke til.
- Man indså, at pandaen var ideel til at symbolisere og skabe venskaber, siger Paul Jepson, der til dagligt er Course Director i afdelingen Society and Environmental Policy på Oxford University.
Her har den britiske professor stået i spidsen for et forskerhold, der har set nærmere på panda-diplomatiets udvikling, og i de senere år har det altså handlet om meget mere end venskaber.
Herover kan du se et klip med Paul Jepson.
Et godt eksempel, påpeger Paul Jepson, er Canada, der formentlig har modtaget pandaer til gengæld for uran, som Kina har skullet bruge til de mange nye atomkraftværker rundt omkring i "Riget i midten".
- Så vi ser, at der er en sammenhæng mellem lande, der får pandaer, og lande, der har uran - som eksempelvis Australien og Canada - eller lande som har teknologien, der skal bruges.
Eksempelvis Frankrig.
Den kinesiske middelklasse vokserI øjeblikket er det ifølge Paul Jepson interessant, at der også laves panda-aftaler, der kan byttes til produkter og ydelser, der kommer den voksende middelklasse i det kinesiske samfund til gode.
Xing Er er den anden panda, som kommer til København.
XIng Er er en han, mens Mao Sun er en hun.
Og det er her, det giver mening, at Danmark nu kommer med på listen over lande, som Kina lejer pandaer ud til.
Det fastslår Kjeld Erik Brødsgaard, som er professor på Institut for International Økonomi, Politik og Business ved Copenhagen Business School.
- Vi er gode på miljø, og Kina har bestemt brug for miljøtiltag.
På grund af den forurening, man har i Kina i dag.
Kina har også behov for at opbygge et velfærdssystem - med uddannelse og sundhed.
Og der er vi gode i Danmark.
Vi er også gode i forhold til fødevaresikkerhed.
Det er også et problem i Kina, fortæller Kjeld Erik Brødsgaard og påpeger:Se programmetI fire år har DR haft unik adgang til at følge kampen for at få to pandaer fra Kina til Danmark.
Det er der kommet tre programmer ud af.
Pandaerne kommer – diplomater i pels sendes på DR1 tirsdag den 2.
april, den 9.
april og den 16.
april kl.
20.
45.
Du kan også se programmet på DR TV her.
- Så der er en enorm gevinst for kineserne, og for os er der også en gevinst.
Kina er nu vores største handelspartner uden for EU.
Det er ikke USA, som mange går og tror, konstaterer Kjeld Erik Brødsgaard.
Formelt var det i forbindelse med dronning Margrethes statsbesøg i Kina i 2014, at det efter knap tre års diplomatisk dialog faldt på plads, at Danmark skulle låne to pandaer.
Og ved samme lejlighed blev der underskrevet hele 40 nye handelsaftaler mellem Kina og Danmark.
Dalai Lama på et pressemøde kort efter sit møde med Barack Obama.
Men pandaerne bruges ikke kun til at skabe eller forstærke relationer.
De kan også bruges til det modsatte.
Paul Jepson henviser til USA's daværende præsident Barack Obamas møde med Tibets åndelige leder, Dalai Lama, i 2010, hvilket ikke faldt i god jord i Kina.
For Tibet er en del af Kina, som ser andre landes kontakt til Tibet som en provokation og en form for anerkendelse af mange tibetaneres ønske om selvstændig.
Ifølge Paul Paul Jepson var det allerede, efter at mødet mellem Barck Obama og Dalai Lama kom i stand, at man reagerede fra kinesisk side.
- Det blev aldrig direkte sagt.
Men det er et meget interessant sammenfald, at to pandaer blev kaldt hjem fra USA to dage senere.
Og Kina kan sagtens kalde pandaer hjem.
De ejer jo pandaerne, siger Paul Jepson.
En kulturel sanktion- Det viser, at Kina også kan bruge sin soft power på negativ vis.
Og det er en ganske interessant sanktion.
For normalt snakker man om økonomiske sanktioner.
Det her er mere en kulturel sanktion, forklarer han.
Et eksempel lidt i samme genre er udlånet af pandaer til Skotland.
I 2010 gav Den Norske Nobelkomité fredsprisen til den kinesiske systemkritiker Liu Xiaobo, der sad fængslet i Kina.
Med det samme blev Kinas forhold til Norge meget køligt, og det gik udover Norges eksport til Kinas.
Især eksporten af norske laks blev hårdt ramt.
Herover er et klip fra, da fredsprisen gik til Liu Xiabo.
- Måske overdriver jeg, siger Paul Jepson, som her kommer med et bud på, hvordan de kinesiske leder tænkte, da Liu Xiaobo fik fredsprisen.
- Hvis det er sådan, I vil lege, så vil vi ikke lege med jer.
Vi vil ikke handle med jer på det niveau.
Så skiftede Kina over til Skotland i stedet for, fortæller Paul Jepson.
Det betød, at Skotland blandt andet fik lavet en god aftale om eksport af laks til Kina, og ved samme lejlighed blev det så aftalt, at Skotland skulle have et par kinesiske pandaer.
Som tak for hjælpen.
- Man vendte det blinde øje til Norges Nobel-sag, Så på den måde symboliserer pandaen også lidt den skotske mangel på solidaritet med Norge, konkluderer han.
Læs også:Efter lang tids Nobelstrid taler Norge og Kina med hinanden igenFørst seks år senere kom Norge og Kina igen på god fod med hinanden, og det var den norske regering, der rakte hånden frem.
Men som flere eksperter i blandt andet den norske avis Afrenposten konstaterede, var det på Kinas betingelser.
FacebookTwitterKopier linkEmner:Barack Obama (politiker)|Dalai Lama (religiøst overhoved)|Kina|Dyr|EU




https://www.dr.dk/nyheder/penge/maersk-arvinger-om-aktienedtur-vi-maa-tilpasse-os-den-nye-verden

PengeMærsk-arvinger om aktienedtur: 'Vi må tilpasse os den nye verden'Det kommer til at koste kræfter at få vendt skuden, siger Mærsk-arvinger.
- Det er klart, at jeg hellere havde set en anden udvikling finansielt, siger Ane Mærsk Mc-Kinney Uggla.
Af Alexander Hecklen og Jakob Ussing02.
apr.
2019 kl.
13.
29Bemærk: artiklen er mere end 30 dage gammelLæs op- Det er klart, det bekymrer mig.
Og jeg har en stor forståelse for, at der er mange, der kan være skuffede.
Rederigiganten Mærsk blev grundlagt på dampskibeKoncernen blev grundlagt i 1904 af Peter Mærsk Møller under navnet "Dampskibsselskabet Svendborg.
"A.
P.
Møller (A.
P.
er kort for Arnold Peter) var søn af Peter Mærsk Møller.
I 1912 stiftede A.
P.
Møller Dampskibsselskabet af 1912 med hjemsted i København.
A.
P.
Møller købte sine første fem tankskibe i 1928, hvor et fællesrederi for tank- og linjeskibsdrift blev oprettet.
De to selskaber (Svendborg og 1912) fusionerede først i 2003 og blev til A.
P.
Møller - Mærsk A/S.
Koncernen er i dag vokset til at være repræsenteret i over 130 lande.
Koncernens hovedkvarter ligger ud til vandet på Esplanaden i København.
A.
P.
Møller stod i spidsen for selskabet frem til sin død i 1965.
Herefter tog sønnen Mærsk Mc-Kinney Møller over helt frem til 1993, hvor han overlod den daglige ledelse til Jess Søderberg.
Mærsk Mc-Kinney Møller fortsatte dog som bestyrelsesformand.
Mærsk Mc-Kinney Møller døde i 2012, og siden har datteren, Ane Mærsk Mc-Kinney Uggla, stået i spidsen for familiens investeringer.
Kilde: denstoredanske.
dk, Mærsk.
com, BloombergSådan lyder reaktionen fra Mærsk Mc-Kinney Møllers yngste datter, Ane Mærsk Mc-Kinney Uggla, oven på et år med en aktiekurs, der er faldet betydeligt for rederigigantens aktionærer.
- Vi er tålmodige, for vi er langsigtede ejere.
Men selvfølgelig har vi også et pres for, at der skal være en udvikling i den rigtige retning, siger Ane Mærsk Mc-Kinney Uggla, der er formand for Mærsk-familiens investeringsselskab A.
P.
Møller Holding, som er hovedaktionær i A.
P.
Møller - Mærsk.
Generalforsamling i skyggen af aktienedturSidste år var strid modvind for Mærsk.
Seneste regnskab viser kun beskedne forhåbninger for 2019.
Kort efter regnskabet blev præsenteret i februar, faldt både Mærsks a- og b-aktie med over syv procent.
Og generelt set har prisen på Mærsks aktier stået i stampe i de seneste år.
Virksomhedens årlige generalforsamling løber i dag af stablen i Bella Center, København.
Og det er her, at opsamlingen på et år, der har været præget udfordringer, bliver vendt med andre aktionærer, fortæller Ane Mærsk Mc-Kinney Uggla.
- Det er klart, at jeg hellere havde set en anden udvikling finansielt.
Men nu er verden engang, som den er, og vi har taget mange tiltag i A.
P.
Møller - Mærsk.
Og jeg tror stærkt på en forbedring på de forskellige fronter, siger hun.
Selvom Ane Mærsk Mc-Kinney Uggla endnu har masser af olieaktiviteter i sit holdingselskab og ifølge eget udsagn fortsat vil have aktiviteter i fossile brændstoffer et ”godt stykke tid endnu”, så ruster virksomheden sig i øjeblikket til fremtidens grønne energikilder, siger hun.
- Vi går ikke tilbage til at købe olieselskaber.
Vi må tilpasse os den nye verden, og så må vi se til, at vi får fart på, siger Ane Mærsk Mc-Kinney Uggla.
Ane Mærsk Mc-Kinney Ugglas søn, Robert Mærsk Uggla, ses her til generalforsamlingen i Bella Center.
Barnebarn: Vi har langtsigtet fokusOgså Ane Mærsk Mc-Kinney Ugglas søn, Robert Mærsk Uggla, er til stede ved generalforsamlingen i Bella Center.
Mærsk Mc-Kinney Møllers barnebarn mener, at virksomheden bør skue langt ud i horisonten for at vende udviklingen.
For to et halvt år siden satte Mærsk kursen med en ny strategi.
- Nu går jeg ikke så meget op i aktiekurserne fra et år til et andet.
Jeg er klar over, at alle aktionærer rigtig gerne vil se et afkast.
Men vi forsøger at have et langtsigtet fokus på selskabet, siger han.
Er I tilfredse med, hvad der er sket på de seneste to og et halvt år, hvis man ser på aktiemarkedets reaktion?
- Vi synes, man har gjort store fremskridt.
Det er klart, at der er en makroøkonomisk usikkerhed i verden, og det påvirker Mærsk finansielt.
Men vi synes, man har gjort nogle rigtigt gode tiltag, siger Robert Mærsk Uggla.
FacebookTwitterKopier linkEmner:A.
P.
Møller-Mærsk|Ane Mærsk Mc-Kinney Uggla (erhvervsleder)|Mærsk Mc-Kinney Møller (erhvervsleder)|København|Erhverv




https://www.dr.dk/nyheder/vejret/meteorolog-om-stigende-temperaturer-i-danmark-vi-kan-risikere-fire-graders-stigning

Klimatopmødet COP24Se temaVejretMeteorolog om stigende temperaturer i Danmark: 'Vi kan risikere fire graders stigning'Inden for de seneste 30 år er forskellen mellem temperaturen i Danmark og resten af verden mere end fordoblet.
Temperaturstigningerne betyder både mere varme, men også mere vand.
(Arkiv) Af Mathilde Bugge02.
apr.
2019 kl.
14.
14Bemærk: artiklen er mere end 30 dage gammelLæs opSelvom de fleste sætter pris på den blå himmel og de stigende temperaturer, der følger med foråret, er der måske alligevel grund til bekymring.
I Danmark er forskellen i temperaturstigningen nemlig mere end dobbelt så stor som på globalt plan.
Temperaturen i Danmark er alene de seneste 30 år steget med 1,02 grader, mens den globalt set er steget 0,43 grader.
Det svarer til, at det er blevet 0,59 grader varmere i Danmark end globalt.
Det viser en opgørelse, som TV2 har lavet på baggrund af klimaforskningscentret fra Climatic Research Unit og Hadley Centeret i England (HadCRUT4).
Dermed er Danmark et af de steder, hvor temperaturen er steget mest.
- Tallene viser, at det allerede er betydeligt varmere i vores del af verden.
Klimaændringerne er altså ikke bare noget, der sker i fremtiden, men noget vi kan se nu og her, siger DR’s vejrvært og meteorolog Søren Vallentin Jacobsen.
Læs også:Temperaturen stiger under Arktis: Tøvejr i jorden kan forværre klimaforandringerneTemperaturstigning på fire graderMeteorologen mener, at der er grund til at tage udviklingen meget alvorligt.
- Hvis den stigningstendens i klimagasser, der er i dag, får lov at fortsætte, kan vi i Danmark sagtens nå en temperaturstigning på fire grader over det præindustrielle niveau, siger Søren Vallentin Jacobsen.
Det præindustrielle niveau bliver brugt til at måle, hvordan den gennemsnitlige temperatur stiger eller falder sammenlignet med temperaturen inden 1850.
Og de stigende grader i Danmark betyder mere vand og varme:- Konsekvenserne i Danmark er de samme, som vi de seneste mange år har opremset: Der kommer blandt andet mere nedbør som regn og en større frekvens af skybrud, siger Søren Vallentin Jacobsen.
Og man kan allerede mærke klimaforandringerne rundt omkring i Danmark.
Kommunerne bliver for eksempel nødt til at klimatilpasse mod de store mængder af vand.
Temperaturerne stiger i hele NordenMen det er ikke kun i Danmark, at temperaturforskellen er mere end fordoblet, sammenlignet med den globale gennemsnitstemperatur.
Det varmere vejr gælder for hele Norden.
Danmark ligger i et af de områder på Jorden, hvor temperaturstigningerne regionalt set har været størst de seneste år.
- Hvis vi kigger på de fremtidsscenarier, er Nordøsteuropa og Skandinavien de steder, hvor vi forventer, at temperaturstigningen er større end global gennemsnittet.
Det går hurtigst i arktis, men det går også meget stærkt her, siger Søren Vallentin Jacobsen.
Det skyldes ifølge Søren Vallentin Jacobsen, at det bliver relativt varmere, når man bevæger sig nordpå.
Vi skal se temperaturstigningen i et globalt lysMen temperaturstigningerne og konsekvenserne af klimaforandringerne kan ikke kun anskues lokalt.
Det skal ifølge DR’s meteorolog ses i et globalt perspektiv.
Temperaturerne bliver nemlig ved med at stige på verdensplan, og klimaforandringer kender ikke landegrænser.
I Canada har de også mærket til de voldsomme temperaturstigninger.
Ifølge en canadisk rapport om klimaforandringer er temperaturen steget med 1,7 grader i landet.
De voldsomme temperaturstigninger kan ifølge rapporten få en lang række konsekvenser i form af stigende vandstande, oversvømmelser, hedebølger og et øget antal skovbrande.
FacebookTwitterKopier linkEmner:Vejret|TV 2 (tv-kanal)|Klimaændringer|Arktis|Canada




https://www.dr.dk/nyheder/politik/mette-f-afviser-oestergaards-krav-der-er-gaaet-lidt-meget-ungdomskampagne-i-det

PolitikMette F afviser Østergaards krav: 'Der er gået lidt for meget ungdomskampagne i det'Mette Frederiksen fastholder, at der er brug for en stram udlændingepolitik.
Af Thomas Klose Jensen02.
apr.
2019 kl.
12.
00Bemærk: artiklen er mere end 30 dage gammelLæs opSocialdemokratiets formand Mette Frederiksen afviser nu at rette ind efter Radikale Venstres krav om at tage et opgør med paradigmeskiftet for at få deres støtte.
Der er nemlig brug for at føre en udlændingepolitik henover midten i et bredt politisk flertal.
- Og der er i dag opbakning til paradigmeskiftet, sådan så flygtninge – når forholdene i hjemlandet tilsiger det – kan rejse tilbage.
Det støtter vi selvfølgelig.
Jeg synes, det er udtryk for sund fornuft, forklarer statsministerkandidaten, der undrer sig over endnu et krav fra radikal side.
Læs også:'Der er sandt for dyden forskel på, om en ny regering bliver bragt til magten af Radikale Venstre eller Dansk Folkeparti'Integrationen skal fungereMorten Østergaard har i Berlingske forklaret, at hvis ikke Mette Frederiksen er villig til at sløjfe dele af paradigmeskiftet, kan hun vinke farvel til partiets mandater.
Der er nemlig brug for at få sat fokus på at sætte skub i integrationen, fremfor at sætte den i stå, mener han.
Faktisk er den politiske leder klar til at udtrykke mistillid til hende, hvis hun ikke retter ind.
Mette Frederiksen mener ikke, at hun tager Radikale Venstres stemmer for givet, når hun så klart afviser at lytte til partiets krav.
- Selvfølgelig skal folk, der kommer hertil integreres.
Og jeg synes faktisk, at det er afgørende vigtigt, at flygtninge, som kommer til Danmark, kommer i beskæftigelse med det samme, lærer sproget og forsørger sig selv, siger hun.
- Men det står da ikke i modstrid til, at når der så bliver fred i hjemlandet, at man så vender tilbage og bruger de kompetencer, som man har opnået i Danmark til at genopbygge det land, som man er flygtet fra.
Frederiksen undrer sigMette Frederiksen undrer sig i det hele taget over, at Radikale Venstre kommer på banen med endnu et krav.
- Hvad er det egentligt, at Radikale Venstre lægger op til med den her melding.
Er det parlamentarisk kaos, hvor det bliver stadig sværere at danne regering i Danmark.
Eller er det i virkeligheden, at de radikale vælgere skal begynde at tage stilling til, om man ønsker en radikal støtte til Lars Løkke som statsminister efter et valg, spørger hun.
- Jeg kan jo godt engang imellem savne det gamle Radikale Venstre, som var optaget af samarbejde og det politiske indhold.
Jeg synes, der er gået lidt for meget ungdomskampagne i det, vi ser lige nu, og jeg har ikke tænkt mig at flytte mig.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Radikale Venstre|Socialdemokraterne|Udlændingepolitik




https://www.dr.dk/nyheder/politik/folketingsvalg/hvem-er-du-mest-enig-med-proev-drs-kandidattest






https://www.dr.dk/nyheder/indland/trods-fejl-minister-afviser-saette-folkeskolens-laesetest-i-bero

IndlandTrods fejl: Minister afviser at sætte folkeskolens læsetest i beroDe nationale læsetest skal granskes grundigt efter fejl, siger Merete Riisager.
De nationale læsetest i folkeskolen står nu til at blive ændret, efter at forskere har fundet fejl.
Af Theis Lange Olsen02.
apr.
2019 kl.
13.
15Bemærk: artiklen er mere end 30 dage gammelLæs opDe nationale læsetest i folkeskolen bliver nu sendt til reparation af undervisningsminister Merete Riisager (LA).
Det sker, efter at et nyt forskningsprojekt har vist, at læsetesten er temmelig upræcis.
- Testen skal sendes til syn og formentlig også til reparation.
Det har jeg det okay med, for vi har at gøre med en test, der er cirka ti år gammel, og i en teknologisk tidsalder er det ganske meget, siger Merete Riisager.
Ifølge forskerne bag rapporten kan en elev, der burde få 50 point i læsetesten, få alt mellem 16 og 84 point, alene fordi testen måler forkert.
Det skriver Politiken.
National test måler forkertDe nationale tests i matematik og dansk er såkaldt adaptive tests.
Det betyder, at spørgsmålene bliver lettere eller sværere alt efter, om eleven svarer rigtigt eller forkert.
Ifølge en ny rapport fra to forskere er prøverne for startafhængige.
Hvis eleverne svarer forkert - eller rigtigt - i starten, er der ikke mulighed for at arbejde sig op eller ned i sværhedsgrad undervejs.
Rapporten dokumenterer, at en elev, der er en almindeligt dygtig læser og dermed burde få resultatet ‘god præstation’, kan få et resultat, der ligger et trin over eller under det reelle niveau.
De nationale tests blev indført i 2010.
Alle elever i folkeskolen møder prøverne på computerskærme 10 gange i løbet af skoletiden.
Det tager 45 minutter at gennemføre en test.
Kilde: Aarhus Universitet.
Testene kan derfor også have konsekvenser for elever, der eksempelvis er ordblinde, påpeger forskerne.
Læs også:OVERBLIK 10 år med nationale testDe anbefaler at sætte testene i bero, imens de bliver set efter i sømmene.
Men det lægger undervisningsministeren ikke op til - hun vil i første omgang drøfte sagen i forligskredsen.
Folkeskolerne gennemfører i øjeblikket testene, fremgår det af Undervisningsministeriets hjemmeside.
Minister: Hvad er formålet?
Undervisningsministeren holder fast i, at læsetest er et godt værktøj, som hun gerne vil fortsætte med at bruge - bare på en anden måde i fremtiden.
- Test er et godt og vigtigt værktøj, men det trænger i den grad også til at blive kigget efter i sømmene.
Så det er det, vi gør.
Men de her forskningsresultater er vel ikke specielt tilfredstillende?
- Nej.
Der findes ingen test i verden, der er perfekt.
Uanset hvordan man skruer den sammen, så måler den kun lige præcis det, den stiller spørgsmål i.
Man skal aldrig tro, at en hvilken som helst test er en beskrivelse af hele elevens faglighed.
- Vi skal med et gennemsyn finde ud af, hvad det egentlig er, vi vil med de her test.
Det er det eneste værktøj, hvor vi gennemfører en test på alle elever på en årgang, så det er den eneste måde, man kan følge en population.
Det er der musik i.
Man kan se, om en skole er i seriøse problemer, og man kan følge en udvikling, siger Merete Riisager.
Afviser stopHar man taget de forbehold til testen, du nævner, i tilstrækkelig grad igennem årene?
- Da man satte dem i søen, var man måske meget håbefuld om, at de her test skulle kunne alting.
De skulle både være et pædagogisk værktøj og måle nationalt og kommunalt.
De skulle kunne det hele.
- Der tror jeg, det er vigtigt med gennemsynet, at man beslutter, hvad det vigtigste er.
Og så skal vi bygge og rekonstruere de nationale test i forhold til den målsætning, siger undervisningsministeren.
Formand for Skolelederforeningen, Claus Hjortdal, mener, at politikere og medier overvurderer betydningen af de nationale test.
Han understreger, at der er flere redskaber til at vurdere elevernes faglighed.
Undervisningsminister Merete Riisager er kaldt i samråd i sagen.
Både Socialdemokratiet og SF kræver, at testene bliver sat i bero, mens evalueringen foregår.
Samme krav kommer fra Danmarks Lærerforening.
FacebookTwitterKopier linkEmner:Liberal Alliance|Merete Riisager (politiker)|Folkeskolen (Danmark)|Uddannelse|Folkeskole




https://www.dr.dk/nyheder/penge/sas-piloter-varsler-konflikt-fra-den-26-april

PengeSAS-piloter varsler konflikt fra den 26.
aprilForhandlinger mellem SAS og selskabets nordiske piloter er brudt sammen.
SAS Pilot Group (SPG) har tidligere brudt forhandlingerne i Norge og Sverige.
Af Alexander Hecklen02.
apr.
2019 kl.
11.
44 | opdateret 02.
apr.
2019 kl.
12.
14Bemærk: artiklen er mere end 30 dage gammelLæs opHvis du skal ud at rejse med SAS i slutningen af april, så kan det være en god idé at undersøge, om der er en pilot til at flyve flyet.
Forhandlinger mellem SAS og selskabets nordiske piloter om nye overenskomster er netop brudt sammen.
Derfor vasler piloterne nu konflikt, som kan risikere at bryde ud fra fredag 26.
april, hvis parterne ikke bliver enige inden.
Det skriver SAS Pilot Group (SPG) i en pressemeddelelse.
Piloter: SAS fjerner aftalerDet er ikke første gang, at der er storm omkring forhandlingerne om nye overenskomster mellem SAS og selskabets nordiske piloter.
SAS Pilot Group, som repræsenterer SAS-piloter i Danmark, Norge og Sverige, har tidligere brudt forhandlingerne i Norge og Sverige.
Ifølge René Arpe, der er formand i Dansk Pilotforening, er piloterne særligt utilfredse med, at SAS har valgt at "fjerne eksisterende aftaler om samarbejde, produktion, karriereudvikling og anciennitetssystemer".
– SAS ønsker at præsentere disse forhandlinger som en kamp om en unaturlig begrænsning af ledelsesretten, hvilket er helt forkert.
Vores krav er, at aftalerne og deres intentioner respekteres.
SAS tjente således 1,7 milliarder i 2017 og 2,1 milliarder i 2018 med disse aftaler.
Der er derfor ingen grund til, at aftalerne ikke skal fortsætte, siger han i pressemeddelelsen.
Skal igennem mæglingEt andet stridspunkt er ifølge René Arpe, at mange piloter ikke får ordentlig information om deres arbejdstider, så de har svært ved at planlægge deres fritid.
– Majoriteten af piloterne i SAS har ingen kontrol over hvornår og hvor længe de skal arbejde.
Det eneste piloterne ofte ved om sin arbejdstid for næste måned er, at de kun har fri én weekend.
I værste fald risikerer de at skulle arbejde syv weekender i træk.
Dette er uholdbart, siger han.
De to parter skal nu gennem mægling forsøge at finde hinanden.
Hvis det ikke lykkes, vil den varslede konflikt bryde ud.
- Tidligere ville SAS altid sammenligne os med andre flyselskaber.
Når lønninger og arbejdstidsordninger nu er dårligere end andre seriøse flyselskaber, vi kan sammenligne os med, afviser SAS at diskutere markedsløn for piloter, siger René Arpe.
DR Nyheder forsøger at få en kommentar fra SAS.
FacebookTwitterKopier linkEmner:SAS Group|Flyselskaber|Ansættelsesforhold|Norge|Sverige




https://www.dr.dk/nyheder/indland/movia-busstoppesteder-far-opsat-tidsintervaller

IndlandMovia-busstoppesteder får opsat tidsintervallerEfter kritik vil Movia sætte trykte oplysninger op om, hvor ofte bussen kører, ved stoppesteder efter påske.
Passagererne ved Movias busstoppesteder kan se frem til lidt mere informative skilte.
02.
apr.
2019 kl.
11.
33Bemærk: artiklen er mere end 30 dage gammelLæs opBusselskabet Movia vil efter påske udstyre tavlerne ved busstoppesteder med en trykt seddel om, hvor ofte de enkelte busser kører.
Det oplyser Movia i en pressemeddelelse.
I meddelelsen henviser Movia til kritik af en tidligere beslutning om at fjerne de trykte køreplaner, der viser, hvornår bussen kører.
Movia har siden den beslutning først besluttet, at bussernes rute skal fremgå af tavlerne ved stoppestederne.
Efter påske bliver et interval for, hvor ofte bussen kører også tilføjet.
Men der er tilsyneladende ikke lagt op til at tilføje de præcise afgangstider.
Med informationen om hvor ofte bussen kører, føler Movia, at selskabet har lyttet til kritikernes anke:- Dermed har Movia imødekommet langt hovedparten af bekymringerne for, om det bliver sværere at bruge bussen uden trykte køretider på stoppestederne, skriver Movia.
Digitale skærme overtagerDe første tavler, der får et tidsinterval, bliver de tavler, der ikke har en digital skærm.
Alle tavler forventes at have et tidsinterval med udgangen af sommeren.
Når det er sket, vil tavlen oplyse, hvor ofte bussen kører i løbet af de forskellige ugedage, lørdag, søndag og helligdage.
Movia står for driften af busser på Sjælland, Lolland og Falster på vegne af kommunerne og de to regioner.
Selskabet har tidligere forklaret, at "tiden var moden" til at gå over til en digital service.
Derudover har man henvist ikkedigitale kunder til at ringe til kundeservice, hvor en medarbejder kan oplyse om bussens køreplaner.
Movia har 450 buslinjer på Sjælland.
/ritzau/FacebookTwitterKopier linkEmner:Movia|Kollektiv trafik|Sjælland|Busselskaber|Falster




https://www.dr.dk/nyheder/penge/mulig-snyd-med-bilimport-bekymrer-politikere

PengeMulig snyd med bilimport bekymrer politikereUndersøgelser skal afdække, om bilimportører snyder med afgiften.
Et tillidsfuldt it-system kan udnyttes til at snyde med registreringsafgiften, frygter politikerne.
Af Mathias Sommer02.
apr.
2019 kl.
11.
37Bemærk: artiklen er mere end 30 dage gammelLæs opI et forsøg på at tæmme et motorområde, hvor snydere har haft for nem adgang til statskassen, har et samlet folketing indgået en aftale om at stramme kontrollen med import og eksport af biler.
Blandt andet lukkes den udskældte selvanmelderordning, som er blevet udnyttet til omfattende snyd med afgifter.
Men der er også bred bekymring for, at der snydes med registreringsafgifter, når der købes biler i udlandet.
Bilimportørerne kan nemlig selv værdiansætte bilerne i Motorregistret, og det er netop den frihed, som har kostet de danske skatteydere et stort årligt millionbeløb gennem den såkaldte selvanmelderordning.
- Der er forlydender om, at nogle af de biler bliver belagt med for lidt afgift, når de indregistreres, hvorefter de sælges til en højere pris til danskerne, siger Per Nikolaj Bukh, der er professor i økonomistyring ved Aalborg Universitet.
Øget kontroltrykHidtil har kontrollen med importen af biler begrænset sig til to procent af de værdiansatte biler.
Med den politiske aftale øges kontroltrykket til 10 procent af alle importerede biler, svarende til cirka 4.
000 ekstra kontroller om året.
Samtidig har landspolitikerne taget initiativ til en undersøgelse, der skal afdække omfanget af problemerne med værdifastsættelsen af importbiler.
Import af brugte og nye bilerKontroltrykket øges fra ca.
2 pct.
til 10 pct.
, svarende til ca.
4.
000 ekstra kontroller pr.
år.
Det øgede kontroltryk finansieres ved afskaffelsen af kompensation for registrerings- og toldsyn ved eksport og import af brugte køretøjer.
Der gennemføres en undersøgelse af regelefterlevelsen på importområdet for at styrke grundlaget for at foretage eventuelle yderligere initiativer.
Den særlige nedsættelse af registreringsafgift med 60 kr.
ved import af brugte køretøjer afskaffes.
Der nedsættes en taskforce i Motorstyrelsen, der skal undersøge værdifastsættelsen ved import af nye biler.
Kilde: Skatteministeriet.
Sidst nedsættes en taskforce i Motorstyrelsen, som udelukkende skal kigge på de angivne værdier, når bilimportører køber biler i udlandet.
- Jeg er nervøs for, om der også på det her område foregår ting, som ikke burde ske.
Det er ikke sikkert, at det er i samme omfang som på eksportområdet, men det kunne meget vel være, at der var behov for opstramninger.
Så det stopper ikke bare med de her tiltag, siger Jesper Petersen, der er skatteordfører for Socialdemokratiet.
Incitamenter til at vurdere biler for lavtDanmark har en af verdens højeste afgifter på biler.
Derfor er der også store gevinster at hente, hvis man omgår reglerne.
Og det har relativt nemt kunnet lade sig gøre ved et tillidsfuldt system, hvor bilforhandlere selv har kunnet indtaste bilernes værdier i Skats systemer.
På eksportområdet har omfattende analyser vist, at der via selvanmelderordningen er snydt for omkring 100 millioner kroner om året.
- Når en bil kommer ind i Danmark, koster det i registreringsafgift.
Derfor er der et incitament til, at man får den sat lige lavt nok og får lavet nogle forskellige fakturaer og andre ting.
Vi har ikke noget konkret kendskab om snyd, men hvis den her undersøgelse viser problemer, kommer der også til at ske noget på importområdet, siger Karsten Lauritzen.
Statens indtægter på afgifter på motorområdet er 35 milliarder kroner om året.
FacebookTwitterKopier linkEmner:Karsten Lauritzen (politiker)|Biler|Autobranchen|Folketinget|Motorstyrelsen




https://www.dr.dk/nyheder/udland/danmark-spaender-ben-nye-dagpengeregler-det-er-meget-usaedvanligt

Valg til Europa-ParlamentetSe temaUdlandDanmark spænder ben for nye dagpengeregler: ’Det er meget usædvanligt’De nye dagpengeregler går nu en uvis fremtid i møde.
De nye dagpengeregler har mødt stor kritik i Danmark.
Af Per Bang Thomsen02.
apr.
2019 kl.
12.
00Bemærk: artiklen er mere end 30 dage gammelLæs opDet var egentlig meningen, at det fremover skulle blive lettere for EU-borgere, der arbejder i Danmark, at få adgang til danske dagpenge.
Men nu går EU’s nye dagpengeregler en uvis fremtid i møde, efter at det i 11.
time lykkedes Danmark og en række andre medlemslande at spænde ben for forslaget.
Hvad er en forordning?
En forordning er en bindende EU-lov, der gælder i alle medlemslandene umiddelbart efter, at den er blevet vedtaget.
- Det er meget usædvanligt, at det er blevet stemt ned så sent i processen, hvor der er faldet en aftale på plads.
Nu er det uvist, hvordan forslaget lander.
Hvis det da overhovedet lander, forklarer DR’s EU-korrespondent, Karin Axelsson.
De nye dagpengeregler har været længe undervejs, og de er en del af den store revision af EU’s forordning 883, som skal sikre EU-borgernes sociale rettigheder, hvis de får arbejde i et andet medlemsland.
EU’s medlemslande havde egentlig forhandlet en aftale på plads med Europa-Parlamentet og Europa-Kommissionen, og kompromisset skulle blot godkendes i Ministerrådet i sidste uge.
Men her lykkedes det Danmark, Tyskland, Belgien og en række andre lande at samle et såkaldt blokerende mindretal – det vil sige mindst fire lande, der tilsammen repræsenterer mere end 35 procent af EU’s befolkning – mod aftalen, og derfor blev den ikke godkendt.
- Normalt plejer landene at respektere det kompromis, der er blevet indgået.
Men nu skal den rumænske regering, der har formandskabet for EU, se, om de kan finde fodslag for en ny aftale, siger Karin Axelsson.
Men det er ikke nogen let opgave, for selvom flere lande stemte imod, var der forskellige grunde til det.
Dagpenge-reglerne er blot en lille del af en større revision.
Flere årsager til nejDen danske anke mod aftalen har handlet om netop dagpengene.
Ifølge de nye regler skal arbejdstagere fra andre EU-lande blandt andet kunne få adgang til danske dagpenge efter én måneds opsparing i en dansk a-kasse, hvis de forinden har været arbejdsløshedsforsikret et helt år i et andet EU-land.
I dag er det efter tre måneders opsparing i Danmark, og det har mødt kritik fra stort set alle politiske partier på Christiansborg, der mener, det er unfair for danske arbejdere.
De skal spare op i ét år i en a-kasse for at få adgang til dagpenge.
Den tyske regering er også imod forordningen, men det skyldes, at de fremover vil få økonomisk ansvar for de franske grænsearbejdere, der arbejder i Tyskland.
- Det er et kæmpestort lovkompleks, og hvis det skal ændres, vil det også kræve nye forhandlinger med Europa-Parlamentet.
Derfor er det umuligt at sige, hvor det ender, forklarer Karin Axelsson og tilføjer, at det har været den danske regerings mål at trække forhandlingerne i langdrag.
- Det ser ud til, at det er lykkedes, siger hun.
Den danske regering er da også glad for, at forslaget er blevet forkastet.
- Det er ikke det samme som, at planerne om nye dagpengeregler er skrottet, men det giver da fornyet håb om, at hele processen kan blive trukket så meget, at det er det nye EU-Parlament og den nye EU-Kommission, der skal tage stilling, udtalte beskæftigelsesminister Troels Lund Poulsen (V) i en pressemeddelelse.
FacebookTwitterKopier linkEmner:EU|Europa-Kommissionen|Troels Lund Poulsen (politiker)|Dagpenge|Tyskland




https://www.dr.dk/nyheder/udland/anklager-om-upassende-adfaerd-rammer-biden-foer-mulig-valgkamp

UdlandAnklager om upassende adfærd rammer Biden før mulig valgkampMens Joe Biden fortsat lader sine præsidentdrømme hænge i luften, bliver han anklaget for upassende opførsel.
Den tidligere vicepræsident bliver set som en af de stærkeste profiler blandt Demokraterne.
Han har dog ikke meldt ud, at han vil stille op til præsidentvalget.
02.
apr.
2019 kl.
11.
31Bemærk: artiklen er mere end 30 dage gammelLæs opDen tidligere amerikanske vicepræsident Joe Biden bliver af to kvinder anklaget for at have opført sig upassende tidligere i sin politiske karriere.
Det sker, mens der florerer stærke rygter om, at Biden vil stille op som præsidentkandidat ved det kommende valg i USA i 2020.
- Jeg troede han ville kysse migDen 43-årige kvinde Amy Lappos fortæller mandag, at Biden skal have opført sig upassende i forbindelse med en fundraising i 2009.
- Det var ikke seksuelt, men han tog fat i mit hoved.
- Han lagde sin hånd rundt om min nakke og trak mig ind til sig for at gnide sin næse mod min.
Da han trak mig ind til sig, troede jeg, at han ville kysse mig på munden, siger Amy Lappos til avisen Hartford Courant.
Lappos' beskyldninger kommer efter anklager fra den 39-årige Lucy Flores, demokratisk politiker i Nevada.
Flores skrev fredag i en klumme om en episode, hvor Biden skal have kysset hende på baghovedet tilbage i 2014.
- Jeg mærkede to hænder på mine skuldre, skriver hun og tilføjer, at Biden "herefter gav mig et stort langsomt kys på baghovedet".
Biden afviser upassende opførselDen tidligere vicepræsident afviser selv at have opført sig upassende.
- I løbet af mine mange år med valgkampe og et offentligt liv har jeg uddelt utallige håndtryk, knus og vist kærlig omsorg.
- Ikke én gang - aldrig - føler jeg, at jeg opførte mig upassende.
Hvis der er nogen, der mener, at jeg gjorde, så vil jeg lytte til det med respekt.
Men det var aldrig min hensigt, siger Biden.
I sin tid som vicepræsident blev Biden ofte set i tæt kontakt med kvinder.
Siden MeToo-kampagnen har kvinder verden over sat fokus på seksuelle overgreb, og det har også betydning for Biden.
Det vurderer Maria Cardona, der er politisk kommentator på CNN og rådgiver for Demokraterne.
- Det ser anderledes ud i 2019, siger hun.
- Nu kommer det hele an på, hvordan han håndterer det her.
Han bliver nødt til at erkende, at hans opførsel gjorde kvinder utilpas, siger hun.
/ritzau/APFacebookTwitterKopier linkEmner:Valg og folkeafstemninger|CNN|USA|Nevada




https://www.dr.dk/musik/irlands-premierminister-sendte-hemmeligt-brev-til-popstjerne-jeg-er-kaempe-fan

MusikIrlands premierminister sendte hemmeligt brev til popstjerne: 'Jeg er kæmpe fan!
' Den irske premierminister sendte et brev til Kylie Minogue i håb om at mødes med stjernen.
Den irske premierminister Leo Varadkar mødte sit idol Kylie Minogue i december.
Nu er det kommet frem, hvordan mødet kom i stand med et brev.
Af Marie Ravn Nielsen02.
apr.
2019 kl.
11.
30Bemærk: artiklen er mere end 30 dage gammelLæs op'Kære Kylie, jeg vil bare lige smide dig en kort hilsen inden din koncert i Dublin.
Jeg glæder mig virkelig til den.
Jeg er kæmpe fan!
'.
Sådan skrev den irske premierminister Leo Varadkar i oktober sidste år til den australske popstjerne Kylie Minogue.
Det skriver The Guardian.
Brevet var håndskrevet og på officielt papir fra premierministerens kontor.
'Jeg kan forstå, at du bor på Merrion Hotel, som ligger lige overfor mit kontor i regeringsbygningen.
Hvis du har lyst, vil jeg elske at byde dig personligt velkommen til Irland', fortsatte han.
Den slags fanbreve er dog ikke noget, som Leo Varadkar ønskede, at andre skulle se, da det var 'af privat karakter'.
To gange har hans kontor derfor afvist et ønske om aktindsigt fra det irske medie Extra.
ie, før Leo Varadkar gav efter og lod mediet se brevet.
Artiklen fortsætter under billedet.
Premierministeren fik kritikEfterårets koncert, som Leo Varadkar skulle have været til, endte dog med at blive aflyst, fordi sangerinden døjede med halsproblemer.
Til gengæld ringede hun personligt til Irlands premierminister for at undskylde aflysningen, og de aftalte i stedet at mødes i december, hvor koncerten blev rykket til.
Lyt til Kylie Minogues kæmpehit fra 2001 her:Kylie Minogue - Can't Get You Out Of My HeadOg så lykkedes det.
I december mødte premierministeren endelig sit idol sammen med sin kæreste og en flok venner.
I den forbindelse mødte han dog også kritik.
Selvsamme Extra.
ie beskyldte ham for at have modtaget gratis VIP-billetter og en middag i forbindelse med koncerten.
Det har premierministeren dog afvist.
- Der var ingen middag.
Vi fik drinks, og dem betalte jeg.
Jeg har kvitteringerne, der kan bevise det, skrev Leo Varadkar på Twitter.
FacebookTwitterKopier linkEmner:Kylie Minogue (musiker)|Irland|Twitter|The Guardian|Dublin




https://www.dr.dk/nyheder/indland/blev-du-fanget-i-dsb-strejken-her-er-dine-muligheder

IndlandBlev du fanget i DSB-strejken?
Her er dine mulighederDSB er "rigtig kede af det" dagen efter strejke, der lagde togtrafikken ned.
Både fjern- og regionaltog, S-tog og Kystbanetogene var aflyst på grund af arbejdsnedlæggelsen i går.
Af Sally Frydenlund Larsen02.
apr.
2019 kl.
11.
15Bemærk: artiklen er mere end 30 dage gammelLæs opDet er dagen derpå for DSB og de mange togrejsende, der i går ikke kunne komme med toget.
Det var en overenstkomststridig arbejdsnedlæggelse blandt togpersonalet, der var skyld i aflysninger af både S-tog, fjern- og regionaltog på Sjælland og kystbanetog.
Arbejdsnedlæggelsen varede fra morgenstunden til klokken 15, hvor togene så småt begyndte at køre igen, og i dag kører togene normalt.
Men i mellemtiden blev mange danskere tvunget til at blive hjemme eller finde alternativ transport.
Her er dine muligheder, hvis du blev fanget i strejken:Hvorfor strejkede de?
Den overenskomststridige arbejdsnedlæggelse i går skyldtes en uenighed mellem DSB's ledelse og togpersonalet.
Uenigheden bunder i en forhandling af arbejds- og lønvilkår for de ansatte i DSB.
Noget af det, der har fyldt allermest i forhandlingerne, er striden om, hvornår og hvordan de ansatte skal arbejde, og også, hvilken medindflydelse de har på planlægningen af deres egen arbejdstid.
Desuden vil DSB halvere antallet af tillidsrepræsentanter.
Genbrug billettenHvis du havde en billet til en togafgang i går, som du ikke kunne bruge, tilbyder DSB, at du kan bruge den i dag i stedet.
Det fortæller DSB's Informationschef, Tony Bispeskov.
- Vi siger, at hvis man havde en billet, der ikke blev brugt, kan man bruge den i dag.
Så kan det være, at folk vælger at bruge den i dag.
Hvis de ikke får den brugt, kan de få den refunderet, siger Tony Bispeskov.
Få billetten refunderetHvis du hellere vil have pengene tilbage for din ubrugte billet, er der flere muligheder.
Er du pendler og tilmeldt DSB's Pendler Rejsetidsgaranti udregner DSB de samlede forsinkelser i slutningen af måneden, og derefter får du automatisk en økonomisk kompensation på din nemkonto i slutningen af måneden.
Ikke-pendlere kan bruge DSB's Basis Rejsetidsgaranti og udfylde formularen her.
- Man skal bare henvende sig, og så klarer vi det, siger Tony Bispeskov.
Ifølge informationschefen kan DSB endnu ikke sige noget om, hvor lang tid der vil gå, før man ser sine billetpenge igen, for han regner med, at virksomhedens sagsbehandlere vil få nok at se til.
DSB er dog klar til at sætte flere sagsbehandlere ind, hvis det bliver nødvendigt.
- På nuværende tidspunkt har vi ikke fået så mange sager, at det har været nødvendigt, men får vi mange, er vi selvfølgelig klar til det, siger Tony Bispeskov.
Blandt andet lokomotivførere var mødt op på Hovedbanegården i København for at protestere mod DSB's ledelse.
DSB: 'Vi er kede af det'DSB har endnu ikke overblik over, hvor mange passagerer der blev berørt af arbejdsnedlæggelsen.
DR Nyheder talte med flere, som var mødt forgæves op på perronen, og blandt dem var utilfredsheden stor.
Læs også:Strejkeramt passager: 'Jeg kan ikke fordrage DSB længere'Tony Bispeskov er ærgerlig over, at passagererne blev fanget i en intern stridighed, siger han.
- Vi er meget kede af den situation, vi havde i går.
Det er ikke meningen, at kunderne skal involveres, og det beklager vi dybt og er rigtig kede af, siger han.
Striden mellem togpersonalet og DSB's ledelse skyldes uenighed om de fremtidige ansættelsesforhold, og at DSB vil beskære antallet af tillidsrepræsentanter.
FacebookTwitterKopier linkEmner:DSB|Togtrafik|Trafik|Strejker og lockouts|Sjælland




https://www.dr.dk/nyheder/regionale/oestjylland/lyse-lokaler-og-bredere-gange-giver-faerre-baeltefikseringer-i

ØstjyllandLyse lokaler og bredere gange giver færre bæltefikseringer i retspsykiatrienMere lys, luft og plads har gavnet patienter og ansatte på Retspsykiatrisk Afdeling i Aarhus.
Siden flytningen til de nye, luftigere lokaler i Skejby er tilfældene af vold, trusler og chikane næsten halveret.
Af Heikki Yding, Emma Lichscheidt og Sarah Friis Elkjær02.
apr.
2019 kl.
11.
00Bemærk: artiklen er mere end 30 dage gammelLæs opFor fire måneder siden flyttede Retspsykiatrisk Afdeling sammen med den øvrige psykiatri fra Risskov til det nye universitetshospital i Skejby, og efter flytningen oplever afdelingen markant færre sager om vold, trusler og chikane.
44-årige Chris Funder Buch har været patient på afdelingen i årevis, og han kan mærke en tydelig forskel.
Han var ellers ikke meget for at skulle flytte fra de vante omgivelser i Risskov til Skejby.
Der er meget mere ro, end jeg havde regnet med, at der ville være.
Chris Funder Buch, patient retspsykiatrisk afdeling- Jeg har været på Risskov det meste af mit liv og elskede parken og haven derude, og det var jo mit andet hjem, og så bliver man pludselig placeret på en mark ved siden af helikoptere, siger han.
Men det ser ud til, at miljøet på Retspsykiatrisk Afdeling har haft godt af skiftet til de nye rammer.
Siden flytningen er der kun registreret 78 tilfælde af vold, trusler og chikane på Retspsykiatrisk Afdeling.
Det er næsten en halvering i forhold til samme periode året før.
Og selvom det stadig er for tidligt at vurdere, hvor stor effekt de nye rammer har for behandlingen, så mener Chris Funder Buch, at de har givet en langt større ro.
- Der er meget mere ro, end jeg havde regnet med, at der ville være.
Der har kun været én episode på vores afdeling, og det er ikke meget, siger han.
Psykiatrien, og derunder også retspsykiatrien, flyttede til Skejby i november og blev en del af det øvrige sygehus.
Psykiatrien, og derunder også retspsykiatrien, flyttede til Skejby i november og blev en del af det øvrige sygehus.
Bredere gange er en del af forklaringenIfølge ledende overlæge Trine Arngrim skyldes det blandt andet de nye brede gange og rummelige værelser.
- Der er meget bedre mulighed for selv at vælge, om man vil trække sig, eller om man vil være sammen med andre mennesker.
I Risskov derimod var man tvunget til enten at være på eget værelse eller være tæt sammen med både patienter og personale, forklarer hun.
Også antallet af bæltefikseringer på afdelingen er faldet siden flytningen.
Der har været 10 bæltefikseringer på afdelingen, hvilket er en femtedel af bæltefikseringerne i samme periode året før.
De ansatte har også nemmere ved at løse konflikter, når der er mere luft omkring patienterne, lyder det fra den ledende overlæge.
- I og med, at der er mere plads, er der måske en eller to ansatte, der langsomt nærmer sig patienten, hvorimod at der før måske kom ti løbende på et meget lille område, siger hun.
Fokus på helende arkitekturBåde personale og patientforeninger har været involveret i designet af det nye hospital, som bygger på principper om helende arkitektur, hvor de fysiske rammer skal skabe ro og tryghed gennem lys, kontakt til naturen og mulighed for at skabe private rum.
Det fortæller Wilhelm Berner-Nielsen, der er segmentchef i Arkitema, som er tegnestuen bag den nye afdeling.
- Vi prøver at graduere, hvor meget involvering patienten ønsker.
De har eget værelse, toilet og bad.
Der kan være en lille niche i sengeområdet, hvor patienterne kan begynde med at sidde, og senere kan de bevæge sig til det fælles gårdrum eller gymnastiksalen, forklarer han.
Det handler ikke kun om arkitekturen, men om hvordan personalet kan organisere sig.
Arkitekturen kan på den måde understøtte behandlingen.
Wilhelm Berner-Nielsen, segmentchef ArkitemaPersonalet har også et godt overblik over uderum og fællesrum indendøre.
Der er for eksempel glaspartier, som skaber gennemsigtighed og støtter patienternes tryghed, hvis de gerne vil være tæt på personalet.
I arkitekturen på hospitalet er der desuden kigget på, hvad der virker andre steder, fortæller Wilhelm Berner-Nielsen.
Han peger på, at Region Syd oplevede et fald i fikseringer på 70 procent fra 2014 til 2015, da deres afdeling flyttede ind på et nyt psykiatrisk hospital i Esbjerg.
Det samme skete i Vejle fra 2017 til 2018.
- Det handler ikke kun om arkitekturen, men om hvordan personalet kan organisere sig.
Arkitekturen kan på den måde understøtte behandlingen, siger han.
- Grund til at tro, at gode toner fortsætterDet kommer ikke bag på formanden for landsforeningen Sind, Knud Kristensen, at afdelingen indtil videre har gode erfaringer i de nye omgivelser.
- Alene det, at gangene er lidt bredere, betyder, at man kan komme forbi hinanden, uden at få krænket sin privatsfære for meget, siger han.
Han mener dog, at det stadig er en meget kort periode at bedømme erfaringerne udfra.
Her ses Retspsykiatrisk Afdeling udefra.
- Men der er da grund til at håbe og tro, at tendensen fortsætter, siger han.
Chris Funder Buch nyder at have fået mere plads og et større værelse.
Allergladest er han for at have fået eget bad.
- Det havde vi ikke i Risskov - der skulle man op og i bad klokken fem om morgenen.
Så det er lækkert at have fået det, siger han.
FacebookTwitterKopier linkEmner:Aarhus|Arkitektur|Arkitema Architects|Psykiske lidelser|Landsforeningen SIND




https://www.dr.dk/sporten/haandbold/herrelandsholdet/landsholdet-maa-undvaere-en-af-gulddrengene-i-em-kvalifikationen

HerrelandsholdetLandsholdet må undvære en af gulddrengene i EM-kvalifikationenPlaymakeren Rasmus Lauge har meldt afbud til den kommende landsholdssamling på grund af en skade i albuen.
Rasmus Lauge løfter VM-trofæet i januar.
02.
apr.
2019 kl.
11.
07Bemærk: artiklen er mere end 30 dage gammelLæs opRasmus Lauge har meldt afbud til håndboldlandsholdet med en skade.
Playmakeren er ude med en albueskade til EM-kvalifikationskampene mod Montenegro.
I stedet er Michael Damgaard blevet udtaget.
Landstræner Nikolaj Jacobsen modtog afbuddet fra Flensburg-Handewitts formstærke bagspiller mandag.
Læs også:VERDENS BEDSTE DANSKERE Lauge viser storform og Mensah taber kasketten- Vi er selvfølgelig kede af at måtte undvære Rasmus Lauge, der er et af de store omdrejningspunkter på vores hold.
- Vi glæder os dog meget til at få Michael Damgaard tilbage på holdet, siger landstræneren til Dansk Håndbold Forbunds hjemmeside.
Damgaard ikke med ved VMMichael Damgaard har ikke været med på landsholdet i en periode og var heller ikke med på det hold, der vandt VM-guld i januar.
Bagspilleren har gjort det godt for Magdeburg i den tyske Bundesliga på det seneste, og det er årsagen til comebacket.
- Han har haft en opadgående formkurve og har spillet rigtig godt for Magdeburg her i foråret, siger Nikolaj Jacobsen.
Læs også:Hans Lindberg har bedt om pause på landsholdet: 'Min krop kan ikke holde til det'Landsholdet spiller de to EM-kvalifikationskampe mod Montenegro i næste uge.
Først går turen til Podgorica, hvor Danmark på næste onsdag spiller den første kamp mod Montenegro.
De to hold møder hinanden igen i en udsolgt Royal Arena i København lørdag 13.
april.
/ritzau/FacebookTwitterKopier linkEmner:Nikolaj Jacobsen (håndboldtræner)|Rasmus Lauge (håndboldspiller)|Montenegro|SG Flensburg-Handewitt|Håndbold




https://www.dr.dk/nyheder/regionale/hovedstadsomraadet/borgmestre-om-ny-plan-hovedstadens-udvikling-den-begraenser-os

KøbenhavnBorgmestre om ny plan for hovedstadens udvikling: 'Den begrænser os'Fingerplanen 2019 for hovedstadsområdet møder kritik i yderkommunerne.
Anders Gerner Frost, borgmester i Gribskov Kommune (Nytgribskov), er en af kritikerne af den nye fingerplan.
Af Peter Bye Andersen og Melissa Maria Elsborg (Research)02.
apr.
2019 kl.
11.
24Bemærk: artiklen er mere end 30 dage gammelLæs opMan begrænser vores udvikling og mulighed for at levere velfærd.
Hvad er fingerplanen?
- Siden 1947 har den såkaldte fingerplan dannet skabelonen for den fysiske planlægning af hovedstadsområdets 34 kommuner.
- Planen fastlægger bl.
a.
, hvor der må bygges nye boliger og erhverv, og hvor der skal være større grønne områder med plads til natur og friluftsliv.
- Hvor København udgør håndfladen, består fingerspidserne af Helsingør, Hillerød, Frederikssund, Roskilde og Køge.
Den nye fingerplan har udvidet fingrene med Herfølge, Solrød og Høje-Taastrup.
- Den nye fingerplan trådte i kraft d.
29 marts.
Kilde: ErhvervsministerietSådan lyder det nu fra flere borgmestre, efter at Fingerplanen 2019, der er en del af regeringens hovedstadsudspil, blev præsenteret i fredags.
I kystkommunerne Halsnæs og Gribskov i Nordsjælland er man utilfredse med, at fingerplanen fortsat begrænser kommunernes muligheder for at udvikle by- og erhvervsområder på samme måde som andre kommuner, der ligger tættere på hovedstaden.
- Hvis ikke man giver mulighed for at vi kan vækste, så er den yderste konsekvens, at vi ikke kan levere den velfærd vi gerne vil til borgerne, siger Anders Gerner Frost, borgmester i Gribskov Kommune (Nytgribskov), og fortsætter:- Vi skal selvfølgelig have et København, der blomstrer.
Men jeg synes, man glemmer at kigge ud til os og se, hvad der ligger af værdier her, siger han.
Borgmester: Fingerplanen favoriserer omegnskommunerIfølge fingerplanen må kommunerne længst væk fra hovedstaden kun udvikle erhverv, butikker og boliger, der har 'lokal karakter' og er rettet mod behov i egen kommune eller en nabokommune.
Sådan er det ikke for kommunerne tæt på København.
Læs også:OVERBLIK Længere byfingre og store øer: Det indeholder regeringens hovedstadsudspilOg det bremser for nye tilflyttere, og for at der kommer større virksomheder til yderkommunerne, mener Steffen Jensen (A), der er borgmester i Halsnæs Kommune.
Han mener, at fingerplanen favoriserer omegnskommunerne.
- Alle skal med (i fingerplanen, red).
Det vil også give en samfundsmæssig værdi, hvis færre behøver rejse mod København, for at tage på arbejde, siger han.
I Lejre mener borgmester Carsten Rasmussen (A), at fingerplanen spænder ben for udviklingen af kommunens 49 landsbyer, som særligt københavnske børnefamilier søger mod.
Sådan ser Fingerplanen ud for 2019.
Man glemmer at kigge ud til os og se, hvad der ligger af værdier her.
Anders Gerner Frost, borgmester i Gribskov KommuneHer vil borgmesteren gerne udvikle nye boliger og daginstitutioner, men det er svært med fingerplanen, der primært tillader byudvikling i de større byer.
- Folk flytter hertil, fordi de gerne vil på landet med skov, sø og landbrug.
Derfor skal de små byer også have lov til at vokse stille og roligt, siger han.
Samme problemstilling oplever man også i Fredensborg Kommune, hvor fingerplanen dog mest har spændt ben for en udvidelse af et af hovedstadsområdets største supermarkeder, fordi der bor for få indbyggere i området.
Borgmester Thomas Lykke Pedersen (A) mener derfor, at alle hovedstadsområdet kommuner burde ligestilles.
- Man er meget rigid om fingerplanen i Erhvervsstyrelsen.
Man bør være mere fleksibel og kigge på de lokale interesser også, siger han.
Minister: Vi har en stram byplanlægning- Det er klart, at man får lov til at bygge tættere, jo tættere man er på hovedstadsområdet.
Vi har en ret stram byplanlægning i hovedstadsregionen, og det betyder, at man ikke får lov til lige pludselig at bygge nye store byområder udenfor byfingrene, siger erhvervsminister, Rasmus Jarlov fra Konservative.
Vi har en ret stram byplanlægning i hovedstadsregionen, og det betyder, at man ikke får lov til lige pludselig at bygge nye store byområder udenfor byfingrene.
Rasmus Jarlov (K), erhvervsministerHvis Halsnæs, Lejre og Gribskov skulle have lov til at bygge på samme måde som i eksempelvis Høje Taastrup eller Hillerød, ville det kræve massive investeringer og omvæltninger i infrastruktur og vejnet.
Og en masse boligejere vil føle, at deres grundværdier blev forringet.
Alligevel mener Rasmus Jarlov, at yderkommunerne har gode muligheder for at udvikle sig.
Men han erkender, at der er fordele og ulemper ved at ligge forskellige steder.
- Der er forskellige vilkår, som giver mulighed for byudvikling.
Vi vil for eksempel godt have, at store kontorarbejdspladser ligger tæt på toglinjer af hensyn til trafikken, som er en af hovedstadsområdet store udfordringer, siger Rasmus Jarlov.
FacebookTwitterKopier linkEmner:Det Konservative Folkeparti|Rasmus Jarlov (politiker)|Thomas Lykke Pedersen (politiker)|København|Lokalpolitik




https://www.dr.dk/nyheder/udland/vestagers-toppost-konkurrent-er-klar-til-kamp-jeg-er-glad-konkurrence

Kamp om EU-topposterSe temaUdlandVestagers toppost-konkurrent er klar til kamp: 'Jeg er glad for konkurrence'Mød Manfred Weber, der satser på at blive EU's næste kommissionsformand.
© ScanpixAf Per Bang Thomsen02.
apr.
2019 kl.
10.
27Læs opDet skabte store overskrifter i både Danmark og resten af Europa, da den radikale Margrethe Vestager i sidste måned meldte sig ind i kampen om de EU-topposter, der senere på året skal genbesættes.
En af dem, som læste nøje med, var den tyske europaparlamentariker Manfred Weber.
Derfor er formanden for Europa-Kommissionen vigtigEuropa-Kommission er en af de mest magtfulde institutioner i EU-systemet, og derfor spiller formanden også en vigtig rolle.
Det er ene og alene Europa-Kommissionen, der har lov til at fremsætte nye lovforslag i EU.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionens EU’s ansigt udadtil.
Udover formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Den nuværende formand hedder Jean-Claude Juncker.
Han er formand for den kristenkonservative EPP-gruppe, der er den største og mest indflydelsesrige politiske gruppe i Europa-Parlamentet.
Og han går selv efter en af de absolutte topposter i EU-systemet, nemlig posten som formand for Europa-Kommissionen.
Men selvom den danske konkurrencekommissær er blevet en af de mest populære og gennemslagskraftige skikkelser i Bruxelles, er udsigten til at møde hende i debatter ikke noget, der afskrækker Manfred Weber.
- Jeg er glad for konkurrence, understreger han grinende over for DR Nyheder, der møder ham i Christian 4.
's historiske børsbygning i København.
Det handler om at lytteManfred Weber er nemlig ingen nybegynder i europæisk politik, selvom det nok er de færreste herhjemme, der ville standse op, hvis de passerede ham på gaden.
Og selvom han har en både imødekommende og noget afdæmpet facon, er han vant til at navigere i det lag af toppolitik, hvor der ofte skal kæmpes benhårdt om at få de sidste kompromisser på plads.
Den 46-årige tysker kommer fra det bayerske regeringsparti, CSU, og han har haft sin gang i Europa-Parlamentet siden 2004, hvor han første gang blev valgt ind.
Her blev han end del af EPP-familien, hvor også de danske konservative har hjemme, og i de seneste fem år har han været formand for parlamentets kristendemokratiske partier.
Tysklands kansler, Angela Merkel, bakker op om Manfred Weber som den konservative spidskandidat til formandsposten.
Nu har Manfred Weber meldt sig ind i den såkaldte spitzenkandidat-proces, der måske – måske ikke – kan give ham posten som kommissionsformand.
Sådan fungerer spitzenkandidat-processenDet er EU's stats- og regeringschefer, der skal indstille en kandidat til posten.
Dernæst skal Europa-Parlamentet så godkende eller forkaste personen.
Der står dog i EU-traktaten, at lederne skal indstille deres kandidat ”under hensyntagen til valget til Europa-Parlamentet”.
Og det er denne ”hensyntagen”, der i den grad har været til fortolkning.
Ifølge en række af de europæiske partier og europaparlamentarikere skal det forstås sådan, at kommissionsformanden skal være en af deres kandidater.
Derfor har de indført en spidskandidat-proces, hvor hver europæisk partifamilie skal stille med en spidskandidat til kommissionsformandsposten.
Stats- og regeringscheferne skal så vælge den kandidat, hvis gruppe er blevet størst ved valget.
Det har dog mødt modstand blandt flere stats- og regeringschefer, herunder statsminister Lars Løkke Rasmussen (V), og flere europaparlamentarikere.
Mange af stats- og regeringscheferne i EU, som egentlig har til opgave at indstille en kandidat til formandsposten, er nemlig imod denne proces, hvor hver europæisk partifamilie skal stille med en spidskandidat.
Men Manfred Weber bakker fuldt og helt op om den.
Og for tiden rejser han rundt i Europa for at promovere sit kandidatur – og lytte, kort og godt.
- Politik starter med, at man lytter til de bekymringer, folk har, forklarer Manfred Weber, som under sit korte københavnerbesøg skal møde en række danske virksomheder og erhvervsspidser.
Klimaet glimrer ved sit fraværOg er der én ting, der går igen i den danske debat, så er det bekymringerne om de menneskeskabte klimaforandringer.
Størstedelen af de danske spidskandidater til europaparlamentsvalget, herunder den konservative Pernille Weiss, har peget på netop klimaet som et af deres vigtigste politikområder.
Og en meningsmåling fra Policywatch har vist, at klimaet ifølge de adspurgte bør være den vigtigste dagsorden for europaparlamentarikerne.
Men klikker man rundt på Manfred Webers kandidathjemmeside, glimrer klimaet ved sit fravær.
Han taler om at skabe et stærkere, mere sikkert og demokratisk Europa.
Og hans to hovedmål er at få styr på migrantproblemerne og skabe flere job og mere innovation.
Men Manfred Weber understreger, at klimakampen skam er blandt EPP’s topprioriteter, og at det står nævnt i partiets principprogram.
Og der er brug for at være ambitiøs, tilføjer han.
- Den nuværende kommission har sat et mål om, at EU skal være CO2-neutral i 2050.
Det er meget ambitiøst, og det vil jeg fastholde, siger han.
Manfred Weber mener ikke, at folk skal ændre deres liv for at bekæmpe klimakrisen.
Vi skal leve som nuManfred Weber understreger, at løsningen på klimaforandringerne skal findes i ny teknologi, mere innovation og gode ideer.
- Vi skal ikke begrænse vores moderne livsførelse, og jeg vil ikke afholde folk fra at flyve til Mallorca og holde ferie.
I stedet vil jeg hjælpe Airbus med at udvikle nye, klimaneutrale fly, siger han og tilføjer, at klimakampen også skal tage højde for den sociale balance.
EU's politiske partier og grupperI Europa findes der en række europæiske politiske partier, der samler ligesindede partier på kryds og tværs af landegrænserne.
De Konservative sidder i Det Europæiske Folkeparti (EPP), mens socialdemokraterne sidder i De Europæiske Socialdemokrater.
Partierne har politiske grupper, der samler politikerne i Europa-Parlamentet.
EPP’s gruppe hedder også EPP, og den er i dag parlamentets største med 217 mandater, heriblandt den konservative Bendt Bendtsen.
Her peger han på den franske protestbevægelse ’De Gule Veste’, der opstod, efter at den franske præsident, Emmanuel Macron, havde annonceret en ny klimaafgift på diesel og benzin.
Det fik tusindvis af franskmænd, der kæmper for at få hverdagen til at hænge økonomisk sammen, til at sige stop.
- Det giver ikke nogen mening at indføre meget ambitiøse klimastrategier, hvis ikke man tager højde for de sociale vilkår.
Jeg kan nemt købe en elbil fra BMW, fordi jeg som politiker får en god løn.
Men det er der millioner af europæere, der ikke har råd til, og det må vi ikke glemme, siger han.
Intet samarbejde med højrefløjenEn anden udfordring, der venter Manfred Weber, er de europæiske højrefløjspartier, som ifølge flere målinger står til stor vælgerfremgang ved det kommende europaparlamentsvalg.
Det kan vende op og ned på magtbalancen i Europa-Parlamentet, hvor EPP sammen med den socialdemokratiske S&D-gruppe haft flertallet siden det første valg i 1979.
I weekenden udtalte Italiens tidligere premierminister, Silvio Berlusconi – hvis parti, Forza Italia, selv er med i EPP – at Europas konservative partier fremover bør rette blikket mod ”den nye demokratiske højrefløj”.
Men det er i Manfred Weber ikke enig i.
- Mange af EU’s founding fathers kommer fra EPP-familien, og derfor er det også vores opgave at beskytte unionen.
Mit kommissionsmandat skal baseres på politikere, som elsker Europa, og som har ambitiøse planer for Europas fremtid og udvikling.
Her kan Salvini og Kaczynski ikke være med, siger han med henvisning til henholdsvis den italienske Lega-leder Matteo Salvini og Jaroslaw Kaczynski, der er leder af det polske regeringsparti, Lov og Retfærdighed.
Lega-leder Matteo Salvini, der også er indenrigsminister i Italien, skal ikke regne med at kunne samarbejde med Manfred Weber.
De er begge stærkt EU-skeptiske, og de pusler med ideen om at skabe en ny gruppe til højre for EPP, som skal give dem mere indflydelse i Europa-Parlamentet.
- Hvis EPP bliver den største gruppe efter valget, vil jeg bede socialisterne og de liberale om at stå sammen med mig og være med til at identificere hovedudfordringerne for de kommende fem år, siger han.
Så du udelukker, at du vil samarbejde med Salvini, Kaczynski og andre som dem?
- Ja, det er der ingen tvivl om.
Problemer i alle partierManfred Weber kan dog ikke komme uden om det ungarske regeringsparti, Fidesz, som er medlem af EPP.
Det stærkt EU-kritiske parti har i den seneste tid skabt stor ballade, senest med en omstridt reklamekampagne mod EU, og det fik i marts EPP-medlemmerne til at suspendere deres ungarske kollegaer fra samarbejdet.
Se portræt af Ungarns Viktor Orban og hans EU-kritiske parti Fidesz i videoen ovenfor.
Manfred Weber erkender, at Fidesz er et problematisk medlem, men tilføjer, at EPP allerede har gjort meget for at få styr på partiet.
- Der er ingen særlige vilkår for dem, og de skal leve op til de fællesværdier, som vores syn på Europa er baseret på.
Det er ikke tilfældet på nuværende tidspunkt, siger han og tilføjer, at det ikke kun er EPP-gruppen, der har medlemmer, som har svært ved at leve op til eksempelvis EU’s retsstatsprincipper.
I Rumænien bliver det socialdemokratiske regeringsparti beskyldt for at se igennem fingre med blandt andet korruption.
- Det er altså ikke bare et partipolitisk problem, som vi skal tage os af.
Der er derimod tale et bredere, mere fundamentalt spørgsmål om, hvad vi kan acceptere, når der kommer til vores regler og ideer om det europæiske samfund, understreger Manfred Weber.
- Og alle skal gøre sit for at få det løst.
Valget til Europa-Parlamentet finder sted den 26.
maj.
Her kan du møde de danske spidskandidater:FacebookTwitterKopier linkEmner:Emmanuel Macron (politiker)|Manfred Weber (politiker)|Italien|EU-forhold|Socialdemokraterne




https://www.dr.dk/nyheder/indland/pensionist-far-forvaring-overgreb-pa-born-i-udlandet

IndlandPensionist får forvaring for overgreb på børn i udlandetEn 69-årig mand er så farlig, at han skal idømmes forvaring, beslutter Københavns Byret.
En pensionist er idømt forvaring i Københavns Byret for overgreb begået mod indiske og srilankanske børn.
02.
apr.
2019 kl.
10.
04Bemærk: artiklen er mere end 30 dage gammelLæs opEn 69-årig mand fra København er tirsdag morgen blevet idømt forvaring for at have forgrebet sig på en lang række børn i Indien og Sri Lanka.
Det er sket ved Københavns Byret, hvor en enig domsmandsret lagde vægt på kriminalitetens grovhed samt mandens tidligere straffe.
Overgrebene skete mod op mod 11 børn under 15 år på hotelværelser i Indien og Sri Lanka.
I halvfemserne blev manden i to tilfælde straffet for lignende kriminalitet.
- Retten har lagt vægt på de to tidligere domme og det samlede indtryk og omfanget af den nylig begåede kriminalitet, lyder det fra retsformand Anette Burkø i forbindelse med domsafsigelsen.
Manden er blevet dømt for seksuelle overgreb, som han i en række tilfælde har fotograferet og filmet.
Skjulte ikke sine sporDet var et stort internationalt politisamarbejde, som fik myndighederne på sporet af den dømte.
Gennem sin overvågning af pædofile på internettet opstod efterforskningen, som af politiet er blevet døbt "Operation Picahu curtain".
Her faldt politiet over billeder og optagelser af børnepornografisk karakter.
Flere af filerne var ledsaget af en tekst med mandens navn.
Anklagemyndigheden har oplyst, at han ikke gjorde meget for at skjule sine spor, og politiet kunne derfor samle brikkerne, inden han blev anholdt i Københavns Lufthavn i maj.
Det skete efter et ophold i netop Indien.
Både canadisk og belgisk politi har været en del af efterforskningen, inden dansk politi blev involveret.
- Jeg er meget tilfreds med, at retten har lyttet til, at han skulle idømmes forvaring, lyder det fra anklager Johnnie Nymann Jensen, som roser det internationale politisamarbejde i sagen.
Manden har anket dommen til landsretten.
/ritzau/FacebookTwitterKopier linkEmner:Indien|Kriminalitet|Politi|Sri Lanka|Københavns Lufthavne




https://www.dr.dk/nyheder/indland/kraenkede-elever-paa-kunstskoler-tilbydes-hurtig-raadgivning

IndlandKrænkede elever på kunstskoler tilbydes hurtig rådgivningNyt tiltag skal stoppe krænkelser på Kulturministeriets kunstskoler.
Kulturminister Mette Bock (LA) tilbyder krænkede elever på kreative uddannelser hurtig rådgivning.
Af Mads Korsager Nielsen02.
apr.
2019 kl.
09.
09Bemærk: artiklen er mere end 30 dage gammelLæs opSeksuelle krænkelser og magtmisbrug fra en professor på Det Kgl.
Danske Kunstakademis Billedkunstskoler.
Indberetninger om grænseoverskridende adfærd begået af ledere på Forfatterskolen.
Kulturministeriets skolerSyv statslige institutioner og to selvejende institutioner kommer til at benytte sig af ordningen.
Den Danske Filmskole, Den Danske Scenekunstskole, Det Jyske Musikkonservatorium, Det Kgl.
Danske Kunstakademis Billedkunstskoler, Det Kgl.
Danske Musikkonservatorium, Rytmisk Musikkonservatorium, Syddansk Musikkonservatorium, Forfatterskolen (selvejende) og Det Jyske Kunstakademi (selvejende).
Et nyt tiltag skal nu sætte en stopper for en længere række af skandalesager på Kulturministeriets videregående kunstneriske uddannelsesinstitutioner, oplyser ministeriet.
- Vi skal gøre, hvad vi kan for at forhindre krænkende og grænseoverskridende adfærd på vores kunstneriske uddannelser, siger kulturminister Mette Bock (LA) i en pressemeddelelse.
Tilbyder anonym rådgivningDen nye ordning hedder ‘Tal Trygt’ og er et rådgivningstilbud til studerende ved kunstneriske uddannelser.
Eleverne kan anonymt henvende sig, hvis de oplever krænkende adfærd og har behov for at tale om det.
Ordningen indebærer, at de inden for 48 timer vil blive tilbudt en samtale med en uvildig og professionel rådgiver, som kan støtte den studerende og hjælpe dem med at få en tryg tilbagevenden til studiet, skriver Kulturministeriet.
Studenterrådgivning står bagDet er Studenterrådgivningen, der skal tage imod henvendelser fra krænkede studerende.
- I Studenterrådgivningen har vi i 50 år hjulpet studerende med psykologisk og socialfaglig rådgivning, og derfor er vi klædt rigtig godt på til at tage imod og hjælpe de studerende, som har været udsat for krænkende oplevelser på studiet, siger Thomas Braun, direktør for Studenterrådgivningen.
Ledelser skal reagereI krænkelsessagerne fra Forfatterskolen var en del af skandalen, at den daværende ledelse ikke reagerede på talrige henvendelser om krænkende adfærd i en årrække.
Til Politiken siger Thomas Braun, at Studenterrådgivningen vil orientere Kulturministeriet om, hvilke typer problemer der opstår på hvilke skoler.
Tegner der sig et mønster af dårlig kultur, vil ministeriet tage sagen op med det pågældende uddannelsessted.
Kulturministeriet bekræfter overfor DR Nyheder, at Studenterrådgivningen rapporterer til blandt andet Kulturministeriets Koncern HR om henvendelser.
De enkelte institutioner træffer de beslutninger om sanktioner, som er nødvendige i forhold til eventuelle krænkelser, oplyser ministeriet.
FacebookTwitterKopier linkEmner:Kulturministeriet|Liberal Alliance|Mette Bock (politiker)|Uddannelse|Videregående uddannelser




https://www.dr.dk/nyheder/udland/whistleblower-trump-administrationen-tillod-grove-brud-paa-sikkerheden-i-det-hvide

UdlandWhistleblower: Trump-administrationen tillod grove brud på sikkerheden i Det Hvide HusIfølge en medarbejder i Det Hvide Hus, har omkring 25 personer fået adgang til stærkt fortrolige oplysninger - selvom de slet ikke burde.
Trump-administrationen skulle, ifølge whistlebloweren, have godkendt Ivanka Trumps sikkerhedsgodkendelse til Det Hvide Hus - selvom hun blev nægtet det i første omgang.
Af Rasmus Christiansen02.
apr.
2019 kl.
09.
11 | opdateret 02.
apr.
2019 kl.
10.
05Bemærk: artiklen er mere end 30 dage gammelLæs opCirka 25 personer har fået adgang til tophemmelige informationer i Det Hvide Hus, selvom de i første omgang fik afvist deres sikkerhedsgodkendelse "på grund af frygten for den nationale sikkerhed.
"Den beskyldning kommer fra Tricia Newbold, der i 18 år har arbejdet som sikkerhedsrådgiver for både Demokratiske og Republikanske regeringer.
Jeg ville ikke gøre mig selv eller mit land en tjeneste, hvis jeg ikke gjorde noget.
Tricia Newbold, sikkerhedsrådgiver i Det Hvide HusDen 23.
marts blev hun interviewet af Kongressens tilsynsudvalg, der er ledet af Demokraterne.
Her fortalte hun, at hun havde lavet en liste med cirka 25 personer, der af forskellige årsager havde fået afslag på en sikkerhedsgodkendelse.
På listen er blandt andre præsident Donald Trumps datter, Ivanka Trump, og svigersøn Jared Kushner.
Ifølge Tricia Newbold tilsidesatte højtstående medarbejdere i Det Hvide Hus afvisningerne og gav personerne på listen en godkendelse alligevel.
- Burde alarmere alle amerikanereEn sikkerhedsgodkendelse til Det Hvide Hus giver blandt andet adgang til præsidentens daglige briefing - der betragtes som et sted, hvor nogle af de dybeste amerikanske hemmeligheder deles.
Læs også:Ivanka Trump brugte privat mailkonto i Det Hvide HusDet Hvide Hus har indtil videre ikke kommenteret beskyldningerne om "grove brud på sikkerheden", som Tricia Newbold fremsætter i interviewet.
- Jeg ville hverken gøre mig selv, mit land eller mine børn en tjeneste, hvis jeg ikke gjorde noget - vel vidende, at det kunne gå ud over landets sikkerhed, siger hun i det udskrevne interview.
Det her burde alarmere alle amerikanere.
Elijah Cummings, formand for tilsynsudvalget.
Ifølge CNN siger formanden for tilsynsudvalget, demokraten Elijah Cummings, at man som en del af undersøgelsen af anklagerne, vil stævne flere embedsmænd i Det Hvide Hus.
- Det her burde alarmere alle amerikanere, siger han til CNN.
- Vi har med personer at gøre, som har fået adgang til de største hemmeligheder i verden - selvom de ikke skulle have haft det.
Ifølge CNN beskylder republikaneren Jim Jordan, der også er medlem af tilsynsudvalget, Demokraterne for at "håndplukke" informationer fra interviewet med Tricia Newbold.
Han kalder sagen for et angreb, der udelukkende har til formål at skade Det Hvide Hus.
FacebookTwitterKopier linkEmner:Donald Trump (politiker)|Ivanka Trump (erhvervsleder)|CNN|USA|Jordan




https://www.dr.dk/sporten/fodbold/superliga/agf-afviser-hacking-men-fortaeller-om-kontorod-aab-har-selv-delt

SuperligaAGF afviser hacking, men fortæller om kontorod: 'AaB har selv delt oplysninger med os'Ifølge AGF-direktør blev AaB's dødbolddata ikke brugt af århusianerne før sidste kamp i grundspillet.
AaB's Jores Okore mod AGF's Tobias Sana i den omtalte Superligakamp, hvor AGF forinden skulle have fået adgang til AaB's dødboldsdatabase.
02.
apr.
2019 kl.
08.
56Bemærk: artiklen er mere end 30 dage gammelLæs opEn ungdomstræner i AGF så dødbolddata fra AaB i computerprogrammet Sideline Sports, men AGF valgte ikke at bruge det til noget, da holdene mødtes i sidste runde af Superligaens grundspil.
Det siger AGF's direktør, Jacob Nielsen, mandag efter kampen mod Vejle, hvor han samtidig tager skarp afstand fra, at AGF skulle have hacket AaB.
Det var nemlig århusianernes egen konto, understreger Jacob Nielsen.
Læs også:Hacking-anklager i Superligaen: AGF afviser at have gjort noget ulovligt- Vi fik adgang til AaB’s dødboldsmønstre dagen før den sidste grundspilskamp mod dem.
Vi har ikke brugt de data, og det er vores egen konto, så jeg kan ikke se, at vi har gjort noget forkert, siger Jacob Nielsen.
Kontoen, som er AGF’s egen, delte AGF's ungdomstræner Dennis Ramonn med Allan K.
Jepsen, da de begge var i AGF.
Allan K.
Jepsen er nu assistenttræner i AaB.
- Allan K.
Jepsen, som har været ansat i en årrække som ungdomstræner her i AGF, har delt en bruger med vores U17-træner, Dennis Ramonn.
Det er de fuldt bevidste om begge.
- Dagen før kampen mod AaB i sidste runde af grundspillet faldt Dennis Ramonn over kontoen, da han skulle forberede sin egen ungdomskamp.
Han gik ind i vores eget system, og hvordan AaB’s dødbolde lå derinde, kan jeg ikke svare på.
Jacob Nielsen kunne ligeledes fortælle, hvad der skal ske videre i forløbet.
AGF's adm.
direktør Jacob Nielsen efter Superligakampen mellem Aab og AGF i marts.
- Kontoen er lukket nu.
Vi kan ikke få tilgang til det mere.
Meget af vores data på ungdomsniveau er også væk.
I samråd med AaB er klubben nu ved at finde ud af, hvor meget af AGF’s data, der er røget til Aalborg.
AGF bruger kun systemet i sin ungdomsafdeling.
AGF-træner David Nielsen kunne efter kampen fortælle, at sagen ikke har fyldt internt i truppen.
- Vi har ikke talt om sagen i spillertruppen, siger David Nielsen.
Historien blev første gang beskrevet af Ekstra Bladet søndag aften.
Avisen skrev, at en person i Aarhus - sandsynligvis i AGF - via en computer havde adgang til Allan K.
Jepsens skematiske optegnelser af dødbolde.
Ifølge Ekstra Bladet ændrede AaB derfor på sine dødbolde før kampen, som endte 3-1 til nordjyderne - blandt andet på et mål til 1-0 af Kasper Pedersen efter en dødbold.
AaB har endnu ikke udtalt sig om sagen.
/ritzau/FacebookTwitterKopier linkEmner:AaB|AGF|Fodbold|Aarhus|David Nielsen (fodboldspiller)




https://www.dr.dk/musik/flere-saaret-under-tumult-ved-mindehoejtidelighed-rapper

MusikFlere såret under tumult ved mindehøjtidelighed for rapperDer udbrød voldsom tumult under en begivenhed til minde om Nipsey Hussle, der søndag blev skudt.
Mange mennesker har siden i mandags været samlet på den gade, hvor rapper Nipsey Hussle blev dræbt.
02.
apr.
2019 kl.
07.
57Bemærk: artiklen er mere end 30 dage gammelLæs opFlere personer er kommet til skade under tumult ved en mindehøjtidelighed for rapperen Nipsey Hussle, der søndag blev skudt og dræbt i Los Angeles.
Det oplyser brandvæsnet i Los Angeles til CNN tidligt tirsdag morgen dansk tid.
Mindst 50 brandfolk er ankommet til stedet, hvor mindehøjtideligheden bliver afholdt.
Læs også:Grammy-nomineret rapper dræbt af skud i USADet er uvist, hvor mange personer der er kommet til skade under tumulten.
Tv-billeder fra mindehøjtideligheden viser, at menneskemængden flygter fra stedet i panik.
De fleste af de tilskadekomne skal være blevet kvæstet som følge af panikken, hvor de er blevet trampet på af de øvrige deltagere.
Politiet i Los Angeles afviser på Twitter, at der skulle være blevet affyret skud ved mindehøjtideligheden.
- Meldingerne om skud ser ikke ud til at være korrekte.
Vi har dog kvæstede i kaosset og forsøger at skabe orden, skriver politiet.
Et billede af Nipsey Hussle imellem de mange lys, som folk har sat op for at mindes rapperen.
Politiet: 'Vi føler jeres tab'Den amerikanske rapper Nipsey Hussle blev søndag skudt og dræbt i nærheden af en tøjbutik, som han ejede i Los Angeles.
To andre personer blev også såret i forbindelse med søndagens skyderi.
Det er på netop det sted, hvor Nipsey Hussle blev skudt, at mindehøjtideligheden tirsdag morgen dansk tid finder sted.
Politiet i Los Angeles opfordrer deltagerne til at følge myndighedernes anvisninger.
- Vi forstår, at lokalsamfundet sørger, og vi føler jeres tab.
Vi beder alle om at følge betjentenes anvisninger og at fordele sig i området, skriver politiet på Twitter.
- Vores mænd og kvinder på stedet gør alt, hvad de kan for at beskytte alle deltagere ved Nipsey Hussles mindehøjtidelighed.
Lyt til sangen 'Rap Niggas' fra 2018 med Nipsey Hussle her:Nipsey Hussle - Rap Niggas33-årige Nipsey Hussle, hvis borgerlige navn var Ermias Davidson Asghedom, er blandt andet kendt som stifter af pladeselskabet All Money In.
Han var nomineret til prisen for årets bedste rapalbum ved dette års Grammy-prisuddeling.
Prisen gik dog til Cardi B.
/ritzau/FacebookTwitterKopier linkEmner:Cardi B (musiker)|Los Angeles|Twitter|Ulykker|Politi




https://www.dr.dk/nyheder/politik/der-er-sandt-dyden-forskel-paa-om-en-ny-regering-bliver-bragt-til-magten-af-radikale

Politik'Der er sandt for dyden forskel på, om en ny regering bliver bragt til magten af Radikale Venstre eller Dansk Folkeparti'Radikales nye krav til Mette Frederiksen gør DF-formand ængstelig.
"Vi stiller det her krav, fordi det er helt afgørende, at en ny regering vil løse integrationsproblemerne i stedet for at sætte integrationen i stå," siger Radikale Venstres politiske leder Morten Østergaard.
Af Thomas Klose Jensen02.
apr.
2019 kl.
09.
06Bemærk: artiklen er mere end 30 dage gammelLæs opDet er langt fra første gang, at Radikale Venstre forsøger at sætte stolen for døren for S-formand Mette Frederiksen, når det kommer til udlændingepolitikken.
Eller klimapolitikken.
Eller uddannelsespolitikken.
Men i dagens udgave af Berlingske toner partiets politiske leder, Morten Østergaard, atter frem og stiller krav om opgør med det såkaldte paradigmeskifte i udlændingepolitikken til gengæld for støtten fra hans mandater efter et folketingsvalg.
- Vi stiller det her krav, fordi det er helt afgørende, at en ny regering vil løse integrationsproblemerne i stedet for at sætte integrationen i stå, siger han til DR Nyheder.
Derfor er det ikke nok, at hovederne på ministertaburetterne skiftes ud.
De skal også sætte skub i en ny politik.
- Det kan godt være, at man ikke kan se forskel på Socialdemokratiet og Venstre, men der er sandt for dyden forskel på, om en ny regering bliver bragt til magten af Radikale Venstre eller Dansk Folkeparti.
Det kan godt være, at man ikke kan se forskel på Socialdemokratiet og Venstre, men der er sandt for dyden forskel på, om en ny regering bliver bragt til magten af Radikale Venstre eller Dansk FolkepartiPolitisk leder for Radikale Venstre, Morten Østergaard'Så skal hun jo spørge Kristian Thulesen-Dahl'Morten Østergaard siger dog, at han ikke gør sig nogen forventning om, at en ny regering kommer til at føre radikal politik fra A til Z.
Heller ikke selvom han nu igen stiller krav.
I stedet handler det om, at der skal være enighed om, at der er nogle problemer, som skal løses.
Både når det gælder integration, klima og uddannelse.
- Så må vi diskutere, hvad vi kan blive enige om at gøre i fællesskab.
Men retningen skal man ikke tage fejl af.
Den er vi garanten for, og den bliver ny, hvis vi får en ny regering – i hvert fald hvis Radikale Venstre skal bakke op.
Hvis Mette Frederiksen ikke er villig til at nå til enighed med De Radikale om dette, så siger Morten Østergaard, at han aktivt vil modarbejde hendes vej mod statsministerposten.
Også selvom det så betyder, at den nuværende politik, som han er så meget imod, kan fortsætte.
- Vi vil give Mette Frederiksen chancen for at lave en politisk aftale med os, om hvilken retning Danmark skal i de kommende år, så vi er enige om udlændingepolitikken, om uddannelsespolitikken, om miljø- og klimapolitikken og om den økonomiske politik, siger han.
- Kan vi det, så kan hun blive statsminister på vores mandater.
Men vil hun videreføre Dansk Folkepartis politik, så skal hun jo spørge Kristian Thulesen-Dahl, om han vil hjælpe hende ind i Statsministeriet, for vi vil naturligvis ikke.
Udmelding gør DF ængsteligeNetop i Dansk Folkepartis lejr har man også bidt mærke i det nye krav fra Radikale Venstre.
Og ifølge partiformand Kristian Thulesen-Dahl vil Mette Frederiksen kunne låne et øre hos ham, hvis valgresultatet giver hende mulighed for at indtage Statsministeriet.
- Vi respekterer det folketing, som vælgerne sammensætter.
Og hvis vælgerne vil have et regeringsskifte, så får de jo på et eller andet tidspunkt et regeringsskifte, og så vil vi ikke sætte os tilbage og undlade at søge indflydelse, forklarer han.
"Jeg synes, at det her er definerende for den valgkamp vi går ind i – at de Radikale vil have rullet udlændingepolitikken tilbage, og at de er klar til at gøre det til et ultimativt krav overfor Mette Frederiksen," siger Kristian Thulesen-Dahl (DF).
Alligevel bekymrer udmeldingen fra Radikale Venstre - og de øvrige partier i oppositionen - ham og gør Dansk Folkeparti "ængstelige".
- Vi aner jo ikke, hvordan mandaterne falder ud efter valget, og jeg må jo erkende for mit eget partis vedkommende, at vi ligger jo ikke så lunt i svinget, som vi tidligere har gjort, siger han.
- Så det der med, at vi bare kan mase de andre partier ud og holde fast i linjen, det bliver jo mere end tvivlsomt, hvis de meningsmålinger vi ser lige nu, bliver til virkelighed, siger han.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Mette Frederiksen (politiker)|Radikale Venstre|Udlændingepolitik




https://www.dr.dk/nyheder/udland/smugling-af-ogler-far-indonesien-til-lukke-o-turister

UdlandSmugling af øgler får Indonesien til at lukke ø for turisterUlovlig smugling af komodovaraner får myndighederne i Indonesien til at lukke en populær turistø i et år.
De indonesiske myndigheder har besluttet at lukke øen Komodo i hele 2020 for at passe på de store komodovaraner, der bliver smuglet væk og solgt.
02.
apr.
2019 kl.
06.
54Bemærk: artiklen er mere end 30 dage gammelLæs opØen Komodo i Indonesien bliver lukket for turister i hele 2020.
Det oplyser de indonesiske myndigheder til lokale medier, skriver CNN.
Beslutningen om at lukke for adgangen til den populære turistdestination skyldes, at der i stigende grad er blevet smuglet komodovaraner fra øen.
Det har tidligere været omtalt i lokale medier, at myndighederne har overvejet at lukke øen.
Og nu er beslutningen truffet, skriver den lokale avis Tempo ifølge CNN.
Fra januar 2020 vil turister således ikke kunne få adgang til Komodo, siger Marius Jelamu, der er talsmand for provinsen Nusa Tenggara Timur.
Beslutningen er ifølge Tempo truffet som en reaktion på, at der i marts er blevet smuglet intet mindre end 41 komodovaraner fra øen.
De skal tilsammen være blevet solgt for 500 millioner indonesiske rupiah.
Det svarer til omkring 233.
000 kroner.
En lille komodovaran, der er beslaglagt af politiet i Indonesien.
Fem komodovaraner blev solgt via Facebook.
 Komodovaranerne blev beslaglagt sammen med en række andre vilde dyr, der blev solgt ulovligt på nettet.
De indonesiske myndigheder kæmper med at sætte en stopper for den ulovlige handel og smugling.
 Komodovaranerne vokser sig store og farlige.
Her spiser de en ged i en indonesisk nationalpark.
1 / 3En lille komodovaran, der er beslaglagt af politiet i Indonesien.
Fem komodovaraner blev solgt via Facebook.
1 / 3Komodovaranerne blev beslaglagt sammen med en række andre vilde dyr, der blev solgt ulovligt på nettet.
De indonesiske myndigheder kæmper med at sætte en stopper for den ulovlige handel og smugling.
2 / 3Komodovaranerne vokser sig store og farlige.
Her spiser de en ged i en indonesisk nationalpark.
3 / 3Verdens største øgleMarius Jelamu oplyser, at lukningen skal give myndighederne mulighed for at tage vare på naturen på øen samt øens komodovaraner.
Komodovaranen er verdens største nulevende øgleart.
Dyrene er berygtede for deres giftige bid og deres enorme størrelse.
De bliver normalt mellem to og tre meter lange.
Ifølge WWF Verdensnaturfonden er komodovaranen også den farligste øgle, da det er den eneste øgle, der kan dræbe store dyr såvel som mennesker.
Der lever mere end 5000 komodovaraner fordelt på øerne Komodo, Rinca, Gili Motang samt i det vestlige og nordlige Flores.
Det viser tal fra Unesco.
Det er dog ifølge Tempo kun øen Komodo, der skal lukkes for turister.
/ritzau/FacebookTwitterKopier linkEmner:CNN|Indonesien|Krybdyr|Turisme|WWF Verdensnaturfonden




https://www.dr.dk/nyheder/udland/venezuelas-hojesteret-vil-retsforfolge-oppositionsleder

UdlandVenezuelas højesteret vil retsforfølge oppositionsleder Venezuelas Højesteret ønsker Juan Guaidós parlamentariske immunitet ophævet, så han kan retsforfølges.
Venezuelas oppositionsleder, Juan Guidó (i midten), bør ifølge landets Højesteret blive retsforfulgt.
(Arkivfoto) )02.
apr.
2019 kl.
06.
45Bemærk: artiklen er mere end 30 dage gammelLæs opVenezuelas Højesteret har taget det første skridt mod at kunne retsforfølge oppositionslederen i landet, Juan Guaidó.
Højesteretsdommer Maikel Morero har natten til tirsdag dansk tid således anmodet landets nationalforsamling om at ophæve Juan Guaidós parlamentariske immunitet.
Ifølge landets Højesteret bør Guaidó retsforfølges for at have overtrådt et udrejseforbud.
Guaidó forlod Venezuela 23.
februar trods et forbud mod at forlade landet.
Inden han vendte tilbage til Venezuela 4.
marts, besøgte han en række sydamerikanske lande.
Her forsøgte han at samle støtte til sin kamp for at vælte præsident Nicolás Maduro.
Derudover anklages oppositionslederen for at have opfordre til vold i forbindelse med demonstrationer mod præsident Maduro.
Guaidó har parlamentarisk immunitet i kraft af sin rolle som formand for nationalforsamlingen.
Et land i kriseOppositionslederen har udfordret Maduro på posten som præsident ved i januar at erklære sig selv for midlertidig præsident i landet.
Han får blandt andet opbakning fra USA, EU og flere sydamerikanske lande.
Guaidó affejer forespørgslen fra Højesteret, som han betegner som en illegitim instans, der støtter Maduro.
Den seneste måned har Venezuela ikke blot været plaget af den politiske krise i landet, men også af gentagne og omfattende strømnedbrud.
Det har betydet, at skoler er blevet lukket, og at arbejdsdagene i det offentlige og private er blevet forkortet.
Samtidig kæmper store dele af befolkningen med mangel på adgang til vand.
Derudover er store dele af landets internet- og telenetværk brudt sammen.
Præsident Maduro har annonceret en plan for rationering af strømmen den kommende måned.
/ritzau/APFacebookTwitterKopier linkEmner:Venezuela|Højesteret|Kriminalitet|EU|USA




https://www.dr.dk/nyheder/politik/forskere-finder-fejl-i-million-dyr-laesetest-bor-stoppes-her-og-nu

PolitikForskere finder fejl i million-dyr læsetest: 'Bør stoppes her og nu'De nationale test giver misvisende resultater, lyder det fra forskere.
Politikere vil nu have dem undersøgt.
Flere partier kalder undervisningsminister Merete Riisager (LA) i samråd, efter forskere har kritiseret de nationale test.
(Arkivfoto) 02.
apr.
2019 kl.
06.
10Bemærk: artiklen er mere end 30 dage gammelLæs opFlere politikere på Christiansborg kræver undervisningsminister Merete Riisager (LA) i samråd om de nationale test.
Det skriver Politiken i dag.
Politikerne vil have de nationale test undersøgt, efter en række forskere har sået tvivl om troværdigheden af testene.
National test måler forkertDe nationale tests i matematik og dansk er såkaldt adaptive tests.
Det betyder, at spørgsmålene bliver lettere eller sværere alt efter, om eleven svarer rigtigt eller forkert.
Ifølge en ny rapport fra to forskere er prøverne for startafhængige.
Hvis eleverne svarer forkert - eller rigtigt - i starten, er der ikke mulighed for at arbejde sig op eller ned i sværhedsgrad undervejs.
Rapporten dokumenterer, at en elev, der er en almindeligt dygtig læser og dermed burde få resultatet ‘god præstation’, kan få et resultat, der ligger et trin over eller under det reelle niveau.
De nationale tests blev indført i 2010.
Alle elever i folkeskolen møder prøverne på computerskærme 10 gange i løbet af skoletiden.
Det tager 45 minutter at gennemføre en test.
Kilde: Aarhus Universitet.
Ifølge Jeppe Bundsgaard, der er professor på DPU ved Aarhus Universitet, fungerer de nationale test ikke.
Misvisende resultaterSammen med professor emeritus Svend Kreiner fra Københavns Universitet har han skrevet en forskningsrapport, der ifølge avisen dokumenterer, at læsetesten for 8.
-klasse-elever rammer helt ved siden af elevernes færdigheder.
For testens sværhedsgrad på spørgsmålene er skæv, og det fører til misvisende resultater.
Eleverne får mellem 0 og 100 point, når de testes.
Forskernes undersøgelser viser, at elever, der skulle være på et middelniveau på 50 point, i princippet lige så godt kunne få 16 eller 84 point.
- Vi bør stoppe med at bruge testene nu og her og undersøge alle nationale test.
Man kan ikke være bekendt at teste børn og sige, at der skal foregå noget vigtigt - og så give dem et forkert resultat, siger Svend Kreiner til Politiken.
Kræver minister i samrådDet får nu blandt andre SF og Enhedslisten til at kalde ministeren i samråd.
- Det er en sønderlemmende kritik af de nationale test, siger Jacob Mark, undervisningsordfører for SF- Vi bruger rigtig mange penge på at teste eleverne, og hvis det hverken er retvisende eller pædagogisk forsvarligt, mener jeg, at testen skal droppes helt.
Eller, som forskerne foreslår, som minimum sætte testene i bero, indtil vi er sikre på, at resultaterne ikke er misvisende.
EL: 'Rystende'Ifølge Enhedslistens undervisningsordfører, Jakob Sølvhøj, er det "rystende", at forskerne har påvist, at de nationale test måler forkert og fører til misvisende resultater.
- Jeg vil straks kalde undervisningsministeren i samråd og bede hende redegøre for, hvilke konsekvenser hun vil tage af den nye undersøgelse.
- Står det til Enhedslisten får vi stoppet de nationale test nu og her, sådan som forskerne opfordrer til, udtaler han i en skriftlig kommentar til Ritzau.
De nationale test er nok skolehistoriens vigtigste og dyreste prestigeprojekt.
De blev indført i 2010 og kostede ifølge Undervisningsministeriet 110 mio.
kr.
at udvikle.
Hvert år bruges der 14 mio.
kr.
på at gennemføre testene.
/ritzau/FacebookTwitterKopier linkEmner:Jakob Sølvhøj (politiker)|Liberal Alliance|Merete Riisager (politiker)|Enhedslisten|Videnskab




https://www.dr.dk/nyheder/politik/df-og-el-om-pandaer-til-danmark-vi-giver-koeb-paa-menneskerettigheder-og-vores

Pandaer til DanmarkSe temaPolitikDF og EL om pandaer til Danmark: Vi giver køb på menneskerettigheder og vores frihedDansk udenrigspolitik er ikke til salg for to pandaer, understreger Venstre.
De to pandaer kan ses i Københavns Zoo fra den 11.
april.
Af Marie Louise Hagemeister02.
apr.
2019 kl.
07.
20Bemærk: artiklen er mere end 30 dage gammelLæs opPå torsdag lander de to pandaer Xing Er og Mao Sun i Københavns Lufthavn.
Men det er langt fra alle, der klapper i hænderne over de to nye beboere i Københavns Zoo.
For mens den danske statsminister, Lars Løkke Rasmussen (V), er begejstret og tidligere har kaldt det frugten af 10 års arbejde fra dansk side, mener både Enhedslisten og Dansk Folkeparti, at vi har givet køb på os selv ved at sige ja tak til de kinesiske bjørne.
Se programmetI fire år har DR haft unik adgang til at følge kampen for at få to pandaer fra Kina til Danmark.
Det er der kommet tre programmer ud af.
Pandaerne kommer – diplomater i pels sendes på DR1 tirsdag den 2.
april, den 9.
april og den 16.
april kl.
20.
45.
Du kan også se programmet på DR TV her.
Pandaerne er ikke blevet givet til Danmark af kineserne, men er til låns i 15 år mod en pris på 6,5 millioner danske kroner om året.
Og det er ikke bare hvilket som helst land, der får tilbudt at låne pandaer af Kina.
Det er lande, som kineserne har et godt forhold til, og som de mener skal belønnes.
Fænomenet går under navnet panda-diplomati.
Det mest kendte eksempel på panda-diplomati er fra 1972, hvor Kinas leder, Mao Zedong, gav to pandaer til USA's præsident Richard Nixon i kølvandet på hans besøg i Kina samme år.
Det markerede en afslutning på 25 år uden diplomatiske forbindelser mellem de to lande.
Blandt andet, fordi USA havde anerkendt Taiwan, i kølvandet på at nationalisterne i Kina var flygtet ud til øen i 1949, hvor kommunisterne havde overtaget det kinesiske styre.
I videoen nedenfor kan du få et hurtigt indblik i panda-diplomatiets historie af journalist Jan Larsen, der var gæst i DR2 Dagen 2.
maj 2017.
EL: Storpolitik må ikke stå i vejen for menneskerettighederDer er alt for meget på spil, når Danmark tager imod de to pandaer, mener udenrigsordfører for Enhedslisten, Eva Flyvholm.
- Danmark får pandaerne, fordi vi har droppet kritikken af den kinesiske undertrykkelse af Tibet.
Fordi man ikke i så høj grad kritiserer kinesiske menneskerettighedskrænkelser, og det synes jeg er en meget, meget trist baggrund at få de her pandaer på.
Danmark får pandaerne, fordi vi har droppet kritikken af den kinesiske undertrykkelse af Tibet, mener Enhedslistens udenrigsordfører, Eva Flyvholm.
Eva Flyvholm er bekymret for, at det vil betyde, at Danmark ikke i fremtiden vil invitere for eksempel tibetanernes spirituelle leder, Dalai Lama, og at Danmark ikke vil bakke op om menneskerettighederne og Tibets selvstændighed.
Men der vel ingen beviser for, at pandaerne bliver givet, hvis vi undlader at kritisere Kina?
- Det er helt almindelig kendt, at de her pandaaftaler bliver givet til lande, som imødekommer Kina i hel ekstrem høj grad.
Det er der jo også masser af forskere, der har peget på.
Og her er det altså bare tydeligt, at Danmark får pandaerne, efter vi skruede ned for kritikken af den kinesiske besættelse af Tibet.
- Og det synes jeg er meget problematisk, uanset hvor sindssygt nuttede pandaer er, så må de her interesser i forhold til handel og storpolitik altså ikke stå i vejen for menneskerettighederne, siger hun.
V: Dansk udenrigspolitik er ikke til salg for to pandaerAnderledes er holdningen hos Venstres udenrigsordfører, Michael Aastrup Jensen.
Udenrigsordfører Michael Aastrup Jensen (V) understreger, at dansk udenrigspolitik ikke er til salg for to pandaer.
Han mener, at pandaernes kommen til Danmark blandt andet er godt for turismen, men også et signal fra kineserne om, at de har et godt handelssamarbejde med Danmark.
Han mener ikke, at pandaerne er med til at lægge låg på kritikken fra Danmark.
- Jeg forstår måske godt frygten, men jeg kan roligt understrege, at det her får os ikke til at være så at sige stille og rolige overfor kineserne eller lade være med at sige fra, hvis der foregår noget i Kina, som vi skulle sige fra overfor – det gør vi stadigvæk.
- Det er jo ikke sådan, at dansk udenrigspolitik er til salg for to pandaer, sådan er det ikke.
Og sådan skal det selvfølgelig heller ikke være.
Ifølge ham er pandaerne et udtryk for, at kineserne ser på Danmark og Kina som rigtige gode venner.
Ikke mindst på det handelsmæssige samarbejde.
Udenrigsordfører Søren Espersen (DF) mener, at vi binder os til Kina, når vi tager imod pandaerne.
Han tror, der ville være nogle handelsaftaler, der ikke ville være kommet på plads, hvis Danmark havde sagt nej til pandaerne.
- Så ville det være blevet mødt med meget, meget stor undren fra kinesernes side og også med fornærmelse, og det ville have haft konsekvenser i forhold til det handelsmæssige, absolut.
DF: Vi bliver truet til at gøre som Kina vilMen vi betaler ikke kun en økonomisk pris for at få pandaerne til Danmark, mener udenrigsordfører Søren Espersen fra Dansk Folkeparti.
Verbalnote?
I maj 2009 mødtes statsminister Lars Løkke Rasmussen (V) med Tibets åndelige leder, Dalai Lama, hvilket ikke vakte begejstring i Kina.
Efterfølgende aflyste Kina blandt andet flere ministermøder mellem de to lande, og i en erklæring fra det kinesiske udenrigsministerium hedder det, at statsministerens møde med Dalai Lama "ødelægger det venskabelige samarbejde" mellem landene.
Senere på året bliver den såkaldte verbalnote vedtaget i Folketinget.
Den går på, at Danmark officielt vil modarbejde Tibets ønske om selvstændighed.
I kølvandet på verbalnoten opstår også idéen om, at Danmark skal prøve at få pandaer til Danmark.
- Den politiske pris betalte vi ved en såkaldt verbalnote i 2009, hvor vi gjorde klart fra dansk side, at vi modsætter os tibetansk selvstændighed.
Det var noget Kina forlangte, efter Dalai Lama havde været på besøg hos statsminister Lars Løkke Rasmussen (V).
- Det afgørende her er altså, at vi bliver truet til at gøre ligesom Kina vil, og så får vi belønning, hvis vi makker ret – og det er det, der sker, når de kommer, de to pandaer.
Nedenfor kan du se et klip fra 2017, hvor det første spadestik til pandaanlægget blev taget.
Den 11.
april bliver det muligt for offentligheden at se de to pandaer.
Hannen He Xing er siden blevet skiftet ud med hannen Xing Er.
FacebookTwitterKopier linkEmner:Dalai Lama (religiøst overhoved)|Eva Flyvholm (politiker)|Kina|Venstre|Dyr




https://www.dr.dk/nyheder/udland/kim-bildsoee-may-og-regeringen-skal-beslutte-landets-retning-i-dag

BrexitSe temaUdlandKim Bildsøe: May og regeringen skal beslutte landets retning i dagIfølge DR's korrespondent i Storbritannien er der lagt op til et "maratonmøde" for Theresa May og hendes regering.
Tre gange har det britiske parlament nedstemt den aftale, Theresa May har lavet med EU.
Af Rasmus Christiansen02.
apr.
2019 kl.
10.
14Bemærk: artiklen er mere end 30 dage gammelLæs opI løbet af formiddagen skal Storbritanniens premierminister Theresa May mødes med sine ministre og embedsfolk, hvor de skal beslutte landets kurs.
Det sker dagen efter, at det britiske parlament forgæves forsøgte at blive enige om alternative veje ud af EU.
Vigtige datoerOnsdag 3.
april: Det britiske parlament diskuterer endnu en gang alternative løsninger til regeringens plan.
Torsdag 4.
april: Theresa May kan for fjerde gang fremlægge sin skilsmisseaftale for parlamentet.
Onsdag 10.
april: EU-topmøde, hvor lederne skal beslutte, om datoen for brexit skal udsættes yderligere.
Fredag 12.
april: Briterne udtræder af EU - medmindre andet bliver besluttet.
23-26 maj: Europa-Parlamentsvalg.
Kilde: BBCHvad nu?
På dagens møde er der én ting på dagsordenen.
- Den er: Hvad nu, forklarer DR's korrespondent i Storbritannien, Kim Bildsøe Lassen.
- Der er lagt op til et konfrontatorisk maratonmøde, hvor man grundlæggende skal beslutte, hvilken retning, man nu skal gå - skal man acceptere at forlade EU uden en aftale, skal man forsøge at få Mays aftale igennem for fjerde gang, eller skal man bede om en endnu længere forlængelse.
Ifølge Kim Bildsøe Lassen er det svært at pege på, hvilken vej, der er mest sandsynlig.
- Nogle vil det ene, nogle vil det andet, hendes finansminister peger på en ny folkeafstemning - det er meget vanskeligt at sige noget om, hvilken retning, det vil gå.
Kan ikke møde op uden en planTiden er dog knap for Theresa May.
Den 10.
april er der nemlig topmøde i EU, hvor medlemslandenes ledere skal diskutere en yderligere udsættelse af datoen for brexit.
- Her er det altafgørende, at hun har en velforberedt plan parat.
Ellers skal hun ikke regne med en forlængelse, siger Kim Bildsøe Lassen.
Ifølge EU's brexitforhandler, Michel Barnier, er der kun én mulighed for, at Storbritannien kan forlade EU i god ro og orden.
- Den aftale, som vi har lavet med Theresa May, er og bliver den eneste løsning.
I morgen fortsætter det britiske parlament med at forsøge at nå til enighed om et alternativ til regeringens plan.
FacebookTwitterKopier linkEmner:EU|Storbritannien|Theresa May (politiker)|EU-forhold




https://www.dr.dk/nyheder/udland/efter-haergende-cyklon-over-1000-mennesker-har-faet-kolera-i-mozambique

UdlandEfter hærgende cyklon: Over 1000 mennesker har fået kolera i MozambiqueFor at undgå en decideret koleraepidemi ruller myndighederne et omfattende vaccinationsprogram ud onsdag.
I dette telt i Beira bliver patienter behandlet for kolera.
Mandag er antallet af koleratilfælde i Mozambique steget til over 1000.
02.
apr.
2019 kl.
06.
02Bemærk: artiklen er mere end 30 dage gammelLæs opMindst 1052 mennesker er ramt af den smitsomme sygdom kolera i Mozambique, som blev hærget af en cyklon i midten af marts.
Det oplyser landets sundhedsministerium i en ny rapport mandag.
Tallet markerer en massiv stigning fra 139 tilfælde for fire dage siden.
Tidligere mandag meddelte direktøren for Mozambiques sundhedsmyndigheder, Ussene Isse, at kolera har krævet sit første dødsoffer i landet.
Onsdag bliver en massiv vaccinationskampagne rullet ud.
Den skal hjælpe myndigheder og nødhjælpsarbejdere til at forsøge at afværge en decideret epidemi.
900.
000 vacciner på vejIfølge Verdenssundhedsorganisationen (WHO) ankommer omkring 900.
000 koleravacciner til byen Beira tirsdag.
- Vaccinationen mod kolera begynder i Beira onsdag, siger sundhedsdirektør i Mozambique Ussene Isse.
Hvad er kolera?
Kolera er en smitsom tarmsygdom, som inden for få dage kan give voldsom diarré.
Det farlige ved kolera er det meget store væsketab, som kan opstå inden for kort tid.
Specielt hos børn i tredjeverdenslande er det farligt.
Ubehandlet kan væsketabet være dødeligt inden for et døgn efter sygdommens udbrud.
Bakterien udskilles med afføringen, og kommer afføringen på en eller anden måde i kontakt med drikkevand, har bakterien mulighed for at sprede sig.
Kilde: Netdoktor.
dkDen centrale by Beira er hårdest ramt.
Den tegner sig for 959 af de i alt 1052 registrerede koleratilfælde.
Byen, der har mere end en halv million indbyggere, registrerede 247 tilfælde af kolera på 24 timer mellem søndag og mandag morgen.
Kolera overføres via forurenet drikkevand eller mad og forårsager akut diarré.
'Hastigheden er afgørende'WHO forventer, at antallet af koleratilfælde vil stige i den kommende tid.
- De næste par uger er afgørende.
Også hastigheden er afgørende, hvis vi skal redde liv og begrænse lidelserne, udtaler WHO's chef for afrikanske anliggender, Matshidiso Moeti.
Cyklonen Idai ramte Mozambique den 14.
marts.
Den har skabt voldsomme ødelæggelser og indtil videre kostet over 700 mennesker livet i Mozambique, Malawi og Zimbabwe.
Mindst 518 mennesker er døde alene i Mozambique.
Samtidig er flere hundredtusindvis af mennesker gjort hjemløse.
Mange er tvunget til at benytte sig af beskidte vandforsyningerEksperter har advaret om, at ødelagte vandforsyninger og mangel på sanitet i overfyldte huse skaber ynglepladser for vandbårne sygdomme som kolera.
For at kontrollere udbruddet er store mængder drikkevand og vandrensningsudstyr blevet leveret til de berørte områder.
/ritzau/AFPFacebookTwitterKopier linkEmner:Mozambique|WHO|Sundhed og velvære|Sygdomme og lidelser|Malawi




https://www.dr.dk/nyheder/politik/de-radikale-truer-med-traekke-deres-stotte-til-mette-frederiksen

PolitikDe Radikale truer med at trække deres støtte til Mette FrederiksenDe Radikales partileder, Morten Østergaard, vil blokere for S-regering, hvis udlændingepolitik er for stram.
Morten Østergaard kræver, at Socialdemokratiet trækker deres støtte til det såkaldte paradigmeskifte på udlændingeområdet.
02.
apr.
2019 kl.
05.
51Bemærk: artiklen er mere end 30 dage gammelLæs opHvis Socialdemokratiets formand, Mette Frederiksen, skal gøre sig forhåbninger om at danne en regering med De Radikales opbakning, så skal hun sløjfe dele af det såkaldte paradigmeskift.
Det siger De Radikales partileder, Morten Østergaard, i et interview med Berlingske.
- Skal vi kunne støtte en regering, skal vi være enige om dens politik på centrale områder, herunder hvordan vi fremmer integrationen i stedet for at sætte den i stå.
- Kan vi ikke det, kan vi ikke støtte en regering – og så er vi imod, siger Morten Østergaard til Berlingske.
Spørgsmål: Altså, I vil udtrykke mistillid?
- Ja, svarer Morten Østergaard.
Støtte fra 'dråben'Paradigmeskiftet omfatter stramninger i udlændingepolitikken og blev vedtaget i Folketinget af VLAK-regeringen, Dansk Folkeparti og Socialdemokratiet.
Socialdemokratiet endte med at stemme for, selv om partiet var imod dele af lovforslaget, blandt andet at nedsætte integrationsydelsen.
Morten Østergaard kalder Socialdemokratiets støtte til paradigmeskiftet og de markante stramninger i udlændingepolitikken for 'dråben'.
Partilederen er klar over, at hans krav kan betyde, at dansk politik kan havne i en fastlåst situation efter det kommende folketingsvalg, hvis De Radikale ikke kan støtte hverken en rød eller blå regering.
Han afviser, at han tager dansk politik som gidsel og langer derimod ud efter Mette Frederiksen og statsminister Lars Løkke Rasmussen (V), som "blindt forfølger Dansk Folkepartis skadelige politik".
DF kræver S står fastDansk Folkepartis formand, Kristian Thulesen Dahl, lægger pres på Mette Frederiksen for ikke at føje De Radikale.
- Det er fuldstændig afgørende, at Socialdemokratiet gør det krystalklart, at Det Radikale Venstre ikke får et ben til jorden, siger han.
Socialdemokratiets udlændingeordfører, Mattias Tesfaye, gør det klart, at De Radikale ikke skal regne med at få kravet om en mildere udlændingepolitik igennem.
- Kristian Thulesen Dahl og alle andre kan være 110 procent sikre på, at så længe Mette Frederiksen er formand for det her parti, og jeg er udlændingeordfører, kommer vi til at føre stram udlændingepolitik, for vores velfærdssamfund skal kunne følge med, siger Mattias Tesfaye.
Folketingsvalget er endnu ikke udskrevet, men det skal afholdes senest 17.
juni.
/ritzau/FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Radikale Venstre|Socialdemokraterne|Udlændingepolitik




https://www.dr.dk/nyheder/udland/jeg-bygger-broer-jeg-vil-gerne-holde-sammen-paa-europa

Kamp om EU-topposterSe temaUdland'Jeg bygger broer.
Jeg vil gerne holde sammen på Europa'Den 46-årige tysker Manfred Weber går efter posten som EU's mægtigste mand.
Manfred Weber, formand for den konservative-kristendemokratiske gruppe EPP i Europaparlamentet har turneret rundt i Europa siden Januar.
Her deltager han i en offentlig debat hos Dansk Erhverv i dag.
Af Sandra Meersohn Meinecke02.
apr.
2019 kl.
00.
00Bemærk: artiklen er mere end 30 dage gammelLæs opVi er nødt til at stå sammen og værne om de europæiske værdier.
Sådan lyder det fra Manfred Weber, som går efter at blive den næste formand for EU-Kommissionen.
Han var i aftes gæst i programmet Deadline på DR2.
Den 46-årige politiker er leder af Det Europæiske Folkeparti, EPP og medlem af det tyske regeringsparti, CSU.
Og så er han blandt andet gået til valg på "at forsvare Europas værdier", som han mener er under press fra både Rusland, Kina og USA.
Spørger du vælgerne om EU skal have mere indflydelse, er svaret nej.
Men spørger du folk, om vi skal implementere datasikkerhed hos for eksempel Facebook, eller om vi har brug for en fælles klimapolitik, så er svaret ja.
Manfred Weber, leder af Det Europæiske Folkeparti, EPP- Det vigtigste for EU er at garantere stabilitet.
Vi har set med brexit, hvad der sker, hvis du stiller spørgsmålstegn ved den europæiske union, siger han og tilføjer, at der findes højreekstremistiske og populistiske kræfter, der ønsker at ”ødelægge” EU.
- Derfor er det vigtigste at sikre sammenhold.
Især mellem syd og nord og øst og vest.
Vi har så mange kontroversielle emner på bordet.
Jeg bygger broer.
Jeg vil gerne holde sammen på Europa.
Han mener, at et godt sted at starte er ved at tage bekymringerne om for meget bureaukrati alvorligt og lytte til landmænd, erhvervsliv og iværksættere.
Hele kommissionen, herunder formanden, skal udskiftes efter det kommende valg til Europa-Parlamentet.
Manfred Weber tror på, at stærke nationer og et stærkt EU ikke er modsætninger.
Han mener, det er en nødvendighed for at sikre alles interesser, men også stå stærkt globalt.
Mere indflydelse - men mindre bureaukratiForuden sammenholdet mener Manfred Weber, at det er på tide, at Europa går fra af være en økonomisk magt til også at være en politisk magt.
Hvem er EPP?
EPP står for Det Europæiske Folkeparti, og det er en forsamling af konservative centrum-højre partier fra hele Europa.
Det er det største europæiske parti i EU, og udover de De Konservative fra Danmark er også Angela Merkels CDU/CSU, Moderaterne fra Sverige, Høyre fra Norge samt Viktor Orbans omstridte Fidesz-parti med.
Formændene for Europa-Kommissionen, Det Europæiske Råd samt Europa-Parlamentet kommer fra EPP.
- Putin installerer hver dag missiler på Europas østlige grænser.
Se på Amerika, kan vi stadig stole på Trump?
Og se på Kina, de er ikke længere et land, der bare vil opbygge en økonomisk styrke.
De vil have lederskab på globalt plan, siger han.
Derfor, mener han, har Europa en chance, hvis medlemslandene står sammen og ”kæmper for” de fælles værdier og den europæiske måde at leve på.
- EPP tror på stærke nationer.
Men stærke nationer i en globaliseret verden kan kun være stærke, hvis vi har et stærkt Europa, siger han og understreger, at de to derfor ikke er hinandens modsætninger.
Læs også:En tysker eller en finne?
I dag beslutter det konservative Europa, hvem de vil have til tops i EU- Spørger du vælgerne, om EU skal have mere indflydelse, er svaret nej.
Men spørger du folk, om vi skal implementere datasikkerhed hos for eksempel Facebook, eller om vi har brug for en fælles klimapolitik, så er svaret ja.
Den nuværende kommissionsformand, Jean-Claude Juncker, var EPP-partiets spidskandidat ved det seneste valg i 2014.
Han fik posten, fordi partiets medlemmer samlet set fik flest stemmer ved valget og derved blev det største i Europa-Parlamentet.
FacebookTwitterKopier linkEmner:EU|Europa-Parlamentet|Jean-Claude Juncker (politiker)|EU-forhold|Kina




