https://www.dr.dk/nyheder/politik/las-okonomiske-plan-rykker-rundt-pa-150-milliarder-kroner

PolitikLA's økonomiske plan rykker rundt på 150 milliarder kronerDer skal møbleres gevaldigt om på det danske statsbudget, lyder det i 2030-plan fra Liberal Alliance.
Liberal Alliance og formand Anders Samuelsen indleder lørdag partiets landsmøde.
(Arkivfoto) 29.
mar.
2019 kl.
22.
38 | opdateret 29.
mar.
2019 kl.
22.
57Bemærk: artiklen er mere end 30 dage gammelLæs opDet skal være slut med efterløn, dagpenge til dimittender og højere pensionsalder skal fremskyndes.
Det ønsker Liberal Alliance, fremgår det af partiets økonomiske 2030-plan, der vil ommøblere for knap 150 milliarder kroner på statsbudgettet.
Det skriver Berlingske, der har set planen.
Til gengæld for reformer vil beskæftigelsen stige med 100.
000 personer og velstanden vil vokse med 108 milliarder fra 2020 til 2030, forudser partiet på baggrund af udregninger fra Finansministeriet.
Forudsigelsen bygger blandt andet på en fjernelse af topskat og arveafgift, samt sikre at ingen betaler mere end 40 procent i skat.
- Den her plan er et udtryk for rettidig omhu, så vi får fremtidssikret det velfærdssamfund, som vi alle bekender os til.
Og så vi samtidig får gjort danskerne mere frie, ved at de kan beholde flere af deres egne penge selv, siger Anders Samuelsen, formand for Liberal Alliance.
- Vi vil skabe en vindernation, hvor man både har et velfærdssamfund og er et land, hvor de mest talentfulde i verden vil bo og investere, tilføjer han.
Mere effektiv offentlig sektorLangt størstedelen af planens finansiering kommer fra den offentlige sektor.
I alt 96,75 milliarder skal hentes ind ved nulvækst i stat, regioner og kommuner, der samtidig skal blive 10 procent mere effektive.
Finansministeriet understreger i sine udregninger, at tallene er usikre.
Modellerne er nemlig ikke gearet til så store, omfattende ændringer, som planen indebærer, oplyser ministeriet.
Hvorvidt det er muligt at øge produktiviteten i den offentlige sektor med 10 procent, er også ganske usikkert, mener både ministeriet og Bo Sandemann Rasmussen, professor i økonomi ved Aarhus Universitet.
- Og hvis det så ikke lykkes at øge produktiviteten, betyder det i stedet, at serviceniveauet for den enkelte borger falder, siger han.
Professoren vurderer dog samtidig, at planen i høj grad vil kunne skabe vækst og arbejdspladser.
Ingen klapsalver fra V og DFBo Sandemann Rasmussen er dog enig med ministeriet i, at planens gevinster er svære at estimere, da reformerne er så gennemgribende.
Hos Venstre og Dansk Folkeparti møder planen da heller ikke megen begejstring.
- Vi har absolut ingen planer om at sænke topskatten for at sige det helt klart.
Vi har en ambition om, at skatter og afgifter godt kan falde, når der er økonomisk og politisk mulighed for det.
- Men i så fald bliver det på de små arbejdsindkomster, siger Jacob Jensen, finansordfører fra Venstre til Jyllands-Posten.
Formanden for Dansk Folkeparti, Kristian Thulesen Dahl, fortæller til avisen, at man bør "bruge krudtet på noget andet", end at diskutere topskat.
Planen kommer dagen før, at partiet indleder sit landsmøde lørdag.
FacebookTwitterKopier linkEmner:Anders Samuelsen (politiker)|Bo Sandemann Rasmussen (professor)|Liberal Alliance|Venstre|Skatter og afgifter




https://www.dr.dk/sporten/golf/bjerregaard-fortsaetter-med-imponere-i-usa-videre-til-knockoutfasen

GolfBjerregaard fortsætter med at imponere i USA: Videre til knockoutfasenI sin turneringsdebut spillede Lucas Bjerregaard sig fredag videre til knockoutfasen i WGC Matchplay i Austin.
Lucas Bjerregaard har spillet sig videre til ottendedelsfinalen i USA, hvor der nu venter en svensker.
29.
mar.
2019 kl.
22.
10Bemærk: artiklen er mere end 30 dage gammelLæs opGolfspilleren Lucas Bjerregaard stiller op i turneringen WGC Matchplay for første gang, og det sker med succes.
I dag spillede danskeren sig således videre fra sin gruppe, som han vandt, og Lucas Bjerregaard er dermed blandt de sidste 16 spillere, der skal dyste i ottendedelsfinalen i turneringen, hvor der spilles hulspil.
I sidste gruppekamp var Lucas Bjerregaard oppe imod Matt Wallace, og den dyst vandt danskeren, da han efter sidste hul førte med et point.
Dermed sluttede han med 2,5 point på førstepladsen efter sine tre gruppekampe, hvor han vandt to opgør og spillede en kamp uafgjort.
I ottendedelsfinalen skal Lucas Bjerregaard møde svenske Henrik Stenson, der er nummer 39 på verdensranglisten.
Lucas Bjerregaards største sejre2017 Portugal Masters (European Tour)2017 GolfSixes med Thorbjørn Olesen2018 Alfred Dunhill Links Championship (European Tour)Henrik Stenson besejrede fredag Jim Furyk i sin sidste gruppekamp efter to sejre forinden.
Golflegenden Tiger Woods spillede sig også videre med en sejr fredag, og han skal op imod nordirske Rory McIlroy, der er nummer fire i verden.
Tiger Woods stiller op i turneringen for første gang siden 2013.
WGC Matchplay har også deltagelse af Thorbjørn Olesen, der først senere fredag går ud til sin sidste gruppekamp mod japanske Satoshi Kodaira.
Inden opgøret har Thorbjørn Olesen tabt en kamp og vundet en kamp.
Modsat turneringer med slagspil, hvor alle spiller mod alle, og cutgrænsen typisk gøres op fredag, så spilles der udelukkende hulspil i turneringen i Austin.
Der er 16 grupper med deltagelse af fire spillere, og gruppevinderne går videre til knockoutfasen.
Den samlede præmiepulje i turneringen er på 10,25 millioner dollar, der svarer til lidt over 68 millioner danske kroner.
/ritzau/FacebookTwitterKopier linkEmner:Rory McIlroy (golfspiller)|Tiger Woods (golfspiller)|Golf|USA|Henrik Stenson (golfspiller)




https://www.dr.dk/nyheder/udland/tusindvis-af-pro-brexitere-paa-gaden-ingen-aftale-intet-problem

UdlandTusindvis af pro-brexitere på gaden: 'Ingen aftale, intet problem'Stor protest i London mod den langtrukne skilsmisseaftale mellem EU og Storbritannien.
Af Cecilie Rosenkvist Dam29.
mar.
2019 kl.
22.
34Bemærk: artiklen er mere end 30 dage gammelLæs opDe vil have brexit, og de vil have det nu.
Tusindvis af pro-brexitere samlede sig i dag i protest foran det britiske parlament, skriver BBC.
For en uge siden var hundredetusinder på gaden i håbet om at kunne få en ny brexit-afstemning.
I dag var det dem, der slet ikke kan vente med at komme ud.
De er trætte af EU, og de er rigtig trætte af den britiske premiereminister, Theresa May.
Hendes skilsmisseaftale blev for tredje gang stemt ned i dag med 286 ja-stemmer og 344 nej-stemmer.
'Brexit nu, brexit nu, brexit nu', messede demonstranterne, der var fredelige men meget, meget sure ifølge britiske medier.
1 / 7Protesten for at forlade EU startede for 14 dage siden.
De har gået knap 430 kilometer og sluttede i dag foran det britiske parlament.
2 / 7- Vi bliver nødt til at støtte brexit.
Vi havde en demokratisk stemme, og den bliver nødt til at tælle, sagde en af de fremmødte.
3 / 7Fredag aften, flere timer efter Mays tredje nederlag, er mange stadig på gaden.
Det EU-fjendtlige parti UKIP (UK Independence Party) er tilstede og holder taler.
4 / 7Pro-brexiterne havde planlagt at komme til London den 29.
marts.
Det var nemlig planen, at briterne formelt skulle forlade EU.
I stedet blev det en demonstration med et håb om at fremskynde processen.
5 / 7- Jeg håber, fornuftens stemme bliver hørt.
Endnu vigtigere: At folkets stemme bliver hørt, for størstedelen af befolkningen stemte jo åbenlyst for at forlade EU, sagde en demonstrant.
6 / 7Frustrationen har fyldt meget blandt brexitere, der tilbage i juli 2016 sagde nej til EU.
De vil ud nu, om det bliver med en aftale eller ej.
'Ingen aftale, ingen problem'.
7 / 7FacebookTwitterKopier linkEmner:Storbritannien|Theresa May (politiker)|EU|EU-forhold|BBC




https://www.dr.dk/nyheder/politik/v-profil-fik-hemmelig-donation-af-fritz-schur

PolitikV-profil fik hemmelig donation af Fritz SchurErhvervsmanden Fritz Schur delte beløb i to portioner og undgik åbenhed om 40.
000 kroner til Marcus Knuth.
Pengene til Marcus Knuth blev givet fra to forskellige selskaber ejet af Schur.
Dermed undgik erhvervsmanden offentlighed om donationen.
29.
mar.
2019 kl.
22.
09Bemærk: artiklen er mere end 30 dage gammelLæs opSagen om hemmelige donationer til Venstres Britt Bager er ikke en enlig svale.
Selv om partistøtteloven skal sikre, at politikere offentliggør identiteten på donorer, som giver mere end 20.
000 kroner til deres valgkampe, så blev det aldrig indberettet til myndighederne, da erhvervsmanden Fritz Schur gav cirka 40.
000 kroner til Venstre-politikeren Marcus Knuth ved den seneste valgkamp.
Det skriver Politiken lørdag.
Donationerne blev holdt hemmelige, fordi de kom fra to forskellige Schur-selskaber i 2015, fortæller formanden for Venstres kredsbestyrelse i Vordingborg, Svend-Erik Petersen.
- Begge gange - jeg kan ikke huske, om det var 19.
500 eller 20.
000 kroner - var det under oplysningsgrænsen, siger kredsformanden til Politiken.
Var de givet fra to forskellige af Fritz Schurs holdingselskaber?
- Det var to forskellige selskaber, ja.
Han fortæller, at Marcus Knuth mødtes med Fritz Schur og derefter varslede kredsformanden om, at Schur ville støtte valgkampen.
Derefter kom der to donationer fra to af Schurs talrige selskaber.
En af dem kom fra lagerhallen Godshotellet Sjælland, som er ejet af Fritz Schur.
- Hvis jeg ikke tager helt fejl, så går Fritz Schur på jagt, og det gør Marcus Knuth også, så lur mig, om ikke de har mødt hinanden på en jagt, fortæller Petersen.
Men da donationerne fra Schur-selskaberne kom fra to forskellige cvr-numre, blev de ikke oplyst til myndighederne, tilføjer formanden, hvilket også fremgår af Venstres indberetning til Region Sjælland, som Politiken har fået aktindsigt i.
Læs også:V-profil om anonyme donationer på 100.
000 kroner: 'Jeg har fulgt reglerne'/ritzau/FacebookTwitterKopier linkEmner:Britt Bager (politiker)|Fritz Schur (erhvervsleder)|Venstre|Sjælland|Erhverv




https://www.dr.dk/sporten/fodbold/superliga/underholdende-bronzeduel-i-broendby-ender-2-2

SuperligaUnderholdende bronzeduel i Brøndby ender 2-2Brøndby indledte fredag mesterskabsspillet med 2-2 hjemme mod OB på mål af Simon Hedlund og Simon Tibbling.
29.
mar.
2019 kl.
21.
07 | opdateret 29.
mar.
2019 kl.
22.
01Bemærk: artiklen er mere end 30 dage gammelLæs opBrøndby kan takke Simon Hedlund og Simon Tibbling for, at holdet fredag aften indledte Superligaens mesterskabsspil med 2-2 hjemme mod OB.
De to svenskere scorede begge Brøndbys mål, mens Bashkim Kadrii og Troels Kløve nettede for fynboerne.
Brøndby kom i front med tre minutter tilbage af første halvleg, da Simon Hedlund afsluttede et vaskeægte mønsterangreb, men OB's Troels Kløve svarede hurtigt igen og udlignede til 1-1 lige før pausen.
Efter knap en times spil bankede Bashkim Kadrii OB på 2-1 efter en flot start på anden halvleg af gæsterne.
Simon Tibbling blev sendt på banen for Brøndby efter 63 minutter, og han fik udlignet ti minutter senere, da han tacklede bolden i mål til 2-2.
Pointdelingen betyder, at det ikke lykkedes Brøndby at hale ind på OB på tredjepladsen.
Med resultatet har OB fortsat fire point ned til Brøndby på fjerdepladsen.
Begge hold havde gode momenter indledningsvis, men det blev ikke for alvor farligt, da den afgørende aflevering ofte manglede præcision.
OB pressede højt og forsøgte at fremtvinge fejl i Brøndbys opspil, og sådan en var Troels Kløve faktisk lige ved at udnytte efter et kvarter, men afslutningen strøg forbi målet.
Brøndby sendte mange bolde i dybden mod hurtige Simon Hedlund, men OB's tremandsforsvar løste det fint.
OB kom ud til anden halvleg som lyn og torden, og Brøndby-keeper Marvin Schwäbe måtte diske op med en fornem redning for at holde Ramon Leeuwin fra at score efter 51 minutter.
Værterne kom bedre med efter gæsternes føringsmål til 1-2, og Kamil Wilczek var uhyre tæt på at score med 20 minutter igen, men det blev altså svenske Simon Tibbling, der med sin scoring sikrede det ene point.
/ritzau/FacebookTwitterKopier linkEmner:Brøndby|Kamil Wilczek (fodboldspiller)|Odense Boldklub|Fodbold




https://www.dr.dk/nyheder/indland/koerelaerere-jubler-forventer-kortere-ventetider-og-bedre-service-til-koereproever

IndlandKørelærere jubler: Forventer kortere ventetider og bedre service til køreprøverFærdselsstyrelsen overtager ansvaret for køreprøver fra politiet fra 2020.
Også transport-, bygnings- og boligminister Ole Birk Olesen (LA) forventer, at ventiderne bliver mindre med at ændringen.
Af Kevin Ahrens29.
mar.
2019 kl.
20.
30Bemærk: artiklen er mere end 30 dage gammelLæs opLærerne på de danske køreskoler trommer nok lidt ekstra på rattet idag.
Det bliver ikke længere politiets ansvar at stå for at afvikle køreprøver og udstede kørekort.
De opgaver kommer til at ligge hos Færdselsstyrelsen fra 1.
januar 2020, oplyser Transport-, Bygnings- og Boligministeriet.
Og det er man rigtig godt tilfredse med i Dansk Kørelærer-Union.
Det har køreskolelærerne nemlig anbefalet transportordførerne i flere år, fortæller landsformand René Arnt.
- For det første har vi set en ressortomlægning fra Justitsministeriet til Transportministeriet.
Derfor synes vi, at det er en god idé, at det hænger sammen.
Derudover har vi i årevis desværre konstateret, at politiet ikke helt har levet op til de forventninger, vi har haft omkring ventetider på køreprøver.
Netop ventetiden på at komme til køreprøve er blevet kritiseret både fra kørelærere og elever de seneste år.
Ventetiden røg for alvor i vejret, da det fra 1.
januar 2017 blev lovligt for 17-årige at tage kørekort.
Det betød ventetider på flere måneder mange steder i landet.
Læs også:Kørelærer: Jeg tager ikke nye elever ind, for jeg kan ikke skaffe køreprøver til demVentetiden skal nedTransport-, bygnings- og boligminister Ole Birk Olesen (LA) forventer, at ventetiderne bliver mindre med ændringen.
Den forventning deler han med René Arnt, der understreger, at nogle af de køreprøvesagkyndige i politiet har udført et ganske udmærket stykke arbejde.
- Problemet er bare, at ressourcerne er af sådan en karakter, at vi i årevis har oplevet, at når der er andre politimæssige opgaver, så bliver ressourcerne taget fra den her opgave.
Det har vi set de seneste 30 år, og det kan ikke blive ved.
Ole Birk Olesen håber også, at overdragelsen vil frigøre et større antal betjente, som får tid andre vigtige politiopgaver.
Ud over kørekortopgaver vil udstedelse af førerkort, også kendt som takografkort og særtransporttilladelser flytte fra politiet til Færdselsstyrelsen.
Ansøgning om kørekort vil fortsat ske til kommunen.
DI: Forventer mere smidighedDet er ikke kun køreskolelærerne, der ser frem til, at Færdselsstyrelsen overtager poltiets opgaver.
I Dansk Industri Transport forventer man blandt andet, at lastbilschauffører kommer hurtigere bag rattet - især dem, som har en anmærkning på lægeerklæringen.
- Det har været et problem for både chauffører og transportvirksomheder.
Vi håber og forventer, at det kommer til at foregå mere smidigt, når opgaven bliver flyttet til Færdselsstyrelsen, siger Michael Svane, branchedirektør i DI Transport.
Ifølge Politiforbundet er der næsten 100 polititjenestemænd og 140 civile køresagkyndige, som arbejder med de berørte områder.
Om de flytter med over i Færdselsstyrelsen er usikkert, fortæller Claus Oxfeldt, der er formand for forbundet til Ritzau.
- Erfaringen viser, at det med nogle af opgaverne, som er forsvundet ud af politiet, ikke har kunnet lade sig gøre at fastholde kollegerne, siger han.
Herunder kan du se, hvor mange der dumper i din politikreds.
FacebookTwitterKopier linkEmner:Claus Oxfeldt (fagforeningsleder)|Færdselsstyrelsen|Liberal Alliance|Ole Birk Olesen (politiker)|Politi




https://www.dr.dk/nyheder/udland/svensk-aktivist-samler-titusinder-til-klimademonstration-i-berlin

UdlandSvensk aktivist samler titusinder til klimademonstration i BerlinTyske demonstranter jubler over Greta Thunbergs løfte om, at skoleelevernes klimakamp først lige er begyndt.
Greta Thunberg (i midten) er i Berlin i weekenden, hvor hun blandt andet modtager en pris for sin aktivisme.
)29.
mar.
2019 kl.
19.
50Bemærk: artiklen er mere end 30 dage gammelLæs opDen 16-årige svenske klimaaktivist Greta Thunberg samlede fredag over 20.
000 tyske skoleelever til klimademonstration i Berlin.
Det vurderer tysk politi over for nyhedsbureauet dpa.
- Vi vil have en fremtid.
Er det for meget forlangt?
Dette er kun begyndelsen af begyndelsen, sagde Thunberg i en tale ved Berlins ikoniske Brandenburger Tor og fik jubel tilbage fra demonstranterne.
- Den ældre generation har ikke formået at få styr på menneskehedens største krise, lød det i den svenske skolepiges tale.
Thunberg tilføjede, at voksne klapper de unge på hovedet og fortæller dem, at alt nok skal gå.
- Men vi skal bekymre os, vi skal gå i panik, sagde Thunberg - en gentagelse af, hvad hun fortalte nogle af verdens mest magtfulde ledere, da hun i januar talte ved World Economic Forum i Davos.
De tyske demonstranter klappede i takt og råbte "Greta, Greta", da hun afsluttede sin korte tale.
Aktivister fra flere lande i Europa talte ved de unges klimademonstration i Berlin fredag.
Thunberg begyndte sin egen "skolestrejke for klimaet" i september, da hun blev væk fra skole hver fredag og i stedet satte sig uden for det svenske parlament, Riksdagen, i Stockholm for at gøre opmærksom på klimatruslen.
Siden har klimastrejkerne bredt sig til flere lande over hele verden.
Den unge svenske klimaforkæmper er i Berlin til søndag.
hun skal blandt andet modtage en pris, Golden Camera, for sin aktivisme.
/ritzau/FacebookTwitterKopier linkEmner:Berlin|Sverige|World Economic Forum|Stockholm




https://www.dr.dk/nyheder/indland/forsvaret-skaerper-rekrutuddannelse-i-takt-og-tone-efter-digitale-kraenkelser

IndlandForsvaret skærper rekrutuddannelse i takt og tone efter digitale krænkelserAlle kvinder - og mænd - kan være trygge i militæret, forsikrer Forsvarsministeriets Personalestyrelse.
Forsvaret vil skærpe rekrutuddannelse i takt og tone efter sager med digitale krænkelser (Arkivfoto) Af Mads Korsager Nielsen29.
mar.
2019 kl.
20.
30Bemærk: artiklen er mere end 30 dage gammelLæs opForsvaret ønsker, at hver femte værnepligtig skal være kvinde.
Derfor er det "ærgerligt", at de første sager om digitale krænkelser nu har ramt militæret og måske kan afholde nogle fra at søge ind.
Det mener chefen for Forsvarsministeriets Personalestyrelses center for arbejdsmiljø, der nu vil skærpe de nye værnepligtiges uddannelse i takt og tone.
Auditørkorpsets årsrapportAuditørkorpset er den militære anklagemyndighed, der undersøger og udmåler sanktioner i Forsvaret.
Militært personale kan straffes efter den militære straffelov for for eksempel at behandle underordnede krænkende, sove på vagten eller håndtere våben uansvarligt.
Auditørkorpset kan også overdrage sager til det civile retssystem.
Auditørkorpset behandlede sidste år 690 sager.
Af dem blev der udmålt sanktioner i form af bøde eller hæfte i 340 sager.
I 25 tilfælde blev militært personale idømt fængselsstraf.
Kilde: Auditørkorpsets årsrapport, 2018- Der er brug for at gøre mere, end vi allerede gør.
Derfor har vi lavet et samarbejde med resten af Forsvaret, hvor vi sætter fokus på området og udvikler de materialer, vi har, så det bliver endnu mere tydeligt, at digitale krænkelser ikke er acceptabelt her, siger Charlotte Friis.
Ny type sager i militæretReaktionen kommer, efter den militære anklagemyndighed for første gang har haft sager med digitale krænkelser.
I 2018 blev fem soldater idømt bøder for blandt andet at dele nærbilleder af en kvindelig værnepligtigs blottede bryster og bagdel.
Det viser Auditørkorpsets årsrapport, der netop er udkommet.
Som det er nu, får nye rekrutter en introduktion til, hvad militæret anser som "god adfærd".
En seance, der blev ekstra aktuel, efter kvindelige og mandlige soldater for cirka fem år siden blev indkvarteret på samme værelser.
Det er den introduktion, der blandt andet fokuserer på krænkende adfærd, som Forsvarsministeriets Personalestyrelse nu vil målrette yderligere.
- Ligesom i det øvrige samfund så sker ting som digitale krænkelser.
Vi er nødt til at gribe det og udvikle vores tiltag, så alle kan føle sig trygge ved at være værnepligtig eller ansat i Forsvaret, siger Charlotte Friis.
Piger kan være tryggeIfølge personalestyrelsen har militæret i forvejen 120 særligt uddannede konsulenter, som man kan henvende sig til anonymt, hvis man oplever krænkelser af den ene eller anden art.
- Vores opfattelse er, at man kan være meget tryg som kvinde - eller mand - ved at komme i Forsvaret, siger Charlotte Friis.
Generelt er det en succes, at soldater af begge køn er indkvarteret sammen, forklarer oberstløjtnant René Fjeldgård Pedersen, der er bataljonschef ved Ingeniørregimentet i Skive, som hvert år modtager hundredvis af værnepligtige.
- Forsvaret har ikke så mange kvinder, som vi gerne ville.
Men dem,vi har, gør vi vores yderste for at integrere blandt de mange drenge.
At de bor på stuer sammen er et væsentligt element, siger han.
FacebookTwitterKopier linkEmner:Forsvarsministeriet|Militær|Værnepligt|Ingeniørregimentet|Skive




https://www.dr.dk/nyheder/penge/ekspert-om-skatteministeriets-millionforlig-handler-mere-om-ansvar-end-penge

Skat i kriseSe temaPengeEkspert om Skatteministeriets millionforlig: Handler mere om ansvar end pengeKMD og Skatteministeriet drager begge nytte af forlig, mener it-professor.
På statens side er fordelen med forliget, at ministeriet ikke ender med at stå alene med det fulde ansvar for skandalen, mener Kim Normann Andersen.
Af Signe Mai Kærsgaard Vilsbøll og Kasper Duncan Gram (Video)29.
mar.
2019 kl.
21.
06Bemærk: artiklen er mere end 30 dage gammelLæs opSkatteminister Karsten Lauritzen (V) har god grund til at være tilfreds med, at it-leverandøren KMD nu har erkendt medansvar for det skandaleombruste it-system EFI, som har smadret store dele af skattevæsenets inddrivelsessystem.
Og med forliget på 200 millioner kroner kan KMD også sætte et punktum i sagen og starte et nyt kapitel som virksomhed.
Det siger Kim Normann Andersen, som er professor ved CBS på Institut for it-ledelse.
- Siden EFI blev lukket ned, har man skændtes om, hvem der var ansvarlig for, at det gik så galt med gældsinddrivelsen.
Nu er der sat en streg under, at en del af skylden i hvert fald lå på KMD's side, siger professoren.
Forlig var nødvendigtKim Normann Andersen vurderer, at forliget med Skatteministeriet var nødvendigt for KDM, der sidste år blev solgt til japanske NEC.
- De nye ejere har planer for, hvad de vil med virksomheden, og den her sag er ikke rar at have med over i et nyt KMD.
Sagen har fyldt meget i ledelsens fokus, og det har været svært for KMD at sælge sig selv som fremtidens arbejdsplads.
Sagen har i det hele taget været en belastning for virksomhedens image, siger Kim Normann Andersen.
På statens side er fordelen med forliget, at ministeriet ikke ender med at stå alene med det fulde ansvar for skandalen.
- Det var ikke givet på forhånd, at staten ville vinde over KMD ved en domstol.
Med forliget bliver der skabt noget ro, og måske også en øget tillid til staten, fordi KMD nu vil blive husket som ansvarlig part i sagen.
Desuden har man fået 200 millioner oveni.
Det er også noget.
Et uafsluttet kapitelSkatteminister Karsten Lauritzen lukkede Efi ned i efteråret 2015 - som noget af det første i sit virke som skatteminister.
Året efter stævnede Kammeradvokaten så KMD for 692 millioner kroner på vegne af Skatteministeriet.
Af stævningen fremgik det, at den danske skatteforvaltning havde brugt 822 millioner kroner på at udvikle systemet, som er den primære årsag til, at gælden til det offentlige har rundet 116 milliarder kroner.
Og ifølge Finansministeriet har Skatteministeriet brugt 300 millioner kroner på at få Kammeradvokaten til at rydde op efter Efi-skandalen.
- Hvis man ser på beløbet, staten får ud af forliget, så er det ingenting i forhold til, hvor meget, der er gået tabt.
Hvem der ellers har medansvar for, at skandalen er endt med at koste så meget, er et kapitel, som ikke er afsluttet, siger Kim Normann Andersen.
Han henviser til den undersøgelseskommission, der er i færd med at kulegrave samtlige skandaler i Skattevæsenet.
Heriblandt, hvordan nedskæringer, centraliseringer og det kuldsejlede gældsinddrivelsessystem (Efi) blev besluttet og fastholdt på trods af, at advarslerne tog til gennem årene.
FacebookTwitterKopier linkEmner:Karsten Lauritzen (politiker)|KMD|Venstre|Økonomi|IT-branchen




https://www.dr.dk/nyheder/indland/ada-om-foraeldre-der-deler-billeder-uden-faa-lov-det-er-meget-kraenkende

IndlandAda om forældre, der deler billeder uden at få lov: 'Det er meget krænkende'Forældre bør spørge deres børn om lov, før de lægger billeder på de sociale medier, mener gymnasieelever.
Af Christina Nordvang Jensen og Robin Patrick Stampe Seierby (Video)29.
mar.
2019 kl.
19.
27Bemærk: artiklen er mere end 30 dage gammelLæs op- Min far har lagt det her billede op af mig til min 9.
klasses afslutning.
Jeg havde faktisk lidt svært ved, at han tog billedet af mig.
Ordene kommer fra Anika Jervin, der går i 1.
g på Frederiksberg Gymnasium i København.
Hun sidder og viser et billede af hende selv i hundekostume til sine klassekamerater Ada From Bøkman og Dreton Redzepi.
- Gør han det tit?
, spørger Ada From Bøkman.
- Ja.
Altså han tager ofte billeder af mig i situationer, hvor han synes, det er et godt minde.
Men han lægger ikke så mange op længere, fordi jeg siger fra, siger Anika Jervins.
Man skal tænke på, at de her billeder skal ligge der for altid.
Så man skal kunne sige fra eller til.
Anika Jervin, gymnasieelevMen sådan var det ikke i starten.
Først da Anika Jervins lillebror blev født, begyndte familien at disuktere, hvorvidt der skulle billeder af deres børn på de sociale medier.
- Vi talte om, at det ikke var så fedt, at min lillebror fik delt billeder, når han var så lille og ikke kunne sige fra.
Og så talte vi om, at det lige så meget kunne være os andre, der synes, at det, der blev delt, ikke var i orden.
Så nu har vi aftalt, at man skal kunne sige til og fra, siger hun.
Diskussionen om, hvorvidt forældre må lægge billeder af deres børn uden at spørge dem om lov, er blusset op, efter den 14-årige Apple Martin, datter af skuespiller Gwyneth Paltrow og Coldplay-forsanger Chris Martin, offentligt har sagt fra over for et billede, hendes mor har lagt op af hende på Instagram.
Både Ada From Bøkman og Anika Jervin kan godt forstå, at hun siger stop.
- Hun er gammel nok til at sige fra, hvis hun ikke vil have delt et billede af sig selv.
Forældrene har valgt at være kendte, men det har børnene ikke.
Man skal tænke på, at de her billeder skal ligge der for altid.
Så man skal kunne sige fra eller til, siger Anika Jervin.
En rettighed at kunne sige fraHjemme hos Ada From Bøkman har de ligeledes indført regler, efter hun har haft heftige diskussioner med sin far.
- Der har virkelig været nogle skænderier, hvor der er blevet kastet med ting, fordi jeg synes, at det er meget krænkende.
Jeg bliver rigtig sur, fordi det er en rettighed, at jeg har lov til at vælge, hvad der kommer på de sociale medier af mig.
Det ligger der jo for evigt, siger hun.
Læs også:Forældre spørger sjældent om lov: Børn synes, det er 'træls' og 'pinligt' at blive delt på sociale medierEfter snakkene med hendes far, har han accepteret hendes holdning.
- Det ender typisk med, at jeg siger nej, når han spørger.
Men nogle gange, hvis jeg har fødselsdag, siger jeg, at det er ok.
Men mange af billederne han tager er fra vores sommerhus, og så har det været i sommerferien, hvor jeg har mindre tøj på, og det er lidt mærkeligt at have på min fars facebook, forklarer hun.
FacebookTwitterKopier linkEmner:Gwyneth Paltrow (skuespiller)|København|Coldplay|Facebook|Gymnasiale uddannelser




https://www.dr.dk/nyheder/regionale/sjaelland/region-afviser-alternativ-laegeordning-paa-oe-utilfredse-oeboere-maa-nu

SjællandRegion afviser alternativ lægeordning på ø: Utilfredse øboere må nu til fastlandetRegion Sjælland har afvist læges tilbud om at arbejde to dage om ugen.
Fra første maj må boerne på Orø tage færgen, når de skal til læge.
Af Trine Warrer Juul og Julie Würtz29.
mar.
2019 kl.
19.
10Bemærk: artiklen er mere end 30 dage gammelLæs opBeboerne på Orø vil med stor sandsynlighed miste deres ø-læge.
Det har nemlig ikke været muligt for regionen at finde en ny læge, der kan overtage ydernummeret.
Det fortæller formand for det nære sundhedsvæsen i Region Sjælland, Nicolai Nicolaisen, fra Socialdemokratiet.
- Vi har søgt i hele landet efter en praktiserende læge.
Som udgangspunkt er det bedst at have en læge til patienterne alle ugens dage.
Men der er simpelthen ikke nogen, der har søgt det, fortæller han.
Men den nuværende læge på øen, Henrik Jepsen, har tilbudt regionen, at han gerne vil fortsætte sit arbejde som læge på øen uden at overtage ydernummeret.
Her tilbyder han at arbejde to dage i ugen.
Det har regionen foreløbigt afvist med den begrundelse, at det vil betyde, at regionen selv skal stå for vikardækning ved sygdom og ferie, og det er ikke muligt.
Desuden ønsker man ikke at tilbyde Orø en særlig ordning, som ikke findes andre steder i Region Sjælland.
Det betyder, at beboerne får ny læge i Holbæk per første maj i år.
Derudover har beboerne fået tilbudt videokonsultation med lægen i Holbæk og en sygeplejerske på øen nogle timer hver dag.
Har startet underskriftsindsamlingMen det er ikke godt nok, mener øboerne.
Derfor er beboerne på Orø i øjeblikket i fuld gang med at samle underskrifter ind.
Regionen må således tage affære og finde en løsning, mener initiativtageren til underskriftindsamlingen, Connie Rau.
Det kræver, at politikerne lytter til borgerne på øen, mener hun:- Vi har overhovedet ikke været i dialog med dem, og det håber vi, at vi kan komme.
Og vi har sendt masser af klager, og vi bliver ved med at presse dem, indtil vi kommer i en dialog.
Og det ærger øboerne, at de nu mister en læge, som gerne ville arbejde på øen.
- Det er brandærgerligt.
For det første, så ville vi have en læge her på øen i et antal timer, og så er han en meget afholdt læge af borgerne her på Orø, fortæller formanden for Orø Beboerforening, Jens Bloch.
Lægen Henrik Jepsen vil ikke stille op til interview.
FacebookTwitterKopier linkEmner:Orø|Region Sjælland|Sjælland|Holbæk|Socialdemokraterne




https://www.dr.dk/nyheder/udland/usas-justitsminister-vil-offentliggoere-muellers-rapport

Rusland-undersøgelseSe temaUdlandUSA's justitsminister vil offentliggøre Muellers rapportJustitsminister William Barr vil løfte sløret for dele af Robert Muellers Rusland-undersøgelse.
Den amerikanske justitsminister, William Barr, vil offentliggøre dele af Robert Muellers Rusland-undersøgelse.
Sean Coogan29.
mar.
2019 kl.
20.
51Bemærk: artiklen er mere end 30 dage gammelLæs opUSA's justitsminister, William Barr, har meddelt Kongressen, at den kan forvente en redigeret udgave af den særlige anklager Robert Muellers rapport i midten af april.
'Alle vil få mulighed for at læse den,' har William Barr skrevet til kongressens justitskomite, beretter nyhedsbureauet AP.
Læs også:Efter Mueller-rapporten: 'Den mørkeste sky' driver væk fra Det Hvide HusIfølge New York Times oplyser Barr, at Det Hvide Hus ikke får lov til at se dokumentet, før det bliver sendt til Kongressen.
Det ved vi om Mueller-rapportenHovedpunkterne fra Muellers rapport - gengivet med USA's justitsminister William Barrs egne ord.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
De har altså hverken fundet ham skyldig eller ikke-skyldig i spørgsmålet.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
Der bliver tale om en redigeret udgave af den næsten 400 sider lange rapport, hvor Muellers hold har undersøgt russisk indblanding i det amerikanske præsidentvalg i 2016.
Formanden for justitskomiteen, demokraten Jerry Nadler, siger ifølge Reuters, at han vil have, at Kongressen får hele rapporten.
- Som jeg informerede justitsministeren om tidligere på ugen, så kræver Kongressen den fulde og komplette Mueller-rapport uden forkortelser, såvel som adgang til de bagvedliggende beviser inden 2.
april.
Og den deadline står ved magt, lyder det i en udtalelse fra Nadler, skriver Reuters.
De sorte skyer løftede sig fra Det Hvide HusTidligere på ugen lød meldingen fra justitsministeren, at Mueller-undersøgelsen ikke finder beviser for, at præsident Trump eller folk omkring ham har samarbejdet med den russiske regering om at påvirke det amerikanske præsidentvalg i 2016.
Det er blevet set som et stort slag for demokraterne, mens præsident Trump var hurtig til at kalde rapporten en "komplet og total frifindelse".
Trump har dog ikke umiddelbart læst rapporten.
Men selv om præsidenten har kaldt rapporten en total frifindelse, ser det ikke ud til at være tilfældet i spørgsmålet om mulig magtmisbrug fra Trumps side.
I rapporten vil Mueller nemlig ikke selv konkludere på, om Trump har gjort sig skyldig i magtmisbrug - blandt andet ved at forsøge at hindre efterforskningen.
Ifølge Barr fandt Mueller ikke beviser for, at Trump skulle have gjort sig skyldig i at forsøge at forhindre rettens gang, men rapporten har heller ikke renset ham for ikke at have gjort det.
Den har altså hverken fundet ham skyldig eller ikke-skyldig i spørgsmålet.
Trump vil ikke stå i vejenAnklagere fra Muellers hold og andre myndighedspersoner gennemgår i øjeblikket rapporten for følsomme oplysninger, der skal overstreges, før rapporten bliver frigivet.
Herunder fortrolige vidneudsagn og information angående igangværende efterforskninger, skriver Barr ifølge New York Times.
Topdemokrater har bedt om at få offentliggjort undersøgelsen - noget som præsident Trump har sagt, at han ikke vil stå i vejen for, hvis Barr godkender det.
Tidligere på måneden stemte samtlige 420 medlemmer af Repræsentanternes Hus for en offentliggørelse af den fulde rapport.
FacebookTwitterKopier linkEmner:Donald Trump (politiker)|New York Times|USA|Rusland|Repræsentanternes Hus




https://www.dr.dk/sporten/formel1/magnussen-fik-fart-i-bilen-bliver-syvendebedst-i-traeningen

Formel1Magnussen fik fart i bilen: Bliver syvendebedst i træningenKevin Magnussen kørte sig ind som nummer syv, da Formel 1-kørerne trænede for anden gang i Bahrain.
Kevin Magnussen leverede en god træning sidst på dagen i Bahrain.
29.
mar.
2019 kl.
18.
34Bemærk: artiklen er mere end 30 dage gammelLæs opDen danske racerkører Kevin Magnussen (Haas) havde mere fart i bilen i anden træning fredag før søndagens Formel 1-grandprix i Bahrain.
Her testede Kevin Magnussen sammen med resten af feltet biler og bane, før det går løs søndag i sæsonens andet grandprix.
Kevin Magnussens gennemførte 33 omgange og hans bedste tid lød på 1 minut og 30 sekunder, og det var anden trænings syvendebedste tid.
Stillingen efter det første Grand Prix1.
Valtteeri Bottas, Mercedes – 26 point2.
Lewis Hamilton, Mercedes – 18 point3.
Max Verstappen, Red Bull Honda – 15 point4.
Sebastian Vettel, Ferrari – 12 point5.
Charles Leclerc, Ferrari, 10 point6.
KEVIN MAGNUSSEN, HAAS – 8 point7.
Nico Hulkenberg, Renault – 6 point8.
Kimi Räikkönen, Alfa Romeo – 4 point9.
Lance Stroll, Racing Point BWT Mercedes – 2 point10.
Daniil Kvyat, Toro Rosso – 1 pointHoldkammeraten Romain Grosjean var 0,068 sekund langsommere, og han endte som nummer ni.
Ferraris Sebastian Vettel leverede hurtigste tid i anden træning med 1 minut og 28,846 sekunder.
I første træning diskede Kevin Magnussen op med en hurtigste omgangstid, der lød på 1 minut og 32,602 sekunder.
Her blev der kørt tider på en 50 grader varm bane under solen i Bahrain, og Magnussen gennemførte 21 omgange, hvor han altså var markant langsommere.
Tiden i første træning var 2,248 sekunder langsommere end Ferrari-køreren Charles Leclerc, som her var hurtigste mand.
Her var holdkammeraten Sebastian Vettel næsthurtigst, inden de to byttede plads i anden træning.
Kevin Magnussen kommer ud efter dagens træning i Bahrain.
I første træning leverede Romain Grosjean en tid, der rakte til en placering som nummer 17.
Lørdag køres der en træning mere, inden det gælder kvalifikationen til selve grandprixet søndag.
Magnussen fik en god start på sæsonen, da han kørte sig på sjettepladsen i Det Australske Grand Prix i Melbourne for to uger siden.
Det skaffede danskeren otte point til VM-stillingen.
I 2018 nåede Magnussen op på niendepladsen med 56 point og var den bedste af de to kørere på Haas-mandskabet.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Bahrain-Merida|Bahrain|Formel 1




https://www.dr.dk/nyheder/kultur/uventet-kim-larsen-album-rykker-pa-musiktjenester

Den danske sanger Kim LarsenSe temaKulturUventet Kim Larsen-album rykker på musiktjenester'Sange fra første sal' kan blive et af den afdøde nationalskjalds mest streamede, siger musikredaktør.
Den afdøde musiker Kim Larsens posthume album 'Sange Fra Første Sal', består af 12 nye sange.
29.
mar.
2019 kl.
18.
42Bemærk: artiklen er mere end 30 dage gammelLæs opTrods kort varsel har et stort antal danskere fundet tid til at lytte til et uventet Kim Larsen-album, der udkom natten til fredag.
Det viser en opgørelse fra YouSee Musik og Telmore Musik.
I løbet af ni timer, er albummet blevet afspillet knap 200.
000 gange.
Albummet, der har fået navnet "Sange fra første sal" blev lagt ud på de to tjenester tidligt fredag morgen klokken seks.
Kim Larsen - Den store dagDet fortæller Pelle Svindborg, der er musikredaktør på YouSee Musik.
- Det er klart, at når man lige pludselig smider sådan en overraskelse, så skaber det en enorm interesse og efterspørgsel, siger han og tilføjer:- Dem, der er fan af Kim Larsen, vil med det samme ind og høre, hvad det er for nogle sange, han har lavet på sine sidste måneder.
Læs også:Anmeldere kalder Kim Larsen-album medrivende men spartanskMusikredaktøren er ikke i tvivl om, at albummet vil blive et af de mest streamede albums, som nationalskjalden har udgivet.
Redaktør: Det er Larsen uden filterAlbummet består af 12 sange og blev indspillet i Larsens lejlighed - på første sal - og de blev indspillet over foråret og sommeren 2018.
Sønnen Hjalmer og Jørn Ørn, der også var manager for Kim Larsen, var med til at indspille den.
- Jeg vil beskrive det som et meget nøgent album.
Der er brugt meget få instrumenter på det.
Det er upoleret.
- Men det har også været hans hensigt at lave et album, der mindede om de tidligere album.
Det er et album, der er Kim Larsen uden filter, siger Pelle Svindborg.
Det er omkring seks måneder siden, at Kim Larsen gik bort.
/ritzau/FacebookTwitterKopier linkEmner:YouSee|Telmore|Telebranchen




https://www.dr.dk/sporten/cykling/staerk-tjekke-sejrer-i-mini-flandern-paa-dansk-offday

CyklingStærk tjekke sejrer i mini-Flandern på dansk offdayZdenek Stybar var for stærk og afviste blandt andre Greg Van Avermaet i spurtsejr i belgisk brostensklassiker.
Zdenek Stybar viste stor styrke, da han i dag vandt den belgiske brostensklassiker E3 BinckBanck Classic.
29.
mar.
2019 kl.
18.
12Bemærk: artiklen er mere end 30 dage gammelLæs opQuick-Step slog til igen fredag.
Zdenek Stybar vandt en spurtsejr, da den belgiske klassikersæson for alvor blev skudt i gang med E3 BinckBank Classic.
Holdkammeraten Bob Jungels var længe i udbrud, men han blev hentet mod slutningen, og Stybar sejrede med sin spurt i gruppen, der blandt andre talte Greg Van Avermaet (CCC).
Wout Van Aert (Jumbo-Visma) blev nummer to i spurten foran Greg Van Avermaet.
E3 BinckBank Classic hed tidligere E3 Harelbeke og er et løb, der er fyldt med brosten og kuperet terræn.
Det minder meget om Flandern Rundt, der køres om en uge, og der var adskillige hellingen (stigninger) og brostensstykker på ruten, der bød på næsten 204 kilometer.
E3 BinckBank Classic går da også for at være det hårdeste løb af de flamske klassikere, når man ser bort fra Flandern Rundt.
Danskerne i løbet20.
Magnus Cort, Astana – 2,49 efter Stybar39.
Michael Valgren, Team Dimension Data – 2,4948.
Kasper Asgreen, Deceuninck-Quick Step – 2,4957.
Christopher Juul-Jensen, Mitchelton-Scott – 2,49Søren Kragh Andersen, Team Sunweb – udgikAsbjørn Kragh Andersen, Team Sunweb – udgikMads Pedersen, Trek – udgikMads Würtz Schmidt, Katusha - udgikMed 40 kilometer igen var en gruppe på fire ryttere alene, og her sad blandt andre Bob Jungels, mens favoritterne lå i en gruppe 50 sekunder tilbage og foran feltet.
Marc Hirschi (Sunweb), Jasha Sütterlin (Movistar) og Nils Politt (Katusha) var også med helt fremme sammen med Jungels.
Den 26-årige rytter fra Luxembourg tog dog sagen i egen hånd på løbets næstsidste stigning cirka 30 kilometer fra mål.
Her kørte Bob Jungels væk fra sin gruppe.
De tre andre lod sig falde tilbage, og Jungels forspring lød på 50 sekunder med 23 kilometer tilbage.
Læs også:Valgren ser frem til at køre på brostenene i 'Mini-Flandern Rundt'Den hårde jagt var igangsat, og Jungels forspring lød på lidt over et halvt minut med 20 minutter tilbage.
Greg Van Avermaet forcerede bagude kraftigt på den sidste stigning og fik Wout Van Aert, Stybar og Alberto Bettiol (Ecucation First) med sig.
De hentede ind på Jungels, mens Peter Sagan (Bora) sad længere tilbage i en gruppe og signalerede tekniske problemer.
Avermaets gruppe fik hentet Jungels, og de fem ryttere lå sammen med fem kilometer til målstregen.
Til sidst viste Stybar sig så som stærkeste mand i spurtopgøret om sejren.
/ritzau/FacebookTwitterKopier linkEmner:Bob Jungels (cykelrytter)|Bora-Hansgrohe|Greg Van Avermaet (cykelrytter)|Belgien|Cykelsport




https://www.dr.dk/nyheder/penge/markedet-er-vendt-nu-falder-ejerlejlighederne-i-pris

PengeMarkedet er vendt: Nu falder ejerlejlighederne i prisTænk langsigtet, når du køber bolig, lyder det fra boligøkonom.
(Arkivfoto).
I januar faldt priserne på ejerlejligheder på landsplan med 0,7 procent sammenlignet med samme måned i 2018.
Af Signe Mai Vilsbøll29.
mar.
2019 kl.
17.
59Bemærk: artiklen er mere end 30 dage gammelLæs opI en lang periode har boligejere kunnet glæde sig over store prisstigninger på ejerlejligheder flere steder i landet, men det seneste år er markedet endegyldigt bremset op.
Det viser nye tal fra Danmarks Statistik.
Efter at have opgjort priserne på de solgte ejerlejligheder i januar, viser tallene for første gang siden sommeren 2012, at prisen på ejerlejligheder er faldet set over et år.
- Når ejerlejlighedsmarkedet stiger med op mod 10 procent over en årrække, så må det ophøre på et tidspunkt.
Det her er en tydelig vending, og det er også slutningen på ejerlejlighedsmarkedets meget gunstige vilkår, siger Lise Nytoft Bergmann, boligøkonom i Nordea Kredit.
I januar faldt priserne på ejerlejligheder på landsplan med 0,7 procent sammenlignet med samme måned i 2018.
Prisfald er forventetLise Nytoft Bergmann påpeger, at lejlighedspriserne efterhånden er steget så meget, at mange må afstå fra at købe, og med udsigten til nye ejendomsskatter i 2021, kommer ejerlejlighedsejere også til at skulle betale mere i boligskat, end de gør nu.
- Prisfald er forventet med flere års stigninger og udsigt til nye ejendomsskatter.
De nye købere skal jo betale en højere skatteregning for at komme ind, lyder det fra boligøkonomen, der tilføjer, at den nye bekendtgørelse om god skik for boligkredit har fået betydning for de lån, kommende boligejere kan optage:- Boligejere har ikke længere mulighed for at få de her billige, men også meget risikable lånetyper, hvis de har brug for et stort lån, og det har man ofte haft på ejerlejlighedsmarkedet, fordi lejlighederne er så dyre, siger hun.
Tænk langsigtetAllerede i januar advarede Finanstilsynet om forhøjet risiko for store fald i lejlighedspriserne.
Et stort prisfald på markedet har nemlig konsekvenser:- Det kan gøre boligejere insolvente, som vi så i kølvandet på finanskrisen.
Den slags mindsker mobiliteten, og det kan føre til stigende tab i finansielle institutioner, siger Niki Saabye, kontorchef i Finanstilsynet, der opfordrer finansielle virksomheder til at forholde sig til yderligere prisfald i deres risikovurdering.
Både Niki Saabye og Lise Nytoft Bergmann understreger, at der indtil videre ikke er udsigt til, at faldet vil udvikle sig dramatisk.
- Så længe beskræftigelsen stiger, vi har historisk lave renter, og det fortsætter med at være attraktivt at flytte til de større byer, hvor flest ejerlejligheder ligger, forventer jeg ikke, at vi står overfor store fald, siger Lise Nytoft Bergmann, der anbefaler kommende boligere at tænke langsigtet:- Hvis man har en tidshorisont på 10 år, så er der ikke noget at være bekymret for, lyder det.
FacebookTwitterKopier linkEmner:Lise Nytoft Bergmann (økonom)|Ejendomshandel|Boligøkonomi|Finanstilsynet|Danmarks Statistik




https://www.dr.dk/nyheder/kultur/film/anmelder-vild-med-stjernebesat-netflix-film-effektiv-og-knugende-spaendende

FilmlandSe temaAf Filmanmelder og vært på FilmlandPer Juul CarlsenFilm og serierAnmelder vild med stjernebesat Netflix-film: Effektiv og knugende spændende'The Highwaymen' bringer nyt liv til historien om berømt politimand.
- Det er bundsolidt håndværk, der fifler med virkelighedens hændelser og skruer op for virkemidlerne hist og pist for morskabens og spændingens skyld, mener Per Juul Carlsen.
(© Hilary B.
Gayle/Netflix)29.
mar.
2019 kl.
18.
31Bemærk: artiklen er mere end 30 dage gammelLæs opMåske kan du huske ham, den lidt kvabsede politimand, som Bonnie og Clyde fanger og tager ydmygende billeder sammen med i filmen 'Bonnie & Clyde' fra 1967.
Det var den, hvor det legendariske gangsterpar blev portrætteret som superlækre, übercoole og megastilige af skuespilstjernerne Faye Dunaway og Warren Beatty.
Den småkvabsede politimand med overskægget hed Frank Hamer, og ifølge filmen var han en primitiv tåbe, der af ren hævnlyst jagtede Bonnie og Clyde og fik dem dræbt i en syndflod af geværkugler.
Som så meget andet i den filmklassiker var han rent opspind.
'The Highwaymen'Instruktør: John Lee HancockMedvirkende: Kevin Costner, Woody Harrelson, Kathy BatesPremiere: 29.
martsDer fandtes skam en Frank Hamer, og han var med til at uskadeliggøre Clyde og Bonnie i en syndflod af kugler i 1934, men han havde ikke mødt de to gangstere – og slet ikke taget billeder med dem.
Hamer var en berømt sporhund, der blev hentet ind af myndighederne i Texas for at stoppe Bonnie & Clyde, der havde drevet gæk med en stor politistyrke gennem fire år.
Hamers familie blev så vrede over portrættet i 'Bonnie & Clyde', at de sagsøgte producenterne bag filmen og fik et sekscifret beløb i kompensation.
Nu, 51 år senere, bliver der rettet op på Hamers ry med Netflix-filmen 'The Highwaymen'.
Bag om myterneDer bliver ganske vist gjort grin med, at Hamer og hans makker Maney Gualt var et par ældre pensionerede cowboys, da de opsporede Bonnie og Clyde.
I virkeligheden var de kun 50 og 48 år, men i filmen bliver de spillet af 64-årige Kevin Costner og 58-årige Woody Harrelson, og der bliver grinet en del af deres rustne, fysiske form.
Filmen gør meget ud af at vise, hvor stor elendigheden var blandt fattige under Depressionen, den store finanskrise i 1930'erne.
(© Merrick Morton/Netflix)Til gengæld bliver det slået grundigt fast, at Hamer var et retskaffent menneske og en helvedes dygtig politimand, der kunne skabe mirakler med sin snusfornuft.
I almindelighed er 'The Highwaymen' et sympatisk forsøg på at gå bag om myterne og beskrive den tid, der skabte mennesker som Bonnie Parker, Clyde Barrow og Frank Hamer.
Der bliver gjort rigtig meget ud af at vise, hvor stor elendigheden var blandt fattige under Depressionen, den store finanskrise i 1930'erne.
Bonnie og Clyde er et par fattige, unge mennesker, der gør oprør mod bankerne og politikerne og resten af det system, der intet godt vil dem.
Hamer og Maney Gualt føler sig ikke meget bedre behandlet af myndighederne og de smarte unge politifolk.
Gualt lever endda under omtrent ligeså usle kår som Parkers og Barrows familier og forstår udmærket, hvor gangsternes frustration kommer fra.
Og det er ikke bare et billede på 1930'erne.
Foran Gualts hjem står et stort skilt, der gør opmærksom på, at huset er bankens ejendom, og at det er til salg.
Det er vilkår, mange fattige amerikanerne lever under i dag, hvilket også film som '99 Homes' og 'Hell or High Water' har berettet om.
Tættere på virkelighedenDer er ikke meget personlighed ved John Lee Hancocks instruktion eller John Fuscos manuskript.
Det mest originale fortælletræk ved filmen er, at gangsterparret Bonnie og Clyde kun eksisterer som flygtige myter, der er umulige at fange.
- 'The Highwaymen' et sympatisk forsøg på at gå bag om myterne og beskrive den tid, der skabte mennesker som Bonnie Parker, Clyde Barrow og Frank Hamer, skriver Per Juul Carlsen.
(© Merrick Morton/Netflix)Når vi endelig ser dem, er det i små glimt, hvor Bonnie som en lille haltende dødsengel afliver de politibetjente, der ligger sårede på asfalten.
Den dæmoniske fremfærd findes der ingen beviser for i virkeligheden.
Men det er effektivt.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Og effektiv er netop, hvad 'The Highwaymen' er.
Det er bundsolidt håndværk, der fifler med virkelighedens hændelser og skruer op for virkemidlerne hist og pist for morskabens og spændingens skyld.
Tidsbilledet oser af stemning, og især beskrivelsen i de skidne kvarterer, Bonnie og Clyde voksede op i, gør stort indtryk.
Og Hamers og Gualts tålmodige jagt på de to flygtige gangsterdæmoner har en helt særlig knugende spænding.
Lige så indflydelsesrig og skelsættende som Arthur Penns film om Bonnie og Clyde fra 1967 bliver 'The Highwaymen' aldrig.
Men vi kommer da tættere på virkelighedens Frank Hamer.
Læs også:'Fabelagtigt velkonstrueret': Ny film spidder Berlusconi med største lethedFacebookTwitterKopier linkEmner:Kevin Costner (skuespiller)|Warren Beatty (filminstruktør)|Netflix|Politi|Texas




https://www.dr.dk/sporten/fodbold/kvindelandsholdet/landstraener-glad-spillere-i-toppen-af-europa-men

KvindelandsholdetLandstræner glad for spillere i toppen af Europa: Men kvindelandsholdet kan ikke følge medLars Søndergaard vil have bedre rammer på kvindelandsholdet for at følge med udviklingen i de storsatsende europæiske topklubber.
Danmarks landstræner Lars Søndergaard glæder sig over at have spillere i Europas største klubber, men han frygter, at landsholdet ikke kan følge med.
Af Niklas Brandt Pedersen29.
mar.
2019 kl.
17.
54Bemærk: artiklen er mere end 30 dage gammelLæs opArsenal, Wolfsburg, Paris St.
Germain, Ajax og Juventus.
De danske landsholdsprofilers klubber er i den absolutte top af europæisk fodbold.
Og den imponerende liste bliver kun længere, som tiden går.
Læs også:OVERBLIK Danske landsholdskvinder erobrer Europa: Kan vinde mesterskabet i fem landeDet er dog ikke mange år siden, kvindelandsholdet stort set udelukkende bestod af spillere fra den danske liga.
Ved VM i 2007 optrådte kun tre kvinder i den rød-hvide trup for udenlandske klubber, mens der i kvindelandsholdets nuværende trup er hele ti spillere, der slår deres folder i en klub uden for landets grænser.
Danske landsholdsspillere kan vinde mesterskabet i fem landePernille Harder, Wolfsburg og Simone Boye, Bayern München ligger nummer 1 og 2 i den tyske BundesligaSofie Junge, Juventus fører den italienske Serie AKatrine Veje og Janni Arnth, Arsenal fører den engelske Super LeagueNadia Nadim og Signe Bruun, PSG ligger nummer 2 i den franske Division 1Line Røddik, Ajax ligger nummer 2 i den hollandske Æresdivision- Tidligere var det sådan, at når spillerne mødte ind på landsholdet og var inden for landsholdsrammerne, så var det så godt som det overhovedet kunne blive for dem, siger landstræner Lars Søndergaard.
Vi er nødt til at oppe os omkring de rammer, vi har omkring landsholdet for at konkurrere med de her storklubber, der virkelig har vanvittigt gode forhold.
Lars Søndergaard, landstrænerMen sådan er det ikke længere.
Den massive økonomiske indsprøjtning i europæisk klubfodbold i de seneste par år har nemlig gjort rammerne omkring kvindefodbolden i de største klubber topprofessionelle, og tilskuerne strømmer til.
I sidste uge scorede den danske midtbaneslider Sofie Junge det afgørende mål for Juventus i et opgør, hvor hele 39.
000 tilskuere var på plads i Torino.
- Det er dejligt, vi har spillere ude i de klubber der.
Det er jo flot at komme til de her steder, for de har et vanvittigt godt setup.
De har folk, der analyserer kampene, så spillerne kan få individuel rådgivning, og der er generelt også flere trænere omkring holdene, siger Lars Søndergaard.
Men udviklingen i international topfodbold udgør også et tveægget sværd for den danske landstræner.
© ScanpixKvindelandsholdets kampe i 20198.
april: Frankrig - Danmark, venskabskamp25.
maj: England - Danmark, venskabskamp29.
august: Danmark - Malta, EM-kvalifikationskamp3.
september: Israel - Danmark, EM-kvalifikationskamp4.
oktober: Bosnien-Hercegovina - Danmark, EM-kvalifikationskamp8.
oktober: Malta - Danmark, EM-kvalifikationskamp12.
november: Danmark - Georgien, EM-kvalifikationskampRammerne omkring det danske kvindelandshold er nemlig ikke fulgt med udviklingen i storklubberne, og det bliver tydeligt, når spillerne dukker op i landsholdslejren.
- Klubber som Arsenal og Ajax har virkelig et setup, hvor vi skal anstrenge os på landsholdsniveau for at gøre det godt nok.
Vi er nødt til at oppe os omkring de rammer, vi har omkring landsholdet for at konkurrere med de her storklubber, der virkelig har vanvittigt gode forhold, siger landstræneren, som også har rejst problemstillingen overfor DBU.
- Penge styrer meget, og hvis de ikke er der, så kan vi ikke bruge dem.
Men det er noget, vi er opmærksomme på, for det går meget stærkt, og på nogle områder halter vi helt sikkert efter.
Klubberne har både flere fysioterapeuter og flere folk omkring holdet.
Lige nu klarer vi det ganske fint med de forhold, vi har.
Men det er klart, at der sker noget, og det rykker virkelig ude i Europa på klubholdene, siger landstræneren.
Lars Søndergaards næste opgave i spidsen for det danske kvindelandshold er venskabskampen mod Frankrig i Strasbourg d.
8.
april.
En kamp, du kan se på DR3.
FacebookTwitterKopier linkEmner:DR3|Fodbold|Juventus FC|Lars Søndergaard (fodboldtræner)|Frankrig




https://www.dr.dk/nyheder/indland/blogger-jeg-deler-billeder-af-mine-boern-inspirere

IndlandBlogger: 'Jeg deler billeder af mine børn for at inspirere'Mange børn synes, det er pinligt, siger Børns Vilkår.
Mette Vilstrup overvejer om sønnen Konrad skal til at godkende billederne, inden de bliver delt på sociale medier.
Af Signe Mai Vilsbøll29.
mar.
2019 kl.
17.
30Bemærk: artiklen er mere end 30 dage gammelLæs opSommerbilleder fra haven, vinterferiefotos fra spabadet og video fra lanceringen af datterens første tøjkollektion er bare noget af det blogger og instagrammer Mette Vilstrup har delt på sine åbne mediekanaler.
Inden hun blev mor, besluttede Mette Vilstrup sig for, at hun gerne vil vise hverdagen med sine børn frem for dem, der har lyst til at kigge med.
Derfor rummer instagram-profilen og bloggen i dag flere hundrede billeder fra de første år af Konrad og Millie Mackenzies liv.
For Mette Vilstrup var det ikke en stor beslutning.
- Jeg lægger billeder op for at inspirere andre, og det gav næsten sig selv, at jeg skulle dele billeder af dagligsdagsoplevelser med børnene på min blog, præcis som jeg deler billeder af mig selv, siger Mette Vilstrup og tilføjer, at hun ser det som en digital dagbog fyldt med minder:- Mine børn kan se tilbage på hverdagsminder fra deres barndom, som måske er gået i glemmebogen hos andre familier, og det synes jeg er overvejende positivt.
Ikke alle har det som Mette Vilstrup.
Et billede delt af skuespilleren Gwyneth Paltrow har igen sat gang i debatten om, hvorvidt forældre uhæmmet må dele billeder af deres børn.
Mange børn synes, det er pinligt.
De har ikke lyst til at blive delt ud i offentligheden på deres forældres profiler, men de føler sig ikke altid hørt.
Sanne Lind, børnefaglig konsulentBørn synes, det er pinligt14-årige Apple Martin, der er datter af skuespiller Gwyneth Paltrow og Coldplay-forsanger Chris Martin, startede debatten ved at sige fra i kommentarfeltet på sin mors instragramprofil, der har 5,3 millioner følgere.
- Mor, vi har talt om det her.
Du må ikke poste noget uden mit samtykke, skrev den 14-årige datter i kommentaren.
Efterfølgende har flere eksperter meldt sig på banen.
Børns Vilkår påpeger blandt andre, at der faktisk er mange unge, der slet ikke bryder sig om, at deres forældre deler billeder af dem på sociale medier, og derfor opfordrer organisationen forældre til at bede om samtykke.
- Mange børn synes, det er pinligt.
De har ikke lyst til at blive delt ud i offentligheden på deres forældres profiler, men de føler sig ikke altid hørt, siger børnefaglig konsulent Sanne Lind.
Datterens profil er lukketMette Vilstrups datter er så lille, at hun knap kan tale.
Men bloggeren har tænkt over det faktum, at samtlige billeder er delt, uden børnene er blevet spurgt.
- Jeg har da overvejet, om jeg skal stoppe, når de bliver en vis alder, og jeg tænker lige nu, om Konrad skal have lov til at godkende de billeder, jeg lægger op på sociale medier, siger Mette Vilstrup.
Billederne vil altid ligge derude.
Det kan jeg ikke styre.
Men jeg håber, at al inspirationen, jeg har bidraget med, vil veje det op for demMette Vilstrup, bloggerMest af alt overvejer hun grundigt, hvordan billederne deles, fortæller hun.
Alle billeder bliver vurderet, inden de bliver delt, og da Mette Vilstrup oprettede en særskilt Instagram-profil til sin 15 måneder gamle datter, Millie Mackenzie, sørgede hun for, at den ikke stod åben for hvem som helst.
- Min datter fik en profil i forbindelse med, at hun fik sit eget tøjmærke.
Den har jeg gjort privat, så jeg kan sortere de følgere fra, der ikke passer i hendes univers.
Billeder udvælges nøjeMed et liv som blogger er det ikke en mulighed at stoppe billeddelingen, men mens børnene er så små, at de ikke selv kan sige fra, vil Mette Vilstrup fortsætte med at udvælge billederne nøje.
Billeder af børnene, der er for private eller kan bruges forkert, ser ikke dagens lys:- Jeg har aldrig delt billeder, som jeg mener kan have negative konsekvenser for mig eller for børnene.
Hvis jeg har en fornemmelse af, at det er noget, der kan ramme dem negativt, eller som de vil kunne blive drillet med senere, så kommer det ikke op.
Hvad gør du, hvis de som 14-årige siger fra overfor alt det, du har delt på de sociale medier gennem tiden?
- Hvis mine børn en dag kommer og siger, at de er kede af billederne, så sletter jeg selvfølgelig det hele fra mine sociale medier.
Billederne vil altid ligge derude.
Det kan jeg ikke styre.
Men jeg håber, at al inspirationen, jeg har bidraget med, vil veje det op for dem.
Og det kan jo sagtens være, at de synes, det er vildt rart, at der er så mange oplevelser fra deres barndom, der er dokumenteret, siger Mette Vilstrup.
FacebookTwitterKopier linkEmner:Gwyneth Paltrow (skuespiller)|Børns Vilkår|Instagram|Coldplay|Chris Martin (musiker)




https://www.dr.dk/sporten/live/minut-minut-maalrigt-topopgoer-ender-uafgjort






https://www.dr.dk/nyheder/kultur/dodsfald-i-familien-far-duo-til-forlade-x-factor

KulturDødsfald i familien får duo til at forlade X FactorSangkonkurrencen foregår fredag uden en farezone, og de fire tilbageværende deltagere fortsætter til næste fredag.
Duoen Maria og Bea trækker sig fra X Factor efter et tragisk dødsfald.
29.
mar.
2019 kl.
16.
53Bemærk: artiklen er mere end 30 dage gammelLæs opDe to "X Factor"-deltagere Maria Meldgaard Mortensen og Bea Sarockaite trækker sig fra programmet, inden det femte liveshow sendes fredag aften.
Det er et pludseligt dødsfald, der har tvunget de to 18-årige deltagere til at forlade "X Factor", oplyser TV2.
Bea Sarockaites far døde torsdag af en hjerneblødning.
- Vi er enormt berørte af denne tragiske hændelse og sender vores varmeste tanker og dybeste medfølelse til Bea og hendes familie, siger TV2s redaktør Dorte Borregaard.
/ritzau/FacebookTwitterKopier linkEmner:X Factor|TV 2 (tv-kanal)




https://www.dr.dk/nyheder/udland/overblik-underhuset-vil-ikke-have-mays-aftale-eu-kalder-no-deal-sandsynlig

BrexitSe temaUdlandOVERBLIK Underhuset vil ikke have Mays aftale: EU kalder no-deal 'sandsynlig'Det britiske underhus har igen nedstemt Mays bud på en skilsmisseaftale med EU.
Nu rettes øjnene mod mandag.
I dag led Theresa May sit tredje nederlag i kampen for sin skilsmisseaftale, der skal sikre hendes brexit.
Af Sean Coogan29.
mar.
2019 kl.
20.
26Bemærk: artiklen er mere end 30 dage gammelLæs opI eftermiddag blev Theresa Mays skilsmisseaftale med EU nedstemt.
For tredje gang.
Dermed er et no-deal brexit rykket tættere på.
Der er nu udsigt til, at briterne enten skal forlade EU uden en aftale den 12.
april eller bede EU om en længere udskydelse, der indbefatter, at briterne afholder valg til Europa-Parlamentet i maj ligesom os andre.
Læs også:Nyt nederlag for May: Storbritanniens parlament stemmer brexit-aftale nedMen hvordan gik dagens afstemning egentlig til, hvordan er reaktionerne og hvad så nu?
Det forsøger vi at give et overblik over her.
Ikke alle gode gange treI januar blev Theresa Mays upopulære brexit-plan slagtet med en historisk margin på 230 stemmer, da aftalen blev banket i gulvet med stemmerne 202 for og 432 imod.
For to uger siden blev det til en ny - men mindre - lussing, da et flertal på 149 afviste hendes aftale.
I dag blev det til et nyt nederlag.
Denne gang med et flertal på 58 stemmer.
For to dage siden var der ellers pludselig tændt et lys af håb for premierministerens plan, da hun lagde op til at falde på sit sværd for at få sin aftale igennem.
Stem aftalen igennem, så går jeg af før tid, lød bønnen fra May til sine partifæller.
Hendes støtteparti, DUP, sendte dog en spand kold vand ned over håbets lys, da de meldte ud, at de ville stemme imod premierministeren, som sidder på deres nåde.
Partiet sidder kun på 10 af parlamentets 650 pladser, men udgør May-regeringens parlamentariske flertal og har stor indflydelse på dele af det Konservative Parti, når det kommer til brexit.
Partiet frygter, at den såkaldte bagstopper i Mays skilsmisseaftale vil skille Nordirland fra resten af Det Forenede Kongerige - noget DUP ikke kunne drømme om.
Ved Mays nederlag i dag kom 34 af nej-stemmerne fra konservative partifæller, mens DUP stod for yderligere 10 af dem.
Havde de stemt omvendt, ville May-lejren måske være mere i humør til et lille glas bobler end gravøl her til aften.
Hvad så nu?
May-regeringen vil kæmpe videre for at sikre et brexit under ordnede forhold, sagde premierministeren i dag efter nederlaget i Underhuset.
Det er, som altid med brexit, et godt og et svært spørgsmål.
- En hel nation råber og skriger og spørger sig selv: "Hvad kommer der til at ske?
", og det ærlige svar er, at der ikke er nogen, der ved det, siger Kim Bildsøe Lassen, DR's korrespondent i Storbritannien.
Med dagens afstemning er der dog lidt færre muligheder end tidligere i dag, påpeger han.
Vi ved nu, at Storbritannien ikke får lov til at udskyde brexit til 22.
maj, hvilket var en af mulighederne før dagens nej.
Nu er udgangspunktet, at briterne ryger ud af EU uden en aftale 12.
april.
Men briterne har stadig mulighed for at ansøge om en lang udskydelse af landets farvel til EU, hvor de på ny vil få mulighed for at finde ud af, hvad de reelt vil.
En sådan forlængelse kan principielt vare flere år.
Den afhænger af godkendelse fra alle 27 andre EU-lande og vil kræve, at briterne afholder valg til Europa-Parlamentet i maj.
Der er dog også en del andre scenarier i spil.
Dem kan du blive klogere på her:Læs også:Efter nyt nej til brexit-aftale: Sådan ser Mays muligheder ud nuEU: Vi forbereder os på no-dealEt no-deal 12.
april er nu et sandsynligt scenarium.
EU har forberedt sig siden december 2017 og er nu helt forberedt på et no-deal scenarie ved midnat 12.
april, lyder det i en udtalelse fra EU-Kommissionen.
Og briterne skal ikke forvente, at der står hverken døre eller vinduer på klem.
- EU vil forblive forenet.
Fordelene ved en udtrædelsesaftale, herunder en overgangsperiode, vil under ingen omstændigheder blive genskabt i et no-deal-scenarie, lyder det i udtalelsen.
Det er en direkte afvisning af gennemgående postulater fra brexit-tilhængere, der siger, at man ved no-deal kan sætte gang i lynforhandlinger for at foretage et "kontrolleret no-deal", så man kan undgå de værste konsekvenser, skriver The Guardian.
Denne 'vinderen rydder bordet' fremgangsmåde betyder, at alle taberJosh Hardie, vicedirektør i den britiske arbejdsgiverforening CBI.
EU-præsident Donald Tusk har indkaldt regeringscheferne i EU til krisemøde 10.
april.
Det er to dage, før briterne står til at træde ud.
Her er der udsigt til, at vi kommer tættere på en afgørelse om, hvorvidt briterne ryger ud uden en aftale 12.
april - eller om de overbeviser EU om at udskyde brexit, og briterne går til stemmerurnerne ved valget til Europa-Parlamentet i slutningen af maj.
Herhjemme er statsministeren ikke tilfreds med briternes håndtering af skilsmissen.
- Vi kastede en redningskrans ud til briterne på topmødet i sidste uge, og den har de ikke grebet.
Det er selvfølgelig fortvivlende, siger Lars Løkke Rasmussen (V) til DR Nyheder.
- Dagen i dag var dagen, de ville forlade os.
Nu bliver det så 12.
april, med mindre der mirakuløst sker noget nyt i sagen.
EU kan ikke gøre mere, det er op til briterne at finde en løsning, lyder det fra statsministeren, der oplyser, at man fra dansk side forbereder sig på et hårdt brexit.
Øjnene er rettet mod mandagEfter dagens afgørelse i Underhuset, er øjnene nu rettet mod mandag, hvor det britiske parlament vil fortsætte forsøget på at finde opbakning til alternative forslag til det fremtidige forhold til EU.
I onsdags gennemførte Underhuset en dybt utraditionel vejledende afstemning om otte alternative scenarier for fremtidens forhold til unionen.
Her var der ikke flertal for nogen af forslagene, men forslaget om at blive i toldunionen var i den grad inden for rækkevidde med 264 stemmer for og 272 imod.
Resultatet fra i dag betyder nu, at fokus er på mandagens anden runde af vejledende afstemninger om en alternativ brexit-kurs, lyder det fra Josh Hardie, vicedirektør i den britiske arbejdsgiverforening CBI.
- Alles øjne er nu rettet mod mandag for at se, hvad parlamentet er for.
Storbritanniens ry, folks job og levebrød er på spil.
No deal er to uger væk.
Denne "vinderen rydder bordet" fremgangsmåde betyder, at alle taber, lyder det fra Hardie ifølge The Guardian.
- Kun parlamentsmedlemmerne kan gøre en ende på mareridtet for virksomhederne.
Også statsministeren peger på, at Underhuset måske kan finde en løsning.
Eksempelvis hvis der kan samles et flertal om et blødere brexit, hvor Storbritannien bliver i toldunionen.
- Det tegner til et hårdt brexit, men jeg vælger også at være håbefuld.
Måske kunne det her også føre til, at der kommer et blødere brexit.
Man har lov at håbe, siger Lars Løkke Rasmussen.
Her kan du se dagens brexit-drama i Underhuset på to minutterFacebookTwitterKopier linkEmner:Donald Tusk (politiker)|EU|EU-forhold|Europa-Parlamentet|Storbritannien




https://www.dr.dk/nyheder/udland/trump-til-mexico-stop-narko-og-indvandring-ellers-lukker-graensen

UdlandTrump til Mexico: Stop narko og indvandring - ellers lukker grænsenUSAs præsident truer med at gøre alvor af sine ord allerede i næste uge.
Migranter fra Mellemamerika sidder fredag i en indhegning i El Paso på den amerikanske side af grænsen.
)29.
mar.
2019 kl.
17.
51Bemærk: artiklen er mere end 30 dage gammelLæs opUSA's præsident, Donald Trump, truer med at lukke grænsen til Mexico - eller i hvert fald dele af den - allerede i næste uge, hvis Mexico ikke omgående stopper den ulovlige indvandring.
Det "ville være så nemt" for Mexico at stoppe både indvandringen og narkosmugling, skriver han på Twitter.
- Hvis Mexico ikke omgående stopper al ulovlig indvandring, der kommer ind i USA gennem vores sydlige grænse, lukker jeg grænsen eller store dele af grænsen i næste uge, skriver Trump i et langt tweet.
- Det ville være så nemt for Mexico at gøre, men de tager bare vores penge og "snakker", fortsætter han.
Politiske modstandere får skyldenDet er ikke første gang, at Trump truer med helt at lukke USA's sydlige grænse.
Læs også:Trump truer med at lukke grænsen til MexicoI sit lange tweet giver han Demokraterne skylden for USA's "svage" love på indvandringsområdet og siger, at det vil være en "god ting" at lukke grænsen for at forhindre indvandrere og stoffer i at komme ind i USA.
- Demokraterne har givet os de svageste indvandringslove noget sted i verden, skriver præsidenten.
I februar erklærede Trump nødretstilstand ved grænsen til Mexico.
Det kom efter flere måneders budgetforhandlinger i Kongressen, hvor det ikke var lykkedes præsidenten at få finansieret den grænsemur, der var et af hans store valgløfter.
/ritzau/FacebookTwitterKopier linkEmner:Donald Trump (politiker)|Mexico|USA|Befolkning|Twitter




https://www.dr.dk/nyheder/penge/lauritzen-efter-millionforlig-i-it-skandale-et-lille-plaster-paa-saaret

Skat i kriseSe temaPengeLauritzen efter millionforlig i it-skandale: Et lille plaster på såretIt-udvikleren KMD betaler 200 millioner kroner til staten for fejlslagent it-system.
Skatteminister Karsten Lauritzen (V) kalder det godt købmandsskab, at KMD punger ud med 200 millioner kroner for fejlslagent it-system.
KMD har modtaget 160 millioner kroner for at udvikle Efi.
Af Mathias Sommer og Steffen Koldborg29.
mar.
2019 kl.
17.
54Bemærk: artiklen er mere end 30 dage gammelLæs opSkatteministeriet har sat det sidste punktum i en af danmarkshistoriens største it-skandaler.
Siden det automatiske inddrivelsessystem, Efi, blev bestilt i 2005, har det kostet milliarder af skattekroner.
Og da det kortvarigt blev sat i drift fra 2013 til 2015, satte det inddrivelsen af danskernes gæld til det offentlige totalt i stå.
Siden er gælden til det offentlige fordoblet fra omkring 60 milliarder kroner til i dag at udgøre omkring 120 milliarder kroner.
En dommer er ti fugle på taget, nu får vi fire eller fem i hånden.
Det, synes jeg, er fornuftigt købmandsskab.
Karsten Lauritzen.
Nu kan skatteminister Karsten Lauritzen (V) så fortælle, at leverandøren af det fejlslagne it-system Efi, it-virksomheden KMD, og Skatteministeriet nu har indgået forlig.
Det betyder, at KMD betaler 100 millioner kroner og giver rabatter for yderligere 100 millioner kroner på igangværende it-projekter, som udvikles for Skatteministeriet.
Karsten Lauritzen, hvor tilfreds er du med at have indgået et forlig på 200 millioner kroner?
- I forhold til det forløb, der har været, har der været drøftet mange beløb, også nogle, der har været væsentligt lavere.
Og set i lyset af, at KMD modtog 160 millioner kroner for Efi-systemet, så synes jeg faktisk, det er fint at få 200 millioner kroner i et forlig.
Læs også:KMD betaler 200 millioner kroner for skandaleramt it-systemEr det her et lille eller et stort plaster på det sår, som Efi har efterladt?
- Det er et lille plaster på såret.
Men når noget er gået helt galt i inddrivelsen, så skyldes det ikke bare et problem hos it-leverandøren.
De har ikke leveret det, de skulle, men det skyldes også en masse forkerte politiske og administrative beslutninger, som har gjort, at vi har haft milliardomkostninger til at rydde op på inddrivelsesområdet.
Men det her er endnu et skridt på vejen til at få en effektiv inddrivelse.
I 2016 stævnede du ellers KMD for 692 millioner kroner.
Det er et stykke fra de 200 millioner, der nu er indgået forlig om?
- Det var min beslutning at stævne dem.
Det gjorde vi også for en række følgeomkostninger, ved at it-systemet ikke fungerede.
Men KMD har faktisk kun fået 160 millioner i betaling.
Derfor synes jeg, at det er meget rimeligt, at man nu har forhandlet sig frem til et forlig på 200 millioner kroner.
Så er der en juridisk vurdering af, om man kan gøre dem økonomisk ansvarlige for alle følgevirkningerne, og det kan man ikke ud fra den kontrakt, der er indgået.
Karsten Lauritzen.
Og det er også rimeligt, hvis man ser på, hvad EFi har kostet statskassen i manglende inddrivelse og advokatregninger?
- Man kunne også have taget sagen for en dommer, så kunne man være endt på ingenting, man kunne også være endt på mere end de 200 millioner.
Men i lyset af, at KMD i sin tid kun har fået 160 millioner for det, de har lavet, så er det faktisk fint, at de tilbagebetaler mere.
En dommer er ti fugle på taget, nu får vi fire eller fem i hånden.
Det, synes jeg, er fornuftigt købmandsskab.
Det fremgår af Finanstilsynet, at Kammeradvokaten på fire år har kostet 300 millioner kroner for at rydde op efter Efi.
Så er det da ikke en god forretning?
- Det er en kæmpe underskudsforretning, at vi ikke har haft et effektivt inddrivelsessystem, og at det her Efi-system blev idriftsat under en anden regering tilbage i 2013.
Omkostningen har også været en masse udgifter til Kammeradvokaten for at rydde op.
Det har ikke noget med retssagen at gøre, men noget vi meget gerne havde været foruden.
Forliget er isoleret set en god forretning for staten og de danske skatteborgere.
Hvad dækker de 300 millioner så over?
- Det dækker over, at der er forurenet en masse gældsposter, og man har været i tvivl om, hvilken lovgivningen der gjaldt, og der var en masse afledte problemer, som man ikke isoleret set ikke kunne holde it-leverandøren ansvarlig for.
Hvor vigtig er symbolikken i, at der nu er indgået forlig?
KMD har fået 160 millioner for Efi, nu får vi 200 millioner tilbage.
Det er godt købmandsskab og en god forretning.
Så er der en juridisk vurdering af, om man kan gøre dem økonomisk ansvarlige for alle følgevirkningerne, og det kan man ikke ud fra den kontrakt, der er indgået.
Derfor er der indgået et forlig, som er den bedste løsning for KMD og den bedste løsning for skatteforvaltningen, og det sidste er det vigtigste for mig.
Er det muligt at opgøre, hvad Efi har kostet statskassen?
- Det regnestykke kan man ikke lave, men det er et stort stort milliardbeløb.
Derfor skal man tænke sig grundigt om, når man laver it-udvikling.
Og it-udviklingen fra KMD's side er noget af det, der gik galt - også andre ting gik galt.
Den læring har vi taget med os i forhold til et nyt it-system.
KMD har stadig mange aftaler med staten.
Har den her sag ændret dit syn på KMD?
- Den har ikke ændret mit syn på KMD.
Men den har generelt ændret mit syn på, hvordan vi skal gå til it-udviklingen i staten, der synes jeg som skatteminister også, det er et vigtigt signal at sende til it-leverandøren, når der er skrevet under på en kontrakt, og noget så ikke virker, så har det konsekvenser.
Jeg er optimistisk om ny gæld og semioptimistisk omkring den gamle gæld.
Karsten LauritzenNu er der så gået 14 år med Efi som følgesvend.
Det har kostet milliarder at opstarte og lukke ned.
Hvad tænker du om hele forløbet?
- Efi-projektet er desværre et forfærdeligt godt eksempel på, hvordan man ikke skal lave it-udvikling.
Med alt for mange it-leverandører, uklare ansvarsfordelinger, og derfor har vi i skatteforvaltningen taget ved lære af det i forhold til nye it-udviklingsprojekter.
Blandt andet er det nye inddrivelsessystem lavet inden for budgettet og inden for tidsrammen, og det virker rent faktisk og er i gang med at løse problemet fremadrettet.
Den danske it-virksomhed Netcompany har fået til opgave at udvikle et nyt automatisk inddrivelsessystem.
Det har fået navnet PSRM og skal efter planen være endeligt i drift i 2021.
Så du mener ikke, at noget lignende kan ske igen?
- Det kan ikke ske på inddrivelsesområdet igen.
Jeg har lært de seneste fire år, at man ikke skal udstede garantier.
Men med det it-system, man har udviklet, har man taget ved lære af de fejl, der er begået.
Der er blandt andet 100.
000 danskere, der de kommende måneder får et brev fra Gældsstyrelsen om, at de skylder penge, og de penge vil blive inddrevet.
- Så er der en masse problemer med gammel gæld, og det vil tage mange år at rydde op i det.
Men jeg er optimistisk om ny gæld og semioptimistisk omkring den gamle gæld.
Kan man ikke mene, at dette forlig falder meget belejligt i forhold til et folketingsvalg?
- Det her ikke noget med hinanden at gøre.
Vi har haft forligsdrøftelser over lang tid.
Jeg har så haft et ønske om, at det beløb, der kom tilbage, var større end det, vi havde betalt til KMD.
Det er vi endt ovenpå, men det har taget noget tid at komme derhen, og jeg havde egentlig ønsket, at vi havde afsluttet dette for lang tid siden.
FacebookTwitterKopier linkEmner:Karsten Lauritzen (politiker)|KMD|Venstre|IT-branchen|Økonomi




https://www.dr.dk/sporten/fodbold/kvindelandsholdet/overblik-danske-landsholdskvinder-erobrer-europa-kan-vinde

KvindelandsholdetOVERBLIK Danske landsholdskvinder erobrer Europa: Kan vinde mesterskabet i fem landeLigatrofæerne i England, Tyskland, Italien, Holland og Frankrig kan alle blive løftet af en dansk landsholdsspiller.
De danske landsholdsstjerner kan vinde mesterskaber i fem af de allerstørste ligaer i den her sæson.
Af Niklas Brandt Pedersen og Grafik: Jens Albæk Aarup29.
mar.
2019 kl.
16.
27Bemærk: artiklen er mere end 30 dage gammelLæs opDet kan godt være, at det danske kvindelandshold ikke kvalificerede sig til VM i Frankrig denne sommer.
Men holdets profiler leverer til gengæld store resultater for deres respektive klubhold i øjeblikket.
Fredag aften kan Line Røddiks Ajax for eksempel spille sig op på førstepladsen i den hollandske Æresdivision med en sejr over PEC Zwolle.
Og landsholdsforsvareren er bestemt ikke alene.
Således er der mulighed for, at danske landsholdsspillere kan være med til at løfte mesterskabspokalen i imponerende fem af Europas allerstørste ligaer, hvor topstriden for alvor snerper til i øjeblikket.
Vi har taget et kig på de fem ligaer, der om kort tid kan få en dansk vinder.
Den engelske liga er blevet velsignet med overordentlig store pengeindsprøjtninger de seneste år, hvilket har gjort Super League til en af de 3-4 mest prestigefyldte ligaer at vinde i Europa.
Topstillingen i den engelske Super League1.
Arsenal, 16 kampe, 42 point, +50 i målscore2.
Manchester City, 17 kampe, 41 point, +35 i målscore3.
Chelsea, 17 kampe, 35 point, +23 i målscoreI år har to danske landsholdsspillere rigtig gode muligheder for at løfte det eftertragtede trofæ.
En sejr over Birmingham søndag vil nemlig sende Janni Arnth og Katrine Vejes Arsenal fire point foran de nærmeste konkurrenter fra Manchester City med kun tre kampe igen.
Begge danskere rykkede til Arsenal undervejs i det seneste år og kan dermed krone deres debutsæson med en flot titel.
Topstillingen i den tyske BundesligaWolfsburg, 44 point, +63 i målscoreBayern, 44 point, +48 i målscoreSGS Essen, 33 point, +19 i målscorePernille Harder og Wolfsburg har virket urørlige i Tyskland på det sidste med sejr i både ligaen og pokalturneringen de seneste to år.
Men i år har Simone Boyes Bayern München for alvor presset kvinderne fra folkevognsbyen.
I sidste måned tabte Wolfsburg til deres direkte mesterskabskonkurrenter fra München, og derfor er alt nu lige, inden de sidste fem kampe i ligaen.
De to hold møder desuden hinanden i semifinalen af den tyske pokalturnering.
Topstillingen i den italienske Serie A1.
Juventus, 50 point, +47 i målscore2.
AC Milan, 48 point, +32 i målscore3.
Fiorentina, 46 point, +52 i målscoreMidtbanedynamoen Sofie Junge kronede et fint første halvår i Torino-klubben med sejrsmålet i topkampen mod Fiorentina sidste uge.
Opgøret var desuden historisk, fordi det foregik på herreholdets mægtige Allianz Stadium og trak rekordmange tilskuere på lægterne.
Læs også:Junge matchvinder for Juventus foran 39.
000 tilskuere: 'Havde gåsehud hele kampen'Således var hele 39.
000 mennesker på plads til at se Sofie Junge score det afgørende mål til 1-0 i slutminutterne, der sendte Juventus tæt på deres andet mesterskab i træk.
Topstillingen i den franske Division 11.
Lyon, 18 kampe, 52 point +71 i målscore2.
PSG, 18 kampe, 50 point, +44 i målscore3.
Montpellier, 19 kampe, 33 point, +23 i målscoreI Frankrig har det længe været Lyon og så alle de andre.
Klubben har snuppet imponerende 12 franske mesterskaber i træk.
Men i år er de for alvor blevet presset af storsatsende Paris St.
Germain med Nadia Nadim og Signe Bruun i angrebet.
Lyon og PSG møder hinanden om to uger.
Ender den kamp med sejr til de to danske landsholdsstjerners Paris-mandskab, så tegner alt til, at de franske dronninger fra Lyon bliver væltet af tronen i den for første gang i over et årti.
Topstillingen i mesterskabspillet af den hollandske Æresdivision1.
PSV, 27 point, +6 i målscore2.
Ajax, 26 point.
+7 i målscore3.
Twente, 25 point, +4 i målscoreSå er vi tilbage ved Line Røddiks Ajax, der fredag aften kan spille sig op på en midlertidig førsteplads med en sejr over mesterskabsspillets bundprop, PEC Zwolle.
Herefter resterer der kun tre kampe for Ajax i den hollandske Æresdivision, hvor en sejr over konkurrenterne fra PSV Eindhoven i midten af april vil sende Line Røddik tæt på sit første mesterskab i den hollandske hovedstadsklub.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Holland|Fodbold|Paris Saint-Germain




https://www.dr.dk/nyheder/indland/faerdselsstyrelsen-overtager-ansvaret-koreprover

IndlandFærdselsstyrelsen overtager ansvaret for køreprøverPolitiet skal ikke længe afvikle køreprøver og udstede kørekort.
Færdselsstyrelsen skal fremover have ansvaret for at afvikle køreprøver.
Det skal blandt andet frigøre ressourcer hos politiet, der står for opgaven i dag.
29.
mar.
2019 kl.
16.
27Bemærk: artiklen er mere end 30 dage gammelLæs opDet skal ikke længere været politiets ansvar at stå for at afvikle køreprøver eller udstede kørekort.
Fremover vil de opgaver ligge hos Færdselsstyrelsen.
Det oplyser Transport-, Bygnings- og Boligministeriet i en pressemeddelelse fredag.
Formålet er at sikre en forbedret service på området og frigive betjente til andre politiopgaver.
Transportminister: Bedre serviceTidligere har der været mange myndigheder involveret i administrationen, når det kommer til kørekort.
Men det giver god mening at samle en række færdselsopgaver i Færdselsstyrelsen, vurderer transport-, bygnings- og boligminister Ole Birk Olesen (LA).
- På den måde kan vi give borgerne en bedre, hurtigere og mere tidssvarende service for deres penge og forhåbentligt nedbringe ventetiderne på området yderligere, siger han i en kommentar.
Ud over kørekortopgaver vil udstedelse af førerkort og særtransporttilladelser også flytte fra politiet til Færdselsstyrelsen.
Bekymring hos PolitiforbundetIfølge Politiforbundet drejer det sig om næsten 100 polititjenestemænd og 140 civile køresagkyndige, som arbejder med de berørte områder.
Claus Oxfeldt, der er formand for forbundet, har ondt af de medarbejdere, der nu enten ikke skal arbejde i politiet længere eller flyttes fra en opgave, som de var glade for.
Samtidig lufter han en bekymring for, at mange af politifolkene måske ikke vil blive i politiet for at løse andre opgaver.
- Det er 100 procent, at de egner sig til at gøre andet.
Men spørgsmålet er, om de vil.
Du kan ikke tvinge dem til at blive i politiet.
De kan jo "bare" sige op.
- Erfaringen viser, at det med nogle af de her opgaver, som er forsvundet ud af politiet, ikke har kunnet lade sig gøre at fastholde kollegerne, siger Claus Oxfeldt.
Overflytning af opgaverne sker fra 1.
januar 2020.
Skal borgere ansøge om kørekort, skal det fortsat ske til kommunen.
/ritzau/FacebookTwitterKopier linkEmner:Claus Oxfeldt (fagforeningsleder)|Liberal Alliance|Ole Birk Olesen (politiker)|Transport-, Bygnings- og Boligministeriet|Politi




https://www.dr.dk/nyheder/politik/tavse-alternativister-ingen-vil-interviewes-om-haard-kritik-af-elbaek

PolitikTavse alternativister: Ingen vil interviewes om hård kritik af ElbækTotal tavshed, efter at næstforperson meldte sig ud i protest mod Uffe Elbæk.
Hverken Uffe Elbæk eller politisk ordfører Rasmus Nordqvist ønsker at svare på hård kritik fra afgående næstforperson i hovedbestyrelsen.
Af Emil Søndergård Ingvorsen29.
mar.
2019 kl.
15.
57Bemærk: artiklen er mere end 30 dage gammelLæs opEn beregnende leder, som udnytter sin position til få sine egne frem i partiet og som udnytter sin position til at fremme sine egne interesser.
Sådan lød den hårde kritik af Uffe Elbæk fra den nu forhenværende næstforperson i Alternativets hovedbestyrelse, Vilhelm Stamp Nordahl Møller, i forbindelse med, at han i dag meldte sig ud af partiet.
Læs også:Næstforperson forlader Alternativet: Elbæk har udnyttet sin magt til at få sine egne frem- Efter at jeg kom med i hovedbestyrelsen, har jeg set flere tilfælde, hvor Uffe Elbæk har udnyttet sin magt til at få sine egne frem.
Jeg kan ikke sige, at det er hans personlige venner, men jeg har set flere eksempler på, at folk nær Uffe Elbæk er steget hurtigt i graderne, sagde han til DR Nyheder.
De har meldt sig ud med en kritik, som jeg ikke kan genkende som forperson for Alternativets hovedbestyrelse.
Forperson Poul Brandrup i skriftlig kommentarDenne kritik er der dog ikke nogen i Alternativets ledelse, som har ønsket at tage til genmæle på.
Uffe Elbæk meddeler gennem sin pressechef, Rune Langhoff, at han ingen kommentarer har til sagen ud over en kort kommentar skrevet på Twitter:- Selvom jeg gerne ville, kan man i et politisk parti og bevægelse ikke gøre alle glade.
Man skal kun være i Alternativet, hvis man har lyst til det.
Tak for indsatsen til de, der har været med undervejs, men som nu vil noget andet, skrev han ved 13-tiden - en time, efter at Vilhelm Stamp Nordahl Møller havde meldt sin afgang.
Heller ikke partiets politiske ordfører, Rasmus Nordqvist, ønsker at svare på spørgsmål om sagen, hvor også et andet hovedbestyrelsesmedlem, Theis Krarup Hansen, i dag har meldt sin afgang.
- Jeg har ingen kommentarer til det, det er vores hovedbestyrelsesformand, Poul Brandrup, du skal tale med, skriver han i en sms.
DR Nyheder talte med netop Poul Brandrup kort efter klokken 13, hvor det blev aftalt, at han skulle have lidt tid til at sætte sig ind i sagerne, før han ville stille op til et interview.
Vil udelukkende svare skriftligtMen trods gentagne forsøg på at få telefonisk kontakt med Brandrup efterfølgende, så har han ikke taget sin telefon.
I stedet har han via partiets pressechef, Rune Langhoff, sendt en skriftlig kommentar til DR Nyheder.
- Jeg vil sige tak til dem for den tid, de har engageret sig i Alternativet.
De har meldt sig ud med en kritik, som jeg ikke kan genkende som forperson for Alternativets hovedbestyrelse, siger han.
DR Nyheder spurgte tidligere i dag Vilhelm Stamp Nordahl Møller, hvad han siger til, at Uffe Elbæk ikke ønsker at svare på kritikken.
- Ud fra en kynisk håndtering af medieverdenen, så kan jeg godt forstå ham.
Hvis han ikke stiller op, så dør sagen også hurtigere.
Men jeg synes, at det er ærgerligt, for så lærer partiet ikke noget af det, sagde han.
Vilhelm Stamp Nordahl Møller har i forbindelse med sin udmeldelse af Alternativet meldt sig ind i Socialdemokratiet.
FacebookTwitterKopier linkEmner:Rasmus Nordqvist (politiker)|Uffe Elbæk (politiker)|Alternativet (parti)|Socialdemokraterne|Twitter




https://www.dr.dk/nyheder/udland/efter-nyt-nej-til-brexit-aftale-saadan-ser-mays-muligheder-ud-nu

BrexitSe temaUdlandEfter nyt nej til brexit-aftale: Sådan ser Mays muligheder ud nuPremierminister Theresa May kan forfølge én af tre muligheder i forsøget på at realisere brexit.
Theresa May må forberede sig på mere arbejde med at gå sin aftale igennem det britiske underhus.
Af Mark Lindved Norup29.
mar.
2019 kl.
18.
40Bemærk: artiklen er mere end 30 dage gammelLæs opDet blev et tredje forsmædeligt nederlag i streg til Theresa May og hendes bud på en brexit-aftale, da den i dag blev stemt ned i det britiske underhus.
Nederlaget lød på 344 stemmer imod og 286 for aftalen.
Øjeblikket, hvor brexit-planen faldt til jorden for tredje gang.
Nederlaget betyder, at Theresa May og Storbritannien nu må afsøge andre muligheder for at komme tættere på en afslutning i brexit-sagaen.
Forlængelse af udtrædenREUTERS/Toby Melville Den ene mulighed er, at parlamentet kan ansøge om en lang forlængelse af Storbritanniens udtræden af EU, hvor de på ny vil få mulighed for at finde ud af, hvad de reelt vil.
En lang udsættelse kan principielt være på flere år, men det vil kræve godkendelse fra alle stats- og regeringschefer i EU.
Det vil kræve, at briterne deltager i valget til Europa-Parlamentet i maj, hvilket både britiske parlamentarikere og EU har udtrykt stor skepsis over for.
Senest den 12.
april skal Storbritannien gøre klart over for EU, om det vil holde de nødvendige valg.
Ud uden aftale Afholder briterne ikke EU-parlamentsvalget, så ryger de ud af EU uden en aftale den 12.
april.
Det er ikke et populært scenarie.
Da Underhuset i onsdags afholdt vejledende afstemninger om alternative brexit-kurser, var der 160 parlamentarikere, som stemte for, at man ikke skulle lave en aftale med EU, mens 400 nedstemte idéen.
Flere scenarier efter EU-parlamentsvalgBriterne skal stemme til EU's parlamentsvalg, hvis de vil undgå at ryge ud uden en aftale.
REUTERS/Vincent Kessler Bliver valget afholdt, og får briterne en forlængelse, kan der udspille sig en lang række scenarier i den kommende tid.
Ifølge BBC kan det medføre endnu en afstemning i parlamentet om Theresa Mays aftale, der ellers har fået en hård medfart tre gange allerede.
BBC nævner også, at en afstemning om regeringsmagten i Storbritannien kan komme på tale, og det samme kan - teoretisk - en ny brexit-afstemning.
Tilbagetrækning af brexitMange briter ønsker fortsat deltagelse i EU-samarbejdet.
REUTERS/Toby Melville En tredje og ikke særlig sandsynlig vej frem for Storbritannien er den, at artikel 50 trækkes tilbage, så brexit helt bliver afblæst.
Det ses dog ikke som et sandsynligt scenarie.
EU-domstolen har sagt, at det er en farbar vej, men politisk synes der ikke at være nogen form for opbakning til den.
Alternative modellerHillary Benn er et af parlamentsmedlemmerne bag mandagens afstemning.
REUTERS/Francois Lenoir På mandag skal der stemmes om en stribe brexit-forslag, der kan gøre det ud for alternative løsningsmodeller til Theresa Mays plan.
Der stemmes samtidig, og det skal give et fingerpeg om, hvilke modeller, der måtte være stor opbakning til i underhuset.
Regeringen har modsat sig det initiativ, men Theresa May kan godt beslutte at gå videre med et af alternativerne, hvis det får stor opbakning, skriver CNN.
FacebookTwitterKopier linkEmner:EU|Storbritannien|Theresa May (politiker)|EU-Domstolen|EU-forhold




https://www.dr.dk/sporten/badminton/axelsen-igen-overlegen-spiller-sig-i-semifinalen-i-indien

BadmintonAxelsen igen overlegen - spiller sig i semifinalen i IndienViktor Axelsen vandt i to sæt over inderen H.
S.
Prannoy i kvartfinalen i India Open.
Viktor Axelsen viser god form i Indien og er nu klar til semifinalen.
29.
mar.
2019 kl.
15.
46Bemærk: artiklen er mere end 30 dage gammelLæs opBadmintonspilleren Viktor Axelsen har taget endnu et skridt i retning af en gentagelse af triumfen fra 2017 i India Open.
Danskeren avancerede fredag eftermiddag til semifinalen efter en ganske overbevisende præstation mod værtsnationens H.
S.
Prannoy, der blev besejret med 21-10, 21-16.
I semifinalen vil han være favorit mod en anden inder, Parupalli Kashyap, som godt nok har fordel af hjemmebane, men som er 51 pladser under Axelsen på verdensranglisten.
Danskeren havde et klart overtag fra start i et første sæt, der blev præget af korte dueller og blot varede 13 minutter.
Han kom foran 20-8 og tog sætsejren på sin tredje sætbold.
Prannoy kom bedre med i andet sæt, men Axelsen bevarede hele tiden et spinkelt forspring.
Ved stillingen 16-14 slog danskeren turboen til og vandt fire bolde i træk.
Det gav ham seks matchbolde.
Prannoy afværgede de to første, men måtte give fortabt på den tredje.
Viktor Axelsen er andenseedet i turneringen, men da topseedede Shi Yuqi trak sig før starten, er den 25-årige fynbo den højest seedede spiller i herresingle.
Også herredoublen med Kim Astrup og Anders Skaarup er klar til lørdagens semifinaler.
Den topseedede danske duo vandt forholdsvis sikkert over thailænderne Tinn Isriyanet og Kittisak Namdash.
Sejrscifrene blev 21-18 og 21-15 til Astrup og Skaarup, som nu skal op imod Wang Chi-lin og Lee Yang fra Taiwan.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Indien|Taiwan




https://www.dr.dk/nyheder/viden/teknologi/undrede-du-dig-ogsaa-der-var-ikke-sennepsgas-paa-fynske-motorvej

TeknologiUndrede du dig også?
Der var ikke sennepsgas på Fynske Motorvej Det var ikke sennepsgas, men indhold fra en skibstank, der blev spildt på motorvej.
Arkivbillede fra Fynske Motorvej, som i går var spærret i flere timer, efter en lastbil ved middagstid punkterede og spildte en væske ned på kørebanen.
Af Maria Lise Behrendt29.
mar.
2019 kl.
15.
22Bemærk: artiklen er mere end 30 dage gammelLæs opFynske Motorvej var i går spærret i timevis, fordi en lastbil angiveligt havde spildt sennepsgas på vejen.
Det har vakt en del undren på blandt andet sociale medier.
For er sennepsgas ikke noget tyskerne brugte til at slå sine modstandere ihjel under Første Verdenskrig?
Sennepsgas er en væske Sennepsgas blev første gang brugt af tyskerne under Første Verdenskrig.
Gassen er som regel lugt- og farveløs, men kan have en svag, gullig farve og let sennepsagtig lugt.
Faktisk er der ikke tale om en gas, men en væske, som spreder dampe.
Væsken virker blæreudtrækkende og celleødelæggende.
Indånding giver store skader på lungerne, og gassen kan i værste tilfælde forårsage kvælning.
Kilde: Beredskabsstyrelsen, CDC.
Og er gassen ikke omfattet af et internationalt forbud mod kemisk krigsførelse, som blev vedtaget efter krigen og udvidet med Konventionen mod Kemiske Våben i 1993?
Jo og jo.
Og er du en af dem, som har undret sig, kan du rolig ånde lettet op: Der var ikke sennepsgas på Fyn.
Det oplyser både logistikfirmaet IAT, der ejer lastbilen og Fortum Waste Solutions (tidligere Kommunekemi), som ventede på lastbilens indhold i Nyborg.
Læs også:Sennepsgas lukkede fynsk motorvej- Der var tale om et blandingsprodukt fra en af vores kunder, som skulle køres til destruktion hos Fortum, fortæller Christian Christensen, som ejer IAT.
Da uheldet skete, sendte IAT en af sine egne katastrofevogne til stedet for assistere beredskabet.
Mindst farlige af farlige affaldHos Fortum kan kommunikationsansvarlig, Jesper Hansen, gøre os lidt klogere på, hvad det var, der skvulpede ud af lastbilens tank, da den måtte bremse hårdt op efter en punktering.
- Der var tale om indhold fra en skibstank, som primært bestod af spildevand tilsat biocid og jernsulfat, siger han.
Biocid og jernsulfat Biocider er en betegnelse for kemiske stoffer, der er beregnet til at bekæmpe bakterier, svampe, skadedyr m.
m.
Biocidprodukter bruges fx til begrænse spredning af bakterier eller forlænge et produkts holdbarhed.
Jernsulfat - også kaldet jernvitriol - er et kemisk stof, der har mange anvendelsesmuligheder.
Det bruges blandt andet til at behandle jernmangel hos mennesker og dyr, til produktion af farvestof og som pesticid.
Kilder: Miljøstyrelsen, EU.
Indholdet fra skibstanken skulle til Fortum.
Virksomheden håndterer farligt affald, som for eksempel spildevand, hvor der er tilsat stoffer, som gør, at det ikke kan behandles i et almindeligt rensningsanlæg.
- Det blev transporteret i emballageklasse 3, som betyder, at det tilhører den mindst farlige kategori af affald.
Så det har været forholdsvis ufarligt, siger Jesper Hansen, der kan bekræfte, at indholdet i aftes nåede frem til Fortum, og i dag formentlig er destrueret.
Beredskab reagerer efter det værst tænkeligeMen hvordan opstod ideen om, at tanken kunne indeholde sennepsgas?
Når politi og beredskab ankommer til stedet, tjekker de lastbilens såkaldte UN-nummer, der angiver, hvilken type gods, den transporterer.
- Som regel er UN-nummeret tilknyttet ét stof, men dette nummer var tilknyttet mange, fortæller Morten Andersen, der er indsatsleder ved Beredskab Fyn.
Derfor reagerer beredskabet ved at udvise mest mulighed forsigtighed.
- Vi reagerer ud fra værste scenarie, siger Morten Andersen.
Han får kontakt til Kemisk Beredskab ved Beredskabsstyrelsen, der oplyser ham om, at der ikke er tale om sennepsgas, men en anden form for giftig organisk væske, som er omfattet af samme UN-nummer som sennepsgas: 2810.
Oplysningen om, at der er tale om sennepsgas kommer fra Fyns Politi, som udsender en pressemeddelelse.
I mellemtiden har politi og beredskab på stedet dog styr på, at der er tale om en anden giftig væske, og de arbejder derefter.
FacebookTwitterKopier linkEmner:Fyn|Militærudstyr|Fyns Politi|Beredskabsstyrelsen|Krige og væbnede konflikter




https://www.dr.dk/nyheder/udland/pave-frans-vil-stoppe-sexmisbrug-af-born-med-dekret

UdlandPave Frans vil stoppe sexmisbrug af børn med dekretNyt regelsæt pålægger alle i Vatikanet at anmelde overgreb.
For første gang præsenterer den katolske kirkes overhoved nu en stram politik, der skal beskytte børn mod præsters overgreb.
29.
mar.
2019 kl.
14.
54Bemærk: artiklen er mere end 30 dage gammelLæs opPave Frans har fredag udstedt et dekret, som skal beskytte børn mod seksuelle overgreb.
Det er rettet mod alle ansatte i Vatikanet og pavens udsendinge.
Overgreb skal straks rapporteres.
Det er et skifte i Vatikanets politik og skal tjene som model for katolske kirker over hele verden.
Det er det første gang, at Vatikanet præsenterer en stram politik for at beskytte børn mod præsters overgreb.
Det nye dekret omfatter alt personale - herunder gejstlige - som lever og arbejder i Vatikanet.
Det gælder også præster, der fungerer som diplomater på Vatikanets mange ambassader rundt om i verden.
Nogle af Vatikanets ambassadører har optrådt i nogle af de meget alvorlige sager om sexmisbrug af børn.
Med den nye regel skal ansatte "uden forsinkelse" fortælle Vatikanets juridiske tjeneste om overgreb.
Undlader man det, kan man idømmes en bøde på 5000 euro - omkring 37.
000 kroner.
For Vatikanets gendarmer er straffen op til et halvt års fængsel.
Baggrunden er de mange sager om præster og biskoppers brutale sexforbrydelser mod børn.
Det er blevet afsløret i stort omfang i lande som USA, Irland, Tyskland, Frankrig, Chile og Australien.
/ritzau/APFacebookTwitterKopier linkEmner:Pave Frans (religiøst overhoved)|Vatikanstaten|Den Katolske Kirke|Kirkeforhold|Sædelighedsforbrydelser




https://www.dr.dk/nyheder/indland/fem-afrikanske-atleter-forsvundet-i-aarhus

IndlandFem afrikanske atleter forsvundet i Aarhus Østjyllands Politi efterlyser dem, efter de har forladt deres hotelværelse torsdag.
Af Cecilie Rosenkvist Dam29.
mar.
2019 kl.
15.
05 | opdateret 29.
mar.
2019 kl.
15.
34Bemærk: artiklen er mere end 30 dage gammelLæs opFem eritreanske atleter er forsvundet i Aarhus i forbindelse med VM Cross 2019, der afvikles henover weekenden.
Det skriver Østjyllands Politi i en pressemeddelelse.
- Vi vil gerne i kontakt med dem, for at finde ud af, hvad der er sket, siger politikomissær hos Østjyllands Politi Michael Kjeldgaard til DR.
Politiet modtog anmeldelsen torsdag eftermiddag fra Dansk Atletikforbund.
De fem atleter har forladt deres hotelværelser.
De er her i forbindelse med et løbearrangement der afholdes i Aarhus over weekenden, og alle løberne har visum så længe arrangementet varer og opholder sig altså lovligt i Danmark.
- Vi prøver at finde ud af, hvor de er henne.
Om de bare er taget ud for at se på Aarhus, eller om de i virkeligheden forsøger at søge asyl eller komme et andet sted hen, siger Michael Kjeldgaard, der også understreger, de befinder sig lovligt i landet.
Ikke efterlysteEritrea stiller op med 16 løbere til VM Cross 2019, og der er en yngre og en ældre gruppe.
De fem forsvundne er fra den yngre gruppe.
De har ikke deres pas med sig, da de er i delegationens besiddelse, oplyser politiet.
Hvis man ser de fem atleter, må man gerne kontakte politiet på 114.
- De er ikke efterlyst af politiet på nogen måde, vi ønsker bare at komme i kontakt med dem, siger politikomissæren.
FacebookTwitterKopier linkEmner:Østjyllands Politi|Aarhus|Jylland|Politi|Eritrea




https://www.dr.dk/musik/popstjernen-alle-taler-om-17-aarige-billie-eilish-giver-ikke-en-fuck

MusikPopstjernen, alle taler om: 17-årige Billie Eilish giver ikke en fuckSangerinden Billie Eilish er ude med sit længe ventede debutalbum.
Billie Eilish udgav fredag albummet 'When We All Fall Asleep, Where Do We Go?
'.
Af Marie Søndergaard29.
mar.
2019 kl.
15.
00Bemærk: artiklen er mere end 30 dage gammelLæs opHun er kendt som pigen, der aldrig smiler til kameraet.
Faktisk foretrækker hun at sende fotografen en fuckfinger, og så beskriver hun sig selv som en, der altid er trist.
Sanger og sangskriver Billie Eilish er kun 17 år, men hun er allerede på alles læber.
Fredag udgiver hun sit længe ventede debutalbum 'When We All Fall Asleep, Where Do We Go?
', der er den foreløbige kulmination på en hæsblæsende karriere, der begyndte, da sangen 'Ocean Eyes' gik viralt i 2016, da hun var kun 14 år.
Lyt til 'Ocean Eyes' her:Billie Eilish - Ocean EyesMen skulle man finde på at kritisere hendes tekster om kærlighed for manglende livserfaring, kan man godt pakke sammen.
I hvert fald hvis det står til Billie Eilish selv.
- Ældre mennesker spørger: 'Hvad ved du om ting som kærlighed?
' Jeg ved mere, end du gør, for jeg føler det for første gang lige nu, hvor du har følt det længe.
Det betyder ikke, det er en mindre kraftfuld følelse, men den er anderledes.
Ældre mennesker er vant til knuste hjerter, smerte og bare at ville fucking dø, men for yngre mennesker er det helt nyt, og det er skræmmende, har den amerikanske sangerinde sagt til musikmediet NME.
Afviger fra samlebåndspoppenBillie Eilish, som bærer det fulde navn Billie Eilish Pirate Baird O'Connell, voksede op i Los Angeles, hvor hun blev hjemmeskolet af sine forældre, der begge er skuespillere.
Hendes storebror, Finneas O'Connell, havde et band, men begyndte også at skrive sange sammen med sin yngre søster, og det er stadig primært med ham, at Eilish skriver sin musik.
Og trods den enorme popularitet, der burde sikre nok penge til at leje et musikstudie, producerer de stadig sangene i samme soveværelse som for tre år siden, hvor Billie Eilish udgav sin første single, 'Ocean Eyes'.
Siden den er der kommet mange andre til, og nummeret 'When the Party's Over' er i skrivende stund blevet afspillet over 300 millioner gange på Spotify, mens hun senest har hittet med blandt andre 'Bury a Friend' og 'Wish You Were Gay'.
Lyt til 'Bury a Friend' her:Billie Eilish - Bury a FriendP3-vært Fie Neergaard er ikke i tvivl om, hvorfor teenageren har fået så stor succes med sin musik.
- Først og fremmest kan hun levere et godt håndværk.
Sangene er velskrevede popsange med et twist og en personlig kant med nogle tekster, der afviger fra samlebåndspoppen, som folk i højere grad lader til at være kørt døde i.
Og netop adgangen til personen Billie er en vigtig faktor, siger Fie Neergaard og fortsætter:- Hun har et heftigt følge på de sociale medier, som hun på grund af sin alder altid har begået sig på.
På dem har man kunnet få adgang til hendes fjollede, grænseoverskridende og ind imellem livstrætte opførsel.
Billie Eilish spillede sidst i Danmark den 13.
februar i et udsolgt Vega i København.
Her er hun fotograferet under en koncert i London et par uger senere.
Åben om de svære tingDet er nemlig ikke kun de velskrevne sange, der har gjort 17-årige Billie Eilish populær.
Hun bliver kaldt et stilikon med sine opsigtsvækkende oversize-outfits, og så er hun ikke bleg for at tale om de ting, der gør ondt.
Hun referer til sex, hun gider ikke gå op i at være køn hele tiden (.
.
.
)P3-vært Fie Neergaard om Billie EilishBåde når det kommer til den depression, hun har haft, hendes Tourettes syndrom-diagnose, at det kan være svært at være kendt og så den generelle bramfrihed i hendes sange og interviews.
- Hun siger ting, som en 17-årig kvindelig popstjerne ikke må sige.
Hun referer til sex, hun gider ikke gå op i at være køn hele tiden, og hun er heller ikke bange for at snakke åbent om, hvor nederen det kan være at være hjemmefra på lange turnéer og at blive genkendt hele tiden.
- Samtidig klæder hun sig på sin helt egen måde og stikker ud i sine kæmpe bukser, bandanaer og neonfarver.
Alt det, kombineret med den indadvendte, reflekterende musik, gør pigen, der nægter at smile til kameraet, til en fascinerende størrelse, mener Fie Neergaard.
Du kan ikke forestille dig det lort, folk kalder mig.
Billie EilishBillie Eilish' attitude støder dog også nogen, men det lader sangerinden sig ikke gå på af, hvis man skal tro hendes interview med NME.
Faktisk hun har en ret klar besked til sine haters.
- Du kan ikke forestille dig det lort, folk kalder mig.
Det er fucking sjovt, for hvem er det, der tjener pengene?
Hvem spiller koncerter over hele verden?
Hvem får gratis sko?
Mig.
Ikke for at være arrogant eller noget, men: 'Fuck jer'.
Billie Eilish' debutalbum 'When We All Fall Asleep, Where Do We Go?
' er ude nu.
Til juni kan hun opleves på den danske festival Tinderbox.
FacebookTwitterKopier linkEmner:Pop og rock|Spotify|Tinderbox|Los Angeles




https://www.dr.dk/nyheder/udland/minut-minut-underhuset-stemmer-nej-til-skilsmisseaftale-3-gang






https://www.dr.dk/musik/blev-kun-24-og-25-aar-britisk-band-omkommet-i-bilulykke

MusikBlev kun 24 og 25 år: Britisk band omkommet i bilulykkePladeselskabet Heist og Hit bekræfter nu, at medlemmerne i det Liverpool-baserede band Her's er omkommet.
Stephen Fitzpatrick og Audun Laading var på vej til en koncert i Californien, da de omkom i en bilulykke.
(© pressebillede)Af Kasper Madsbøll Christensen29.
mar.
2019 kl.
13.
12Bemærk: artiklen er mere end 30 dage gammelLæs opDe var kun 24 og 25 år, Stephen Fitzpatrick og Audun Laading.
Tilsammen udgjorde de det Liverpool-baserede band Her's, og de var i fuld gang med en turné i USA, da de blev involveret i en trafikulykke.
Den skulle vise sig at blive dødelig, skriver BBC.
Deres pladeselskab, Heist or Hit, bekræfter nu, at både Fitzpatrick, Laading og bandets tourmanager, Trevor Engelbrektson, er døde i ulykken.
Den skete på vej fra Arizona til en koncert i Californien den 27.
marts.
- Deres energi, liv og talent kom til at definere vores pladeselskab.
De var varme, blide og morsomme mennesker.
Hvert besøg på kontoret var en opløftende oplevelse, skriver pladeselskabet i et opslag på Facebook.
- Vi er alle knuste, lyder det videre.
Her's udgav debutalbummet 'Invitation to Her's' i 2018.
De var i gang med deres anden turné i USA.
Lyt til 'What Once Was', mens du læser videre.
Her's - What Once WasViola Beach gik nummer ét efter ulykkeDet er ikke første gang, at et ungt band mister livet i en trafikulykke.
I 2016 omkom bandet Viola Beach i en anden trafikulykke, der fandt sted i Sverige.
Her kørte bandets fire medlemmer og deres manager - alle i alderen 20 til 35 - ud over en åben motorvejsbro og styrtede 25 meter ned i en kanal.
De gik efterfølgende nummer ét på den britiske albumhitliste med albummet 'Viola Beach' - måske ved hjælp af en kampagne iværksat af bandets fans under hashtagget #ViolaBeach4Number1.
FacebookTwitterKopier linkEmner:USA|Ulykker|England|Trafikulykker|BBC




https://www.dr.dk/nyheder/udland/lokke-uforstaeligt-nej-til-skilsmisseaftale

BrexitSe temaUdlandLøkke: Uforståeligt nej til skilsmisseaftaleMulighederne er for alvor ved at være udtømte, siger den danske statsminister.
Statsminister Lars Løkke Rasmussen (V) holdt fredag tale ved Landdistrikternes Fællesråds årsmøde i Billund - samtidig med afstemningen i London.
29.
mar.
2019 kl.
16.
45Bemærk: artiklen er mere end 30 dage gammelLæs opBriterne er på vej ud af EU uden en aftale for, hvordan det skal ske.
Det skuffer statsminister Lars Løkke Rasmussen (V), at det britiske parlament for tredje gang har stemt nej til premierminister Theresa Mays brexitforslag.
- Det er for mig uforståeligt, at det britiske underhus ikke udnyttede muligheden for et velordnet brexit.
I stedet har man - nu for tredje gang - afvist udtrædelsesaftalen.
- Med afstemningen i dag har vi retning mod et brexit helt uden aftale.
Det er ikke i nogens interesse, men det er desværre realiteten per 12.
april, hvis ikke man fra Storbritanniens side nu anviser en anden vej, siger han i en kommentar.
Tilbød at træde tilbage for et jaFredagens resultat betyder, at premierministeren nu må få en plan på plads, hvis hun vil undgå, at Storbritannien ryger ud af unionen om to uger.
Oprindeligt skulle briterne være trådt ud af unionen fredag, men det er blevet udsat.
Forud for afstemningen opfordrede May indtrængende de folkevalgte til at stemme for aftalen.
Hun tilbød endda at træde tilbage, hvis der blev stemt ja til aftalen.
Men i stedet bød fredagen på endnu et eklatant nederlag for May, der nu skal finde en anden vej ud af unionen.
Intensiverer no-deal forberedelserDe resterende medlemslande i EU har strakt sig langt, mener Løkke.
- Vi har givet Storbritannien mulighed og tid til nu at vende tilbage med en løsning.
Om det lykkes at finde en løsning og undgå et hårdt brexit er op til Storbritannien og ingen andre.
- Mulighederne er for alvor ved at være udtømte.
Eftermiddagens afstemning understreger desværre vigtigheden af regeringens igangværende forberedelser af no deal-scenariet, som nu yderligere intensiveres, siger han.
EU-præsident Donald Tusk har indkaldt til krisemøde 10.
april.
Det er to dage, før briterne står til at træde ud.
/ritzau/FacebookTwitterKopier linkEmner:Donald Tusk (politiker)|Lars Løkke Rasmussen (politiker)|Storbritannien|Venstre|EU-forhold




https://www.dr.dk/nyheder/regionale/trekanten/brillebjoerne-ramt-af-brexit-boevl

TrekantområdetBrillebjørne ramt af brexit-bøvlGeder med tuberkulose truede transport af bjørne fra Bristol til Givskud.
Brillebjørnene er rykket ind i Givskud Zoo, Zootopia.
I første omgang i deres stald, men i løbet af et par uger kommer de udenfor, så gæsterne kan se dem.
Bjørnen her er fotograferet i en anden zoo.
(Foto: Futureman1199 © CC BY-SA 3.
0)Af Ole Blædel og Peter Frandsen Siggaard29.
mar.
2019 kl.
15.
00Bemærk: artiklen er mere end 30 dage gammelLæs opTo brillebjørne er i dag flyttet ind i Zootopia - Givskud Zoo.
Bjørnene Tupa og Sonco er kommet hertil fra Noah's Ark Zoo Farm ved Bristol.
Men flytningen af de to bjørne blev til en presset affære på grund af både brexit og mistanke om tuberkulose i den britiske zoologiske have.
Der gik syg ged i denDet var en ged i en anden afdeling af haven i Bristol, der var under mistanke for tuberkulose.
Det betød, at både geder og bjørnene skulle testes for sygdommen, før bjørnene kunne blive sendt til Givskud.
© Ltshears (CC BY-SA 3.
0)BrillebjørnBrillebjørnen er den eneste bjørn, som lever i Sydamerika.
Den er en glimrende klatrer og bor i bjergrige egne i op til 4.
750 meters højde.
Hannen er omkring to meter høj, når den rejser sig på bagbenene.
Spiser mest planter, og under ti procent af bjørnenes føde er kød.
Er på FN's rødliste som 'sårbar'.
Kaldes brillebjørn på grund af aftegningerne omkring øjnene.
Kilde: Noah's Ark Zoo FarmFunfact: Bjørnen Paddington er en brillebjørnDer er en vis svartid på testene, og det gav en risiko for at havne på den anden side af brexit, hvor der ville gælde nye og langt mere komplicerede regler for bjørneflytningen.
Heldigvis klappede det hele, inden briterne træder ud af EU, og i dag rykkede Tupa og Sonco ind i en del af deres nye bolig.
I første omgang er staldene blevet klar til bjørnene, og i løbet af kort tid er de store udearealer også klar.
Deadline i dag- Vi var simpelthen nødt til at gøre det på dato i dag, for var vi kommet på den anden side af brexit, var vi bange for, at vi ikke kunne få dem ud af England, fortæller biolog Kim Skalborg Simonsen.
Nu glæder Givskud Zoo sig til snart at kunne vise bjørnene frem for gæsterne.
- Det er helt fantastisk.
Det er første gang i Givskud Zoos historie, at vi får bjørne, siger parkens direktør Richard Østerballe.
Gæsterne kan se de to bjørne, når de om et par uger bliver sluppet ud i et isoleret hjørne af anlægget, da de endnu er i karantæne.
Hele anlægget, der med sine 3,5 hektar bliver det største i Zootopia, bliver taget i brug i forbindelse med parkens 50-års jubilæum i efteråret.
Biolog Kim Skalborg Simonsen i brillebjørnenes helt nye stald.
 Brillebjørnene bliver lukket ud af transportkassen og ind i deres nye omgivelser.
Det er jo fredag.
Så er der bjørnesnolder.
To meter bjørn har rejst sig op.
1 / 4Biolog Kim Skalborg Simonsen i brillebjørnenes helt nye stald.
1 / 4Brillebjørnene bliver lukket ud af transportkassen og ind i deres nye omgivelser.
2 / 4Det er jo fredag.
Så er der bjørnesnolder.
3 / 4To meter bjørn har rejst sig op.
4 / 4- Det bliver det største anlæg nogensinde i Givskud Zoo, og det bliver et af de største brillebjørneanlæg i Europa, så det bliver virkelig stort for os, siger Richard Østerballe.
Det er meningen, at de to bjørne skal blive til flere.
Der kommer nemlig både en han- og en hunbjørn mere, og håbet er, at der kommer unger ud af det.
FacebookTwitterKopier linkEmner:Givskud Zoo|Storbritannien|EU-forhold|Give|Parken (stadion)




https://www.dr.dk/nyheder/politik/naestforperson-forlader-alternativet-elbaek-har-udnyttet-sin-magt-til-faa-sine-egne

PolitikNæstforperson forlader Alternativet: Elbæk har udnyttet sin magt til at få sine egne fremNæstforperson så i første omgang partiets leder som en Messias, men blev klogere, da han selv steg i graderne.
Der er hårde beskyldninger mod Uffe Elbæk fra forhenværende hovedbestyrelsesmedlem.
Af Emil Søndergård Ingvorsen29.
mar.
2019 kl.
14.
40Bemærk: artiklen er mere end 30 dage gammelLæs opDer er massiv intern uro i Alternativets bagland, efter at to af medlemmer af hovedbestyrelsen i dag har meddelt, at de har meldt sig ud af partiet.
Blandt disse er næstforperson Vilhelm Stamp Nordal Møller, der sender en hård kritik af partileder Uffe Elbæk på sin Facebook-profil, uden at han dog nævner partilederen ved navns nævnelse.
Inden jeg kom i hovedbestyrelsen, så jeg Uffe Elbæk som en Messias, men den holdning ændrede sig.
Vilhelm Stamp Nordal Møller, tidligere næstforperson AlternativetOver for DR Nyheder bekræfter han dog, at det er netop Uffe Elbæk han retter sin kritik i mod.
- At være stifter og politisk leder af et parti, er et kæmpe ansvar, hvor der automatisk medfølger en massiv uformel magt.
Det kræver en stor integritet og professionalisme at leve op til det ansvar, og udøve den magt på retfærdig vis.
Nogle vokser med opgaven, andre ender med at udnytte deres position til eget incitament, skriver han i forbindelse med sin udmeldelse, hvor han også meddeler, at han har meldt sig ud af Alternativet.
Vilhelm Stamp Nordal Møller, hvad mener du konkret med, at der er nogle, som udnytter deres magt for egen vindings skyld?
- Efter at jeg kom med i hovedbestyrelsen, har jeg set flere tilfælde, hvor Uffe Elbæk har udnyttet sin magt til at få sine egne frem.
Jeg kan ikke sige, at det er hans personlige venner, men jeg har set flere eksempler på, at folk nær Uffe Elbæk er steget hurtigt i graderne, siger han.
Kan godt forstå Uffe Elbæk er tavsDu skriver også, at du har været vidne til flere "begivenheder".
Hvilke konkrete begivenheder er det, du har oplevet, der har fået dig til at melde dig ud?
- Jeg har ikke lyst til at være konkret i forhold til det.
Der har i de konkrete tilfælde været flere andre til stede for hovedbestyrelsen.
Det er noget, som skal håndteres internt, siger han.
Du har været en del af hovedbestyrelsen i cirka et år.
Hvornår opdagede du, at ikke alt fungerede, som det skulle i samarbejdet mellem hovedbestyrelsen og partiledelsen på Christiansborg?
- Da jeg kom i hovedbestyrelsen som næstforperson, der kom jeg naturligvis også tættere på Uffe Elbæk.
Og når vi diskuterede reel politik og beslutninger, så var det tydeligt, at han ikke lyttede og selv ville bestemme.
Inden jeg kom i hovedbestyrelsen, så jeg Uffe Elbæk som en Messias, men den holdning ændrede sig, siger han.
- Men er det i virkeligheden ikke fair, at der er en politisk ledelse, som tager nogle svære beslutninger, så der ikke går rundbordssnak i den hver gang?
- Jeg kan godt forstå, hvor du vil hen.
Men jeg mener, at Uffe Elbæk har udnyttet sin magt ud over det tilladelige, siger den afgående næstforperson.
Hvad siger du til, at Uffe Elbæk ikke har ønsket at svare på din kritik?
- Ud fra en kynisk håndtering af medieverdenen, så kan jeg godt forstå ham.
Hvis han ikke stiller op, så dør sagen også hurtigere.
Men jeg synes, at det er ærgerligt, for så lærer partiet ikke noget af det, siger Vilhelm Stamp Nordal Møller.
Uffe Elbæk har ikke ønsket at stille op til interview om kritikken.
På Twitter skriver han dog kortfattet:- Selvom jeg gerne ville, kan man i et politisk parti og bevægelse ikke gøre alle glade.
Man skal kun være i Alternativet, hvis man har lyst til det.
Tak for indsatsen til de, der har været med undervejs, men som nu vil noget andet, skriver han.
FacebookTwitterKopier linkEmner:Uffe Elbæk (politiker)|Alternativet (parti)|Facebook|Twitter




https://www.dr.dk/nyheder/politik/mette-f-og-lars-loekke-i-tv-duel-hvad-vil-du-spoerge-dem-om

PolitikMette F.
og Lars Løkke i tv-duel: Hvad vil du spørge dem om?
Kåre Quist er vært i tv-duel, men du kan også stille spørgsmål.
Statsminister Lars Løkke Rasmussen og S-formand, Mette Frederiksen, skal søndag aften mødes i en duel i 21 Søndag.
Og du kan være med til at stille spørgsmål.
Af Marie Louise Hagemeister29.
mar.
2019 kl.
14.
53Bemærk: artiklen er mere end 30 dage gammelLæs opHvor længe skal jeg vente på at få en hofteoperation?
Og hvad med klimaet – hvad har I egentlig tænkt jer at gøre?
Og hvordan er det nu med den pensionsalder?
Søndag aften kan du måske få svar på dine spørgsmål, når statsminister Lars Løkke Rasmussen (V) og S-formanden, Mette Frederiksen, for første gang står over for hinanden i en tv-duel.
Det sker i 21 Søndag med Kåre Quist som vært.
For det vil nemlig ikke kun være Kåre Quist, som stiller spørgsmålene til de to politikere.
Du får også lov.
Så, hvad ønsker du at spørge de to duellanter om?
Hvis du brænder inde med et spørgsmål, så send det til mailadressen politiskduel@dr.
dk, og så kan det være, at Kåre Quist vil bringe det videre til statsministeren og formanden.
Hvad vil du spørge om?
Det vil være Kåre Quist, som stiller spørgsmålene.
Men hvad ønsker du at spørge Mette Frederiksen og Lars Løkke Rasmussen om?
Vil vi gerne have din hjælp.
Send dit spørgsmål til politiskduel@dr.
dk.
Tyvstart på valgkampen47-årige Kåre Quist er en garvet vært, som har arbejdet i DR siden 2007 og har været vært for TV-Avisen og søndagsmagasinet 21 Søndag siden 2013.
Han har derfor stået i spidsen for utallige programmer og dueller gennem tiden.
Og han glæder sig til at have Lars Løkke Rasmussen og Mette Frederiksen som gæster.
Vi vil gerne klæde seerne godt på, inden vi alle snart står med kuglepennen i hånden i en stemmeboks.
Vært Kåre Quist- Vi vil gerne have en duel, hvor der er tid til at tale om de emner, der optager danskerne, og hvor jeg efter bedste evne vil forsøge at være seernes advokat.
- Mange seere kender nok følelsen af, at politiske debatter kan blive meget tekniske eller ende i verbale slagsmål.
Jeg håber, at vi på søndag får en fair debat, hvor der er tid til at gøre danskerne klogere, siger han.
Seerne skal klædes godt påStatsminister Lars Løkke Rasmussen har som bekendt endnu ikke trykket på valgknappen, men med en duel mellem de to statsministerkandidater er der for alvor tyvstartet på valgkampen.
Lars Løkke Rasmussen skal senest udskrive valg i slutningen af maj, og valget skal senest afholdes den 17.
juni i år.
Og det kommer formentlig ikke til at gå stille af sig, når de to toppolitkere mødes.
For selvom de ofte diskuterer med hinanden, ved eksempelvis spørgetimen i Folketinget, så har de aldrig tidligere været i duel på den her måde.
Og ifølge Kåre Quist er målet med duellen meget enkelt.
- Vi vil gerne klæde seerne godt på, inden vi alle snart står med kuglepennen i hånden i en stemmeboks.
Du kan se duellen mellem Lars Løkke Rasmussen og Mette Frederiksen på søndag i 21 Søndag på DR 1 klokken 21.
00.
FacebookTwitterKopier linkEmner:Lars Løkke Rasmussen (politiker)|Socialdemokraterne|Venstre|Valg og folkeafstemninger|Mette Frederiksen (politiker)




https://www.dr.dk/nyheder/politik/danske-gymnasier-lovlige-pjaekkedage-er-ikke-vejen-frem

PolitikDanske Gymnasier: Lovlige 'pjækkedage' er ikke vejen frem Rektor dumper Alternativets forslag om 10 gyldige fraværsdage per skoleår.
(Arkivfoto) Ifølge Alternativet bør lovlige demonstrationer i skoletiden ikke udløse fravær for elever på landets ungdomsuddannelser.
Danske Gymnasier er modstandere af forslaget.
Af Issa Jeppesen29.
mar.
2019 kl.
13.
11Bemærk: artiklen er mere end 30 dage gammelLæs opDet er en gevinst for samfundet, når unge mennesker vælger at engagere sig i demokratiet.
Derfor er hensigten med Alternatives forslag om 10 gyldige fraværsdage i løbet af et skoleår fin, men det er ikke den rigtige løsning.
Det mener formanden for interesseorganisationen Danske Gymnasier og rektor på Gefion Gymnasium Birgitte Vedersø.
- Jeg kunne godt frygte, at hvis elever får 10 fraværsdage om året, at det så ikke er alle dagene, der vil blive brugt på demokratisk dannelse, siger Birgitte Vedersø.
Læs også:Alternativet vil indføre 10 lovlige ’pjækkedage’ på alle ungdomsuddannelserDiskussionen om fraværsregler er på dagsordenen, fordi Alternativet i dag fremlægger et nyt beslutningsforslag, der skal tillade gyldigt fravær for elever, der deltager i samfundsrelevante aktiviteter i skoletiden.
Jeg kunne godt frygte, at hvis elever får 10 fraværsdage om året, at det så ikke er alle dagene, der vil blive brugt på demokratisk dannelse.
Birgitte Vedersø, Formand Danske Gymnasier og rektor på Gefion Gymnasium.
Birgitte Vedersø er bekymret for, at nogle elever vil udnytte ordningen og holde fri i stedet for at deltage i samfundsnyttige aktiviteter.
- Forslaget vil formentlig også blive brugt til at tage på cafe og tage ud og shoppe, siger Birgitte Vedersø.
Hør herunder, hvad elever på Gladsaxe Gymansium mener om Alternativets forslag:Fastlåste fraværsreglerAlligevel mener hun, at der er behov for at ændre de gældende fraværsregler, som ifølge hende er blevet for fastlåste.
- Indtil vi fik den nye fraværsbekendtgørelse i oktober, har vi i det individuelle tilfælde på skoleniveau fint kunne vurdere, om der var begrundelse for fravær, som kunne accepteres, siger Birgitte Vedersø og understreger, at det gamle system var bedre for de enkelte skoler.
Læs også:Gymnasieelever om nye fraværsregler: "Vi bliver set som tal i et Excel-ark"Sidste år indførte undervisningsministeren en række nye regler med henblik på at nedbringe fraværet på de gymnasiale uddannelser.
Efterfølgende har flere rektorer, heriblandt Birgitte Vedersø, kritiseret reglerne for at være for rigide.
Undervisningsministeriets nye fraværsregler kom blandt andet i kølvandet på en stikprøveundersøgelse, der viste, at eleverne på enkelte gymnasier i gennemsnit er fraværende i helt op til en femtedel af undervisningen.
Det gennemsnitlige fravær i det almene gymnasium er cirka 15 procent.
Å: Unge skal ikke straffes for samfundsengagementIfølge Alternativets forslag skal arbejde for civilsamfundsorganisationer, deltagelse i foreningsliv, politisk arbejde og lovligt anmeldte demonstrationer blåstemples som lovligt fravær.
- Demokratiet er svækket, vi kan se, at de unges engagement i foreningslivet er dalende, siger Alternativets leder Uffe Elbæk og uddyber:- Vi skal fremme, når unge mennesker virkelig går ind i de demokratiske processer og tager del i de demokratiske beslutninger.
Så når unge har lyst til at involvere sig i samfundet, hvad enten det er NGO'er, foreninger eller i demonstrationer, så skal de kunne gøre det uden at få fravær, siger Uffe Elbæk.
Hverken regeringspartiet Venstre eller Socialdemokratiet støtter Alternativets forslag.
FacebookTwitterKopier linkEmner:Uffe Elbæk (politiker)|Alternativet (parti)|Uddannelse|Danske Gymnasier|Gladsaxe




https://www.dr.dk/nyheder/viden/teknologi/foraeldre-spoerger-sjaeldent-om-lov-boern-synes-det-er-traels-og-pinligt

TeknologiForældre spørger sjældent om lov: Børn synes, det er 'træls' og 'pinligt' at blive delt på sociale medierBørns Vilkår og Center for Digital Pædagogik møder mange børn, der forsøger at sige fra.
(Arkivfoto).
Mange børn har fra en tidlig alder et digitalt liv, og forældre bør derfor også respektere barnets ønsker, når de deler familiebilleder på sociale medier.
Af Anton Lind29.
mar.
2019 kl.
13.
42Bemærk: artiklen er mere end 30 dage gammelLæs opDe fleste kan nok nikke genkendende til, at de sociale medier ofte flyder over med billeder af børn i sjove og skæve situationer.
Forældre deler nemlig glædeligt billeder om løst og fast i børnenes liv, men børnene selv synes faktisk langt fra altid, at det er specielt sjovt, at de er blevet udstillet på sociale medier gennem hele deres liv.
Og nu er de generationer, der har levet hele deres liv med sociale medier, ved at blive så gamle, at de bliver opmærksomme på problemstillingen og forsøger at sige fra.
Det har man lagt mærke til på Center for Digital Pædagogik, der holder mange oplæg for skoleelever.
- Der er rigtig mange i 5.
og 6.
klasse, der synes, at det er rigtig træls, at der ligger babybilleder eller billeder, hvor de ikke er særligt gamle og ikke ser super heldige ud.
Men der er mange, der oplever, at deres forældre bare synes, at det er sjovt, siger oplægsholder og projektleder Pernille Ballisager.
Det er klart en udfordring, at forældre ikke tænker på, at deres børn skal spørges om lov, for det er ikke super rart at ligge ude på nettet uden at have givet tilladelsePernille Ballisager, Center for Digital PædagogikDe samme erfaringer har man gjort hos Børns Vilkår, der ligeledes møder mange skoleelever, når de holder workshops om netop at spørge om lov, inden man deler billeder af andre.
- Der er faktisk rigtig mange, der spørger, hvad de så skal gøre, når deres forældre deler billeder af dem, som de ikke synes, er særligt rare, siger børnefaglig konsulent Sanne Lind.
- De synes, at det er pinligt, og de har ikke lyst til at blive delt ud i offentligheden på deres forældres profiler, men de føler sig ikke altid hørt, siger hun.
Hollywodstjernes datter startede debattenSelvom debatten om billeder af børn ikke er ny, har den fået nyt liv, efter den amerikanske skuespiller Gwyneth Paltrows datter offentligt tog afstand fra morens familiebillede.
Skuespilleren havde delt et billede af mor og datter fra en skiferie på Instagram, hvor hun følges af 5,3 millioner brugere.
Men det gad datteren, Apple Martin, ikke at finde sig i, så hun kommenterede billedet.
Det ville være rigtig fint, hvis forældrene kunne respektere, at børn har ret til et privatlivSanne Lind, Børns Vilkår- Mor, vi har talt om det her.
Du må ikke poste noget uden mit samtykke, skrev hun i en kommentar, der senere blev slettet.
Det skabte efterfølgende en livlig debat på Instagram-profilen.
Kan være voldsom at opdage sit digitale livIfølge Pernille Ballisager fra Center for Digital Pædagogik er der langt imellem, at forældre herhjemme spørger børnene om lov, inden de deler billeder af dem på sociale medier.
Simpelthen fordi de ikke er opmærksomme på det.
- Det er klart en udfordring, at forældre ikke tænker på, at deres børn skal spørges om lov, for det er ikke super rart at ligge ude på nettet uden at have givet tilladelse, siger hun.
Børn begynder først i 4.
til 6.
klasse at blive opmærksomme på deres digitale liv, og derfor kommer det ofte som et chok, når det går op for dem, hvor meget indhold der egentlig er af dem på sociale medier, forklarer Pernille Ballisager.
- Det kan godt være voldsomt at se, at man har levet online, siden man var nul år gammel, siger hun.
Grænsen går ved samtykkeI Børns Vilkår mener man, at den eneste rigtige måde at håndtere problemstillingen på, er at inddrage børnene og spørge dem om lov.
Er børnene ikke gamle nok til selv at tage stilling, er det vigtigt, at forældrene reflekterer over, hvad børnene mon vil sige til billederne, når de bliver teenagere, forklarer børnefaglig konsulent Sanne Lind.
Grænsen går ved samtykke, altså hvis man får lov.
Sanne Lind, Børns VilkårHvor går grænsen for, hvad man kan lægge ud?
- Grænsen går ved samtykke, altså hvis man får lov.
Selvfølgelig skal barnet været stort nok, men fra når børnene er i den alder, hvor de selv spiller spil og kigger på billeder på nettet, bør man lære dem, at man har ret til at sige nej tak til at få delt billeder.
- Det ville være rigtig fint, hvis forældrene kunne respektere, at børn har ret til et privatliv, siger Sanne Lind.
FacebookTwitterKopier linkEmner:Børns Vilkår|Center for Digital Pædagogik|Instagram|Sundhed og velvære|Socialforhold




https://www.dr.dk/nyheder/politik/alternativets-naestforperson-gaar-i-protest-mod-uffe-elbaek

PolitikAlternativets næstforperson går i protest mod Uffe ElbækOgså bestyrelsesmedlem Theis Krarup Hansen har meldt sig ud.
Uffe Elbæk ønsker ikke at forholde sig til kritikken.
29.
mar.
2019 kl.
12.
51 | opdateret 29.
mar.
2019 kl.
13.
40Bemærk: artiklen er mere end 30 dage gammelLæs opEfter internt uro i Alternativet har partiets næstforperson, Vilhelm Stamp Nordahl Møller, besluttet at forlade partiet.
Det skriver han i et opslag på Facebook.
- Jeg har truffet en utroligt svær beslutning.
Det er dog en beslutning, som jeg mener er nødvendig, og som jeg gerne vil dele med jer.
Jeg har i dag valgt at melde mig ud af Alternativet, skriver han.
Vilhelm Stamp Nordal Møller kommer med en lang række kritikpunkter af Alternativets politiske ledelse.
- Efter at have indtrådt i 'partiledelsen', har jeg været vidne til flere begivenheder, som gør, at jeg ikke længere kan støtte op om den politiske ledelse i Alternativet; og jeg kan derpå konkludere, at det ikke er muligt for mig, at leve op til ansvaret som næstforperson for hovedbestyrelsen, skriver han.
Elbæk er årsagenHan skriver derudover, at hans "anker baserer sig primært på en enkelt persons handlinger og ord".
Han skriver, at det drejer sig om stifter og politisk leder af partiet.
Han nævner ikke Uffe Elbæks navn, men han har oplyst til Berlingske, at det er ham, han omtaler.
Han skriver også i opslaget, at han allerede har meldt sig ind i Socialdemokratiet.
- Jeg ser, at Socialdemokratiet har nogle strukturer, der anerkender og accepterer uenigheder, og ikke prøver at dysse dem ned, men derimod omdanne disse uenigheder til en fælles styrke.
Vilhelm Stamp Nordal Møller er ikke det eneste medlem af hovedbestyrelsen, som i dag har meddelt, at han forlader partiet.
Theis Krarup Hansen, der er tidligere kasserer og indtil nu bestyrelsesmedlem, meddeler ligeledes på Facebook, at han har meldt sig ud af partiet.
- Jeg kan ikke længere stå inde for at bidrage til et projekt, der politisk ledes af folk, som udviser en fuldstændig mangel for forståelse for, hvor organisationen er i dag, tilsyneladende reelt sætter egne behov over Alternativets og fremtidens, og som udviser en eklatant mangel integritet og/eller kompetencer, skriver han.
Uffe Elbæk har ikke ønsket at stille op til interview om udmeldelserne, meddeler han via sin presseafdeling.
Han skriver dog kortfattet på Twitter:- Selvom jeg gerne ville, kan man i et politisk parti og bevægelse ikke gøre alle glade.
Man skal kun være i Alternativet, hvis man har lyst til det.
Tak for indsatsen til de, der har været med undervejs, men som nu vil noget andetDR Nyheder forsøger at få en udybbende kommentar fra Vilhelm Stamp Nordal Møller.
/DR Nyheder/FacebookTwitterKopier linkEmner:Alternativet (parti)|Uffe Elbæk (politiker)|Socialdemokraterne|Facebook|Twitter




https://www.dr.dk/nyheder/regionale/sjaelland/dansk-trend-inspirerer-roede-kasser-skal-begraense-madspild-i-tyrkiet

SjællandDansk trend inspirerer: Røde kasser skal begrænse madspild i TyrkietDanske miljøinitiativer inspirerer i denne uge det tyrkiske miljøministerium.
Tyrkiet lader sig nu inspirere af Rasmus Erichsens initiativ, hvor man vil stoppe madspild i lokalmiljøet.
Af Casper Lindbjerg Greve og Julie Würtz29.
mar.
2019 kl.
13.
19Bemærk: artiklen er mere end 30 dage gammelLæs op- Vi har tomater fra Aldi, appelsiner fra Rema 1000 og en masse gode bananer fra Meny.
Derudover kan man finde ting fra Flying Tiger Copenhagen og Matas, lyder det fra Rasmus Erichsen, mens han går rundt om de røde kasser med mad, der er stablet rundt i lokalet.
For tre år siden fik Rasmus Erichsen fra Korsør en ide om at bekæmpe madspild fra supermarkeder.
En idé, der først bredte sig til 109 danske byer - og nu Tyrkiet.
Stop Spild Lokalt Stop Spild Lokalt blev stiftet i 2016 af den dengang 17-årige Rasmus Erichsen fra Korsør.
I dag har 109 danske byer og én enkelt grønlandsk en Facebook-gruppe, hvor gruppens medlemmer deler overskudsmad med hinanden.
Derudover har organisationen madoaser i hele landet, hvor de dagligt deler overskudsmad fra supermarkeder ud til personer, som godt kunne bruge en ekstra hjælp.
Kilde: Stop Spild LokaltI denne uge besøgte således seks repræsentanter fra det tyrkiske miljøministerium Stop Spild Lokalt, hvor de skal lade sig inspirere til lignende initiativer i Tyrkiet.
Man bliver lidt stolt.
Man får helt gåsehud.
Det er jo ens lille projekt, der er blevet kæmpestort.
Rasmus Erichsen, direktør i Stop Spild Lokalt- Man bliver lidt stolt.
Man får helt gåsehud.
Det er jo ens lille projekt, der er blevet kæmpestort, lyder det fra Rasmus Erichsen, direkør i Stop Spild Lokalt, mens de tyrkiske repræsentanter besøgte Madoasen i Næstved, som er ét af de steder, hvor bevægelsen hører til.
Her deler de overskudsmad ud til personer, der har brug for hjælp.
Ved at indsamle overskudsmad fra blandt andet Kvickly og Superbrugsen og ved at give det væk gratis, uddeler den frivillige organisation nu dagligt omkring ni tons overskudsmad.
Og det initiativ håber Rasmus Erichsen, at Tyrkiet vil tage til sig.
- Man kan lære at genbruge mad.
Mad, der skulle smides ud, godt kan spises og genbruges, siger han.
Danmark som inspiration til miljøinitiativerDe tyrkiske repræsentanter ville ikke stille op til interview, men Dennis Holte Skov-Albertsen, der er sektorrådgiver på den danske ambassade i Ankara, mener, at initiativet er en positiv inspiration for Tyrkiet.
- En stor del af den tyrkiske befolkning har ikke så meget, og mange af de store forretninger har de samme udfordringer og skiller sig af med rigtig mange madvarer.
Derfor er det yderst relevant at tænke på, hvad man kan gøre.
Man behøver ikke at vente på, at staten gør noget for en.
Man kan simpelthen starte det selv, siger han.
Sektorrådgiveren Dennis Holte Skov-Albertsen mødes i disse dage med 19-årige Rasmus Erichsen, der står bag initiativet Stop Spild Lokalt.
Siden 2017 har Tyrkiet haft et strategisk sektorsamarbejde – et samarbejdsprojekt, der er finansieret af Dansk Udviklingsbistand, som i Tyrkiet handler om miljø, affaldssortering og håndtering.
Vi håber på, at de får en masse ideer og en masse baggrundsmateriale, som de kan bruge i Tyrkiet.
Dennis Holte Skov-Albertsen, sektorrådgiver på den danske ambassade i Ankara- Vi håber på, at de får en masse ideer og en masse baggrundsmateriale, som de kan bruge i Tyrkiet, fortæller Dennis Holte Skov-Albertsen.
Udover at stoppe madspild, har landet også ladet sig inspirere af andre danske miljøinitiativer.
- Fra 1.
januar satte de for første gang skat på plastikposer.
Det er en idé fra Danmark.
Derudover kigger de også på vores retursystem, som også kan blive rigtigt stort, lyder det fra sektorrådgiveren.
Det er ikke kun Tyrkiet, som har fået øjne for Stop Spild Lokalt.
Rasmus Erichsen taler i denne stund også med folk fra England og Sverige, der gerne vil lade sig inspirere af projektet.
- Jeg håber, at det spreder sig videre ud i verden, siger Rasmus Erichsen.
FacebookTwitterKopier linkEmner:Tyrkiet|Holte|Fødevarer|Supermarkeder|Aldi




https://www.dr.dk/nyheder/udland/nyt-nederlag-may-storbritanniens-parlament-stemmer-brexit-aftale-ned

BrexitSe temaUdlandNyt nederlag for May: Storbritanniens parlament stemmer brexit-aftale nedDet britiske parlament stemmer nej til Theresa Mays skilsmisseaftale for tredje gang.
Theresa May og hendes brexit-aftale blev igen stemt ned i det britiske parlament.
Af Mark Lindved Norup29.
mar.
2019 kl.
15.
45 | opdateret 29.
mar.
2019 kl.
15.
45Bemærk: artiklen er mere end 30 dage gammelLæs opHeller ikke tredje gang blev lykkens gang for den britiske premierminister Theresa May og hendes bestræbelser på at få brexit til at lykkes.
Med stemmerne 344 imod og 286 for blev hendes bud på en udtrædelsesaftale i eftermiddag stemt ned i det britiske underhus.
De tidligere brexit-afstemninger15.
januar432 imod - 202 for12.
marts391 imod - 242 forMay: Nu må vi udskyde EUEfter nederlaget - med en margin på 58 stemmer - siger Theresa May fra talerstolen i Underhuset, at man nu nok skal udskyde brexit og deltage ved det kommende valg til Europa-Parlamentet.
EU-præsident Donald Tusks første reaktion var at indkalde til krisetopmøde den 10.
april.
Det oplyste han på Twitter.
Danmarks statsminister, Lars Løkke Rasmussen, lægger ikke skjul på sin forundring over dagens afstemning i London.
- Det er for mig uforståeligt, at det britiske underhus ikke udnyttede muligheden for et velordnet brexit.
I stedet har man - nu for tredje gang - afvist udtrædelsesaftalen, siger han til Ritzau.
Politisk deklaration ikke til afstemningDen aftale, som de britiske parlamentarikere altså i dag har vendt tomlen nedad til, omhandlede overgangsperioden efter brexit, som Theresa May og hendes folk havde forhandlet på plads med EU.
Det var blandt andet, hvilke rettigheder EU-borgere i Storbritannien skulle have, det samme for briter i andre EU-lande, udtrædelsesbetaling til EU og ikke mindst det kontroversielle backstop, der skulle sørge for, at der ikke kom en hård grænse mellem EU-landet Irland og Nordirland, der er en del af Storbritannien.
Det, der ikke var til afstemning i dag, var den politiske deklaration, der i overordnede punkter fastlægger rammerne for det fremtidige samarbejde mellem Storbritannien og de resterende 27 EU-lande.
Den manglende opbakning til skilsmisseaftalen betyder, at Theresa May nu må undersøge andre muligheder for at komme fremad i processen.
EU-afstemningDen ene mulighed er, at parlamentet kan ansøge om en lang forlængelse af Storbritanniens udtræden af EU, hvor de på ny vil få mulighed for at finde ud af, hvad de reelt vil.
Det kræver, at samtlige EU's stats- og regeringschefer accepterer, og det er ikke givet.
Det vil nemlig betyde, at briterne skal afholde valget til Europa-Parlamentet.
Et muligt scenarie, som er blevet mødt med udpræget skepsis både på de Britiske Øer og i Bruxelles.
Om briterne er villige til at afholde det valg, skal de beslutte inden den 12.
april.
Havde lovet at forlade postenVil Storbritannien ikke det, forlader Storbritannien EU uden en aftale, den såkaldte no-deal, samme dag.
Er briterne til gengæld klar til at afholde EU-valg, er en yderligere udsættelse fortsat mulig.
Theresa May havde forud for dagens afstemning proklameret, at hun ville forlade posten, hvis den skulle ende med et flertal og en accept af aftalen.
Men den gulerod var altså heller ikke tillokkende nok til at få den ellers voksende skare af kritikere til at stemme for.
FacebookTwitterKopier linkEmner:Donald Tusk (politiker)|EU|Europa-Parlamentet|Storbritannien|EU-forhold




https://www.dr.dk/nyheder/udland/dagens-brexit-afstemning-det-betyder-et-ja-og-et-nej

UdlandDagens brexit-afstemning: Det betyder et ja og et nejDet britiske Underhus stemmer igen i dag om premierminister Mays skilsmisseaftale.
Resultat er afgørende for, om brexit udsættes til sidst i maj.
Det britiske parlament stemmer i dag for tredje gang om Mays skilsmisseaftale.
Af Sofie Dyjak29.
mar.
2019 kl.
12.
48Bemærk: artiklen er mere end 30 dage gammelLæs opPremierminister Theresa Mays skilsmisseplan skal for tredje gang til afstemning i Underhuset senere i dag.
Intern opbakning til aftalen i dag er afgørende for, om EU vil forlænge udtrædelsesdatoen til den 22.
maj.
Læs her, hvad et flertal for'ja' eller 'nej' i parlamentet vil betyde.
Det betyder et 'ja'Premierminister May har tilbudt sin afgang, hvis parlamentet stemmer hendes aftale igennem.
Hvis EU's tilbud om at udsætte brexit til 22.
maj skal gælde, kræver det, at flertal af de britiske parlamentarikere i dag stemmer 'ja' til Theresa Mays skilsmisseaftale.
Er det tilfældet, skal de inden for nærmeste fremtid stemme om den politiske erklæring.
Det har regeringens øverste juridiske rådgiver, Geoffrey Cox, i dag slået fast.
For med den nuværende brexit-lovgivning skal parlamentet også godkende den politiske erklæring, før Storbritannien kan træde ud af EU med en aftale.
Dagens afstemningen adskiller sig fra de to forrige, netop fordi parlamentet kun skal tage stilling til den ene af de to tekster, som brexit-aftalen består af - nemlig skilsmisseaftalen.
Skilsmisseaftalen handler blandt andet om 'backstop' og borgerrettigheder.
Afstemningen om den politiske erklæring, som handler om kommende handels- og samarbejdsaftaler mellem EU og Storbritannien, vil KUN finde sted i nærmeste fremtid, hvis parlamentet i dag stemmer 'ja' til Mays brexit-aftale.
Hvis deadline klokken 11 udløber, så udløber vores lovmæssige ret også.
Det her er derfor den sidste mulighed for at gøre brug af den lovmæssige ret.
Geoffrey Cox - den britiske regerings juridiske chefMed et 'ja' i dag vil May formentlig inden længe træde tilbage som formand for det konservative parti og dermed som premierminister.
Det har hun nemlig lovet, at hun vil gøre.
EU's tilbud om en udsættelse af brexit-datoen er kun gældende til i dag klokken 23 britisk tid.
Det slog Geoffrey Cox tidligere fast.
- Hvis deadline klokken 11 udløber, så udløber vores lovmæssige ret også.
Det her er derfor den sidste mulighed for at gøre brug af den lovmæssige ret.
Derfor skal der falde et 'ja' inden da, hvis udsættelsen skal træde i kraft.
Det er især grænseudfordringerne mellem EU-medlemslandet Irland og Nordirland, der er en del af Storbritannien, som har skabt splittelse i parlamentet og internt i Mays regering.
Det betyder et 'nej'Lederne af Labour og DUP har sagt, at de vil stemme imod skilsmisseaftalen.
Hvis parlamentet i dag stemmer 'nej' for tredje gang til Mays skilsmisseaftale, er der to muligheder.
Den ene mulighed er, at parlamentet kan ansøge om en lang forlængelse af Storbritanniens udtræden af EU, hvor de på ny vil få mulighed for at finde ud af, hvad de reelt vil.
En lang udsættelse kan principielt være på flere år, men det vil kræve godkendelse fra alle stats- og regeringschefer i EU.
Og det kan blive vanskeligt at få den godkendelse.
Det vil nemlig kræve, at briterne deltager i valget til Europa-Parlamentet, hvilket flere i britiske parlamentarikere og EU har udtrykt stor skepsis over for.
Senest den 12.
april skal Storbritannien gøre klart over for EU, om det vil holde valg til Europa-Parlamentet.
Vil det ikke det, er den anden mulighed, at de forlader de EU uden en aftale den 12.
april.
Lederne af oppositionspartiet Labour og regeringens nordirske støtteparti, Democratic Unionist Party (DUP), har indtil nu afvist at stemme for aftalen.
Følg med i den afgørende afstemning her på dr.
dk eller på DR2 fra klokken 15.
15.
FacebookTwitterKopier linkEmner:EU|Europa-Parlamentet|Storbritannien|Theresa May (politiker)|EU-forhold




https://www.dr.dk/nyheder/penge/kmd-betaler-200-millioner-kroner-skandaleramt-it-system

Skat i kriseSe temaPengeKMD betaler 200 millioner kroner for skandaleramt it-systemSkatteministeriet indgår forlig med leverandøren af it-systemet EFI.
KMD og Skatteministeriet har indgået forlig vedrørende det skandaleramte it-system EFI, der automatisk skulle inddrive gæld.
Administrerende direktør Eva Berneke for KMD kalder samarbejdet om forliget for 'godt'.
Af Mathias Sommer og Jakob Ussing29.
mar.
2019 kl.
13.
00Bemærk: artiklen er mere end 30 dage gammelLæs opIt-virksomheden KMD har et ansvar for det fejlbehæftede it-system EFI, som har smadret store dele af skattevæsenets inddrivelsessystem.
Det slår Skatteministeriet og KMD fast i et forlig, der koster it- og softwarevirksomhed KMD 200 millioner kroner.
- EFI har på alle mulige måder været en ærgerlig sag – både for skatteforvaltningen og for KMD.
Derfor er jeg tilfreds med, at det er lykkes at indgå et forlig, som begge parter er tilfredse med, siger skatteminister Karsten Lauritzen (V) i en pressemeddelelse.
Med forliget anerkender KMD sit ansvar for at udvikle et automatisk inddrivelsessystem, som aldrig kom til at leve op til aftalen med Skatteministeriet.
7-9-13En af Karsten Lauritzens første handlinger som skatteminister var i efteråret 2015 at lukke det fejlbehæftede system, der havde fået tilnavnet 7-9-13, efter det var blevet forsinket ad flere omgange.
Da EFI endelig blev taget i brug i 2013, efterlod det tusinder af fordringer i en gråzone, hvor de reelt blev gjort umulige at inddrive.
De fordringer flyder stadig rundt i Skattestyrelsens systemer og kræver nu manuel gennemgang, fordi der ikke er styr på blandt andet renter og retskavene i de enkelte krav til danske borgere og virksomheder.
I 2016 stævnede Kammeradvokaten på vegne af Skatteministeriet KMD for 692 millioner kroner.
Af stævningen fremgik det, at den danske skatteforvaltning havde brugt 822 millioner kroner på at udvikle Et Fælles Inddrivelsessystem, EFI, som er den primære årsag til, at gælden til det offentlige nu har rundet 116 milliarder kroner.
- EFI er mangelfuldt, og det er derfor ikke er muligt for Skat at anvende systemet som planlagt.
SKAT gør videre gældende, at der på baggrund af forløbet fra idriftsættelsen og frem ikke kan lade sig gøre at udbedre EFI inden for en rimelig tid og økonomi, stod der i stævningen.
Ifølge Finansministeriet har Skatteministeriet brugt 300 millioner kroner på at få Kammeradvokaten til at rydde efter EFI-skandalen.
100 millioner kroner kontantKonkret indebærer forliget, at KMD betaler 100 millioner kroner kontant til Skatteministeriet.
Derudover giver KMD rabatter på eksisterende kontrakter til skatteforvaltningen.
Inklusiv moms svarer det til et samlet beløb på 200 millioner kroner.
- For mig er det vigtigt, at der har været en god og konstruktiv dialog med KMD, som samtidig med forliget tager deres del af ansvaret for den fejlslagne udvikling af EFI, siger Karsten Lauritzen.
Siden 2016 har sagen verseret ved Sø- og Handelsretten.
Aktindsigter fra sagen viser, at de stridende parter har ligget i slagsmål om beløbets størrelse og altså det grundlag, som sagen skulle føres på.
Men nu er parterne altså nået til enighed, og det glæder Eva Berneke, der er direktør i KMD, fortæller hun i en pressemeddelelse:- Sagen har på mange måder været kompleks, og det er aldrig rart for nogen parter at være i sådanne juridiske forløb.
Både Skatteministeriet og KMD har ønsket at finde en løsning og se fremad.
Fra KMD's side værdsætter vi den konstruktive dialog, der har været i forløbet.
Samtidig vil jeg gerne udtrykke min anerkendelse og værdsættelse af vores organisationers generelt gode samarbejde, siger Eva Berneke, direktør i KMD.
Nyt it-system på vejAfløseren for inddrivelsessystemet er i øjeblikket under udvikling hos en anden dansk it-virksomhed Netcompany.
Systemet, som har fået det mundrette navn PSRM, skal efter planen være fuldt indfaset fra 2021.
- Nu har vi heldigvis et nyt gældsinddrivelsessystem, som er sat i drift, og som virker.
Dermed kan vi se fremad, komme videre med oprydningen i de gamle gældsposter og koncentrere os om den vigtigste opgave – nemlig at inddrive danskernes gæld til det offentlige, siger Karsten Lauritzen.
KMD blev sidste år solgt til japanske NEC.
FacebookTwitterKopier linkEmner:Eva Berneke (erhvervsleder)|Karsten Lauritzen (politiker)|KMD|Skatteministeriet|Økonomi




https://www.dr.dk/nyheder/regionale/oestjylland/foraeldre-vil-lave-friskole-i-kriseramte-norddjurs-kan-presse-endnu-en

ØstjyllandForældre vil lave friskole i kriseramte Norddjurs: Kan presse endnu en folkeskole til lukningOm 120 børn og fem millioner kroner kan kriseramte Norddjurs have en ny friskole.
Torben Lund regner med, at skolen bliver i nogle pavilloner på en mark til at starte med.
Af Heikki Yding og Sarah Friis Elkjær29.
mar.
2019 kl.
12.
09Bemærk: artiklen er mere end 30 dage gammelLæs opRETTET 29.
03.
19: Beløbet som Norddjurs skal spare er rettet fra 115 millioner kroner til 51 millioner kroner.
En gruppe forældre i Ørum på Djursland tager nu konsekvensen af, at Norddjurs Kommune har sparet de ældste klassetrin væk på deres folkeskole.
Derfor vil de i aften holde stiftende generalforsamling for en kommende friskole i byen.
Byens skole har i dag over 330 elever, men politikerne vil spare penge ved at flytte de ældste klasser til Grenaa, og eleverne skal derfor køre 15 kilometer i bus til Grenaa.
© Grafik: Signe Heiredal (DR)KrisenNorddjurs Kommune er i krise.
Den er i gang med en historisk stor sparerunde og skal finde 51 millioner kroner i budgettet for 2019 for at undgå at blive sat under administration.
Hullet i budgettet skyldes ifølge borgmesteren blandt andet en ond cirkel med stigende forsørgelsesudgifter til kommunens borgere.
Der er blandt andet lukket en skole, sparet på vedligehold af grønne områder, handicappedes ferier, sikring af skoleveje og rengøring hos ældre.
Derudover vil kommunen hæve skatten.
Det har store konsekvenser for livet i byen.
For eksempel kan det betyde, at de unge bliver i Grenaa efter skoletid for at gå til idræt, og det rammer foreningerne i Ørum som for eksempel fodboldklubben.
Det siger Torben Lund, der er en af initiativtagerne til friskolen.
- Vi får meget svært ved at få nogle ungdomstrænere ind.
Jeg har omkring 35 trænere til at træne vores ungdomsafdeling, og dem kan jeg jo ikke finde, hvis jeg ikke har vores ungdomsafdeling med, siger han.
Friskolen kan tidligst komme i gang om halvandet år, så Emil Mathiesen fra 7.
klasse er en af de elever, der bliver nødt til at skifte skole efter sommerferien, når 7.
til 9.
årgang flytter.
- Jeg synes ikke, at det er så fedt, for jeg vil gerne have gjort min skole færdig her, siger han.
Besparelserne på skoleområdet sker efter en omfattende sparerunde i hele kommunen, fordi kommunen er i dyb krise og har skullet finde 51 millioner i budgettet for 2019 for at undgå at komme under administration.
For få elever til to skoler i ØrumDet er klart, at hvis der kommer en privatskole, så vil den kommunale skole blive presset på elevantallet, hvis eleverne flytter over i den private skole.
Allan Gjersbøl Jørgensen (S), byrådsmedlemSocialdemokraten Allan Gjersbøl Jørgensen fra kommunens børne- og ungdomsudvalg har svært ved at se, at der er plads til to skoler i Ørum.
- Jeg synes, at det er vanskeligt med det elevgrundlag, der er.
Det er klart, at hvis der kommer en privatskole, så vil den kommunale skole blive presset på elevantallet, hvis eleverne flytter over i den private skole, siger han.
Allan Gjersbøl Jørgensen roser forældrene i Ørum for at tage et initiativ, selv om det kan give problemer for byens folkeskole.
- Vi må tage udfordringen med en tom bygning efterfølgende, hvis det bliver tilfældet, mener han.
Kræver 120 børnI Glesborg seks kilometer nord for Ørum ligger der også en folkeskole.
Torben Lund drømmer om, at politikerne tager konsekvensen af den nye friskole ved at lukke folkeskolen i Ørum og udbygge skolen i Glesborg.
Han mener, at der er børn nok i området til folkeskolen i Glesborg og en friskole i Ørum.
- Om nogle år er der en friskole i midten i Ørum med 200 børn og en folkeskole i Glesborg med 150 børn, håber han.
Forældrene skal indsamle mindst fem millioner kroner i de kommende måneder og have bindende tilmeldinger om 120 børn.
Torben Lund regner med, at det vil koste omkring 1.
900 kroner om måneden at have sit barn gående i friskolen.
FacebookTwitterKopier linkEmner:Folkeskolen (Danmark)|Privatskoler|Jylland|Grenaa|Folkeskole




https://www.dr.dk/nyheder/regionale/syd/14-ton-vandpibetobak-forsoegt-smuglet-ind-i-danmark

Syd- og Sønderjylland1,4 ton vandpibetobak forsøgt smuglet ind i DanmarkAfgiften på 1,4 ton vandpibetobak, som to mænd prøvede at få over grænsen, har værdi af knap en million.
1,4 ton vandpibetobak blev tirsdag beslaglagt ved grænsen.
(© Syd- og Sønderjyllands Politi)29.
mar.
2019 kl.
12.
32 | opdateret 29.
mar.
2019 kl.
13.
03Bemærk: artiklen er mere end 30 dage gammelLæs opMed 1,4 ton vandpibetobak i bagagerummet af en varebil forsøgte to mænd at køre over den dansk-tyske grænse tirsdag i denne uge.
De blev dog vinket ind til siden til kontrol ved Bylderup Bov, der ligger mellem Tønder og Tinglev, så to medarbejdere fra Toldstyrelsen kunne tjekke lasten.
Den viste sig at indeholde den store mængde tobak, som der ikke var blevet betalt hverken told eller afgifter for.
Derfor blev de to mænd på 38 år og 48 år anholdt.
Der er tale om den største sag om indsmugling af vandpibetobak ved den dansk-tyske grænse i nyere tid, oplyser Syd- og Sønderjyllands Politi.
- Vi ser jævnligt, at nogen prøver at indføre vandpibetobak, men ikke i den her størrelsesorden.
Det er usædvanligt, siger Svenke Iwersen, der er vicepolitiinspektør i Udlændinge- og Kontrolafdelingen ved Syd- og Sønderjyllands Politi.
Mændene nægter sig skyldige.
De blev løsladt onsdag, men sigtelsen mod dem for smugleri af særlig grov karakter er fortsat opretholdt.
Værdifuld tobakToldstyrelsen har ifølge sigtelsen opgjort værdien af afgifter på tobakken til vandpiber til 997.
000 kroner.
- Toldafgiften ligger på omkring én million, og så kommer bøden oveni.
Så det er en betragtelig sum, de to herrer står til at skulle betale, siger vicepolitiinspektøren.
Den ene mand er dansk statsborger, mens den anden er statsløs.
Generelt er myndighedernes blik blevet rettet mere direkte på tobak til vandpiber.
I løbet af 2018 blev der beslaglagt 8,7 ton vandpibetobak.
Samtidig er der blevet opkrævet afgifter for mere end 6,6 millioner kroner i kølvandet på Skattestyrelsens tjek af en række virksomheder.
Ifølge Syd- og Sønderjyllands Politi er vandpibetobak blevet mere og mere populær.
- Vi ser det oftere og oftere.
Det er en efterspurgt vare, der med jævne mellemrum bliver forsøgt smuglet ind, siger Svenke Iwersen.
Skattestyrelsen - der er en af de nye styrelser efter lukningen af Skat - var ude til kontrol hos 30 virksomheder rundt om i landet i løbet af 2018.
Sælger man vandpibetobak enten i hele pakker eller som løsvægt, skal der føres regnskab over køb og salg.
Derudover skal det kunne dokumenteres, hvor tobakken er købt, og om der er blevet betalt den korrekte afgift.
/ritzau/Artiklen er opdateret med citater fra Syd- og Sønderjyllands Politis Udlændinge- og Kontrolafdeling.
FacebookTwitterKopier linkEmner:Syd- og Sønderjyllands Politi|Rygning|Skattestyrelsen|Jylland|Smuglerier




https://www.dr.dk/sporten/cykling/valgren-ser-frem-til-koere-paa-brostenene-i-mini-flandern-rundt

CyklingValgren ser frem til at køre på brostenene i 'Mini-Flandern Rundt'Michael Valgren føler sig godt tilpas før fredagens E3 BinckBank Classic, som minder om Flandern Rundt.
Michael Valgren føler sig klar til de kommende forårsklassikere.
29.
mar.
2019 kl.
11.
58Bemærk: artiklen er mere end 30 dage gammelLæs opCykelrytteren Michael Valgren er tilbage i sadlen, når nogle af verdens bedste klassikerryttere i dag indtager de belgiske brosten i løbet E3 BinckBank Classic.
Valgren, der før sæsonen skiftede fra Astana til Dimension Data, udgik senest af etapeløbet Tirreno-Adriatico og kørte ikke monumentet Milano-Sanremo.
Men han føler sig godt kørende.
- Jeg ser virkelig frem til at køre igen efter Tirreno.
Jeg tror, det var en god idé, at jeg trak mig ud af Sanremo for af få trænet igennem.
- Jeg har trænet godt og har en god fornemmelse, så det er dejligt, siger Michael Valgren i en pressemeddelelse fra det sydafrikanske hold.
Læs også:Tjekke overtager tronen fra Valgren i Belgien'Mini-Flandern'Fem store brostensløb venter rytterne inden for de næste uger.
Et af de absolutte højdepunkter er Flandern Rundt, der køres søndag i næste uge.
Der kan drages mange paralleller mellem ruterne i E3 BinckBank Classic og Flandern Rundt.
- Det er et godt mini-Flandern, og det er altid en god forberedelse til det store løb, siger Michael Valgren, som har gode erfaringer fra løbet, som tidligere hed E3 Harelbeke.
- Det var et af de første brostensløb, jeg kørte for to år siden, hvor jeg gjorde det godt.
Så jeg har gode minder, og forhåbentlig bliver jeg ved med at have det, lyder det fra thyboen.
27-årige Valgren havde en stor sæson i 2018, hvor han vandt Omloop Het Nieuwsblad og Amstel Gold Race og blandede sig i toppen af flere andre store løb.
Men Valgren har stadig sit første topresultat til gode efter skiftet til Dimension Data.
I sidste års E3 Harelbeke blev Valgren nummer 14.
Året før blev han nummer seks.
/ritzau/FacebookTwitterKopier linkEmner:Belgien|Michael Valgren (cykelrytter)|Cykelsport|Italien|Team Dimension Data




https://www.dr.dk/nyheder/politik/krav-om-faengsel-til-rasmus-paludan-ytring-om-sorte

PolitikKrav om fængsel til Rasmus Paludan for ytring om sorteStifteren af partiet Stram Kurs nægter sig skyldig.
Han mener at have udtalt sig nøgternt som led i analyse.
(Arkivfoto) Rasmus Paludan, der her ses i færd med at kaste med et eksemplar af Koranen, er blevet tiltalt for at have udtalt sig forhånende eller nedværdigende om sorte i Sydafrika.
29.
mar.
2019 kl.
11.
51 | opdateret 29.
mar.
2019 kl.
12.
19Bemærk: artiklen er mere end 30 dage gammelLæs opAdvokat Rasmus Paludan bør idømmes en fængselsstraf for ytringer delt på Youtube.
Det mener anklagemyndigheden, som har rejst tiltale mod Paludan.
Paludan - stifter af partiet Stram Kurs - er anklaget for i en video på sit partis youtubekanal at have udtalt sig forhånende eller nedværdigende om sorte i Sydafrika.
Blandt andet har Paludan i videoen sagt:- Når man som Bwalya Sørensen og som de fleste negere i Sydafrika ikke er begavede nok til at kunne se, hvordan tingene rent faktisk forholder sig, så er det meget nemmere kun at se i sort/hvid, og som sagt give skylden til de hvide, står der i sagens anklageskrift.
Den omtalte kvinde, Bwalya Sørensen, er del af gruppen Black Lives Matter Denmark, der kæmper imod diskrimination mod minoriteter.
Ud over den nævnte passage taler Paludan i videoen også om IQ70-personer - altså personer med en lav intelligenskvotient i grænseområdet til mental retardering.
Skammer sig ikkeRasmus Paludan nægter sig skyldig i anklagerne mod ham.
- Jeg erkender de faktuelle ytringer, som man jo kan se på videoen.
Og det er ikke noget, jeg skammer mig over, siger han til DR Nyheder.
Han tager ikke sagen særlig alvorligt.
- Det her er latterligt.
Det er ikke engang sådan, at jeg har talt for Stram Kurs’ politik.
Jeg er bare kommet med nogle betragtninger om, hvad der foregår i Sydafrika, siger han.
Han betragter indholdet som en udenrigspolitisk analyse.
- Det er del af en analyse af de politiske forhold i Sydafrika.
Så har jeg udtalt, at IQ70-befolkningsgrupper ikke kan styre deres egne lande, siger Rasmus Paludan.
Ifølge Rasmus Paludan fjernede han videoen, da han blev sigtet, og den var kun blevet set af et par hundrede, fortæller han.
Udover at være tiltalt for at have talt forhånende om andre mennesker, er han også tiltalt for ulovlig propagandavirksomhed, fordi videoen er lagt op på sociale medier.
Sagen kommer for Retten i Glostrup den 5.
april.
I væltenPartistifteren har flere gange vælten - blandt andet for sin omtale af muslimer, og fordi han flere gange har villet brænde koranen af.
Senest kastede han med koranen ved Christiansborg for en uge side.
Politiet beskytter i stort omfang hans manifestationer, som han jævnligt gennemfører forskellige steder i landet og ofte i sociale boligområder.
Forleden blev en ung mand fænglset for at have fremsat dødstrusler mod politikeren fra Stram Kurs.
/DR Nyheder/FacebookTwitterKopier linkEmner:Rasmus Paludan (advokat)|Stram Kurs (parti)|Sydafrika|Kriminalitet|Islam




https://www.dr.dk/nyheder/politik/lars-loekke-rasmussen-og-mette-frederiksen-moedes-i-deres-foerste-tv-duel-nogensinde

PolitikLars Løkke Rasmussen og Mette Frederiksen mødes i deres første tv-duel nogensinde21 Søndag vil danne rammerne for en duel mellem statsministeren og S-formanden.
(Arkivfoto) Statsminister Lars Løkke Rasmussen og Socialdemokraternes formand, Mette Frederiksen, diskuterer ofte med hinanden, når der er spørgetime i Folketinget.
Men de har aldrig tidligere været i duel med hinanden på den her måde.
Af Marie Louise Hagemeister29.
mar.
2019 kl.
11.
38Bemærk: artiklen er mere end 30 dage gammelLæs opVenstre over for Socialdemokratiet.
Statsministeren og formanden.
To toppolitikere, der vil have magten i Danmark.
Den ene har den for nu.
Den anden kæmper for at få den.
For første gang står statsminister Lars Løkke Rasmussen (V) og Socialdemokratiets formand, Mette Frederiksen, over for hinanden i en tv-duel.
Det sker på søndag i programmet 21 Søndag med Kåre Quist som vært.
Hvad vil du spørge om?
Det vil være Kåre Quist, som stiller spørgsmålene.
Men hvad ønsker du at spørge Mette Frederiksen og Lars Løkke Rasmussen om?
Vil vi gerne have din hjælp.
Send dit spørgsmål til politiskduel@dr.
dk.
Og det kommer ikke til at gå stille for sig, vurderer DR's politiske korrespondent, Uffe Tang.
- Nu er der for alvor tyvstartet på valgkampen.
Nu er cirkusteltet rejst.
For statsministeren har som bekendt endnu ikke trykket på valgknappen.
Men alle partierne har gjort sig klar og venter blot på, at startskuddet lyder, så valgudstyret kan køres frem.
Lars Løkke Rasmussen skal senest udskrive valg i slutningen af maj, og valget skal senest afholdes 17.
juni i år.
En sværvægter over for en letvægter?
Og det er en stor begivenhed, at de to nu står over for hinanden midt i primetime, mener Uffe Tang.
Det er nemlig sjældent set, at en statsminister og en oppositionsleder mødes og har så lang tid til at diskutere med hinanden foran så stort et publikum.
Derudover har Løkke ikke en interesse i at løfte Mette Frederiksen - hans direkte udfordrer - op på et niveau, hvor de fremstår som ligesindede.
- Men nu er valgkampen reelt i gang, og Løkke er nu forberedt på, at det handler om at møde hovedudfordreren i direkte duel.
Løkke gør det dog kun, fordi han har en stålfast tro på, at han kommer til at stå bedre end Mette Frederiksen, siger Uffe Tang.
- Fra Venstres side betragter man Løkke som sværvægteren og Mette Frederiksen som letvægteren, når det kommer til politisk substans.
Man er sikker på, at Løkke går ud fra bokseringen som vinder.
- På den anden side mener Mette Frederiksens lejr, at hun kan så tvivl om hans evner som leder og fremstå mere troværdig, fordi hun netop er ny som statsministerkandidat og dermed ubesmittet af de mange sager, som har klæbet til Løkke over årene.
Åbner for faldgruberOg der er meget på spil i en sådan duel.
Det giver muligheder for at positionere sig, men det åbner også for faldgruber.
- Hvis man klarer sig dårligt, ikke er ordentligt forberedt eller ikke kan svare på de spørgsmål, der bliver stillet, så slår det hårdt tilbage.
- Derimod vinder man slet ikke lige så meget, hvis man klarer sig godt, siger Uffe Tang.
Men hvor meget kan sådan en duel egentlig komme til at betyde for de to partier, når valget lige om lidt bliver skudt i gang?
Det er aldrig til at sige, lyder det fra Uffe Tang, men den vil uden tvivl give en pejling på, hvad danskerne kan forvente sig op til, de skal sætte deres kryds.
- Der vil være fokus på, hvordan de klarer sig over for hinanden, og hvilken kemi der er imellem dem.
- Så duellen kommer ikke til at blive afgørende for valget, men det kan blive afgørende for, hvordan valget bliver.
Du kan se duellen mellem Lars Løkke Rasmussen og Mette Frederiksen på søndag i 21 Søndag på DR 1 klokken 21.
00.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/kultur/ghita-noerby-i-sproglig-opsang-hvorfor-skulle-vi-dog-tale-engelsk

KulturGhita Nørby i sproglig opsang: 'Hvorfor skulle vi dog tale engelsk?
'Den danske skuespiller vil have os til at holde fast i vores skandinaviske sprog og identitet.
Af Kasper Madsbøll Christensen og Tone Staude (interview)29.
mar.
2019 kl.
11.
53Bemærk: artiklen er mere end 30 dage gammelLæs opHun var egentlig taget til Oslo i anledning af Foreningen Nordens 100-års-dag.
Her skulle Ghita Nørby læse H.
C.
Andersen-digte op fra scenen i Nationalteatret.
Men da NRK fangede den danske skuespiller efter showet for at spørge, hvad hun synes om, at især unge nordmænd er begyndt at slå over i engelsk, når de taler med en dansker, var Ghita Nørby straks klar med en sproglig opsang.
- Hvorfor skulle vi dog tale engelsk?
Vi har jo vores skandinaviske sprog, lød det fra den 84-årige skuespiller.
- Hvis vi gør os lidt umage, så kan vi da forstå, hvad vi siger, fortsatte hun.
- Jeg synes, det er så synd.
Ghita Nørby gjorde sig for nylig bemærket i et meget omtalt interview med Radio24syv.
Nu er hun igen i vælten - denne gang med en sproglig opsang.
(© NRK)Nordmænd taler engelsk med danskereBaggrunden for journalistens spørgsmål skal findes i en ny undersøgelse fra det norske Språkrådet, der svarer til det danske Sprognævn.
Den viser blandt andet, at hver tredje nordmand mellem 18-29 år foretrækker at slå over i engelsk, når de taler med en dansker.
- Det viser sig, at nordmænd er delte i synet på, om danskerne er lette at forstå.
Det er mere almindeligt at slå over i engelsk end at fordanske sproget, og det er især de unge, som slår over i engelsk, lyder det i undersøgelsen.
Ghita Nørby pointerer, at vores skandinaviske sprog er en del af vores identitet.
- Er det ikke en del af vores identitet?
En del af det at være nordmand?
Er det ikke det norske sprog?
Det svenske, det finske, det danske?
Hvad er vi ellers for nogen?
- Vi er ikke englændere eller amerikanere.
Jeg kan slet ikke begribe det, lød det fra skuespillerinden.
Forsker: På nettet taler alle engelskDen danske sprogforsker Michael Ejstrup nikker genkendende til undersøgelsens konklusion om, at vi i Skandinavien er blevet dårligere til at forstå hinanden.
- Engelsk er blevet et let værktøj, vi griber til, uanset hvor vi tager hen i verden.
Det handler simpelthen om, at de unge i dag er gode til engelsk og bruger det hele tiden – ikke mindst digitalt.
I dag sidder vi hele tiden foran vores skærme, og på nettet taler alle engelsk.
Michael Ejstrup, sprogforsker- Vi er blevet ligeglade med at kunne tale svensk og norsk, for engelsk er alligevel et redskab, der ligger øverst i vores sproglige værktøjskasse.
I dag sidder vi hele tiden foran vores skærme, og på nettet taler alle engelsk.
Det er dét sprog, der får det hele til at glide.
Michael Ejstrup erklærer sig også enig i betragtningen om, at sprog er lig med identitet.
- Vi er helt sikkert bedst til vores modersmål.
Det er hele verdens befolkning.
Engelsk vil altid være sekundært - også selv om vi er gode til at tale sproget.
Og samtidig er sproget også en del af vores identitet - ligesom vores øjenfarve og hårfarve.
Ghita Nørbys næste filmrolle bliver i øvrigt i en ny, norsksproget serie, 'Hjem til jul', der får premiere på Netflix senere i år.
FacebookTwitterKopier linkEmner:Ghita Nørby (skuespiller)|Sprog|Teater|NRK|Oslo




https://www.dr.dk/nyheder/regionale/midtvest/slut-med-smide-gammelt-fiskegarn-over-bord-nu-skal-det-genanvendes

Midt- og VestjyllandSlut med at smide gammelt fiskegarn over bord: Nu skal det genanvendesEU-forbuddet mod engangsplast giver travlhed på genbrugsfabrik.
Den hollandske fisker Tamme Bolt får både fisk og plastikaffald i fangsten.
Af Christina Lund Sørensen, Steen Færgemand og Asta Pil Heltborg29.
mar.
2019 kl.
11.
32Bemærk: artiklen er mere end 30 dage gammelLæs opDet er ikke kun slut med vatpinde, sugerør og tallerkener efter EU-forbuddet mod engangsplast.
Udtjente eller defekte fiskenet og gammelt trawl er nemlig også omfattet.
Fiskere må ikke længere skaffe sig af med deres fiskegarn ved at smide det ud over rælingen på båden.
Og det betyder, at virksomheden Plastix i Lemvig, som omdanner plastikaffald fra fiskeindustrien til råplastik, får travlt.
- Vi har ventet på, det ville ske.
Det er kæmpestort for virksomheden, siger direktør Hans Axel Kristensen og uddyber:- I den meget nære fremtid skal vi opmande med yderligere otte til ti mand, og så skal vi op i en 24-timers drift.
Læs også:Det skal være slut med engangsplastikLovændringen betyder, at virksomheden, som er en af de eneste af sin slags i verden, vil få indleveret endnu mere plastik, som skal omdannes.
- Affaldstrømmene finder helt naturligt sin vej til Plastix, fordi vi nu er i et tættere samarbejde med producenterne, siger Hans Axel Kristensen.
Fiskerne samler plastikFiskerne i området er dog i forvejen gode til at samle gamle net og trawl sammen, når de er ude at fiske.
Det fortæller fiskeskipper Tamme Bolt.
- Vi har taget det med hjem gennem mange år.
Tidligere var vi ikke så flinke til det, men gennem de seneste 10-15 år har vi taget det hele, siger han.
På grund af EU-forbuddet er der meget, som tyder på, at netop den arbejdsbyrde kan blive mindre i fremtiden.
Men lige nu er der stadig gammelt plastikaffald i havet, som skal samles sammen.
- Meget af det plastikaffald, vi finder, er 15-20 år gammelt, så det er vores forfædre, der ikke har været gode til at rydde op efter sig selv, siger Tamme Bolt.
Hans Axel Kristensen ser store muligheder i EU-direktivet såvel som i virksomhedens og nærområdets fremtidige kamp for klimaet.
- Vestjylland er Danmarks grønne omstillings 'Silicon Valley', siger han og uddyber:- Vi har vindmøllerne, vi har spændende initiativer med et nyt klimatorium, vi har ambitiøse grønne kommuner.
EU-direktivet forventes implementeret i 2021.
FacebookTwitterKopier linkEmner:EU|Erhvervsfiskeri|Erhverv|Jylland|Californien




https://www.dr.dk/nyheder/indland/laes-svarene-hvorfor-poster-du-billeder-af-dine-boern-paa-sociale-medier






https://www.dr.dk/nyheder/indland/foraeldre-om-pressede-paedagoger-du-kan-se-det-i-deres-oejne

IndlandForældre om pressede pædagoger: 'Du kan se det i deres øjne'Flere og flere melder sig til demonstration for minimumsnormeringer i daginstitutioner.
Michael Loupis, Annette Dahl (i midten) og Line Bendix Olsen (til højre) har alle børn i daginstitution.
De oplever pressede pædagoger, men på forskellige måder.
Af Theis Lange Olsen29.
mar.
2019 kl.
11.
32Bemærk: artiklen er mere end 30 dage gammelLæs opForældrene nikker og misser med øjnene i den skarpe morgensol.
De har godt læst overskrifterne og hørt om forældrebevægelsen 'Omsorg til vores børn nu', der har indkaldt til fælles demonstration lørdag den 6.
april - indtil videre i mere end 34 byer landet over.
Annette Dahl har tidligt fredag morgen afleveret sin søn på to år i en daginstitution på Amager i København.
- Han er glad for at være i vuggestue.
Men vi har så også prioriteret, at han kun er af sted to til tre gange om ugen.
Vi har skiftende arbejdstider, så vi kan holde ham hjemme, siger hun.
- Jeg er dybt imponeret over pædagogerne.
De gør et fantastisk stykke arbejde.
Jeg oplever, at de ser min søn og hans behov.
Men jeg kan godt se bag facaden, hvad det gør ved dem.
Det er meget tydeligt.
De er pressede.
Læs også:Bekymret minister vil diskutere antallet af pædagoger i børnehaver og vuggestuerAnnette Dahl har lagt mærke til, hvad arbejdspresset gør ved pædagogerne.
NORMERINGERIfølge Danmarks Statistik er der 3,1 børn per voksen for de 0-2-årige.
For de 3-6-årige er der 6,2 børn per voksen.
Danmarks Statistik siger dog selv, at tallene ikke er et udtryk for den faktiske situation, fordi det er gennemsnitstal for hver kommune.
I opgørelsen er lederen af daginstitutionen også talt med, og det samme gælder den tid, det pædagogiske personale bruger på administrativt arbejde.
Børne- og Ungdomspædagogernes Landsforbund kræver, at der bliver vedtaget en minimumsnormering - altså et krav om, at der skal være et vist antal medarbejdere per barn i henholdsvis vuggestuer og børnehaver.
- Man kan se det i deres øjne.
Det er stemningen omkring dem.
Hvis jeg sidder i garderoben og giver min søn tøj på, så er det måden, de taler om at få det til at hænge sammen på.
'Hvis du går derind, så kan jeg nå derind'.
Man kan høre på deres stemmer, at der ikke er ro og overskud.
Det er et puslespil, der er svært at få til at hænge sammen, siger hun.
Ydertimer skaber utryghedLine Bendix Olsen er på vej ind for at aflevere sin 14 måneder gamle datter i samme institution.
Klokken er otte.
Hvis hun først kan hente hende igen efter klokken 15, kommer den dårlige samvittighed snigende.
- Jeg er ikke tryg ved at skulle hente hende sent.
Jeg har det fint med prime time, hvor der virker til at være nok voksne, men når jeg kommer efter klokken 15, så er der virkelig fart på og mange grædende børn.
- Der kan jeg mærke den dårlige samvittighed.
Jeg skynder mig helt vildt fra arbejde, hver gang jeg skal hente.
Det er enormt stressende.
Det skaber dårlig samvittighed over for arbejdspladsen, mit barn og pædagogerne, som løber stærkt, siger Line Bendix Olsen, der er pædagogisk konsulent.
- Det her er ekstremt vigtigt.
Det er det, der gør, at vores familie fungerer, og at vi som forældre kan få hele logistikken til at køre rundt.
Det er vanvittigt vigtigt.
Overskud til at dele værktøjerEt stenkast væk ligger en anden daginstitution.
Her har Michael Loupis lige afleveret sin søn og er på vej videre mod sit arbejde som forretningschef på en Shell-tank i Brøndby.
Sønnen har kæmpet med forskellige udfordringer i sin tid i institutionen, men pædagogerne har haft overskud til at hjælpe ham.
- Vi er kommet ind i en rigtig god udvikling, hvor vi med pædagogernes hjælp har fået løst problemerne.
Det har de simpelthen haft overskud til.
De gik i dialog med os og gav os nogle værktøjer, som vi også tog med hjem, siger Michael Loupis.
Hans søn skal i skole senere på foråret og kan se tilbage på en tryg tid i både vuggestue og børnehave.
- Jeg synes, at tingene fungerer.
Selvfølgelig er pædagogerne nogle gange pressede, men det er ikke sådan, at jeg synes, at det er for meget.
Jeg synes, de tager sig tid, og jeg oplever ikke de svigt, man hører om, siger Michael Loupis, der er sikker på, at handler rigtigt meget om ledelsens prioriteringer og evne til at håndtere mange børn.
For nylig viste DR dokumentaren "Hvem passer vores børn?
", hvor man blandt andet ser to pædagoger, der skal tage hånd om 15 børn samtidig på den integrerede institution Toftegården i Greve.
Forholdene i de danske daginstitutioner fylder mere og mere i mediebilledet.
I en anden institution - børnehuset Hurlumhej - forlader institutionslederen sin stilling, fordi hun ikke mener, at børnene får den voksenkontakt, de har behov for.
Siden har der været utallige læserbreve i aviserne, der beretter om kaotiske forhold i mange daginstitutioner, og nu er der så indkaldt til demonstration 6.
april i mange byer.
I skrivende stund har næsten 2.
500 meldt deres ankomst på Facebook.
Børne- og socialminister Mai Mercado (K) har meddelt, at hun vil invitere de relevante aktører til et møde om antallet af pædagoger i daginstitutionerne.
Hun er klar til at blande sig mere i det kommunale selvstyre ved at øremærke flere af de penge, der er blevet afsat fra Christiansborg.
Ifølge Jyllands-Posten viser en undersøgelse, som analyse- og forskningsinstituttet Bureau 2000 har lavet for fagforbundet FOA, at mere end halvdelen af pædagogerne dagligt eller flere gange om ugen oplever, at de blandt andet ikke kan nå at trøste børn, der er kede af det, eller at tage sig af børn, som har svært ved at komme med i legen.
FacebookTwitterKopier linkEmner:Det Konservative Folkeparti|Mai Mercado (politiker)|Børnepasning|København|FOA




https://www.dr.dk/nyheder/udland/afgoerende-brexit-dag-igen-avisforsider-fyldt-med-kritik-og-spekulationer

UdlandAfgørende brexit-dag igen: Avisforsider fyldt med kritik og spekulationerNogle britiske aviser spekulerer i, hvem der skal afløse premierminister May, mens andre skyder med skarpt mod parlamentet.
Det britiske parlament skal i dag endnu engang stemme om Mays brexit-aftale.
Af Sofie Dyjak29.
mar.
2019 kl.
10.
18 | opdateret 29.
mar.
2019 kl.
10.
43Bemærk: artiklen er mere end 30 dage gammelLæs op-Do your duty and shut it.
På dansk kan det enten betyde: "Gør jeres pligt, og hold mund" eller "Gør jeres pligt, og luk den (aftalen, red.
)".
Sådan lyder opfordringen til det britiske parlament på forsiden af tabloidmediet Daily Star på en dag, hvor der er endnu en afgørende brexit-afstemning i vente.
"Den mørkeste time for demokratiet", er overskriften på avisen Daily Express, mens The Guardian skriver: "May prøver at købe tid, mens ministre siger: Gå nu".
Sådan Daily Stars avisforside ud i dag.
De mener, det britiske parlament skal holde mund.
 Forsiden på The Guardian.
De mener, Theresa May prøver at købe tid.
 Forsiden på den britiske avis Daily Express i dag.
1 / 3Sådan Daily Stars avisforside ud i dag.
De mener, det britiske parlament skal holde mund.
1 / 3Forsiden på The Guardian.
De mener, Theresa May prøver at købe tid.
2 / 3Forsiden på den britiske avis Daily Express i dag.
3 / 3Premierminister Theresa Mays skilsmisseplan skal for tredje gang til afstemning i Underhuset.
Den er blevet stemt ned to gange før, men intern opbakning til den i dag er afgørende for, om EU vil forlænge udtrædelsesdatoen til den 22.
maj.
Er opbakningen der ikke, ryger Storbritannien ud af EU den 12.
april uden en aftale.
Så det er altså "sidste chance" for parlamentet i aften, som avisen Daily Mail skriver på forsiden.
Følg den afgørende afstemning om Mays brexit-aftale live her på dr.
dk eller DR2 fra klokken 15.
15.
Bud på hvem der skal afløse MayDet var ellers meningen, at Storbritannien skulle forlade EU i dag.
Men efter 1.
009 dage, er der altså endnu ikke kommet en skilsmisseaftale i hus, som et flertal i det britiske parlament bakker op om.
Det er især grænseudfordringerne mellem EU-medlemslandet Irland og Nordirland, der er en del af Storbritannien, som har skabt splittelse i parlamentet og internt i Mays regering.
Theresa May har i denne uge taget nye midler i brug for at få parlamentets opbakning til den aftale, hun har indgået med EU.
Hun vil således gå af, hvis parlamentet stemmer hendes aftale igennem.
Og det har i dag fået flere britiske aviser til at spekulere i, hvem der eventuelt skal afløse May inden længe.
- Johnson (Boris Johnson, red.
) 'forberedt og klar' til nummer 10, skriver I News.
Den tidligere udenrigsminister Boris Johnson er vendt på en tallerken, efter May tilbød sin afgang.
Han vil nu støtte aftalen.
Men noget tyder på, at det stadig bliver vanskeligt for May at få opbakning til aftalen.
Lederne af oppositionspartiet Labour og regeringens nordirske støtteparti, Democratic Unionist Party (DUP), har indtil nu afvist at stemme for aftalen.
EU har indtil nu afvist at genforhandle den.
Se flere af dagens britiske avisforsider her: Forsiden på The Daily Telegraph i dag.
 The Independent har også fokus på Brexit på forsiden i dag.
 The Times har brexit på forsiden i dag, ligesom mange andre britiske aviser.
 The Sun fokuserer på brexit og DUP på forsiden i dag.
 Boris Johnson er klar til at overtage Mays job, skriver I News.
1 / 5Forsiden på The Daily Telegraph i dag.
1 / 5The Independent har også fokus på Brexit på forsiden i dag.
2 / 5The Times har brexit på forsiden i dag, ligesom mange andre britiske aviser.
3 / 5The Sun fokuserer på brexit og DUP på forsiden i dag.
4 / 5Boris Johnson er klar til at overtage Mays job, skriver I News.
5 / 5FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




https://www.dr.dk/nyheder/indland/soldater-af-begge-koen-bor-taet-i-militaeret-jeg-har-ikke-noget-problem-med-gaa

IndlandSoldater af begge køn bor tæt i militæret: Jeg har ikke noget problem med at gå rundt i undertøjLedelsen skal tage sager med digitale krænkelser i Forsvaret alvorligt, mener soldaternes fagforening.
Af Mads Korsager Nielsen29.
mar.
2019 kl.
10.
32Bemærk: artiklen er mere end 30 dage gammelLæs opPå gulvet ligger rygsække, støvler og militære beklædningsgenstande.
To køjesenge med blå madrasser står op ad væggen.
Pladsen er trang på belægningsstuen, hvor værnepligtige af hvert køn bor tæt sammen.
Auditørkorpsets årsrapportAuditørkorpset er den militære anklagemyndighed, der undersøger og udmåler sanktioner i Forsvaret.
Militært personale kan straffes efter den militære straffelov for for eksempel at behandle underordnede krænkende, sove på vagten eller håndtere våben uansvarligt.
Auditørkorpset kan også overdrage sager til det civile retssystem.
Auditørkorpset behandlede sidste år 690 sager.
Af dem blev der udmålt sanktioner i form af bøde eller hæfte i 340 sager.
I 25 tilfælde blev militært personale idømt fængselsstraf.
Kilde: Auditørkorpsets årsrapport, 2018Mette Charlotte Manøe på 21 år har været værnepligtig hos Ingeniørregimentet på Skive Kaserne siden februar.
Hun kalder det ‘forfærdeligt’, at der har fundet digitale krænkelser sted i Forsvaret, som den militære anklagemyndighed Auditørkorpset skriver i sin årsrapport.
Som kvindelig soldat klæder hun dagligt om, bader og sover tæt på mandlige kolleger, men har aldrig oplevet at få overskredet sine grænser.
- Jeg tog i militæret for at blive ‘en af drengene’, så jeg har ikke noget problem med at bo tæt.
Helt fra starten lagde jeg kortene på bordet og sagde, at jeg ikke var blufærdig og spurgte, hvordan de andre havde det.
Vi fik taget snakken og er enige om, at man skal sige det, hvis man har et problem, siger Mette Charlotte Manøe.
Ny type af sager i ForsvaretEn ny type af digitale krænkelsessager har set dagens lys i Forsvaret.
Det viser årsrapporten fra Forsvarsministeriets Auditørkorps, der er den militære anklagemyndighed i Danmark.
Fem soldater blev i 2018 idømt bødestraffe for enten at have delt eller optaget fotos af krænkende karakter.
Ingeniørregimentet i Skive uddanner soldater af begge køn.
Mænd har værnepligt, mens kvinder har såkaldt værneret - det vil sige ret til at tjene i Forsvaret.
På belægningsstuerne på Skive Kaserne bor værnepligtige af begge køn tæt sammen.
Værnepligtskompagniet modtager instruktioner på skydebanen.
Mette Charlotte Manøe på 21 år har været værnepligtig hos Ingeniørregimentet på Skive Kaserne siden februar.
- Vi har jo alle sammen set en pige eller en dreng i badetøj på stranden og det er ikke så forskelligt fra at skifte tøj her, siger en af de kvindelige soldater i Skive.
1 / 5Ingeniørregimentet i Skive uddanner soldater af begge køn.
Mænd har værnepligt, mens kvinder har såkaldt værneret - det vil sige ret til at tjene i Forsvaret.
1 / 5På belægningsstuerne på Skive Kaserne bor værnepligtige af begge køn tæt sammen.
2 / 5Værnepligtskompagniet modtager instruktioner på skydebanen.
3 / 5Mette Charlotte Manøe på 21 år har været værnepligtig hos Ingeniørregimentet på Skive Kaserne siden februar.
4 / 5- Vi har jo alle sammen set en pige eller en dreng i badetøj på stranden og det er ikke så forskelligt fra at skifte tøj her, siger en af de kvindelige soldater i Skive.
5 / 5Den samme type sager, som samfundet har oplevet en stigning af i løbet af de seneste år med blandt andet den såkaldte 'Umbrella-sag', hvor mere end 1.
000 unge er blevet sigtet for at have delt optagelser med seksuelt indhold.
Efter sag: Nultolerance på kaserneEn professionel soldat fra Skive Kaserne blev blandt andet idømt dagbøder, efter at have taget billeder af en sovende og afklædt kvindelig værnepligtig.
Hos Ingeniørregimentet i Skive, der hvert år har hundredvis af værnepligtige og konstabler igennem portene, er man opmærksom på problematikken.
- Det er fuldstændig uacceptabelt.
Når vi har en enkelt sag, hvad enten det er digitalt eller andet, så taler vi om det.
Vi har brugt meget tid på at fortælle vores befalingsmænd og officerer, at vi har nultolerance over for den slags, samt at alle har et ansvar for at skride ind, siger oberstløjtnant René Fjeldgård Pedersen, bataljonschef ved Ingeniørregimentet.
Rekrutter lærer om god opførselHan fortæller, at rekrutterne får forklaret rammerne for god opførsel, når de begynder.
- Hvad der foregår på de sociale medier, når soldaterne har fri, kan vi ikke gøre meget ved.
Andet end at informere om, at vi ikke synes, det bør finde sted.
Samtidig har vi vores krænkelseskonsulenter, man kan henvende sig anonymt til, siger René Fjeldgård Pedersen, der mener, at systemet gør, at der finder færre digitale krænkelser sted i militæret, end hvor unge mennesker ellers er sammen.
- Der ér episoder, det må vi anerkende.
Men det er der også i resten af samfundet.
Det, tror jeg, er meget vigtigt at holde for øje.
Det er ikke en udfordring, man særligt ser her.
Fagforening: Tager det op med ledelsenHos Hærens Konstabel og Korporalforening (HKKF), der er soldaternes fagforening, vil man nu sikre sig, at hærens ledelse tager fænomenet med digitale krænkelser alvorligt.
- Vi vil tage det op, næste gang vi har møde i samarbejdsstrukturen for at høre, om man er opmærksom på det, samt hvad man siger til de unge mennesker i forhold til at håndtere det.
Det skal ikke finde sted, og det skal vi selvfølgelig gøre en fælles indsats for, siger HKKF-formand Flemming Vinther.
På belægningsstuen i Skive er skytteuniformen nu pakket væk til fordel for mere behageligt fritidstøj.
I køjerne er computere og mobiltelefoner fundet frem.
- Vi har jo alle sammen set en pige eller en dreng i badetøj på stranden, og det er ikke så forskelligt fra at skifte tøj her.
Jeg har i hvert fald ikke noget problem med at stå i undertøj på stuen, siger Mette Charlotte Manøe.
Skriv til DR Nyheder•Har du oplevet digitale krænkelser eller at dine grænser blev overskredet i Forsvaret?
Send en mail til journalist på DR Nyheder, Mads Korsager Nielsen, på mkor@dr.
dk.
FacebookTwitterKopier linkEmner:Hærens Konstabel- og Korporalforening|Skive|Skive Kaserne|Militær|Flemming Vinther (fagforeningsleder)




https://www.dr.dk/nyheder/regionale/fyn/midnatsaaben-og-morgenhaar-kunder-flokkes-om-nyt-kim-larsen-album

Den danske sanger Kim LarsenSe temaFynMidnatsåben og morgenhår: Kunder flokkes om nyt Kim Larsen-albumKunderne har stået i kø for at få fingrene i overraskende album fra Kim Larsen.
17-årige Emma Heiberg stod tidligt op for at købe det nye Kim Larsen-album.
Af Jonatan Grau Møller og Carl Odorico29.
mar.
2019 kl.
10.
07Bemærk: artiklen er mere end 30 dage gammelLæs opI nat fik danskerne en ny plade fra Kim Larsen.
Den afdøde musiker, der gik bort i september sidste år, har udgivet et nyt album - 'Sange fra første sal'.
Pladen blev sat til salg ved midnat, og det fik to pladebutikker i Odense til at holde natåbent.
- Da jeg kom her klokken 23, stod der en 45-stykker.
Men da det blev midnat, så stod der 50-60 stykker.
Det var helt vildt.
Jeg har aldrig oplevet noget lignende, fortæller Bo Ellegaard, der er indehaver af Recordpusher.
I løbet af natten solgte han omkring 200 eksemplarer af albummet, der indeholder 12 helt nye sange.
Til sammenligning sælger en stor, ny udgivelse på en god uge 25-30 eksemplarer.
Salget fortsatte fredag morgen, hvor Bo Ellegaard åbnede pladebiksen klokken 6.
Butikken ligger blot 150 meter fra Kim Larsens førstesalslejlighed, hvor ti af sangene er blevet indspillet.
Med morgenhår stormede Sonny Frederiksen ud ad døren for at købe albummet.
En af de morgenfriske Kim Larsen fans var Sonny Frederiksen.
Han blev vækket af sin kæreste, som kunne fortælle, at der var kommet et nyt album.
- Hun sagde: 'Du skal ned og have den plade lige med det samme, og det kan kun gå for langsomt'.
Så jeg stormede op med morgenhår og nåede kun lige at børste mine tænder, og så fes jeg ud på min cykel, siger Sonny Frederiksen.
Morgenkaffe og plade på repeatI løbet af morgenen strømmer kunderne stadig til pladebutikken i det centrale Odense.
Malthe Bøgholdt kom stormende ind ad døren.
Efter at have drønet seks kilometer på sin cykel for at købe albummet.
- Jeg har altid været super inspireret af hans musik.
Jeg har ikke nået at høre nogle af sangene, men jeg tænkte bare, at jeg skulle nå ned at have den, inden det var for sent, siger han og fortsætter:- En ny udgivelse af Kim Larsen sker ikke igen.
Det var en stor overraskelse.
Så jeg var nødt til at have denDen samme følelse havde 17-årige Emma Heiberg, da hun i går aftes hørte, at der ville komme en sidste plade med Kim Larsen.
- Jeg kunne ikke vente.
I går sad jeg med en aflevering og tænkte, at jeg må gøre det så tidligt som muligt.
Så da jeg vågnede, skyndte jeg mig at tage tøj, på så jeg lige kunne komme herned, inden jeg skal i skole.
17-årige Emma Heiberg er stor Kim Larsen fanEn sidste gaveIngen af de morgenfriske fans havde regnet med, at de skulle opleve ny musik fra Kim Larsen.
Derfor kom udgivelsen som en glædelig overraskelse for Emma Heiberg.
- Det er ret fedt, fordi han altid er en, man vil huske.
Han betyder så meget for dansk musik.
Det giver noget ekstra, at det er noget, han har siddet og arbejdet med i sine sidste dage.
På albummet er Kim Larsen blevet akkompagneret af sin søn, Hjalmer.
Netop den konstellation er noget, der begejstrer de fynske fans.
- Det er fantastisk.
Det er intet mindre end unikt.
Selvfølgelig har de sikkert siddet og spillet musik sammen.
Men at de udgiver det, og vi andre får lov til at høre det, det er jo helt fantastisk, siger Sonny Frederiksen.
Hele morgenen har 'Sange fra første sal' kørt på repeat på pladespilleren Velbevaret hemmelighedIndehaveren er Recordpusher, Bo Ellegaard, fortæller, at han fik nys om den nye plade i lørdags.
Fysisk fik han først albummet i hænderne torsdag eftermiddag.
- Alle i branchen har virkelig fået mundkurv på.
Jeg har aldrig oplevet, at der har været holdt så godt på en hemmelighed op til en udgivelse.
Der er så mange mennesker involveret.
Normalt siver sådan noget ud.
Men det gjorde det altså ikke før fire timer før udgivelse.
Det er imponerende, siger han.
Også for ham kom udgivelsen som en store overraskelse.
- Det er en total surprise.
Man kunne forestille sig, at The Beatles blev gendannet.
Men den her var der ikke nogen, der havde set komme, siger Bo Ellegaard.
Han er ikke i tvivl om, at pladen bliver et sidste hit fra den folkekære musiker.
- Folk kender hans situation, og det gør, at man lytter lidt ekstra efter teksterne, som rammer lidt dybere ind i hjertekammeret.
Det her projekt har hele tiden været Kims ønske, og hans manager har bare sørget for, at det blev en realitet.
FacebookTwitterKopier linkEmner:Odense|Kim Larsen (musiker)|Erhverv|The Beatles




https://www.dr.dk/nyheder/regionale/oestjylland/lene-genoplivede-sin-mand-jeg-havde-kun-fokus-paa-en-ting-det-skulle

ØstjyllandLene genoplivede sin mand: 'Jeg havde kun fokus på én ting: Det skulle ikke slutte her' Ti år gammelt førstehjælpskursus blev livsvigtigt, da Lenes mand faldt om.
Af Flemming Nielsen29.
mar.
2019 kl.
10.
31Bemærk: artiklen er mere end 30 dage gammelLæs opDet endte som en kamp for livet i garagen.
Men det var begyndt som en smuk fredag aften i maj sidste år, hvor Lene og Henrik Nørgaard glædede sig til at holde fri i deres hjem ved Assentoft nær Randers.
- Vi havde ikke de store planer og så frem til en weekend med fødderne oppe.
Og det var jo dejligt vejr der i maj måned, fortæller Lene Nørgaard.
Men den fine fredagsstemning tog en drejning efter aftensmaden, hvor Henrik Nørgaard pludseligt fik det skidt.
Lene Nørgaard fortalte i telefonen vagtlægen om symptomerne, mens hun hjalp sin mand ud i garagen, så de kunne køre til sygehuset.
- Henrik hænger lidt over bildøren, fordi han har så mange smerter.
Og mens jeg taler med lægen, så knækker benene sammen under ham.
Jeg griber ham, og så glider han ned på gulvet.
Og så ligger han der.
Livløs.
Heldigvis dukkede noget op i Lene Nørgaards hoved, som hun havde lært for længe siden.
- For nok ti år siden var jeg på førstehjælpskursus.
Så jeg reagerede bare helt instinktivt og følte, at der kørte en indre film med det, jeg havde lært, så jeg gik bare i gang.
Helt efter bogen, tror jeg faktisk.
- Jeg tænkte bare, at jeg måtte gøre, hvad jeg kunne.
For jeg vidste jo, at den første tid er den allervigtigste, når man falder om med hjertestop, som Henrik gjorde.
(© Dr Østjylland)(© Dr Østjylland)Det var tydeligt at se på hendes mand, at det var alvor.
- Han var forkrampet i ansigtet og blåviolet i hovedet, da jeg gik i gang.
Det blev bedre, men der var jo ikke livstegn på det tidspunkt.
Lene Nørgaard gav hjertemassage og kunstigt åndedræt i cirka 15 minutter, mens vagtlægen var på medhør på telefonen, før ambulancen kom frem.
- Altså i det kvarter tænkte jeg ikke ret meget over tid og sted.
Der havde jeg kun fokus på én ting: Det skulle ikke slutte her.
Det var godt nok for tidligt, hvis jeg skulle miste min mand, siger Lene Nørgaard.
Det var, som om verden udenom gik i stå.
Og jeg skulle bare gøre, hvad jeg kunne for at redde min mand, indtil de professionelle kunne tage over.
Lene Nørgaard, nomineret til Årets Førstehjælper- Det var, som om verden udenom gik i stå.
Og jeg skulle bare gøre, hvad jeg kunne for at redde min mand, indtil de professionelle kunne tage over.
Og selvom der var gået ti år, siden hun sidst havde øvet sig i førstehjælp, var Lene Nørgaard aldrig i tvivl om, at hun skulle kaste sig ud i det, da det blev nødvendigt.
- Det sundhedsfaglige personale har sagt, at jeg har gjort det eneste rigtige.
Og at det helt klart er årsagen til, at Henrik er kommet ud på den anden side, fortæller hun.
- De siger også, at det værste, man kan gøre, er ikke at gøre noget.
For de første minutter er så vigtige.
Henrik Nørgaard kan ikke selv bidrage med mange detaljer fra den dag, hans liv blev reddet.
- Jeg kan kun fortælle, hvad jeg har fået at vide, for jeg kan ikke huske noget fra dagen, siger han.
Faktisk kom Henrik Nørgaard først til sig selv længe efter sit hjertestop.
- Efter seks dage blev jeg vækket, og jeg vidste ikke, hvor jeg var.
Det var en meget ubehagelig fornemmelse.
I live takket være hustrus indsatsHenrik Nørgaard tilbragte flere uger på Aarhus Universitetshospital i Skejby for at komme lidt til sig selv.
Siden har han gået til genoptræning på Hammel Neurocenter.
Men hvis man ikke ved det, så kan man ikke se på Henrik Nørgaard, at han var tæt på at dø for mindre end et år siden.
- Efter omstændighederne har jeg det godt, siger han og glæder sig over, at han kan stå op om morgenen og køre børnene i skole.
Men Henrik Nørgaard er fortsat sygemeldt, for hjertestoppet har stadig følger.
Korttidshukommelsen er ikke så god mere, og fysikken er ikke, hvad den har været.
- Jeg har nogle ting, jeg bokser med, men det er småting, i forhold til at jeg faktisk kan det, jeg kan i dag, siger han.
Henrik Nørgaard er i live takket være sin hustrus førstehjælpsteknik, men faktisk havde han netop selv været på kursus, da der blev brug for førstehjælp derhjemme.
- Jeg havde været på udvidet førstehjælpskursus med mit firma, hvor vi også lærte at bruge hjertestarter.
Det var jeg meget stolt af, da jeg kom hjem med mit bevis, så vi havde talt om, at nu kunne jeg det.
Læs også:VIDEO Sådan giver du førstehjælp ved hjertestopNu blev det altså ham selv, der fik brug for førstehjælpsteknikken, og Henrik Nørgaard er imponeret over, at hans hustru kunne huske det hele, da det gjaldt.
- Jeg synes bare, at det er fantastisk, at hun kunne efter ti år.
Jeg havde da glemt noget af det, da jeg var på kursus, siger Henrik Nørgaard.
Nomineret til Årets FørstehjælperFamilien Nørgaards liv har ændret sig siden den aften i maj.
- Vi er kommet tættere på hinanden som familie, synes jeg.
Det giver sig selv, for jeg har ikke kunnet begynde på arbejde endnu, så jeg kan bare være sammen med mine børn og min kone.
- Jeg har ikke travlt med at komme på hamsterhjulet igen.
Jeg har fået en chance til, så nu skal livet nydes, siger Henrik Nørgaard.
Også Lene Nørgaard mener, at livet har fundet et andet perspektiv.
- Man ved aldrig, hvornår lynet slår ned.
Vi skal huske at nyde livet – også de små ting.
Og vi skal især lade være med at bekymre os over de små ting.
Der er mange ting, vi siger 'pyt' til i dag, som vi måske ikke gjorde før.
- Vi sætter pris på, at vi har hinanden og vores familie og venner.
Det betyder sådan set alt.
Lene Nørgaard er blevet nomineret af Røde Kors til prisen som Årets Førstehjælper.
Om hun får prisen bliver offentliggjort 4.
april.
FacebookTwitterKopier linkEmner:Førstehjælp|Hospitaler|Aarhus Universitetshospital|Hammel Neurocenter|Aarhus




https://www.dr.dk/nyheder/viden/teknologi/stjerneskuespiller-delte-familiebillede-datteren-sagde-fra-over-53-millioner

TeknologiStjerneskuespiller delte familiebillede: Datteren sagde fra over for 5,3 millioner følgereGwyneth Paltrows datter har sat gang i debatten om deling af billeder af børn på sociale medier.
Billedet på Gwyneth Paltrows Instagram har i skrivende stund 161.
181 synes godt om-tilkendegivelser (arkivfoto).
Af Anton Lind29.
mar.
2019 kl.
08.
59Bemærk: artiklen er mere end 30 dage gammelLæs opEn simpel kommentar fra en datter har sat gang i en debat på sociale medier om en af tidens store spørgsmål.
Må forældre uhæmmet dele billeder af deres børn?
Et spørgsmål, der bliver mere og mere relevant, i takt med at generationer, der er vokset op med sociale medier, nu bliver så gamle, at de kan sige fra.
Det er den 14-årige Apple Martin, datter af skuespiller Gwyneth Paltrow og Coldplay-forsanger Chris Martin, der har startet debatten ved at sige fra på sin mors Instagram-profil.
Apple Martin ville nemlig ikke finde sig i at blive delt med morens 5,3 millioner følgere, skriver The Guardian.
Derfor kommenterede hun et billede på Instagram fra familiens skiferie, hvor mor og datter sidder sammen i en skilift.
- Mor, vi har talt om det her.
Du må ikke poste noget uden mit samtykke, skrev hun i en kommentar, der senere er blevet slettet.
Gwyneth Paltrow svarede:- Man kan ikke engang se dit ansigt!
Mor, vi har talt om det her.
Du må ikke poste noget uden mit samtykkeApple Martin på InstagramKommentaren satte gang i en livlig debat, hvor mange sympatiserede med datteren, mens andre kaldte hende respektløs.
- Bare fordi forældre har et juridisk ansvar for deres børn, betyder det ikke, at børn ikke har lov til at udtrykke deres frie vilje.
Jeg kan ikke forestille mig noget mere påtrængende end at leve så tæt på offentligheden uden at kunne gøre noget ved det, skrev en Instagram-bruger på Gwyneth Paltrows profil.
En anden gav dog ikke meget for datterens opførsel.
- Wow en uforskammet pige.
En ting, vi alle skal lære, er, at respektere vores forældre, skrev brugeren.
På sociale medier, før de bliver fødtIfølge Joanne Orlando, der forsker i teknologi og læring ved Western Sydney University i Australien, er det en debat, som vil komme til at fylde mere i fremtiden.
Der er nemlig en hel generation af unge, der har fået hele deres liv dokumenteret af forældrene på sociale medier.
- For de her børn var deres ultralydscanning første gang, de ramte sociale medier, og så ellers fra den dag de blev født, siger Joanne Orlando.
- De har ingen kontrol over, hvad deres forældre lægger op.
Så de vil forsøge at genvinde kontrollen, når de er i stand til det, siger hun til The Guardian.
Mange forældre spørger ikke om lovProblemstillingen er også aktuel herhjemme, hvor forældre også i høj grad deler deres børn på sociale medier.
En Epinion-undersøgelse lavet for DR i 2017 viste, at 39 procent af forældre til børn mellem 11 og 18 aldrig eller sjældent spørger børn om lov, før de deler billeder af dem på sociale medier.
Læs også:Generation Facebook: Forældre deler billeder uden at spørgeI andre europæiske lande kæmper børn og forældre med samme problemstilling.
I Frankrig, der har meget strenge love for privatlivet, har politiet været nødt til at advare forældre om dele billeder af deres børn.
Det kan nemlig give op til et års fængsel eller en bøde på 335.
000 kroner at gøre det uden samtykke.
FacebookTwitterKopier linkEmner:Gwyneth Paltrow (skuespiller)|Instagram|Børns Vilkår|Florida|Australien




https://www.dr.dk/sporten/atletik/kenyanske-loebefans-skal-skabe-en-fest-ved-vm-i-aarhus

AtletikKenyanske løbefans skal skabe en fest ved VM i AarhusLørdag bliver der afholdt VM i terrænløb i Aarhus.
Arrangørerne håber, det bliver en stor folkefest.
Kenyanske Geoffrey Kamworor er den store favorit ved VM i cross, som han kan vinde for femte gang.
29.
mar.
2019 kl.
08.
17Bemærk: artiklen er mere end 30 dage gammelLæs opFire kenyanske verdensmestre er til start, når området omkring Moesgaard Museum i Aarhus lægger terræn til cross-VM lørdag.
Dansk Atletik Forbund (DAF), som er arrangør, er glade for, at de i løbekredse store navne har meldt deres ankomst, men i virkeligheden går forbundet mere op i at skabe en gedigen fest på ruten.
Det forklarer direktøren for DAF, Jakob Larsen.
- Vi er egentlig ikke så optaget af, hvem der kommer.
Der kommer nogle, og den hurtigste bliver verdensmester.
For os er det rigtig, rigtig vigtigt at skabe en fest, siger han og glæder sig til et festligt kenyansk indtog.
Læs også:Norsk teenagefænomen løber cross-VM i Danmark- Så at der kommer kenyanske løbere, og at det fører til, at der kommer en bus med kenyanske supportere, det er det, som det handler om, for så får vi en fest.
Busture til AarhusDAF har været meget bevidste om, at verdens stærkeste nation inden for langdistanceløb, Kenya, også har ekstremt medlevende fans.
Og derfor tog man alternative metoder i brug for at sikre sig, at fansene kom.
- Det startede med, at vi tog fat i den kenyanske ambassadør for Danmark.
Han sidder i Stockholm.
Og via den kontakt er det mundet ud i, at der er blevet etableret busture fra København til Aarhus.
Der kommer en bus eller to med herboende kenyanske supportere, siger Jakob Larsen.
Til VM i halvmaraton i 2014 i København var der total udsolgt med 30.
000 løbere - både eliteløbere og motionister.
Ved at lokke VM i cross til Danmark håber DAF, at man i mindre målestok kan få flere folks øjne op for terrænløb.
- En del af spørgsmålet er jo også: "Kan man åbne naturen som arena for løb?
".
Og det er vel at bemærke motionsløb, vi tænker.
Det er for tidligt at sige, om det lykkes, siger DAF-direktøren, der forventer i omegnen af 2.
000 motionister lørdag.
De sendes ud på VM-ruten, når eliteløberne er i mål.
Anna Emilie Møller (tv.
red.
) vandt for nylig DM i cross.
Hendes chancer for en medalje ved VM er dog ikke store.
Her ses hun ved Eremitageløbet sammen med kenyanske Sylvia Kiberenge.
Forbundet har selv lagt i omegnen af den ene million kroner af de i alt 15 millioner kroner, som budgettet til arrangementet lyder på.
Men kommer investeringen så til at kaste en dansk medalje af sig?
Nej, er det oplagte svar.
- Der er ikke nogen af dem, som kommer til at vinde medalje.
Det skal vi ikke regne med.
Men de får mulighed for at løbe mod det bedste, verden har at byde på, så de kan se, hvor de står.
Og det er vigtigt, siger Jakob Larsen.
Danmarks bedste placering ved VM i cross til dato er en 14.
-plads.
/ritzau/FacebookTwitterKopier linkEmner:Kenya|Aarhus|Atletik|Motion|Dansk Atletik Forbund




https://www.dr.dk/nyheder/udland/ny-dansk-fremmedkriger-aftale-traekker-internationale-overskrifter

UdlandNy dansk fremmedkriger-aftale trækker internationale overskrifterRegeringen og Dansk Folkepartis nye aftale om fremmedkrigere og deres børns statsborgerskab er nået til flere udenlandske medier.
Regeringen og Dansk Folkepartis nye fremmedkriger-aftale er nået til flere udenlandske medier.
Af Sofie Dyjak29.
mar.
2019 kl.
08.
44Bemærk: artiklen er mere end 30 dage gammelLæs opNyheden om, at regeringen og Dansk Folkeparti vil gøre det nemmere for danske myndigheder at tage statsborgerskabet fra fremmedkrigere og deres børn, er nået langt ud over Danmarks grænser.
Både i norske, svenske, franske og flere arabiske medier får historien spalteplads.
Og de fleste af medierne er meget optagede af, at også børn af fremmedkrigere fremover bliver straffet, hvis det står til regeringen og Dansk Folkeparti.
For eksempel er overskriften på artiklen i det franske medie Le Monde: "Danmark ønsker at fratage nationalitet fra børn af jihadister"Mens mediet Middle East Online skriver, at "Danmark vender jihadist børn ryggen".
Regeringen og Dansk Folkeparti offentliggjorde i går deres nye aftale på området.
I dag kan en frakendelse af et dansk pas kun ske ved en dom.
Læs også:Ekspert om ny lov mod fremmedkrigere: Det holder ikke at efterlade børn statsløseMen fremover mener regeringen og Dansk Folkeparti, at det skal være muligt at fratage en fremmedkriger det danske statsborgerskab administrativt, mens den pågældende person stadig befinder sig i udlandet.
Et barn af en fremmedkriger - født i et område, hvor det er ulovligt at indrejse eller opholde sig - skal heller ikke længere automatisk få tildelt dansk statsborgerskab.
Usikkert hvor mange det berører- Deres forældre har vendt Danmark ryggen, så der er ingen grund til, at deres børn bliver danske statsborgere.
Sådan siger udlændinge- og integrationsminister Inger Støjberg (V).
Og det er især dén udmelding, flere udenlandske medier skriver om og gengiver.
De fleste af medierne har et billede af Inger Støjberg i toppen af artiklen.
Regeringen og Dansk Folkeparti har siden sommer arbejdet på nye regler på området.
Reglerne har endnu ikke været til afstemning i Folketinget, og ifølge Inger Støjberg vil lovgivningsarbejdet først blive gennemført efter det kommende folketingsvalg.
Det er usikkert præcis, hvor mange personer der bliver berørt, hvis aftalen bliver vedtaget af et flertal i folketinget.
FacebookTwitterKopier linkEmner:Dansk Folkeparti|Inger Støjberg (politiker)|Venstre|Folketinget|Le Monde




https://www.dr.dk/nyheder/indland/billeder-af-bryster-og-koensdele-sager-om-digitale-kraenkelser-rammer-nu-ogsaa

IndlandBilleder af bryster og kønsdele: Sager om digitale krænkelser rammer nu også ForsvaretAntallet af krænkelsessager steg i 2018, viser årsrapport fra den militære anklagemyndighed, Auditørkorpset.
Den militære anklagemyndighed Auditørkorpset omtaler en ny type af krænkelsessager i sin årsrapport for 2018.
Af Mads Korsager Nielsen29.
mar.
2019 kl.
06.
45Bemærk: artiklen er mere end 30 dage gammelLæs opNærbilleder af en kvindelig værnepligtigs blottede bryster og bagdel.
Deling af fotos af kønsdele på Snapchat og andre digitale tjenester.
En ny type af digitale krænkelsessager har set dagens lys i Forsvaret.
Auditørkorpsets årsrapportAuditørkorpset er den militære anklagemyndighed, der undersøger og udmåler sanktioner i Forsvaret.
Militært personale kan straffes efter den militære straffelov for for eksempel at behandle underordnede krænkende, sove på vagten eller håndtere våben uansvarligt.
Auditørkorpset kan også overdrage sager til det civile retssystem.
Auditørkorpset behandlede sidste år 690 sager.
Af dem blev der udmålt sanktioner i form af bøde eller hæfte i 340 sager.
I 25 tilfælde blev militært personale idømt fængselsstraf.
Kilde: Auditørkorpsets årsrapport, 2018Det viser årsrapporten fra Auditørkorpset, der er den militære anklagemyndighed i Danmark.
Fem soldater blev i 2018 idømt bødestraffe for enten at have delt eller optaget fotos af krænkende karakter.
Den samme type sager, som samfundet har oplevet en stigning af i løbet af de seneste år med blandt andet den såkaldte 'Umbrella-sag', hvor mere end 1.
000 unge er blevet sigtet for at have delt optagelser med seksuelt indhold.
Derfor kan det ikke undre, at fænomenet nu har fundet vej til det militære system, hvor kvindelige og mandlige værnepligtige og konstabler ofte bor på samme stuer, konstaterer generalauditør Lars Stevnsborg.
- Det kræver en opmærksomhed, ikke mindst når man har de tætte relationer på en belægningsstue, hvor man bor sammen.
Der ligger i høj grad et ansvar for Forsvaret i at sikre, at man udstikker nogle retningslinjer for de unge mennesker, siger Lars Stevnsborg.
Stigning i antal af sagerIfølge Auditørkorpsets årsrapport steg antallet af strafferetlige undersøgelser generelt med omkring 20 procent i forhold til året før.
Af dem udløste godt halvdelen en sanktion i form af fængsel eller bøde.
Mere end halvdelen af overtrædelserne af den militære straffelov er såkaldte udebliversager.
Det vil sige værnepligtige eller professionelle soldater, der ikke møder til tjeneste på kasernen.
Antallet af militære krænkelsessager af enten underordnet eller personale indenfor samme rang er fordoblet fra året før - fra to til fire sager.
Endvidere blev en konstabel idømt dagbøder for blufærdighedskrænkelse, efter han tog nærbilleder af en kvindelig værnepligtigs blottede bryster og bagdel.
- Mens hun sov nøgen på sit værelse, samt ved i flere tilfælde via sin telefon at have sendt disse fotos samt fotos af sit eget erigerede lem til hende, beskriver årsrapporten.
Omtale har opdragende effektAuditørkorpset måtte opgive at rejse påtaler mod tre mandlige og to kvindelige konstabelelever for blandt andet blufærdighedskrænkelse, efter der på den fælles belægningsstue havde udviklet sig 'sjofel tale' og 'grænseoverskridende adfærd'.
Men fire af konstabeleleverne blev idømt bødestraffe for at have delt billeder af deres kønsdele på digitale medier samt for at urinere i bruseren.
Generalauditør Lars Stevnsborg forklarer, at det i sig selv har en opdragende effekt, når nye sagstyper som billedkrænkelserne bliver nævnt specifikt i årsrapporten, som bliver udsendt bredt til forsvarets myndigheder.
- Men det er en type af sager, vi ikke har set før, så det vil højst sandsynligt indgå blandt dem, vi rapporterer videre i systemet, siger Lars Stevnsborg.
Forsvaret: En sag er én for megetIfølge chefen for Strategisk HR i Forsvarskommandoen, så er enhver form for krænkende adfærd uacceptabel i Forsvaret.
- Én sag om krænkende adfærd er én sag for meget.
Netop derfor er krænkende adfærd et emne, vi har løbende fokus på, uanset om det sker via digitale medier eller direkte mellem to ansatte, siger kommandørkaptajn Jesper Heiner Lynge.
Forsvarsministeriets Personalestyrelse oplyser, at man netop nu er i gang med at opdatere rammerne for indsatsen mod blandt andet krænkende adfærd.
- Nye digitale trends kræver særlig opmærksomhed.
Det er en opgave, vi i samarbejde med Forsvaret har stor fokus på.
Vi har f.
eks sat ind med information til nye værnepligtige, for at forebygge krænkende adfærd, oplyser personalestyrelsen i en skriftlig kommentar.
Seksuelle chikanesager i Forsvaret i 2018•Under en militærøvelse greb en sergent fat i en kvindelig konstabel bagfra og befølte hende på trods af, at hun gentagne gange bad ham stoppe, hvorefter han skubbede hende op ad væggen.
Sergenten fik en bøde på 6.
000 kroner.
•En oversergent udviste i en periode på 3-4 måneder krænkende adfærd over for tre kvindelige konstabler ved udtalelser, berøring og tilnærmelser.
Befalingsmanden fik en bøde på 5.
000 kroner.
•En konstabel berørte en kvindelig, sovende kollega på kinden samt lagde en hånd på hendes brystkasse uden på tøjet.
Soldaten fik en bøde på 4.
000 kroner.
•Fire konstabelelever modtog hver især en bøde på 2.
500 kroner for at have optaget fotos af egne kønsdele, delt dem med andre samt at have urineret i bruseren på en måde, så det sprøjtede op ad benet på en anden person.
•En konstabel modtog dagbøder, efter at have taget nøgenfotos af en sovende, kvindelig værnepligtig samt have sendt billeder af sit lem til hende.
•Auditørkorpset opgav at påtale tre mandlige samt to kvindelige konstabelelever på samme stue.
På stuen havde udviklet sig omfattende nedladende og sjofel tale samt til dels grænseoverskridende adfærd.
FacebookTwitterKopier linkEmner:Forsvarets Auditørkorps|Militær|Anklagemyndigheden|Seksualitet|Værnepligt




https://www.dr.dk/nyheder/kultur/anmeldere-kalder-kim-larsen-album-medrivende-men-spartansk

Den danske sanger Kim LarsenSe temaKulturAnmeldere kalder Kim Larsen-album medrivende men spartanskDe 12 nye Kim Larsen-sange lyder som de skitser, de er, lyder det i de første anmeldelser af nyt album.
12 nye Kim Larsen-sange er udgivet efter musikerens død for et halvt år siden.
29.
mar.
2019 kl.
07.
37Bemærk: artiklen er mere end 30 dage gammelLæs opEt halvt år efter at Kim Larsen døde, er der helt uventet udgivet et album med tolv af musikerens sidste indspilninger.
Albummet udkom natten til i dag.
Anmelderne har allerede lyttet til albummet 'Sange fra første sal', og tidligt fredag morgen er de første anmeldelser kommet.
Læs også:Kim Larsens søn om nyt album: 'Tak fordi du altid satte barren så højt'Politikens musikredaktør, Simon Lund, beskriver albummet som "spartansk",- De tolv sange lægger ikke meget til den bunke af store Kim Larsen-sange, der allerede fylder godt i den danske sangskat.
- De stikker mest ud som de skitser, de er.
Men i deres skrabede form, mundrette poesi og ikke mindst stædig væsen er de stadig så meget Kim Larsen, som noget kan være, skriver anmelderen, som giver albummet fire ud af seks stjerner.
TilforladeligtJyllands-Postens anmelder beskriver de tolv sange som både stærke og middelmådige.
Og selv om albummet ikke er et mesterværk, så er det alligevel medrivende.
Det får også fire ud af seks stjerner af anmelder Anders Houmøller Thomsen.
Albummet blev indspillet over foråret og sommeren 2018, og på albummet figurerer blandt andre sønnen Hjalmer og Jørn Ørn, der var Larsens manager.
Men trods de nære omstændigheder, er albummet ikke nærværende, mener Thomas Treo, som er anmelder ved Ekstra Bladet.
- Det er stort set en typisk, tilforladelig Larsen-skive, der bare lyder som et demobånd, skriver han.
/ritzau/FacebookTwitterKopier linkEmner:Ekstra Bladet|Jylland




https://www.dr.dk/nyheder/penge/amerikanske-myndigheder-beder-om-oplysninger-om-danske-bank

PengeAmerikanske myndigheder beder om oplysninger om Danske BankTo nordiske storbanker er blevet anmodet om flere oplysninger om deres transaktioner med Danske Bank.
)29.
mar.
2019 kl.
02.
51Bemærk: artiklen er mere end 30 dage gammelLæs opDe amerikanske myndigheder har kontaktet bankerne Nordea og SEB og bedt om flere oplysninger i sagen om hvidvask i Danske Bank.
Det skriver finansmediet Bloomberg på baggrund af en anonym kilde.
Ifølge mediet er det finansmyndighederne i New York, der har rettet henvendelse til de to banker for blandt andet at få mere information om deres transaktioner med Danske Bank.
Hvad anmodningen præcis går på er uvist.
Men det handler ifølge mediet om mistanken om hvidvask for et stort milliardbeløb gennem Danske Banks filial i Estland.
Ifølge Danske Banks egen undersøgelse, var der mistænkelige transaktioner gennem den estiske filial for 1.
500 milliarder danske kroner.
De to banker skal endvidere oplyse mere om deres samarbejde med advokatfirmaet Mossack Fonseca.
SkatteunddragelseSelskabet blev kendt i forbindelse med lækagen af de såkaldte Panama-papirer.
Her blev det afsløret, hvor skatteunddragelse skete gennem selskabskonstruktioner i Panama.
Dokumenterne i lækket stammede fra Mossack Fonseca, og det kom blandt andet frem, at Nordea samarbejdede med selskabet.
Historien fra Bloomberg kommer dagen efter, at Financial Times kunne fortælle, at finansmyndighederne i New York kontaktede svenske Swedbank i februar.
Ifølge Financial Times gik den henvendelse også på Danske Bank-sagen og de lækkede Panama-papirer.
Finansmyndighederne i New York har ikke ønsket at kommentere Bloombergs artikel.
Heller ikke Nordea eller SEB er vendt tilbage på mediets henvendelser.
/ritzau/FacebookTwitterKopier link




https://www.dr.dk/nyheder/indland/gymnasium-naegter-foelge-raad-om-kollektiv-afstraffelse-efter-buh-raab-mod-minister

IndlandGymnasium nægter at følge råd om kollektiv afstraffelse efter buh-råb mod ministerMinister indkaldt til samråd om styrelses gentagne opfordringer om at straffe elever fra Ørestad Gymnasium.
Ørestad Gymnasium har været i centrum efter en sag om påstået møntkast og tilråb mod undervisningsminister Merete Riisager (LA) og sognepræst Kathrine Lilleør i begyndelsen af marts.
29.
mar.
2019 kl.
07.
07 | opdateret 29.
mar.
2019 kl.
08.
21Bemærk: artiklen er mere end 30 dage gammelLæs opEfterspillet på undervisningsminister Merete Riisagers (LA) afbrudte besøg på Ørestad Gymnasium ruller videre.
Både ledelsen og lærere på det københavnske gymnasium afviser at følge Styrelsen for Undervisning og Kvalitet (STUK), der kræver elever straffet som følge af et omdiskuteret ministerbesøg - individuelt eller kollektivt.
Bestyrelsesformanden for Ørestad Gymnasium, René van Laer, siger til Berlingske, at en kollektiv straf ikke kommer på tale.
- Man kan ikke straffe 1.
200 elever, fordi der måske er nogle få, der har opført sig dårligt, siger han.
I begyndelsen af marts afbrød Merete Riisager og sognepræst Kathrine Lilleør pludseligt deres besøg på Ørestad Gymnasium efter tilråb og angiveligt truende adfærd fra elever.
Hives i samrådØrestad Gymnasium har lavet en redegørelse for hændelsen, hvor man ikke fandt grundlag for at straffe nogen elever.
Men Styrelsen for Undervisning og Kvalitet har efterfølgende kritiseret Ørestad Gymnasiums håndtering af hændelsen og opfordrede til, at ledelsen ombestemte sig og enten straffede enkelte elever eller kollektivt.
Undervisningsordfører Carolina Magdalene Maier fra Alternativet mener, at Styrelsens håndtering af sagen er utilstedelig:- Det er det, at de gentagne gange lægger pres på bestyrelsen og ikke anerkender ledelsens vurdering af, at der ikke er anledning til at sanktionere elever, siger hun til Ritzau.
Hun har nu indkaldt undervisningsministeren til samråd i Folketinget.
Ifølge ordføreren er det gymnasiets ledelsesret selv at vurdere, om der er grundlag for at straffe elever.
Ekspert: Må ikke gå så langtStyrelsen skriver omvendt i sin vurdering, at Ørestad Gymnasiums ledelse har pligt til at sanktionere elever, der overtræder studie- og ordensregler ved eksempelvis at råbe skældsord.
Ifølge en ekspert går styrelsen længere, end de må i sagen.
- Styrelsen har efter min vurdering ikke beføjelser til at pålægge gymnasiet at reagere på en bestemt måde, siger professor på Juridisk Institut ved Aalborg Universitet Sten Bønsing til Berlingske.
Gymnasiets oprindelige vurdering beror ifølge avisen på en granskning af videoer fra besøget.
Her har man fastslået, at det ikke er muligt at identificere de elever, der råbte skældsord efter ministeren.
/ritzau/DR Nyheder/FacebookTwitterKopier linkEmner:Alternativet (parti)|Carolina Maier (politiker)|Kathrine Lilleør (præst)|Ørestad|Gymnasiale uddannelser




https://www.dr.dk/nyheder/politik/alternativet-vil-indfoere-10-lovlige-pjaekkedage-paa-alle-ungdomsuddannelser

PolitikAlternativet vil indføre 10 lovlige ’pjækkedage’ på alle ungdomsuddannelserUngdommen skal have mulighed for at engagere sig i samfundet uden at frygte fravær.
Af Issa Jeppesen29.
mar.
2019 kl.
07.
18Bemærk: artiklen er mere end 30 dage gammelLæs opSamfundsengagerede gymnasieelever skal ikke straffes med fravær, hvis de vælger at deltage i lovlige demonstrationer i skoletiden.
Sådan lyder det fra Alternativet, der mener, at politikerne på Christiansborg bør tilskynde ungdommen til at deltage mere aktivt i samfundet.
Derfor fremlægger de i dag et beslutningsforslag, som skal tillade op til 10 gyldige fraværsdage per skoleår.
- Det handler om få unge mennesker til at deltage i de demokratiske processer, siger Alternativets leder, Uffe Elbæk.
Betingelsen for, at fraværet kan stemples som gyldigt, er, at eleven kan dokumentere, at fraværet bliver brugt på samfundsrelevante projekter.
Det lyder måske som et radikalt forslag, men det er vigtigt, at vi understøtter unges involvering i samfundet.
Uffe Elbæk, leder AlternativetFor eksempel skal arbejde for civilsamfundsorganisationer, deltagelse i foreningsliv, politisk arbejde og lovligt anmeldte demonstrationer stemples som lovligt fravær.
- Det lyder måske som et radikalt forslag, men det er vigtigt, at vi understøtter unges involvering i samfundet, og faktisk eksisterer ordningen allerede i forvejen bare i mindre udgave.
For eksempel tæller det ikke som fravær, når elever involverer sig i elevråd, og det ønsker vi nu at udbrede til samfundet, siger Uffe Elbæk.
Skal elevers engagement i for eksempel Stram Kurs eller Hizb ut-Tahrir godkendes som gyldigt fravær?
- Jeg vil ikke vurdere den ene organisation over for den anden, så længe organisationen er lovlig og godkendt, skal det tælles som gyldigt engagement, siger Uffe Elbæk.
Ifølge Alternativet skal det være op til skolelederne ude på ungdomsuddannelserne selv at beslutte, hvilke aktiviteter der kan godkendes som gyldigt fravær.
Læs også:Regeringen vil belønne gymnasier, der får elever i job eller videre i uddannelseV: Der er tale om et skråplanDebatten om, hvorvidt fravær i visse sammenhænge bør blåstemples, har senest været oppe og vende i forbindelse med forrige uges stort anslåede klimademonstration.
Her havde flere end 1.
000 unge – midt i skoletiden - taget plads på slotspladsen foran Christiansborg i et forsøg på at få klima højere op på den politiske dagsorden.
Det fik flere politikere - heriblandt statsministeren - til at kommentere spørgsmålet om fravær.
Fra talerstolen på slotspladsen henvendte Lars Løkke Rasmussen (V) sig direkte til demonstranterne og understregede, at han langt fra var begejstret for demonstrationer i skoletiden, men tilføjede dog, at eleverne på slotspladsen næppe ville lide skade af de mistede skoletimer.
Andre politikere har imidlertid været mere kradsbørstige i deres tilgang til spørgsmålet om fravær.
Både Dansk Folkeparti og Konservative har understreget, at demonstrationer skal foregå uden for skoletiden.
Venstres undervisningsordfører, Anni Matthiesen, kalder blåstempling af fravær for et skråplan.
- Man hjælper hverken eleverne eller skolelederne, og faktisk synes jeg, at Alternativets beslutningsforslag er et skråplan, siger hun og henviser til, at flere formentlig vil bruge forslaget som et slags ”pjækkeværktøj”.
Man hjælper hverken eleverne eller skolelederne og faktisk synes jeg, at Alternativets beslutningsforslag er et skråplan.
Anni Matthisen, Uddannelsesordfører Venstre- De unge mennesker begynder måske at tænke, at de ligefrem hvert år skal bruge 10 dage på et eller andet, så de kan få lov til at holde fri.
Det, synes jeg, ville være ærgerligt, siger hun.
Rigide fraværsreglerHos Folketingets største parti, Socialdemokratiet, kommer man heller ikke til at stemme ja til Alternativets beslutningsforslag.
Ikke desto mindre mener Socialdemokratiets undervisningsordfører, Annette Lind, at man bør se nærmere de eksisterende fraværsregler, der ifølge hende er for rigide.
- Vi vil have en bredere diskussion af, hvad der er gyldigt fravær.
Eksempelvis burde aktiviteter som skolevalg, session og generelt borgerligt ombud ikke tælle som fravær, siger Annette Lind.
Læs også:Minister om kritik af 'fraværspakke': Eleverne skylder at møde opOmvendt er hun stor modstander af den del af forslaget, der åbner op for, at elever kan engagere sig i yderligtgående organisationer uden af få fravær.
- En demonstration med Hizb ut-Tahrir, som vi så på slotspladsen i fredags, vil jeg aldrig nogensinde opfordre nogen elever til at deltage i og slet ikke undlade at give fravær for det, siger Annette Lind.
FacebookTwitterKopier linkEmner:Alternativet (parti)|Hizb ut-Tahrir|Lars Løkke Rasmussen (politiker)|Uffe Elbæk (politiker)|Uddannelse




https://www.dr.dk/nyheder/viden/klima/fn-slar-alarm-over-rekordtemperaturer-i-verdenshavene

KlimaFN slår alarm over rekordtemperaturer i verdenshaveneEn ny FN-rapport viser, at havtemperaturerne og mængden af kuldioxid i atmosfæren nåede rekordniveau i 2018.
29.
mar.
2019 kl.
02.
10Bemærk: artiklen er mere end 30 dage gammelLæs opTorsdag kunne en ny rapport fra World Meteorological Organization (WMO) konkludere, at overfladetemperaturerne i verdenshavene ramte et rekordhøjt niveau i 2018.
Samtidig viser opgørelserne, at mængden af kuldioxid i atmosfæren aldrig har været højere, skriver nyhedsbureauet AP.
FN's generalsekretær, António Guterres, kalder WMO-rapporten for "endnu en brat opvågning" for verdens regeringer og den globale industri.
- Den (rapporten, red.
) beviser det, vi længe har sagt, nemlig at klimaforandringerne foregår hurtigere end vores indsats for at stoppe dem, siger han.
WMO understreger i rapporten, at gennemsnitstemperaturen globalt nu er en hel grad varmere, end da den industrielle revolution begyndte omkring år 1760.
Selv om stigningen kan lyde uanselig, har den voldsomme konsekvenser for globale vejrmønstre, siger WMO' generalsekretær, Petteri Taalas.
- Vi har set langt flere vejrrelaterede katastrofer på grund af klimaforandringerne, og temperaturstigningerne har langsigtede konsekvenser for millioner af mennesker, siger han til nyhedsbureauet AFP.
Ifølge FN er 4,5 milliarder mennesker blevet direkte påvirket af ekstremt vejr siden 1998.
/ritzau/FacebookTwitterKopier linkEmner:António Guterres (politiker)|World Meteorological Organization|Forenede Nationer|Klimaændringer|Vejret




https://www.dr.dk/nyheder/kultur/boeger/forfatter-vil-nuancere-fordomme-om-paedofile-har-de-ikke-ogsaa-ret-til-hjaelp

BøgerForfatter vil nuancere fordomme om pædofile: Har de ikke også ret til hjælp?
Det er vigtigt ikke at skære alle pædofile over én kam, mener forfatter.
Med sin nye roman 'Hvad ingen ved' håber Anne Cathrine Bomann, at hun kan være med til at nuancere billedet af pædofile.
(© Anne Cathrine Bomann)Af Michelle From Hoxer og Interview Anne Glad29.
mar.
2019 kl.
06.
32Bemærk: artiklen er mere end 30 dage gammelLæs opHvordan lever man med pædofile lyster, hvis man ikke har tænkt sig at begå overgreb mod børn?
Det spørgsmål undersøger Anne Cathrine Bomann i sin ungdomsroman 'Hvad ingen ved'.
Den handler om 19-årige Jonas, der opdager, at han bliver tiltrukket af en yngre dreng, som han er bordtennistræner for.
Men det var ikke, fordi Anne Cathrine Bomann på forhånd havde planlagt at skrive om det kontroversielle emne.
- Der kom bare et billede til mig af en sympatisk, ung mand, som bliver forelsket i en dreng.
Og så tænkte jeg: Det er spændende!
Og så gik jeg i gang med at skrive, fortæller hun.
(© Gyldendal)Hvor går grænsen?
Efter at have skrevet bogen gik det op for den psykologuddannede forfatter, at hendes fortælling måske manglede.
- Nu bagefter tænker jeg, at det er et ret underbelyst emne, at det er meget tabuiseret, og at det er noget, man hører meget lidt om.
Hvis man hører om pædofili, så er det fra 'monster'-siden med overgrebsmænd og alt muligt ubehageligt.
Hun kalder bogen 'en nuancering' af den stereotype, pædofile overgrebsmand, som man ofte møder i medierne og i film og bøger.
Min bog er ikke en manual eller noget færdigt, fuldendt bud på en forståelse af pædofili.
Anne Cathrine Bomann, forfatter og psykolog- Det er meget nemt at komme folk i kasser eller gøre tingene sort-hvide.
Jeg har prøvet at arbejde i hele det grå område: Hvad er rigtigt og forkert?
Hvad går over grænsen?
, siger Anne Cathrine Bomann, som understreger, at hun ikke forsøger at normalisere eller blåstemple pædofili.
- Min bog er ikke en manual eller noget færdigt, fuldendt bud på en forståelse af pædofili.
En vigtig skelnenFor at få større forståelse for pædofili brugte hun en del tid på research.
Hun talte blandt andet med rådgivere fra Sexlinien – og så fandt hun et særligt onlinefællesskab af pædofile.
Om Anne Cathrine BomannAnne Cathrine Bomann (f.
1983) er uddannet psykolog og arbejder både som psykolog og forfatter.
Hun debuterede som forfatter i 1999 som 15-årig med digtsamlingen 'Hjemløs'.
I 2017 udgav hun debutromanen 'Agathe', som er solgt til 17 lande.
'Hvad ingen ved' udkom i februar 2019.
- Det er en gruppe, som støtter hinanden i at leve med den her seksualitet uden at ville udleve den og uden at ville gøre børn fortræd.
Det er svært at vide præcist, hvor mange danskere, der, ligesom Jonas, oplever pædofile lyster.
På onlineleksikonet 'Den store danske' fandt Anne Cathrine Bomann et bud, der lød på 40.
000 danskere, men det er langt fra alle, der udlever de tanker og lyster.
Netop den beslutning var afgørende for hende at få med i sin hovedperson Jonas, der ikke selv har været udsat for overgreb og kommer fra en helt almindelig familie.
- Det er vigtigt for mig med den her skelnen mellem de følelser, man kan have, og hvad man gør.
Og hvis man ikke gør et barn noget, er man så et forkert eller ondt menneske?
Den der skelnen har jeg gerne villet undersøge, fortæller hun.
Kæmper med skammenVed at skrive om en karakter som Jonas, der virker sympatisk og ikke begår overgreb, men som alligevel befinder sig i et grænseland, håber hun, at læserne også tvinges til at forholde sig til det moralske dilemma.
© (c) DRBogselskabet med Anne Cathrine BomannHør Anne Cathrine Bomann fortælle mere om sin roman i Bogselskabet med vært Anne Glad.
- For mig endte det med at blive vigtigt også at få fortalt den her slags historie om en ung mand, som ikke selv har valgt denne seksualitet - og som også kæmper imod den og al den ensomhed og skam, der følger med, forklarer Anne Cathrine Bomann.
Til allersidst i bogen har hun valgt at henvende sig direkte til sine læsere og henvise til forskellige steder, de kan søge hjælp, hvis de oplever at have pædofile lyster.
- Det er alligevel et ret bombastisk emne - og derfor tænkte jeg, at det ville give god mening at fortælle, at alle pædofile ikke kan ikke skæres over én kam.
Der er nogle, der virkelig kæmper med det her; der er nogle, der prøver at stå imod, siger hun og stiller spørgsmålet:- Skal de ikke også have noget hjælp, så vi kan forebygge de overgreb, som vi alle sammen synes er helt forfærdelige?
FacebookTwitterKopier linkEmner:Pædofili|Litteratur|Seksualitet|Sundhed og velvære




https://www.dr.dk/nyheder/viden/kroppen/giftige-stoffer-i-regntoej-og-bagepapir-koster-hundredvis-af-liv-i-norden

KroppenGiftige stoffer i regntøj og bagepapir koster hundredvis af liv i NordenFluorerede stoffer slår hvert år flere hundrede ihjel, konkluderer rapport.
Fluorerede stoffer findes i mad, drikkevand, fødevareemballage, maling og mange andre produkter.
Helt at undgå stofferne er nærmest umuligt.
Af Emilie Aagaard29.
mar.
2019 kl.
06.
01Bemærk: artiklen er mere end 30 dage gammelLæs opDe kan hæmme fostres vækst og få vores blodtryk til at stige.
Undersøgelser har også vist, at de kan øge risikoen for brystkræft og nyrekræft.
Og så findes de ofte i ting, du er helt tæt på, fx bagepapir, pizzabakker, regntøj og stegepander.
Der er mange undersøgelser, der viser, at perfluorerede stoffer, ofte blot kaldt fluorerede stoffer, kan være skadelige for mennesker.
Nu har Nordisk Ministerråd fået lavet en rapport, der sætter tal på, hvor skadeligt.
Den her nye rapport viser, at det koster alt for meget at reparere skaderne efterfølgende.
Det ville være langt bedre at forbyde stofferne.
Eva Cecilie Bonefald Jørgensen, AURapporten kalder de ’The Cost of Inaction’.
Det kan oversættes til "prisen for ikke at handle".
Her konkluderer de, at flere hundrede mennesker alene i Norden dør pga.
stofferne, og det koster samfundet milliarder.
Eva Cecilie Bonefeld Jørgensen er professor og centerleder på Institut for Folkesundhed på Aarhus Universitet.
Hun har selv forsket i de fluorerede stoffers betydning for vores sundhed, men har ikke været med til at lave den nye rapport.
- Det er en grundig rapport, der sætter tal på det, vi vidste i forvejen.
Med den viden, vi har nu, mener jeg, det er ganske uforsvarligt ikke at gøre noget, siger hun.
Ophobes i vores kropI rapporten, som er lavet af konsulenter fra firmaerne Milieu og EMRC, konkluderes det, at fluorerede stoffer koster mellem 21 og 35 milliarder danske kroner om året i Norden (som består af Danmark, Finland, Island, Norge og Sverige, Ålandsøerne, Færøerne og Grønland).
- Det er prisen for de beregnede 750 til 1.
200 årlige dødsfald, der bl.
a.
sker som følge af forhøjet blodtryk, står der videre på Miljø- og Fødevareministeriets hjemmeside.
Stofferne er så skadelige, fordi vi har meget svært ved at komme af med dem igen.
Sådan kan du undgå fluorerede stoffer i dine omgivelserDet er svært helt at undgå fluorerede stoffer.
Alligevel kan du selv gøre noget for at minimere, hvor mange fluorerede stoffer du omgiver dig med.
Vælg Svanemærkede produkter.
De må ikke indeholde fluorerede stoffer.
Gem ikke pizza i pizzabakken i køleskabet, pak den i stedet i fx svanemærket madpapir.
Der er også fluorererede stoffer i Teflon-belægningen på din pande.
Men de afgives primært ved meget høje temperaturer, så undgå det.
Luft ud, hvis det alligevel sker, og overvej evt.
pander uden teflon.
På grund af den udbredte brug, kan fluorerede stoffer også forekomme i husstøv, så luft jævnligt ud.
Kilde: DTU Fødevareinstituttet og Fødevarestyrelsen.
- Når de kommer ind i vores krop, går de i blodet og bliver ført til blandt andet leveren, nyrerene og hjernen, hvor de ophobes, fortæller Eva Cecilie Bonefeld-Jørgensen.
Derudover viser det sig, at de kan overføres fra mor til barn under graviditeten.
Eva Cecilie Bonefeld-Jørgensen offentliggjorde tidligere i år en større undersøgelse, der viste, at mængden af fluorerede stoffer i moderens blod under graviditeten har betydning for børns fødselsvægt og -længde.
- Mødre med et højt niveau i blodet fødte mindre børn.
Og det ved vi er forbundet med en række sundhedsrisici for børnene, forklarer hun.
Cocktaileffekt gør dem mere skadeligeFlourerende stoffer er svære at undgå.
For de er i så mange af de produkter, som vi omgiver os med.
- De har nogle praktiske egenskaber.
De er fedt- og vandafvisende.
Derfor bruges de også i en rækkemere industrielle produkter, for eksempel tæpper, møbeltekstiler, tøj, sko, lak og maling, så de er meget svære at undgå, siger Eva Cecilie Bonefeld-Jørgensen.
Der findes i dag en indikatorværdi for, hvor mange fluorerede stoffer der må være i fx fødevareemballage, og enkelte af de mere end 400 perfluorerede stoffer er allerede forbudte.
I de videnskabelige undersøgelser er det nemlig ikke alle fluorerede stoffer, der er lige sundhedsskadelige.
Men Eva Cecilie Bonefeld-Jørgensen er ikke i tvivl om, at stofferne er usunde, bl.
a.
fordi de forskellige fluorerede stoffer kan forstærke hinanden – en såkaldt cocktaileffekt.
- Med den viden, vi har, mener jeg ikke, der er skyggen af tvivl om, at de fluorerede stoffer er sundhedsskadelige.
Den nye rapport viser, at det koster alt for meget at reparere skaderne efterfølgende, og at vi ikke kender prisen på sundhedseffekterne for næste generation.
Det ville være langt bedre at udfase og forbyde stofferne snarest, siger forskeren.
FacebookTwitterKopier linkEmner:Miljø- og Fødevareministeriet|Sundhed og velvære|Sundhedsskadelige stoffer|Aarhus Universitet|Færøerne




https://www.dr.dk/nyheder/regionale/hovedstadsomraadet/forsoeg-i-tre-kommuner-nedbragte-brugen-af-antibiotika-til

Antibiotikaresistens: Den skjulte trusselSe temaKøbenhavnForsøg i tre kommuner: Nedbragte brugen af antibiotika til børn markantEn bog og undervisning af sundhedsplejerske fik forbruget til at falde med 16 procent.
Sandra Thomsen har følt sig tryg ved, at lægerne har sprunget over antibiotikaene, når hendes søn Alvin har været syg.
 DR brugerbillede)Af Kristoffer Poulsen29.
mar.
2019 kl.
06.
01 | opdateret 29.
mar.
2019 kl.
09.
19Bemærk: artiklen er mere end 30 dage gammelLæs opMed simple virkemidler er det - som en del af et forsøg - lykkedes tre kommuner at nedbringe mængden af antibiotika til børn mellem nul og to år med gennemsnitligt 16 procent.
Forsøget i Gentofte, Egedal og Hørsholm Kommuner indebar, at sundhedsplejerskerne i kommunen fik ekstra undervisning i brugen af antibiotika fra sundhedseksperter på Herlev og Gentofte Hospital.
Under hjemmebesøg hos forældrene udleverede sundhedsplejerskerne blandt andet en lille informationsbog om infektioner og antibiotika.
Fakta om projektetFra 2017 til 2018 faldt forbruget af antibiotika blandt de 0-2-årige med 19 procent i Gentofte, 17 procent i Egedal og 12 procent i Hørsholm Kommune.
Til sammenligning er det samlede gennemsnitlige fald i Region Hovedstadens kommuner 8,8 procent.
Tre kommuner – Egedal, Gentofte & Hørsholm – deltog i projektetAlle forældre til børn født i 2017 i de deltagende kommuner blev inkluderet i undersøgelsen.
Forældrene modtog et spørgeskema, inden barnet fyldte seks måneder.
Spørgeskemaet målte forældrenes viden om infektioner, antibiotika og resistens.
Kilde: Herlev/Gentofte HospitalOg det er positivt, at forældre har fået mere viden om emnet, siger Jette Nygaard Jensen, der har været leder på projektet og arbejder på Klinisk Mikrobiologisk Afdeling på Herlev og Gentofte Hospital.
- Forældrene er glade for informationsbogen, der fungerer som et opslagsværk, når de oplever, at deres barn bliver syg, siger Jette Nygaard Jensen.
For det er vigtigt, at der skæres ned på forbruget af antibiotika, da det ellers kan få konsekvenser for børnene, fortæller Jette Nygaard Jensen.
- Antibiotika kan give bivirkninger, og så er der en risiko for, at børnene udvikler resistens, hvis de får for meget, så derfor er det vigtigt kun at give dem de nødvendige antibiotika, siger hun.
For mange forældre kan det føles som en selvfølge, at syge børn skal behandles med antibiotika.
Sandra Thomsen bor i Egedal Kommune og er mor til sønnen Alvin.
For hende var informationsbogen med til at give behandling med antibiotika et nyt perspektiv.
- Jeg læste selvfølgelig bogen, da jeg fik den, og den har givet mig en rigtig god basisviden omkring, at de fleste børnesygdomme faktisk går over af sig selv, fordi de skyldes virus og ikke bakterier, siger Sandra Thomsen.
Sønnen Alvin, der i dag er to år, har indtil videre undgået at få antibiotika i forbindelse med sygdom.
Og selvom Alvin har været syg, har Sandra Thomsen følt sig tryg ved, at lægerne er sprunget over antibiotikaene.
- Jeg stoler på, at lægerne ved, hvad de har med at gøre, og det er jo deres fagområde, så hvorfor skulle jeg sætte så mange spørgsmålstegn ved det, siger hun.
Det er denne informationsbog, alle nybagte forældre i Egedal, Gentofte og Hørsholm Kommuner har fået af deres sundhedsplejerske.
 DR)I Egedal Kommune har man nedbragt forbruget af antibiotika med 17 procent i løbet af perioden, projektet var i gang.
Og det er blandt andet informationsbogens fortjeneste, siger Gitte Gormsen, der er sundhedsplejerske i Egedal.
- Forældrene er blevet mere skarpe på, hvornår de skal være bekymrede, og hvornår de små børn skal have antibiotika, siger hun.
Fordi resultater i Egedal kommune har været så gode, har man også valgt at fortsætte med en onlineudgave af informationsbogen, siger Gitte Gormsen og uddyber.
- Man oplever, at jo mere viden forældre har om antibiotika, des mindre efterspørger de det også hos lægen, siger hun.
Også i Gentofte og Hørsholm Kommuner har man valgt at lægge informationsbogen på nettet.
FacebookTwitterKopier linkEmner:Medicin|Egedal Kommune|Sjælland|Gentofte|Gentofte Hospital




