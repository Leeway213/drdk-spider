https://www.dr.dk/nyheder/politik/politisk-analytiker-statsministerdroem-er-typisk-loekke-men-det-bliver-ikke-let

PolitikPolitisk analytiker: Statsministerdrøm er typisk for Løkke - men det bliver ikke letLars Løkke skal såvel internt som eksternt kæmpe hårdt for støtte, vurderer Bjarne Steensbeck.
Her vil Lars Løkke Rasmussen gerne stå igen - i spidsen for en regering.
Arkivfoto fra 2016, hvor han præsenterede sin nye regering for dronningen.
Af Sally Frydenlund Larsen02.
aug.
2019 kl.
22.
17Bemærk: artiklen er mere end 30 dage gammelLæs opLars Løkke Rasmussen (V) vil være statsminister igen.
Det siger partiformanden i dag på en af sommerferiens sidste dage i en video på Facebook.
Han måtte ellers overlevere statsministeriet til Mette Frederiksen (S) før sommerferien, men kampgejsten er typisk for Lars Løkke Rasmussen.
Sådan lyder det fra Bjarne Steensbeck, DR's politiske analytiker og vært på det politiske magasin Slotsholmen:- Det er en klassisk Lars Løkke Rasmussen.
Bedst som man tror, at manden er ude - vupti, så er han inde igen.
Det har vi set gentagne gange i hans politiske karriere, og nu ser vi det simpelthen en gang til.
Løkke Rasmussen fik interne hug for sager om rod i bilagene, men overlevede som formand.
Skal kæmpe for støttenUnder valgkampen udgav Venstre-formanden en samtalebog, hvori han åbnede op for et regeringssamarbejde med Socialdemokratiet.
Et samarbejde som Mette Frederiksen (S) takkede nej tak til.
Og netop flirten med Socialdemokratiet har svækket den støtte fra de andre blå partier, som den 55-årige Lars Løkke Rasmussen får brug for, hvis han vil være statsminister endnu en gang, vurderer Bjarne Steensbeck:- Jeg tror, at der i støttepartierne er en vis frustration over Lars Løkke Rasmussen ovenpå den her valgkamp, hvor de mener, at han vendte dem ryggen ved at gå i retning af socialdemoraterne.
Men det er ikke kun for at opnå støttepartiernes støtte, at Lars Løkke Rasmussen for alvor skal smøge ærmerne op.
Det skal han også for at genvinde støtten internt i sit parti.
- Både i toppen af Venstre og i Venstres bagland er der blandt nogle en mæthed over Lars Løkke.
Nogle havde håbet på, at der nu ville komme til at ske noget andet, siger Bjarne Steensbeck.
Venstres to i toppen.
Kristian Jensen (t.
v.
) skal nu gøre op med sig selv, hvor længe han vil vente på formandsposten, siger Bjarne Steensbeck.
Kristian Jensen må venteDet "andet" kunne være Kristian Jensen, som i dag er næstformand i Venstre.
Kampen om toppositionerne i Venstre har udspillet sig internt længe, men som det ser ud lige nu, står han forrest i køen til at overtage formandsposten efter Lars Løkke Rasmussen, siger Bjarne Steensbeck.
- Opgøret ulmer i den grad i Venstre.
For Kristian Jensen og hans støtter har det her været en dag, hvor man har kløet sig lidt i håret og tænkt 'gad vide, hvor længe den mand bliver hængende?
', siger han og fortsætter:- Man skal jo ikke være nogen speciel skarp politisk iagttager for at lure, at Kristian Jensen nok ikke har den bedste dag, og at han jo nok på et tidspunkt må gøre op med sig selv, hvor stor en tålmodighed han egentlig har.
Mandag kan der komme yderligere indikationer på spillet omkring Lars Løkke Rasmussen, når de 43 medlemmer af Venstres folketingsgruppe beslutter de interne ledelsesposter, herunder posterne som gruppeformand og politisk ordfører.
Senere på ugen starter sommergruppemødet, og her kommer der navn på de andre ordførerskaber.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|København




https://www.dr.dk/nyheder/viden/kroppen/video-vatpinde-koalaer-og-kondomer-her-er-alt-du-skal-vide-om-klamydia

KroppenVIDEO Vatpinde, koalaer og kondomer: Her er alt, du skal vide om klamydiaHvert år får over 30.
000 danskere konstateret sexsygdommen klamydia.
Af Jakob Skov Jakobsen02.
aug.
2019 kl.
21.
01Bemærk: artiklen er mere end 30 dage gammelLæs opHvis det svier, når du tisser eller kløer dernede, så har du måske klamydia.
Det er nemlig nogle af symptomerne på Danmarks mest udbredte sexsygdom.
Men det er ikke alle, der overhovedet får symptomer.
Og det er faktisk én af grundene til, at klamydia stadig er så stort et problem.
Ifølge lægerne skal du nemlig kontakte alle dem, du har haft sex med de seneste seks måneder, hvis du finder ud af, du har klamydia.
Og lige det med at kontakte dine tidligere sexpartnere er måske en anden grund til, at klamydia stadig er så udbredt.
Det kan nemlig godt være et lidt pinligt opkald at lave.
VatpindenOg så er der vatpinden.
Det er med sådan en, at man i årtier har testet både mænd og kvinder for klamydia.
Og historierne om den knap så behagelige testmetode har nok afskrækket nogle fra at blive testet.
Men faktisk behøver man som mand ikke længere at frygte vatpinden.
Selvom flere klinikker stadig bruger den, så kan man i dag blive testet hos sin egen læge ved at afgive en urinprøve.
Kvinder skal dog stadig podes med en vatpind i skeden, da det er den sikreste måde at fange infektionen, der også kan sidde i livmoderhalsen.
Bliv klogere på Danmarks mest udbredte sexsygdom i videoen øverst.
FacebookTwitterKopier linkEmner:Kønssygdomme




https://www.dr.dk/sporten/fodbold/superliga/ubesejrede-hobro-forvaerrer-krise-pointloese-silkeborg

SuperligaUbesejrede Hobro forværrer krise for pointløse SilkeborgSilkeborg var det bedste hold, men tabte 2-3 hjemme til Hobro og er fortsat uden point i Superligaen.
02.
aug.
2019 kl.
21.
25 | opdateret 02.
aug.
2019 kl.
21.
51Bemærk: artiklen er mere end 30 dage gammelLæs opSilkeborg IF tabte for fjerde kamp i træk, da holdet på hjemmebane løb ind i et 2-3-nederlag til Hobro IK i fjerde spillerunde af 3F Superligaen.
Fredag aften lignede oprykkerne dog ikke det tandløse hold, det har lignet i de tre første runder, men evnen til at score på de store chancer blev udslagsgivende for Silkeborg, som endnu har det første point til gode i sæsonen.
Med sejren lægger ubesejrede Hobro sig på sjettepladsen, mens Silkeborg fortsat er at finde på sidstepladsen.
Silkeborg havde held med at spille aggressivt og presse Hobro højt oppe på gæsternes banehalvdel i kampens indledning.
Skarpheden manglede dog, når chancerne bød sig.
Efter 18 minutter havde Silkeborg-angriberen Ronnie Schwartz haft to store scoringsmuligheder, men brændt begge.
Hobro scorede på første chanceUskarpheden var symptomatisk for både Schwartz og holdkammeraterne gennem store dele af kampen.
Stik imod spil og chancer bragte Hobro sig foran med 1-0 efter 36-minutter, da forsvarsspilleren Rasmus Minor Petersen steg til vejrs efter et langt indkast og headede udeholdet foran.
Silkeborg svarede hurtigt igen fem minutter senere, da venstrebacken Anders Hagelskjær var gået med i feltet og let kunne score til 1-1.
Anden halvleg åbnede med store chancer til begge mandskaber.
20 minutter inde i halvlegen bragte gæsterne fra Hobro sig foran med 2-1, da anfører Rasmus Minor Petersen for anden gang i kampen headede bolden i mål.
Denne gang var det efter et hjørnespark.
Fem minutter efter 1-2-scoringen blev ondt værre, da Silkeborg indkasserede et straffespark.
Hobro-angriberen Pål Alexander Kirkevold sparkede sikkert bolden i mål til 3-1.
Silkeborg satsede offensivt, og det gav pote, da højrebacken Svenn Crone reducerede til 2-3 efter 85 minutter på et afrettet spark.
Slutfasen blev dramatisk, og hjemmeholdet var tæt på at udligne, men Hobro red stormen af og vandt med 3-2.
/ritzau/FacebookTwitterKopier linkEmner:Hobro|Ronnie Schwartz (fodboldspiller)|Silkeborg|Fodbold|Hobro IK




https://www.dr.dk/nyheder/udland/trump-om-rappers-loesladelse-i-sverige-kom-hjem-aap

UdlandTrump om rappers løsladelse i Sverige: Kom hjem A$APDet bliver fejret som en sejr, at A$AP Rocky ikke længe skal sidde i varetægtsfængsel.
Fans og familie til A$AP Rocky jubler over rapperens løsladelse ved byretten i Stockholm.
Af Jakob Busk Olsen02.
aug.
2019 kl.
20.
05Bemærk: artiklen er mere end 30 dage gammelLæs opUSA's præsident Donald Trump sad klar med sin smartphone, da byretten i Stockholm her til aften løslod rapperen A$AP Rocky, mens han venter på sin dom i en voldssag.
Og Trump var fuld af ordspil i sit tweet om løsladelsen.
- Det var en omtumlet - "rocky" på engelsk - uge, kom hjem ASAP (så hurtigt som muligt, red.
) A$AP, skriver præsidenten.
A$AP Rocky er sammen med de to andre mænd tiltalt for vold mod en 19-årig afghaner i den svenske hovedstad 30.
juni.
De to medtiltalte er også løsladt.
Læs også:Retssagen mod A$AP Rocky er slut – løsladt indtil sin domBeslutningen om at løslade rapperen siger ikke noget om, hvordan byretten stiller sig til skyldsspørgsmålet.
Der vil blive afsagt dom i sagen 14.
august.
Ifølge A$AP Rockys forsvarer kan musikeren forlade landet indtil domsafsigelsen, hvis han har lyst.
Beslutningen om at løslade rapperen blev fejret som en sejr foran byretten i Stockholm blandt A$AP Rockys familie og fans.
- Jeg er bare så glad, sagde musikerens mor, Renee Black, til DR Nyheder efter retsmødet.
Se de kaotiske scener, da Renee Black forlod byretten i Stockholm:Sagen mod A$AP Rocky•Natten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
•5.
juli blev tre af dem varetægtsfængslet, herunder A$AP.
•20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
•24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
•Retssagen finder sted i Retten i Stockholm tirsdag, torsdag og fredag i denne uge.
•A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
•De tiltalte risikerer op til to års fængsel, hvis de bliver kendt skyldige.
•Den 19-årige mand, som ifølge tiltalen blev overfaldet, er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
FacebookTwitterKopier linkEmner:Donald Trump (politiker)|Stockholm|USA|Vold|Twitter




https://www.dr.dk/nyheder/indland/britisk-supermarked-i-krig-mod-fedme-enkle-tricks-skal-faa-kunder-til-tabe-sig

IndlandBritisk supermarked i krig mod fedme: Enkle tricks skal få kunder til at tabe sigDesign skal ændre forbrugernes adfærd.
Indretningen af supermarkedet har stor betydning for, hvilke varer der lander i kurven.
Af Mathilde Bugge02.
aug.
2019 kl.
20.
30Bemærk: artiklen er mere end 30 dage gammelLæs opSlik, chokolade, chips og sodavand.
Du kender det måske.
Du går ind i supermarkedet med de bedste intentioner om kun at købe frugt og grønt.
Alligevel kommer du ud med alskens fristelser på kvitteringen.
Supermarkeder er nemlig indrettet, så der ryger masser af impulskøb med ned i kurven.
Og det påvirker antallet af overvægtige.
Men det gør supermarkedet 'Nudge' nu op med, skriver Evening Standard.
Supermarkedet i London er designet efter sundhedsmyndighedernes råd, så usundere varer er fjernet fra de attraktive hyldepladser.
For eksempel er chokolade og slik, som tit ryger i kurven, når man står i kø, skiftet ud med frugt, grøntsager og vand.
Den nyåbnede butik har også fjernet det kalorietætte junk food fra øjenhøjde.
Her kan kunderne i stedet finde magert kød, bælgfrugter, æg og grønt.
Adfærdsforsker: 'Ingen tvivl om, at det gør en forskel'Ifølge adfærdsforsker Pelle Guldborg Hansen fra Roskilde Universitet har det britiske supermarked fat i noget.
Dagligvarebutikkers design har nemlig massiv betydning for forbrugerens adfærd.
- Der er ingen tvivl om, at det gør en forskel, hvordan man indretter supermarkedet i forhold til, hvad folk ender med at købe ind og dermed spise, siger han.
Pelle Guldborg Hansen har selv lavet mange forsøg med nudging af forbrugeren.
Hans forskning viser, at man i høj grad kan nudge folk til et sundere valg.
Hvad er nudging?
Nudging betyder at skubbe eller puffe på engelskNudge-teorien er, at vi primært er styret af vaner, som er svære at ændre på.
Men et lille skub kan ændre vanen og gøre en forskel.
Et norsk forsøg illustrerer metoden: Man skiftede store tallerkener ud med mindre i hotelrestauranter og fik reduceret madspild med 20 procent.
Derfor er det et godt værktøj i kampen mod den stigende fedmekurve.
- At arbejde med indretningen af supermarkeder er helt klart en del af løsningen på fedmeepidemien, siger Pelle Guldborg Hansen.
De kedelige ændringer gør en forskelIndretningen af supermarkeder har stor betydning for, hvad der lander på køkkenbordet.
Men det er ikke nok bare at placere frugt og grønt centralt, påpeger adfærdsforskeren.
Faktisk er det de små, lidt kedelige ændringer, der virkelig rykker noget i forbrugerens indkøb.
For eksempel har Pelle Guldborg Hansen i et forsøg placeret blomkål ved siden af kartofler og et skilt ved siden af, hvor der står: kog mig med kartoflerne.
Det fik salget af blomkål til at stige med 45 procent.
Og der findes et utal af små justeringer, der kan få forbrugere til at spise sundere.
Han fortæller, at det har en stor effekt at tilsætte flere og grovere grøntsager i færdigretterne fra slagteren og placere salatblandingen ved siden af kyllingen i kølemontren.
- Det er ikke det store show, men det virker kraftigt, siger Pelle Guldborg Hansen om de små ændringer.
Danske supermarkeder vil lade sig inspirereSupermarkedskæden Coop synes, at det sundere supermarked lyder interessant og vil gerne lade sig inspirere af sådanne initiativer.
- Det er altid inspirerende, hvad de gør andre steder.
Vi er hele tiden på jagt efter gode ideer, siger Jens Juul Nielsen, der er informationschef i Coop.
Han påpeger, at Coop ikke er ansvarlig for, hvad danskerne putter i munden, men har en forpligtigelse til at gøre det nemmere at leve sundere.
Både adfærdsforsker Pelle Guldborg Hansen og informationsdirektør Jens Juul Nielsen understreger, at der da heller ikke mangler økonomiske incitamenter til at skubbe indkøbene i en sundere retning.
Supermarkeder tjener nemlig gode penge på salget af frugt og grønt.
Det skyldes, at der er høj avance på netop denne fødevaregruppe.
FacebookTwitterKopier linkEmner:Jens Juul Nielsen (erhvervsleder)|Supermarkeder|Coop|Fødevarer|London




https://www.dr.dk/nyheder/udland/trumps-udvalgte-som-efterretningschef-traekker-sig

UdlandTrumps udvalgte som efterretningschef trækker sigJohn Ratcliffe har besluttet sig for blive i Kongressen, siger præsidenten.
John Ratcliffe er medlem af efterretningsudvalget i Repræsentanternes Hus.
Af Jakob Busk Olsen02.
aug.
2019 kl.
20.
51Bemærk: artiklen er mere end 30 dage gammelLæs opDet republikanske kongresmedlem John Ratcliffe bliver alligevel ikke øverste chef for USA's efterretningstjenester.
John Ratcliffe var udset til posten af Donald Trump, men nu har han valgt at trække sig, skriver præsidenten på Twitter.
- John Ratcliffe bliver behandlet meget unfair af LameStream (et ordspil på "mainstream", red.
) medierne, skriver Trump.
Han siger, at i stedet for at blive trukket gennem måneder med "bagvaskelse og injurier" har John Ratcliffe besluttet sig for at blive i Kongressen.
UkvalificeretTrumps egne republikanske partifæller i Kongressen har ikke mødt nomineringen af Ratcliffe med udbredt begejstring.
Og Demokraterne har reageret med direkte vrede.
Flere demokratiske politikere har anklaget Ratcliffe for at være ukvalificeret til jobbet.
Derudover mener de, at Trump har udpeget Ratcliffe for at forme efterretningstjenesterne efter sit eget hoved.
Præsidenten oplyser, at han inden længe vil meddele, hvem han i stedet nominerer til posten som USA's efterretningschef.
KollisionskursDen nuværende chef, Dan Coats, forlader embedet 15.
august.
Den 76-årige spionchef har været på kollisionskurs med Trump på flere områder, blandt andet når det gælder vurderinger af Rusland, Nordkorea og Iran.
John Ratcliffe, der repræsenterer Texas i Repræsentanternes Hus, er en af Trumps tro støtter.
FacebookTwitterKopier linkEmner:Donald Trump (politiker)|USA|Nordkorea|Efterretningstjenester|Repræsentanternes Hus




https://www.dr.dk/nyheder/politik/lars-loekke-jeg-og-venstre-har-en-ambition-om-tage-noeglerne-til-statsministeriet

PolitikLars Løkke: 'Jeg og Venstre har en ambition om at tage nøglerne til Statsministeriet igen'I en video på Facebook siger Lars Løkke Rasmussen, at han er klar til at gå efter statsminister-posten.
Efter folketingsvalget måtte Lars Løkke Rasmussen (S) overdrage Statsministeriet til Mette Frederiksen (S).
Af Anna Sol Jørgensen og Sally Frydenlund Larsen02.
aug.
2019 kl.
19.
10 | opdateret 02.
aug.
2019 kl.
19.
36Bemærk: artiklen er mere end 30 dage gammelLæs op- Jeg og Venstre har en ambition om at tage nøglerne til Statsministeriet igen.
Sådan lyder det fra formand for Venstre, Lars Løkke Rasmussen (V), i en video på Facebook her til aften.
Udmeldingen kommer, efter at Lars Løkke Rasmussen efter folketingsvalget måtte overdrage posten som statsminister for Danmark til socialdemokraten Mette Frederiksen.
- Indtil nu har vi nydt sommeren og holdt os tavse.
Om lidt bliver det hverdag igen og i Venstre starter vi allerede på mandag med et gruppemøde, hvor vi skal vælge ny gruppebestyrelse, siger Lars Løkke Rasmussen.
Under valgkampen op til folketingsvalget luftede Lars Løkke Rasmussen muligheden for at danne en regering hen over midten sammen med Socialdemokratiet.
Vi er klar, og jeg er klar til at tage kampen op.
Lars Løkke RasmussenDen opfordring prellede dog af på Mette Frederiksen.
- Der skal to til tango, og jeg bød op på dans, siger Lars Løkke Rasmussen.
'Konstruktiv og kritisk'Og Mette Frederiksen skal forvente sig en aktiv opposition, giver Lars Løkke Rasmussen udtryk for.
- Man vil se et Venstre, som går i konstruktiv, men kritisk opposition.
Hvis vi har en mulighed for at rive den socialdemokratiske mindretalsregering ud af Enhedslistens og SF's fangarme i den økonomiske politik, så vil vi selvfølgelig gøre det, siger han til kameraet fra sin altan i Nyhavn.
Flere gange undervejs i videoen melder formanden sig kampklar.
- Vi er klar, og jeg er klar til at tage kampen op.
- Når den dag kommer - før eller senere, så er det min og venstres ambition - at vi skal tilbage og generobre serveretten i dansk politik.
FacebookTwitterKopier linkEmner:Lars Løkke Rasmussen (politiker)|Venstre|Socialdemokraterne|Valg og folkeafstemninger|København




https://www.dr.dk/nyheder/vejret/hedeboelge-rammer-groenland-dmi-maaler-varmerekord

VejretHedebølge rammer Grønland: DMI måler varmerekord'Uanset hvordan man vender og drejer det, er det foruroligende,' siger klimatolog.
Af Sophie Bavnhøj og Robin Patrick Stampe Seierby02.
aug.
2019 kl.
19.
38Bemærk: artiklen er mere end 30 dage gammelLæs opSoft-ice, solbriller og shorts har de seneste dage prydet gadebilledet på Grønland.
Den hedebølge, som plagede mange europæere i sidste uge, har bevæget sig nordpå.
Faktisk har det været så varmt på Grønland, at DMI har målt en varmerekord.
Det er sket på deres station i Summit, der ligger midt på indlandsisen.
Målingen er i over 3.
000 meters højde, hvor middeltemperaturen for juli plejer at være på -12,2 grader.
Men i år har temperatuen været -9 grader.
Og hele Grønland har været ramt.
- Over alt er der målt pænt høje temperaturer.
Den højeste var i Nuuk Lufthavn på 23 grader, siger John Cappelen, seniorklimatolog ved DMI.
Varmt siden aprilSommertemperaturer på omkring 20 grader er ikke unormalt på Grønland, fortæller John Cappelen.
Men hedebølgen på Grønland kommer efter flere måneder med varme.
I april, maj og juni har DMI målt en gennemsnittemperatur på 3,2 grader varmere end normalt.
Og konsekvenserne af stigningen gør klimatologen urolig.
Varmerekorder på Grønland det første halvår af 2019Ugens rekord er ikke den eneste, DMI har målt.
Det første halvår af 2019 har budt på flere.
Ilulissat, maj: +4,6 graderAasiaat, maj: +2,4 graderKangerlussuaq, maj: +9,5 graderTasiilaq, april: +1,9 graderSummit, april: -23,8 graderTallene er sammenlignet med DMI´s klimanormal 1961 til 1990 Kilde: DMI og NRK- Det har været varmt siden april, så det er blevet tørt flere steder, og isen smelter.
Grønland har været inde i en varmeperiode, og juli er ikke en undtagelse.
Specielt de smeltende ismasser kan man ifølge Cappelen ikke komme uden om:- Uanset hvordan man vender og drejer det, er det foruroligende.
For når isen smelter, bidrager det til at havene stiger.
FN: Et kapløb for livetNår isen smelter på Grønland, strømmer bekymringerne ikke bare ud til DMI - også internationalt får det opmærksomhed.
I forbindelse med hedebølgen i Europa delte generalsekretæren for FN, Antonio Guterres, sine bekymringer:- Hedebølgen, der har påvirket Europa den seneste måned, har nu hævet temperaturer på Aktis og Grønland med 10-15 grader.
Han benytter også lejligheden til at komme med en opsang til os alle.
- At forbygge de uvendelige klimaforstyrrelser er vores livs kapløb og et kapløb for vores liv.
Det er et kapløb, vi kan og skal vinde.
FacebookTwitterKopier linkEmner:António Guterres (politiker)|Grønland|Danmarks Meteorologiske Institut|Vejret|Forenede Nationer




https://www.dr.dk/nyheder/udland/aap-rocky-bliver-loesladt-indtil-sin-dom

UdlandA$AP Rocky bliver løsladt indtil sin domDer vil blive afsagt dom i sagen 14.
august, meddeler byretten.
A$AP Rockys bodyguard - med sort kasket i midten - var i dag i vidneskranken i retten i Stockholm.
Af Mads Korsager Nielsen og Jakob Busk Olsen02.
aug.
2019 kl.
19.
22 | opdateret 02.
aug.
2019 kl.
21.
06Bemærk: artiklen er mere end 30 dage gammelLæs opDen amerikanske rapper A$AP Rocky blev i dag løsladt fra sin varetægtsfængsling, da det sidste retsmøde i sagen mod ham og to assistenter i dag sluttede ved byretten i Stockholm.
Dommeren i sagen valgte at imødekomme forsvarets begæring om, at den 30-årige musiker med det borgerlige navn Rakim Mayers skulle sættes på fri fod, mens han venter på sin dom.
A$AP Rocky er sammen med de to andre mænd tiltalt for vold mod en 19-årig afghaner i den svenske hovedstad 30.
juni.
De to medtiltalte er også løsladt.
Beslutningen om at løslade rapperen siger ikke noget om, hvordan byretten stiller sig til skyldsspørgsmålet.
Der vil blive afsagt dom i sagen 14.
august.
På vej hjemIfølge A$AP Rockys forsvarer kan musikeren forlade landet indtil domsafsigelsen, hvis han har lyst.
Avisen Aftonbladet skriver, at rapperen har planer om at flyve fra Sverige i et privatfly allerede i aften.
På Instagram takker A$AP Rocky sine fans og venner over hele verden for deres støtte.
- Det har været en meget svær og ærefrygtindgydende oplevelse, og jeg vil gerne takke retten for at tillade mig og (navnene på de andre tiltalte, red.
) at vende tilbage til vores familie og venner, skriver han.
Sagen mod A$AP RockyNatten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
5.
juli blev tre af dem varetægtsfængslet, herunder A$AP.
20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
Retssagen finder sted i Retten i Stockholm tirsdag, torsdag og fredag i denne uge.
A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
De tiltalte risikerer op til to års fængsel, hvis de bliver kendt skyldige.
Den 19-årige mand, som ifølge tiltalen blev overfaldet, er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
Tredje dag i rettenFredag var tredje dag i den svenske retssag mod amerikanske rapper.
I dag blev fire vidner afhørt.
Blandt dem var to unge kvinder, der overværede bataljen mellem rapperen, hans følge og en 19-årig mand.
Den forurettedes 20-årige ven, der var til stede før og under slagsmålet, blev også afhørt.
Som den sidste var musikerens livvagt i vidneskranken.
Vagt: 19-årig havde blanke øjneBodyguarden fortalte, at han flere gange bad den 19-årige om at stoppe med at genere og følge efter musikeren og hans følge, der gik tur i Stockholm.
Han bemærkede, at den 19-årige havde blanke øjne og virkede som om, at han var på stoffer.
Bodyguarden forklarede i retten, at han flere gange forsøgte at få den 19-årige til at forlade stedet, men i stedet blev vedkommende mere udfarende og voldsom.
Han forklarede, at A$AP Rocky og flere fra følget på et tidspunkt kom ham til undsætning, da den 19-årige blev korporlig i konfrontationen med vagten.
Bagefter skilte livvagten parterne ad og fik A$AP Rocky væk fra stedet.
Retstegning viser Rakim Mayers, i den grønne trøje ved siden af blandt andre sin advokat.
#freerockySagen mod rapperen A$AP Rocky har vakt stor opstandelse i USA, hvor kendisser som Justin Bieber, Kim Kardashian West, Kanye West og Snoop Dogg har forsøgt at lægge pres på de svenske myndigheder for en hurtig løsladelse.
Præsident Donald Trump har endda haft ringet til den svenske statsminister Stefan Löfven og tilbudt at kautionere for rapstjernen.
På sociale medier har en lang række andre stjerner sluttet sig til kampen for at få A$AP Rocky løsladt under hashtag som #freerocky.
Mange af opslagene har været ledsaget af opfordringer til at boykotte svenske firmaer og varer.
Villig til samfundstjenesteEfter vidneforklaringerne erklærede A$AP Rocky i retten, at han var villig til at udføre samfundstjeneste.
Efter en kort pause sammenfattede både anklageren og forsvaret deres bedste argumenter i de såkaldte afsluttende bemærkninger.
Her lagde anklager Daniel Suneson vægt på, at dagens to kvindelige vidner blandt andet fortalte, at den 19-årige ikke udøvede vold mod A$AP Rockys bodyguard.
Situationen eskalerede først, da A$AP Rocky smed den forurettede ned på jorden og efterfølgende sparkede og slog den liggende mand.
Han understregede også, at bevisførelsen tegnede et tydeligt billede af, at der var blevet brugt en eller flere flasker som våben mod den 19-årige.
- Der blev anvendt uforholdsmæssigt meget vold i situationen.
Der var tale om fire mænd samt en livvagt mod to personer.
Man kunne have afværget situationen med megen mindre voldsomhed, afsluttede anklager Daniel Suneson, der forlangte de tre tiltalte idømt en straf på omkring seks måneders fængsel.
Forsvar: 19-årig er utroværdigHerefter gik de tre tiltaltes forsvarer i gang med på hver sin måde at bestride anklagerens udlægning af hændelsesforløbet.
Advokaterne lagde blandt andet vægt på, at de ikke fandt det bevist, at der blev brugt flasker mod den forurettede, som de på forskellig vis fremstillede som utroværdig og voldeligt anlagt.
Det skete blandt andet ved at henvise til, at den 19-årige for cirka tre år siden fik en dom for mishandling.
FacebookTwitterKopier linkEmner:Vold|Stockholm|Sikringsbranchen|Aftonbladet|Instagram




https://www.dr.dk/nyheder/kultur/i-stormvejr-efter-hun-ammede-live-paa-nettet-nu-faar-blogger-en-undskyldning

KulturI stormvejr efter hun ammede live på nettet: Nu får blogger en undskyldningPlatformen Twitch er vendt 180 grader, efter amme-video har skabt debat på nettet.
Videobloggeren Heather Kent sammen med sin etårige datter Margaux.
(© Screendump Twitch/HeatheredEffect)Af Morten Bjerregaard02.
aug.
2019 kl.
17.
32Bemærk: artiklen er mere end 30 dage gammelLæs opEn kamp, som i mange år har fundet sted i det offentlige rum, er nu også blevet en kampplads i den virtuelle verden.
Det har den amerikanske videoblogger og mor til fire Heather Kent været medvirkende til, efter hun i sidste uge kom ud i noget af et stormvejr på streamingplatformen Twitch.
Heather Kent, der streamer under navnet 'HeatheredEffect', ammede sin knap etårige datter, mens hun livestreamede en samtale med en veninde.
Ammevideoen satte i første omgang ikke den store debat i kog blandt 'HeatheredEffects' 16.
000 følgere på Twitch, men det ændrede sig, da ammevideoen blev lagt på Reddit med overskriften 'Normaliser amning'.
Her anklagede både Twitch-og Reddit-brugere på subreddit'en Livestreamfail Heather Kent for at 'bruge sit barn som undskyldning for at vise bryster' og for at få 'seksuel opmærksomhed'.
Ammestreamingen og de efterfølgende sexistiske kommentarer genererede så meget opmærksomhed, at Twitch valgte at fjerne den pågældende video.
En beslutning, man siden hen fortrød.
Det vender vi tilbage til.
Videobloggeren Heather Kent ammer sin datter, mens hun streamer en samtale med sin veninde på gamer-platformen Twitch.
(© Screendump Twitch/HeatheredEffect)Genkender sexistiske kommentarerSexistiske kommentarer henvendt mod kvinder på Twitch er nemlig langt fra enestående.
Den danske gamer Marie Watson er selv på Twitch, hvor hun har 60.
000 trofaste følgere - langt størstedelen er drenge og mænd.
Hun oplever selv at få smidt sexistiske kommentarer efter sig.
- Det er ret standard, at kvinder på Twitch bliver beskyldt for at udnytte deres køn og udseende for følgere og penge, og at det for os piger ikke handler om gaming.
- Det har været noget, jeg har kæmpet med i rigtig lang tid, selvom jeg ikke er en, der udnytter mit udseende.
Jeg har bare altid haft lyst til at game, lyder det fra 22-årige Marie Watson, der har været på Twitch i fem år.
22-årige Marie Watson har 60.
000 følgere på Twitch, som primært er drenge og mænd, der følger med, når hun gamer.
Hun mener dog, at der på platformen findes kvinder, som udnytter deres udseende og generelt bruger platformen til alt andet, end det den oprindeligt var tænkt som: at være en platform for gamere.
Hun synes absolut ikke, at det er i orden, at Heather Kent har modtaget sexisitiske kommetarer, fordi hun ammer.
Men omvendt mener hun heller ikke, at hun burde amme på gamer-platformen.
- Jeg er fortaler for, at kvinder skal kunne amme offentligt uden at møde nogle som helst problemer, men jeg føler, det var forkert af hende at amme på Twitch, siger Marie Watson.
Hvis hun skal amme sit barn, så kunne hun sætte streamingen på pause, mens det stod påMarie Watson, gamer på TwitchHeather Kent har selv udtalt til Buzzfeed News, at hun normalt streamer om aftenen, når hendes børn er lagt i seng, men at det denne gang ikke var muligt, da veninden i streamingvideoen kun kunne medvirke om dagen.
- Hvis hun skal amme sit barn, så kunne hun sætte streamingen på pause, mens det står på.
Det er derfor, jeg føler, at det godt kan ligne, at hun gør det for visninger, siger Marie Watson.
Læs også:Marie på 21 trodsede sygdom og angst - nu er hun en af Danmarks største gaming-stjernerTwitch: Amning bryder ikke regelsætHeather Kent selv blev meget overrasket over, at Twitch i første omgang fjernede ammestreamingen.
TwitchStreaming-platformen Twitch er en platform, hvor man kan live-streame, mens man gamer.
Platformen har over 15 millioner daglige brugere.
I 2014 blev platformen solgt for 970 millioner dollars til internet-giganten Amazon.
Hun havde ifølge eget udsagn læst platformens retningslinjer, som forbyder 'nøgenhed og eksplicit seksuelt indhold' og konkluderet, at hun ikke overtrådte dem med ammevideoen.
Efter flere dages tavshed og megen internetdebat svarede Twitch torsdag på nogle af de Twitter-opslag, hvor Heather Kent afkrævede svar.
Platformen er kommet frem til den konklusion, at streamingen ikke overtrådte sitets retningslinjer for seksuelt indhold.
- Vores team reagerede på anmeldelser om nøgenhed, og derfor blev klippet fjernet.
Det var en svær situation for vores sikkerhedsadministrator, fordi det var en form for anmeldelse, som ikke før er set på Twitch.
- Efter interne diskussioner er vi kommet frem til, at amning ikke overtræder vores retningslinjer.
Som du selv så velformuleret skriver: 'amning er ikke uanstændigt', og det er vi enige med dig i, lyder det skriftlige svar til Heather Kent fra Twitch.
Læs også:'Det er upassende': Kendt skuespiller i modvind efter video af toårig sønFacebookTwitterKopier linkEmner:Ligebehandling|Graviditet og fødsel|Twitter|Seksualitet




https://www.dr.dk/sporten/formel1/kevin-magnussen-om-holdkammerat-vi-har-et-godt-arbejdsforhold

Formel1Kevin Magnussen om holdkammerat: 'Vi har et godt arbejdsforhold'Teamchef er dog klar til at gribe ind efter to Haas-kollisioner.
Kevin Magnussen havde lutter rosende ord om teamkollega Romain Grosjean forud for weekendens formel 1 Grand Prix i Ungarn.
Af Morten Mølby02.
aug.
2019 kl.
18.
45 | opdateret 02.
aug.
2019 kl.
19.
11Bemærk: artiklen er mere end 30 dage gammelLæs opFormel 1-løbene i juli måned på henholdsvis Silverstone i England og tyske Hockenheim kastede ikke mange point af sig til hverken Kevin Magnussen eller teamkollega Romain Grosjean.
Alligevel var de to Haas-kørere begge at finde på pressekonferencen forud for denne weekends Grand Prix i Ungarn.
Årsagen skal findes i de tos ageren eller mangel på samme i de to seneste Grand Prix’er i løbskalenderen.
Læs også:Magnussen ærgrer sig efter endnu et sammenstød med holdkammeratI begge løb har de to Haas-biler nemlig kørt metal mod metal med hinanden, og det har endnu engang fået debatten frem om forholdet mellem de to teamkollegaer.
På pressemødet var Magnussen og Grosjean meget symbolsk splittet af sidste uges store overraskelse, Danill Kvyat, som var placeret mellem de to Hass-kørere.
Kevin Magnussen (nummer to fra venstre) og Romain Grosjean (nummer fire fra venstre) på hver sin side af sidste uges nummer tre, Danill Kvyat.
Magnussen vs.
GrosjeanDet er tredje sæson Magnussen og Grosjean er teamkollegaer på Haas-teamet.
Her deres resultater i den samlede VM-stilling.
2019 (nuværende)Kevin Magnussen: 13 (18 point)Romain Grosjean: 17 (8 point)2018Kevin Magnussen: 9 (56 point)Romain Grosjean: 14 (37 point)2017Kevin Magnussen: 14 (19 point)Romain Grosjean: 13 (28 point)Men selvom de fremmødte journalister lugtede en konflikt, så duftede det mere af lavendel og sød musik fra de to hovedpersoner.
- I kampens hede beskylder vi hinanden over radioen, men efter løbene mødes vi og prøver at komme videre på en konstruktiv måde.
- Udover hændelserne på banen, så synes jeg faktisk vi har et ret godt arbejdsforhold, lyder det fra Kevin Magnussen.
Og Romain Grojsean sætter pick up’en i sammen rille med et ”Vi elsker hinanden” efterfulgt af lutter rosende ord om sin danske teamkollega.
- Folk tænker at vores forhold ikke er særlig godt, men mit forhold til Kevin er rigtig godt.
- Jeg nyder at arbejde med ham, og vi kommer godt ud af det sammen, lyder det fra franskmanden, som aktuelt ligger 10 point bag danskeren i den samlede Formel 1-stilling.
Haas-chef Günther Steiner (tv) sammen med sine to kørere, Kevin Magnussen (midten) og Romain Grosjean Teamordrer kan komme i spilSelvom de to hovedpersoner selv kun har rosende ord om hinanden, så giver de alligevel teamchef hos Haas, Günther Steiner, stof til eftertanke.
Til weekendens Grand Prix vil Steiner således ikke udelukke en så kaldt ’teamordre’, som i yderste tilfælde vil betyde, at enten Magnussen eller Grosjean får besked på at lade den anden overhale.
- På et eller andet tidspunkt bliver der nød til at blive gjort noget.
- Jeg vil helst undgå det, men hvis det bliver ved med at gå galt, kan jeg ikke lade det fortsætte, lyder det fra Günther Steiner til motorsport.
comLæs også:Haas-chef efter skuffende løb: Det er uacceptabeltHaas-chefen undgik teamordrer til fredagens to træninger - her kører de jo som bekendt også alene på banen.
Og det endte 1-1 mellem Magnussen og Grosjean.
Danskeren var bedst i første træning med en flot femte plads, mens Grosjean var bedst i træning nummer to, med en 11.
plads, én placering bedre en Magnussen.
Om de to kamphaner kan undgå at kysse hinandens biler i denne weekend, får vi svar på søndag eftermiddag, når starten går til Ungarns Grand Prix.
I den interne duel på Haas-teamet er det Kevin Magnussen som har overhånden med en aktuel 13.
plads i den samlede stilling, mens Romain Grosjean ligger nummer 17.
FacebookTwitterKopier linkEmner:Kevin Magnussen (racerkører)|Romain Grosjean (racerkører)|Ungarn|Motorsport|Formel 1




https://www.dr.dk/nyheder/regionale/oestjylland/folkeduo-skrev-sang-med-troels-kloevedal-efter-bytur-nu-hylder-de-ham

ØstjyllandFolkeduo skrev sang med Troels Kløvedal efter bytur: Nu hylder de ham under Tall Ships RacesLasse & Mathilde optræder med tre hyldestkoncerter under Tall Ships Races i AarhusLasse & Mathilde ombord på Nordkaperen.
De genser skibet efter cirka 30 år.
(© Lasse & Mathilde)Af Anja Thordal og Sarah Friis Elkjær02.
aug.
2019 kl.
18.
32Bemærk: artiklen er mere end 30 dage gammelLæs opI disse dage hylder Lasse & Mathilde deres venskab med Troels Kløvedal.
Ved tre koncerter 1.
til 3.
august i museumshaven ved Naturhistorisk Museum spiller de sange og fortæller anekdoter om deres oplevelser sammen på Nordkaperen.
- Vi mødte jo Troels (Kløvedal, red.
) mortensaften 1979, hvor han var kommet hjem med Nordkaperen.
Danmark gik i selvsving, da den første bog kom.
Vi mødte ham til hans foredrag og startede et venskab med tradition for at holde mortensaften sammen, fortæller Lasse.
Når parret var i København, boede de ofte i kollektivet hos Troels Kløvedal og hans kæreste Ruth.
Det var i en tid, hvor Nordkaperen lå i Frederikssunds kanal, var rigget af og skulle have en ordentlig overhaling.
Troels Kløvedal kiggede på det, og Lasse og Mathilde kiggede på ham og bad ham om at droppe det og tage med i byen i stedet.
- Det var vi rigtig dygtige til, og han var nyforelsket, og det var han også dygtig til.
Da vi vågnede næste dag, lå der et digt på bordet, som han havde skrevet til os.
Det blev til sangen Kærlighed til København, som egentlig var hans hjemkomstsang fra jordomsejlingen, siger Lasse.
Lasse og Mathilde satte musik til og sagen kom med på samme plade, som sangen Fyn er fin.
- Det er en stor sang, som vi stadig spiller rigtig meget, siger Mathilde.
Hør Kærlighed til København, mens du læser videre:Kærlighed til KøbenhavnLasse og Mathilde blev også inviteret ud at sejle med Nordkaperen og var en del af fællesskabet på båden.
- Troels sagde altid, at det var lige meget, hvad man kunne og ikke kunne, for det ville man få lært undervejs.
Jeg skulle synge mellem vagtskifterne, så folk kunne vågne op og falde i søvn, siger Lasse.
Koncerterne foregår samtidig med, at udstillingen Frihedens værksted bliver vist på Naturhistorisk Museum, hvor man kan opleve Troels Kløvedals eventyrlige sejlerliv og møde med verdens kulturer.
Og samtidig med, at Aarhus har besøg af den internationale kapsejlads Tall Ships Races for første gang siden 2013.
- Vi har dykket ned i mange bøger og mails og kommunikation med Troels, så det har været en rørende rejse at forberede os, siger Mathilde.
Det mexikanske skoleskib Cuauhtemoc deltager i Tall Ships Races.
På billedet er det på vej ind til kajen i Aarhus Havn, som er sluthavn på årets sejlads.
Tall Ships Races i Aarhus slutter lørdag aften, og skibene sejler fra havnen søndag.
FacebookTwitterKopier linkEmner:Troels Kløvedal (forfatter)|København|Aarhus|Naturhistorisk Museum|Litteratur




https://www.dr.dk/nyheder/politik/vil-stoppe-misbrug-boliger-til-studerende-ender-som-dyre-familieboliger

Dyre lejlighederSe temaPolitikVil stoppe misbrug: Boliger til studerende ender som dyre familieboligerBorgmestre i København foreslår lovændring.
Nyopførte ungdomsboliger - her i Esbjerg.
Af Oliver Batchelor og Sally Frydenlund Larsen02.
aug.
2019 kl.
21.
54Bemærk: artiklen er mere end 30 dage gammelLæs opTusindvis af nye almene og private ungdomsboliger skal i de kommende år være med til at afhjælpe den massive efterspørgsel på studieboliger i København, der stiger år for år.
Men selvom de er målrettet studerende og bygges med færre krav til størrelse, lysindfald, p-pladser og fællesarealer, er der ingen garanti for, at de private ungdomsboliger rent faktisk går til studerende.
- Når vi lægger op til en fordobling af antallet af ungdomsboliger, vil vi gerne sikre os, at ungdomsboligerne også i fremtiden rent faktisk bliver lejet ud til studerende og ikke sælges som små, dyre familieboliger, siger overborgmester Frank Jensen (S).
Sammen med fungerende teknik- og miljøborgmester Karina Vestergård Madsen (EL) skriver han i et brev til boligminister Kaare Dybvad (S), at der er brug for langsigtede løsninger, som sikrer tilstrækkeligt med boliger til studerende, hvis København skal fastholde sin status som attraktiv studieby.
Læs også:S vil garantere studerende en bolig i København .
.
.
i fremtidenLavere krav til ungdomsboliger:Da studerende typisk bor i en kortere årrække i boligerne, bliver der ikke stillet de samme krav til ungdomsboliger som til almindelige familieboliger i Københavns Kommune.
Ungdomsboliger må være mindre end 65 kvadratmeter.
De må bygges med svalegang, da der ikke er krav om lysindfald fra begge sider.
Der er heller ikke krav om, at ungdomsboligerne skal bygges med adgang til parkeringspladser i samme omfang som med familieboliger.
Ungdomsboliger kræver heller ikke, at der er samme adgang til fællesarealer som ved familieboliger.
En løsning kunne være at ændre lovgivningen, så det bliver muligt at stille krav om, at private ungdomsboliger skal udlejes til studerende, skriver de to borgmestre til ministeren.
- Problemet er, at der på nuværende tidspunkt ikke er anvisningsret til private ungdomsboliger på samme måde som med almene boliger.
Og det synes vi, der skal være, når man får lov til at bygge ungdomsboliger på lempeligere vilkår, siger Karina Vestergård Madsen.
Politikere kan ikke røre huslejenPolitikerne har dog ikke mulighed for at lægge loft over huslejen i de private ungdomsboliger, sådan som det er tilfældet i de almene boliger, som kommunen har anvisningsret til.
Men ifølge teknik- og miljøborgmesteren vil det alligevel afhjælpe en del af problemet med de manglende studieboliger, hvis kommunen får mulighed for at bestemme, hvem der flytter ind.
- Huslejen i de private ungdomsboliger er ofte for høj til, at det er flertallet af studerende, der har råd til at bo i dem.
Men vi vil i hvert fald gerne have mulighed for at sikre, at det så er de unge studerende, der har råd til de boliger, der rent faktisk flytter ind i dem, siger Karina Vestergård Madsen.
- Og så er der så de almene ungdomsboliger til de studerende, som kun har en SU at gøre godt med.
Der har vi jo haft mulighed for at sætte loft over huslejen.
Man kan godt få den tanke, at nogle er i gang med at bygge ungdomsboliger lige nu, som på sigt sagtens kan ende med at være noget andet.
Jonas Bjørn Jensen (S), medlem af borgerrepræsentationen.
Mål: 12.
000 nye ungdomsboligerTil efteråret skal politikerne på Københavns Rådhus tage stilling til en kommuneplan, der blandt andet skruer op for opførelsen af både almene og private ungdomsboliger for at tage presset af efterspørgslen efter studieboliger.
Frem mod 2031 skal der ifølge planen opføres 12.
000 nye ungdomsboliger - eller dobbelt så mange, som i dag.
Ungdomsboliger på vejUd af 15.
300 ungdomsboliger i Københavns Kommune er de 6.
200 private.
I øjeblikket er der omkring 5.
000 nye ungdomsboliger på vej.
Forslaget til Kommuneplan 2019 opstiller et mål om 12.
000 nye ungdomsboliger frem mod 2031.
Kilde: Københavns KommuneIfølge medlem borgerrepræsentationen Jonas Bjørn Jensen (S), der sidder i økonomiudvalget, kan det være med til at tage presset af lejemarkedet i København, hvor priserne er så høje, at mange studerende har svært ved at finde en bolig, de har råd til.
- Der er et voldsomt pres på boligmarkedet i København, ikke mindst op til studiestart.
Det ser vi hvert år.
Og det er klart, at med det pres, der kan man på det private marked næsten sætte prisen, som man vil.
Det gør det ekstra vigtigt at sikre, at ungdomsboligerne går til de unge og studerende, de er tiltænkt, mener han.
- Langt de fleste laver reelle ungdomsboliger, skal jeg skynde mig at sige, men tingene kan skifte.
Og man også godt få den tanke, at nogle er i gang med at bygge ungdomsboliger lige nu, som på sigt sagtens kan ende med at være noget andet, siger han.
Vi vurderer et forslag på, om det skaber flere boliger og hjælper til at afskaffe boligmanglen.
Og det kan vi ikke se, at det her gør.
Torben Liborius, erhvervsøkonomisk direktør, Dansk Byggeri.
Dansk Byggeri: Stik modsat effektIfølge erhvervsorganisationen Dansk Byggeri er der et akut behov for op mod 22.
000 studieboliger i de fire store studieboliger København, Aarhus, Odense og Aalborg.
I København, hvor bolignøden blandt de studerende er størst, ligger behovet ifølge interesseorganisationen lige nu på 8.
400 boliger.
- Det har været velkendt i årevis, at der er underforsyning af små boliger i København.
Og vi kan slet ikke se, at man i nærheden af at bygge nok af dem, siger erhvervsøkonomisk direktør Torben Liborius.
Han advarer imod, at det kan lægge en dæmper på byggelysten, hvis kommunen ender med at kunne stille krav til, hvem der lejer sig ind i de private ungdomsboliger.
- Vi vurderer et forslag på, om det skaber flere boliger og hjælper til at afskaffe boligmanglen.
Og det kan vi ikke se, at det her gør.
Tværtimod mener vi, det vil reducere tilgangen af nye boliger.
Det er ikke det, København har brug for, siger han.
DR Nyheder har forsøgt at få en kommentar fra boligminister Kaare Dybvad (S).
Ministeriet skriver således i et mailsvar: 'Brevet er under behandling i ministeriet, hvorfor ministeren ikke har nogen kommentar til brevet på nuværende tidspunkt.
'FacebookTwitterKopier linkEmner:Bolig|Frank Jensen (politiker)|Jonas Bjørn Jensen (politiker)|København|Socialdemokraterne




https://www.dr.dk/nyheder/regionale/oestjylland/sidste-aars-supersommer-kan-betyde-ekstremt-mange-hvepse-i-sensommeren

ØstjyllandSidste års supersommer kan betyde ekstremt mange hvepse i sensommerenFortsætter de varme temperaturer, forventes ekstremt mange hvepse i augustDet er typisk de skjulte hvepseboer, som Rentokil rykker ud til.
Det er dem, som folk ikke umiddelbart selv kan skille sig af med.
Af Jesper Ottosen og Daniel Vestergaard Kolstrup02.
aug.
2019 kl.
15.
58Bemærk: artiklen er mere end 30 dage gammelLæs opAntallet af hvepse, der sværmer om din ispind eller overskårne frugt, kan blive helt ekstremt i år.
Det er i hvert fald udsigterne, hvis sommervejret fortsætter.
Rentokil, der bekæmper skadedyr, rykker lige nu ud til mellem 20 og 25 hvepsesager om dagen.
De mange udrykninger skyldes i høj grad sidste års varme sommer, som gav gode forhold for hvepsene og en del flere hvepsedronninger end sædvanligt.
De mange udrykninger kan være starten på et regulært boom frygter Claus Schulz, som er teknisk chef ved Rentokil.
Vi forventer, at der kommer en ret voldsom hvepseplage i august.
Claus Schulz, teknisk chef, Rentokil- Vi havde jo en fabelagtigt sommer sidste år, og det betyder, at der i år er en del flere hvepsedronninger, end der plejer.
Derfor forventer vi, at der kommer en ret voldsom hvepseplage i august, siger han.
Ifølge skadedyrsbekæmper fra Rentokil, Thomas Møgelvang Hjort, er antallet af hvepsedronninger afgørende for antallet af hvepse, for når først hvepsedronningen er død, har resten af hvepsene ikke meget at leve for længere.
- De hvepse, som er udenfor hvepseboet under forgiftningen, vil efterfølgende enten søge mod boet for at komme ind til hvepsedronningen, hvor de vil dø af giften eller flyve væk og dø, fordi de ikke længere har nogen dronning at arbejde for, siger han.
Godt vejr og mange hvepseIndtil nu har hvepsene haft travlt med at fodre larverne i boet, men snart begynder de at gå på togt efter søde sager og nedfaldsfrugter - og det er der, de bliver nærgående og irriterende.
Sidste år var der 25 gange flere hvepse i Danmark, end der plejer at være.
Om vi når samme højder i år vides ikke, men hvis det gode vejr fortsætter, er der ingen tvivl.
- Hvis det gode vejr fortsætter, vil der være endnu flere hvepse i hvepseboerne, og så begynder det at blive rigtig problematisk at få dem fjernet, siger Claus Schulz.
Godt at vide om fjernelse af hvepsebo•Er hvepseboet synligt og til at komme i nærheden af, er den mest effektive måde at komme hvepsen til livs på blot at skille sig af med selve boet.
•Hvis hvepseboet er skjult og ikke muligt at komme til, kan man med fordel pudre med insektgift i området, hvor hvepsene flyver ind til hvepseboet.
•Når vejret er koldt, er aktiviteten meget lav hos hvepsene.
Hvis man vil af med et hvepsebo, kan man altså med fordel fjerne det over vinteren – uden risiko for hvepsestik.
•Kilde: BoliusFacebookTwitterKopier linkEmner:Rentokil|Insekter|Vejret|Skadedyr|Bolius




https://www.dr.dk/sporten/oevrig/dansker-maa-noejes-med-vm-soelv-i-mountainbikeorientering-det-bare-noget-lort

Øvrig sportDansker må 'nøjes' med VM-sølv i mountainbikeorientering: 'Det bare noget lort'Camilla Søgaard sluttede som nummer to i massestarten.
Camilla Søgaard var forsvarende VM- og EM-guldvinder i massestart.
Af Kasper Heide Lund og /ritzau/02.
aug.
2019 kl.
16.
41 | opdateret 02.
aug.
2019 kl.
19.
13Bemærk: artiklen er mere end 30 dage gammelLæs opCamilla Søgaard fordoblede fredag sin medaljehøst ved VM i mountainbikeorientering.
I disciplinen massestart for kvinder vandt hun sølv og var bare seks sekunder fra sejren, men det endte altså med en andenplads efter briten Emily Benham Kvåle.
Havde banen været bare 300 meter længere, så havde jeg hente hende og vundet guld.
Camilla Søgaard, mountainbikerytterCamilla Søgaard stillede til start som favorit, i og med hun var forsvarende VM- og EM-vinder i massestart.
Derfor fyldte ærgerelsen over det missede guld også noget mere end glæden over andenpladsen efter løbet.
- Jeg følte, jeg havde den i dag.
Havde banen været bare 300 meter længere, så havde jeg hentet hende og vundet guld.
Det var den så bare desværre ikke, siger hun og forklarer, at skuffelsen delvist er selvforskyldt.
- Jeg laver en fejl på post ét, hvor jeg kommer rimelig langt bagefter.
Det er bare noget lort – en dårlig start.
- Jeg troede på det hele vejen rundt og gav ikke op, selv om jeg vidste, at jeg var bagefter.
Set i det lys er det superfedt at blive nummer to, siger Camilla Søgaard.
Også guld til juniorryttereVinderen gennemførte de 15,6 kilometer og 36 poster på 1 time, et minut og 50 sekunder.
Søgaard havde fire sekunder ned til russeren Anastasia Svir på tredjepladsen.
Det var Søgaards anden medalje, efter at hun vandt bronze på mellemdistancen i tirsdags.
I juniorklassen blev det derudover til to danske guldmedaljer i massestarten.
Således sejrede Thomas Steinthal og Nikoline Splittorff hos deres respektive køn.
FacebookTwitterKopier link




https://www.dr.dk/nyheder/regionale/midtvest/middel-mod-iltsvind-og-stinkende-fjorde-grise-og-kalve-aeder-soesalat

Midt- og VestjyllandMiddel mod iltsvind og stinkende fjorde: Grise og kalve æder søsalat Et forskerhold er i gang med et projekt, der skal bringe tang i spil i både foder og fødevarer.
Tanghøst skal bringe næringsstoffer fra vand til land.
Af Mads Kruse Juhl og Asta Pil Heltborg02.
aug.
2019 kl.
17.
10Bemærk: artiklen er mere end 30 dage gammelLæs opStore mængder rådden tang er ikke en fryd for lugtesansen.
Men det er endnu dårligere for fjorden, fordi det kan skabe lokalt iltsvind.
Derfor har forskere i knap et år høstet søsalat i danske fjorde og fodret den til smågrise og småkalve.
De har ikke haft negative konsekvenser på hverken vækst eller overlevelse af at have fået tang i deres foder.
Annette Bruhn, Aarhus UniversitetFor mens søsalaten er uønsket i fjordene, kan den være en god næringskilde for dyrene.
Og projektet tegner opløftende, da der endnu ikke er noget, som tyder på, at dyrene ikke vil spise tangen.
- Kalvene har drukket mælken med tangen i uden at brokke sig over det, og grisene har spist deres foder og trives fint med det, fortæller projektleder Annette Bruhn fra Aarhus Universitet.
- De har ikke haft negative konsekvenser på hverken vækst eller overlevelse af at have fået tang i deres foder.
Ved at fodre dyrene med søsalaten får forskerne en unik mulighed for at genanvende næringsstofferne i fødekæden på land.
Forskningsprojektet tager afsæt i blandt andet Skive Fjord, hvor man har været plaget af lugten fra den rådne søsalat.
Hvad er søsalat?
Søsalat er en havalge, der er meget udbredt i de danske farvande.
Den betegnes også som tang, og har lange græsgrønne blade.
I lavvandede, vind- og strømbeskyttede områder ligger den ofte fritliggende i vandet og kan blive meter lang.
Kilde: Miljø- og FødevareministerietDelresultater viser, at det ikke kun er stanken, man skal være bekymret for.
Et tykt lag søsalat kan lukke af for ilttilførslen til vandet.
- Hvis man ikke høster søsalat, så udleder det både metan og lattergas.
Næringsstofferne går meget hurtigt i cirkulation igen, så det kan generere endnu mere algebiomasse, og der kan komme endnu mere iltsvind, siger Annette Bruhn og uddyber:- Vi kan se, at der efter et par uger opstår iltsvind, hvis søsalaten bare får lov at ligge i det lave vand.
Læs også:Sø-salat giver iltsvind og dårlig lugt i LimfjordenGavnligt for klimaetOm projektetProjektet hedder TANG.
NU og har til formål at undersøge, om det giver mening at dyrke og anvende tang i Danmark.
Det undersøger perspektiverne i at bruge høst og indsamling af tang som et virkemiddel til at skabe et renere havmiljø, og efterfølgende bruge tang-biomassen til fødevarer og foder.
Projektet er støttet af VILLUM FONDEN og VELUX FONDEN med knap 10 millioner kroner.
Kilde: tangnu.
dkDer er altså gode muligheder for at tangen kan bidrage til en mere bæredygtig kobling mellem land og hav.
For der er nok at tage af i de danske fjorde, fortæller projektleder Annette Bruhn.
- Der ligger flere ton søsalat, og man kan høste omkring 100 kilo kvælstof per hektar.
Man gavner alså både fjordens miljø og klimaet ved at høste søsalaten.
Projektet løber i halvandet år endnu, hvor forskerne blandt andet skal undersøge, om tang i foder kan forbedre tarmsundheden hos smågrise og kalve og dermed nedsætte eller helt undgå brug af antibiotika.
Hvis projektet lykkes, kan man gøre den ellers generende tangplante til et brugbart foderprodukt.
FacebookTwitterKopier linkEmner:Aarhus Universitet|Videnskab|Svineproduktion|Havmiljø|Skive




https://www.dr.dk/nyheder/udland/steffen-gram-oploesningen-af-atomvaabenaftalen-skaber-frygt-oprustning

UdlandSteffen Gram: Opløsningen af atomvåbenaftalen skaber frygt for oprustningUSA er officielt ude af atomvåbenaftale med Rusland i dag.
USA med Donald Trump i spidsen har flere gange beskyldt Rusland og Vladimir Putin for at bryde atomaftalen, hvilket Rusland og Vladimir Putin har afvist hver gang.
REUTERS/Kevin Lamarque Af Catharina Maria Skov Lassen02.
aug.
2019 kl.
16.
15Bemærk: artiklen er mere end 30 dage gammelLæs opUSA træder i dag ud af den såkaldte INF-aftale, som blev indgået af den amerikanske præsident Ronald Reagan og den sovjetiske leder Mikhail Gorbatjov tilbage i 1987.
Atomvåbenaftalen opløses, fordi USA mener, at Rusland ikke har levet op til den.
Tilbage i december gav USA Rusland 60 dage til at efterleve kravene i aftalen, hvilket Rusland - ifølge amerikanerne - ikke gjorde.
3.
juli trak Rusland sig fra aftalen, og i dag trækker USA sig også ud.
Den helt store frygt er, at det nu bliver starten på et nyt atomvåbenkapløb.
DR's internationale korrespondent, Steffen GramHistorisk aftale suspenderet- Det var en aftale, der var med til at lette det politiske tryk i Europa under afviklingen af den kolde krig.
Det forklarer DR's internationale korrespondent Steffen Gram, og han understreger vigtigheden af aftalen.
- Det har været en atomaftale, der udelukkede en hel generation af missiler, der kunne fremføre atombomber.
Den har været en af bremserne på et atomvåbenkapløb og førte til egentlig atomnedrustning, hvor flere tusinde missiler blev skrottet.
Årevis af uenighederBåde USA og Rusland har dog haft betænkeligheder ved aftalen i lang tid, forklarer Steffen Gram.
Hvad er INF-traktaten?
INF-traktaten blev indgået mellem Rusland og USA i 1987.
Den indebærer, at parterne ikke må have eller udvikle atommissiler med en rækkevidde på mellem 500 og 5.
500 kilometer.
Derudover reguleres parternes atomvåben af den såkaldte START-traktat.
Med den blev antallet af nukleare sprænghoveder, som parterne måtte være i besiddelse af, reduceret til 1.
550 hver.
START-traktaten løber til 2021.
Bliver den ikke genforhandlet, er atomoprustning ikke længere reguleret.
- I 2002 trak præsident Bush USA ud af en aftale, der begrænsede udviklingen af forsvarssystemer mod ballistiske missiler – altså systemer, der kunne ødelægge atomraketter, før de nåede frem.
- I 2007 udtalte Vladimir Putin, at INF-aftalen ikke mere tjente Ruslands interesser.
Det handlede blandt andet om, at Putin oplevede, at Vesten ikke havde taget Rusland alvorligt siden Sovjets sammenbrud.
Og så begyndte han at genopbygge Ruslands militære magt.
INF-aftalen blev indgået som et led i fredsforhandlingerne mellem Rusland og USA i slutningen af den kolde krig.
De to lande har siden implementeringen beskyldt hinanden for ikke at holde sig inden for aftalens restriktioner.
USA mener, at Rusland har udviklet et nyt missil, som bryder aftalen.
Rusland mener derimod, at deres missiler ikke bryder aftalen på grund af rækkevidden på missilet.
Nato er uenig i denne betragtning, da missilet ville kunne ramme europæiske mål meget præcist på få minutter.
Det har været en aftale, der udelukkede en hel generation af missiler, der kunne fremføre atombomber.
DR's internationale korrespondent, Steffen GramFrygt for et nyt atomvåbenkapløbIfølge Steffen Gram kan opløsningen af atomvåbenaftalen skabe en frygt for et nyt atomvåbenkapløb.
- Nato siger, at man vil reagere ”defensivt” – at man ikke vil opsætte nye kort- og mellemdistance-atomraketter i Europa.
Den helt store frygt er, at det nu bliver starten på et nyt atomvåbenkapløb, ikke bare mellem USA og Rusland – men med Kina som aktiv opruster.
FN har udtrykt bekymring over, at aftalen mellem landene er blevet skrottet.
- Verden vil miste en uvurdelig bremse på atomkrig.
Dette vil højest sandsynligt forhøje og ikke reducere truslen, som kommer fra de balistiske missiler, siger FNs generalsekretær, Antonio Gueterres.
Han opfordrer på det kraftigste til, at Rusland og USA finder en ny løsning.
FacebookTwitterKopier linkEmner:Rusland|USA|Vladimir Putin (politiker)|Militærudstyr|NATO




https://www.dr.dk/nyheder/penge/forbrugerraad-om-rekordbillige-laan-taenk-jer-nu-om

BidragssatserSe temaPengeForbrugerråd om rekordbillige lån: 'Tænk jer nu om'Fra næste uge vil Realkredit Danmark udbyde lån med afdrag til 0,5 procent.
Det kan nemt koste 20.
000 kroner at omlægge et lån, så forbrugere bør altså være opmærksom på, om det er muligt at tjene pengene ind inden for en årrække med de besparelser, de henter, advarer Forbrugerrådet Tænk.
Af Signe Mai Vilsbøll02.
aug.
2019 kl.
16.
55Bemærk: artiklen er mere end 30 dage gammelLæs opDet seneste halve år har realkreditinstitutter lokket boligejere med 30-årige realkreditlån, som har rekordlave renter.
Og i dag har Realkredit Danmark og Nordea Kredit så meddelt, at vi nu når det laveste renteniveau nogensinde for netop den type lån.
Fra næste uge vil Realkredit Danmark åbne for et lån med afdrag til 0,5 procent, lyder det.
Læs også:Realkredit Danmark udbyder lån til 0,5 procent i renteSeniorøkonom hos Forbrugerrådet Tænk Morten Bruun advarer imidlertid forbrugere mod at skifte for enhver pris.
der er mange kunder, der får rigtig meget ud af at lægge lånet om, men hos nogle giver det ikke mening.
Morten Bruun, seniorøkonom hos Forbrugerrådet TænkIfølge ham er der nemlig en række ulemper ved at lade sig forføre af de gode tilbud og hoppe med på konverteringsbølgen.
- Det er en meget lav rente, det er der ingen tvivl om.
Men man skal altså lige tænke sig om, inden man begynder at omlægge eksisterende lån, lyder det.
Pas på!
For det første koster det nemt 20.
000 kroner at omlægge et lån, understreger Morten Bruun, og så skal forbrugere altså være opmærksomme på, om det er muligt at tjene pengene ind inden for en årrække med de besparelser, de henter.
- Som boligejer skal du få en konkret beregning fra realkreditinstituttet, der går på, hvad gevinsten på det her er med samme løbetid som på det gamle lån, så du er sikker på, at der er reel gevinst ved at lægge om og ikke bare er tale om en løbetidsforlængelse, der giver den lavere ydelse, siger økonomen.
Morten Bruun mener desuden, at der skal være mindst to procents forskel i rente på det gamle og nye lån, mens kursen på det nye lån bør være omkring de 97, så omlægningen ikke medfører stor gæld.
- Hver gang en forbruger lægger et lån om, så betyder det som regel, at deres gæld vokser, og det varer en periode, før de har tjent omkostninger ind, siger han, men understreger:- Det skal også siges, at der er mange kunder, der får rigtig meget ud af at lægge lånet om, men hos nogle giver det ikke mening.
Historisk lavpunktDet nye 0,5-procentslån bliver ifølge realkreditinstituttet udbudt, fordi renterne er faldet yderligere oven på de seneste dages frygt for handelskrig og økonomisk usikkerhed.
Cheføkonom i Realkredit Danmark Christian Hilligsøe Heinig kalder det "et historisk lavpunkt".
Dog anbefaler han, at boligejere vælger et andet lån - nemlig 1-procentslånet, hvis man er i markedet efter et 30-årigt realkreditlån.
- Sammenligner man, så er renten rigtigt nok højere på 1-procentslånet, men der er et mindre kurstab.
Så der er ikke den store forskel på ydelsen, men der er mindre kursrisiko på 1-procents lånet, siger Christian Hilligsøe Heinig.
Hold øje med bidragssatsenIfølge Morten Bruun er det på nuværende tidspunkt svært at vurdere, om det nye rekordbillige er et god lån.
Man kan nemlig risikere, at vi får det, som man kalder tynde serier, der gør, at lånet ikke lever så længe.
- Man bliver nødt til at udstede obligationer med en anden rente på et tidspunkt.
Hvis man tager sådan et lån, og det bliver en tynd serie, så kan det blive svært at indfrie lånet på et senere tidspunkt, siger Morten Bruun.
Hvis man går og overvejer, om man skal omlægge lånet, så bør man ifølge Morten Bruun overveje, om man skal skifte til et institut, hvor bidraget er lavere.
- Det kan også give en betydelig gevinst i ens økonomi, siger han.
Læs også:Skal, skal ikke: Fire gode råd til dig, der overvejer at hoppe med på konverteringsbølgenFacebookTwitterKopier linkEmner:Christian Hilligsøe Heinig (økonom)|Økonomi|Realkredit Danmark|Kreditforeninger|Forbrugerrådet




https://www.dr.dk/nyheder/udland/frankfurt-hovedbanegaard-aaben-igen-efter-bankroeveri

UdlandFrankfurt hovedbanegård åben igen efter bankrøveriPolitiet bad alle om at blive væk fra området, hvor der blev affyret skud.
Politiet er talstærkt til stede ved hovedbanegården.
Af Jakob Busk Olsen02.
aug.
2019 kl.
16.
18 | opdateret 02.
aug.
2019 kl.
16.
57Bemærk: artiklen er mere end 30 dage gammelLæs opHovedbanegården i den tyske storby Frankfurt blev i eftermiddag lukket helt ned i forbindelse med en politiaktion.
Politiet i Frankfurt oplyser på Twitter, at personer havde fået "uautoriseret adgang" til bokse i en bank nær hovedbanegården og udløst en alarm.
De mistænkte flygtede tilsyneladende derpå ind på banegården.
I forbindelse med en politijagt har politiet affyret et skud.
Tre personer er foreløbig anholdt.
Efter en lille time meddelte de tyske statsbaner, Deutsche Bahn, at hovedbanegården var åben igen.
På Twitter bad politiet tidligere alle borgere om at blive væk fra området.
FacebookTwitterKopier linkEmner:København|Københavns Hovedbanegård|Deutsche Bahn|Frankfurt|Jernbaneanlæg




https://www.dr.dk/nyheder/kultur/en-dansk-hoejskole-er-det-sidste-sted-en-rettroende-muslim-ville-sende-sine-boern-hen

Kultur'En dansk højskole er det sidste sted en rettroende muslim ville sende sine børn hen'Nogle morer sig - som Henrik Dahl - andre græmmer sig over, at ramadan-sang er på vej i Højskolesangbogen.
Af Theis Lange Olsen og Sally Frydenlund Larsen02.
aug.
2019 kl.
17.
55 | opdateret 02.
aug.
2019 kl.
19.
18Bemærk: artiklen er mere end 30 dage gammelLæs opEn ny Ramadan-sang skrevet af kunstneren Isam B findes måske snart i en ny udgave af den folkekære Højskolesangbog.
Men allerede inden beslutningen overhovedet er taget i et særligt sangbogsudvalg, har det skabt furore.
Flere medlemmer af Dansk Folkeparti kritiserer sangen, der hedder "Ramadan i København", for at være et brud med traditionerne.
Liberal Alliances Henrik Dahl har også blandet sig i debatten, men han nøjes med at more sig.
- Morskab og udelukkende morskab har fået mig til at reagere.
Jeg morer mig over kulturradikalismen, som jo er den bærende trend i højskolebevægelsen, siger Henrik Dahl.
Ramadan i KøbenhavnRamadan i KøbenhavnNymånens skæve smillyset på fjerde saltegner liv på et gardinblokken vækkes af’n nattergallys på lysbrænder i mærkets favnhånd ved håndRamadan i København------------------------------Solen den når sin topcyklerne i en strømgennemvarm er byens kropblikket fyldes op af en drømlys på lyskæmper for at finde vejhånd ved håndRamadan i København------------------------------Når skyggerne er allerlængstsamler vi os igenulvetim’ – så i sengog i stemmerne er et hjemlys på lystiden der strækker sighånd ved håndRamadan i KøbenhavnAf forfatter Özcan Ajrulovsk og sangere og sangskrivere Nana Jacobi, Anders Greis og Isam B.
Kulturradikalismen er af borgerlige stemmer blevet stemplet som smagsdommeri og et projekt for eliten med meget lille forbindelse til den almindelige dansker.
Højskoler er 'ugudelige steder'I Henrik Dahls øjne er ideen om at bringe sangen om den muslimske fastemåned ramadan ind i Højskolesangbogen et godt eksempel på, hvad der er karakteristisk for de kulturradikale.
- Selvmodsigelserne er så karakteristiske for de kulturradikale.
De har altid villet have en meget lempelig udlændingepolitik, men de boede ikke der, hvor udlændingepolitikken fik konsekvenser.
De har boet i Kartoffelrækkerne og vil gerne have en lempelig udlændingepolitik, der fik konsekvenser på Vestegnen, siger han.
Denne gang handler det så om, at de kulturradikale slet ikke har sat sig ind i, hvordan en dansk højskole rent faktisk fungerer, lyder det fra den liberale politiker.
- En typisk dansk højskole er noget af det mest haram (arabisk for 'forbudt', red.
), det modsatte af halal (arabisk for 'tilladt', red.
).
For at sige det lige ud, så er rødvin og sex en vigtig del af en dansk højskole.
Og det er rimelig haram.
- En dansk højskole er det sidste sted en rettroende muslim ville sende sine børn hen, siger Henrik Dahl.
Men sådan ville en rettroende kristen vel også have det?
- Ja, der ville man også synes, at risikoen for, at der kunne ske alle mulige ulykker, ville være til stede.
- Det handler bare stadig om, at de kulturradikale er komiske.
De tager ikke udgangspunkt i, hvad en højskole er.
Det er et totalt ugudeligt sted i forhold til meget fromme mennesker.
Det tænker man ikke ind.
De kulturradikale fjoller som sædvanligt forvirret rundt, siger Henrik Dahl.
På Twitter har Henrik Dahls partikollega Simon Emil Ammitzbøll-Bille også reageret - i blødere vendinger.
Sangbogsformand: 'Isam B er ærkedansk'Jørgen Carlsen er formand for det sangbogsudvalg, der frem til november næste år arbejder på den nye, reviderede og 19.
udgave af Højskolesangbogen.
Og han håber, at 'Ramadan i København' får plads på siderne i den mørkeblå bog.
- Det er en ganske bestemt gruppe danskere, nemlig de muslimske danskere, som får mund og mæle i den her sang, siger han.
- Det synes jeg er godt, for de er danskere, de er danske statsborgere.
De har en anden tro end de fleste andre har, men der kan også være poesi i den måde, de lever på, og den synes jeg kommer tydeligt frem i den sang.
Jørgen Carlsen forstår ikke kritikernes pointe om, at Islam ikke hører hjemme i Højskolesangbogen.
- Isam B er ærkedansk.
Han kan synge 'I Danmark er jeg født' og gør det med stor fornøjelse, men han er også muslim.
Er det et problem?
Selvfølgelig er det ikke et problem.
Det er meningen, at der i alt skal være 600 sange i den nye udgave af Højskolesangbogen - af dem skal 150 gerne være helt nye.
FacebookTwitterKopier linkEmner:Simon Emil Ammitzbøll (politiker)|København|Islam|Folkehøjskoler|Twitter




https://www.dr.dk/sporten/fodbold/superliga/minut-minut-hobro-tager-tre-point-med-hjem-og-goer-ondt-vaerre-silkeborg






https://www.dr.dk/nyheder/udland/tyske-toldere-finder-45-ton-kokain-i-containerskib

UdlandTyske toldere finder 4,5 ton kokain i containerskib4,5 ton kokain til en anslået værdi af 8,2 milliarder kroner blev for to uger siden beslaglagt i Hamburg.
Billedet her viser et udsnit af de 4,5 ton kokain, som tyske toldmyndigheder beslaglagde for to uger siden.
02.
aug.
2019 kl.
14.
55Bemærk: artiklen er mere end 30 dage gammelLæs opDe tyske toldmyndigheder beslaglagde for cirka to uger siden ikke mindre end 4,5 ton kokain fra et containerskib, der var stævnet ud fra Uruguay.
Det oplyser myndighederne i dag.
Det beskrives som den største beslaglæggelse af kokain nogensinde i Tyskland.
I alt vurderes den rekordstore mængde kokain at have en værdi af næsten 1,1 milliarder euro - svarende til omkring 8,2 milliarder kroner.
Toldmyndighederne i den nordtyske by Hamburg fandt stofferne, da de undersøgte et containerskib.
Skibet var på vej fra Uruguays hovedstad, Montevideo, til den store havneby Antwerpen i Belgien.
I skibets papirer lød det, at lasten bestod af sojabønner.
Da tolderne fik adgang til skibet, kunne de dog primært se sorte sportstasker.
Her fandt de over 42.
000 pakker kokain i 211 tasker.
Toldmyndighederne oplyser, at "den beslaglagte kokain allerede er blevet tilintetgjort i hemmelighed og under strenge sikkerhedsforanstaltninger".
/ritzau/APFacebookTwitterKopier linkEmner:Hamborg|Uruguay|Brug af euforiserende stoffer|Narkokriminalitet|Tyskland




https://www.dr.dk/nyheder/regionale/nordjylland/musik-i-ambulancer-skal-faa-dig-til-falde-til-ro

NordjyllandMusik i ambulancer skal få dig til at falde til roDe næste seks måneder får syv nordjyske ambulancer mulighed for at anvende musikterapi.
En forsøgsordning skal teste om musikterapi har en positiv indvirkning for patienter under ambulancekørsel.
Af Klaus Videbæk og Søren K Nielsen02.
aug.
2019 kl.
15.
38Bemærk: artiklen er mere end 30 dage gammelLæs opHar du prøvet at brække et ben eller at få en blodprop, så ved du, hvordan det føles, når kroppen går i alarmberedskab og får de røde lamper til at blinke.
Men når du først ligger i ambulancen, så handler det om at få stressniveauet ned og at få kroppen og hovedet til at slappe af og falde til ro.
Og her kan musik måske være nøglen.
De seneste år har man i ambulancer i forskellige dele af landet haft mulighed for at afspille musik for patienterne fra en iPod, dog med varierende held.
Musikken har ikke haft tilpas variation, og patienter og ambulancereddere har haft svært ved at finde lige netop den musik, de har haft brug for at høre eller sætte på.
Men nu er musikterapeuter ved Aalborg Universitet klar med en musikapp til ambulancerne, som blandt andet har været benyttet med stor succes i psykiatrien og til patienter, der har haft svært ved at sove.
Musikken i app’en er nøje udvalgt af terapeuterne og er farveinddelt alt efter, hvor stimulerende musikken er.
Musik i den blå farve er meget lidt stimulerende.
Lyt til et eksempel fra spillelisten her.
Kristian Thorsager - Be here nowHjælper dig ned i gearI den ene ende af skalaen har musikken et relativt højt tempo – i den anden er der helt ro på.
Fælles for musikstykkerne er, at de følger de rytmer og den opbygning, som vi kender fra almindelig pop og klassisk musik med A, B og C-stykker i et særligt system.
- Forudsigeligheden er noget af det, der får folk til at slappe af, forklarer musikterapeut og lektor ved Aalborg Universitet Lars Rye Bertelsen.
Musikterapeut Lars Rye Bertelsen viser her app'en, som vil være at finde i flere ambulancer.
Når der både er musikstykker i et meget roligt tempo og nogle med et højere tempo og en mere pop-agtig gang, så skyldes det, at man ikke bare kan få personer, der er højt oppe at køre til at slappe af ved at sætte et roligt stykke musik på.
Man er nødt til at finde et stykke musik, som ligger relativt tæt på den stemning, som personen selv befinder sig i.
Musik med farven grøn ligger på et mellemniveau, hvad angår stimuli.
Lyt til et eksempel her.
Jan Johansson - BanduraSom en hovedpinepillePatienterne behøver ikke kende musikken i forvejen, og de behøver i og for sig heller ikke at elske den, når de hører den første gang.
Man elsker heller ikke hovedpinepiller.
De skal bare virke, forklarer Lars Rye Bertelsen.
- Du spiser dem ikke, fordi de smager godt, men fordi du har hovedpine, siger han.
Den mørkerøde musik er mere stimulerende og virker godt, hvis du er på et højere energi- eller stressniveau.
Lyt til et eksempel her.
Jack Johnson - LullabyPå den måde kan musikken godt sammenlignes lidt med medicin.
I stedet for at dulme flytter den bare fokus væk fra smerten eller tankemylderet.
- Du fokuserer på musikken, og det er dejligt for kroppen, for så får den mulighed for at slappe af, siger Lars Rye Bertelsen.
Hele vejen ind på hospitaletDet nye forsøgsprojekt skal i første omgang køre i syv nordjyske ambulancer i en tidsperiode på seks måneder.
Hvor ofte musikken vil blive benyttet i de enkelte ambulancer, kan Lars Rye Bertelsen ikke sige noget om, men det kan være op til halvdelen af gangene, mener han.
I princippet kan den også blive afspillet, når patienten skal i behandling på hospitalet, ligesom patienten kan få beroligende musik med hjem efter behandling.
Farven grå henviser til specielle spillelister.
Her er det for eksempel lyd af regn og solsorten, der synger.
Der er også musik til børn.
Sommerregn (Aalborg Universitet) Den kan tilmed blive en gevinst for ambulanceredderne.
- Det, vi skal undersøge, er selvfølgelig, om det giver en bedre oplevelse for patienterne, og måske vil det også vise sig, at det giver et bedre arbejdsmiljø for redderne.
Det ved vi først, når vi har indsamlet resultaterne, siger han.
FacebookTwitterKopier linkEmner:Aalborg Universitet|Patienter|Jylland|Apple Inc.
|Sygdomme og lidelser




https://www.dr.dk/nyheder/regionale/sjaelland/haveejere-golfklubber-og-kommuner-klar-til-hjaelpe-bierne

SjællandHaveejere, golfklubber og kommuner klar til at hjælpe bierneBiavlerforening oplever stor efterspørgsel på at blive stemplet som ’bivenlig’Hos Sydsjællands Golfklub har man gjort en indsats for at lokke flere bier til.
 DR Sjælland)Af Mathilde Nordenlund og Casper Lindbjerg Greve02.
aug.
2019 kl.
14.
11Bemærk: artiklen er mere end 30 dage gammelLæs opPå Sydsjællands Golfklubs baner er græsset plejet og velfriseret, så golfbolden nemt kan rulle henover greenen i jagten på en god runde.
Men når man kommer til hul 13, bliver den kontrollerede natur erstattet af højt græs og farverige blomster langs banen.
Og det er udelukkende for biernes skyld.
- Jeg hørte, at bierne havde en voldsom tilbagegang, og da vi har en masse arealer, der grænser op til banen, så tænkte jeg, at de sagtens kunne bruges på biodiversitet, så vi kunne få bierne ind på golfbanen, siger chefgreenkeeper på Sydsjællands Golfbane Per Lemming Sørensen.
Læs også:Her er alt ukrudt velkommen: Maria og familien dropper bede og plæneklipperOg golfbaner som Sydsjællands Golfbane kan nu ligefrem få papir på, at de er bivenlige, hvis de indretter 1.
000 m2 af deres natur med planter, der kan hjælpe de truede bier.
Indtil nu har ni golfbaner på landsplan indrettet sig bivenligt.
På Sydsjælland er de vilde blomster blevet taget godt imod.
- Medlemmerne synes, det er både flot og positivt, det vi har gang i, så derfor skal vi udvide et af blomsterarealerne til 2.
000 m2 ved bistederne, siger Per Lemming Sørensen.
Og det er ikke kun på golfbanerne, der er interesse i at hjælpe de pressede bier.
Siden det i maj blev muligt for virksomheder og private haveejere at søge om at blive bivenlige gennem Danmarks Biavlerforening i Sorø, er det strømmet ind med henvendelser.
Lige nu er der cirka 100 bivenlige haver på landsplan, og flere er på vej, siger sekretariatsleder i Danmarks Biavlerforening Rune Havgaard Sørensen.
- Vi kan se, at haveejerne er blevet opmærksomme på, at de faktisk kan gøre en forskel, og vi oplever rigtig fin tilstrømning fra dem lige nu, siger han.
Marianne Høeg er en af de mange haveejere, der har fået stemplet som bivenlig.
 DR Sjælland)Haverne kan inspirereDet er særligt de små private haver, der kan gøre en stor forskel.
Især hvis de første bivenlige haver inspirerer andre til at gøre det samme, mener præsident i Danmarks Naturfredningsforening, Maria Reumert Gjerding.
- Hvis alle giver lidt plads til arter, så de har et sted at leve, så kan det faktisk gøre en forskel.
Og det er en helt nødvendig håndsrækning til den natur i Danmark, der har det skidt, siger hun.
Læs også:Kommune river græs op med rode: Vil have mere biodiversitet i grøftekantenEn af dem, der før slog hele sin græsplæne og hev alt ukrudt op med det samme, er Marianne Høeg.
Men i dag lader hun det meste stå og blomstre i sin have i Karrebæktorp uden for Næstved.
- Jeg synes, det er skræmmende, at der er nogle steder i verden, der ikke er nogle bestøvende insekter.
Det, håber jeg, aldrig kommer til at ske i Danmark, så hvis jeg kan gøre lidt, så kan det jo godt være, at vi kan holde bestanden oppe, siger hun.
Marianne Høgh planter bivenlige blomster hvert forår, og det har betydet en summen af bier i hele haven.
 DR)Populært i kommunerneI flere år har kommuner, der etablerer mindst én hektar med blandede planter og blomster, som kan tiltrække bier og andre insekter, ligeledes kunne modtage et certifikat som bivenlig kommune fra Danmarks Biavlerforening.
Bivenlige kommunerAlle kommuner, der etablerer mindst én hektar med bivenlige planter, kan kalde sig bivenlig kommune og får et certifikat fra Danmarks Biavlerforening.
Følgende kommuner er indtil videre certificerede som bivenlige;Aabenraa KommuneAlbertslund KommuneFaxe KommuneFrederiksberg KommuneGribskov KommuneGuldborgsund KommuneHvidovre KommuneNorddjurs KommuneNyborg KommuneRebild KommuneSilkeborg KommuneStevns KommuneSyddjurs KommuneKilde: Danmarks BiavlerforeningI år har blandt andet Silkeborg Kommune, Aabenraa Kommune og Hvidovre Kommune fået tildelt certifikatet.
Også Ringkøbing-Skjern Kommune går nu efter at kunne kalde sig bivenlig.
Her har lokale landmænd og borgerforeninger i samarbejde med kommunen sået brede bånd med blomster – såkaldte faunastriber – svarende til 1,2 hektar på flere kommunale arealer.
Derfor regner Ringkøbing-Skjerns borgmester, Hans Østergaard (V), også med, at certifikatet som bivenlig kommune snart kommer i hus.
- Inden ret længe kommer Ringkøbing-Skjern også på kortet som bivenlig kommune.
Den brede fauna, som vi får en større biodiversitet af har vi bestemt en interesse i, siger borgmesteren.
Og det vækker begejstring hos formanden for Danmarks Biavlerforenings lokalafdeling i Skjern-Egvad, Anders Thorre Kristensen.
- Vi har ikke bare honningbien, vi har 290 forskellige biarter og lige så mange insekter.
Det er jo med at holde liv i dem, for de er føde for fugle, fisk og alle os andre, siger han.
Naturvejleder Lars Christoffernsen foreslår, at man bygger insekthoteller, hvis man gerne vil have flere bier i haven.
 DR Sjælland) Et insekthotel kan bygges af gamle brædder, grene og bølgepap.
Her kan mange forskellige insekter finde ly og gemme sig.
 DR Sjælland) Bier er særligt glade for huller, så det kan være en god ide at bore huller i grenene.
Man kan dog ikke vide, hvilke insekter der flytter ind.
 DR Sjælland) Hos Dybsø Naturskole i Svenstrup lidt udenfor Næstved har man bygget en insektby bestående af flere insekthoteller, som især bruges til undervisning af skoleklasser.
 privatfoto)1 / 4Naturvejleder Lars Christoffernsen foreslår, at man bygger insekthoteller, hvis man gerne vil have flere bier i haven.
 DR Sjælland)1 / 4Et insekthotel kan bygges af gamle brædder, grene og bølgepap.
Her kan mange forskellige insekter finde ly og gemme sig.
 DR Sjælland)2 / 4Bier er særligt glade for huller, så det kan være en god ide at bore huller i grenene.
Man kan dog ikke vide, hvilke insekter der flytter ind.
 DR Sjælland)3 / 4Hos Dybsø Naturskole i Svenstrup lidt udenfor Næstved har man bygget en insektby bestående af flere insekthoteller, som især bruges til undervisning af skoleklasser.
 privatfoto)4 / 4Bier og insekter kan hjælpes på vejMan behøver dog ikke at blive registreret hos Danmarks Biavlerforening for at være bivenlig.
Hvis man er interesseret i at selv at få en bivenlig have eller få flere insekter, så er der flere måder at gøre det på.
Læs også:Biernes (kamp)dag: Fem simple råd til, hvordan du selv kan redde bierneVed hjælp af en kasse eller andre træmaterialer er det muligt at indrette et insekthotel i haven, der giver biller, bier og andre smådyr et sted at bo eller søge skjul, hvilket er godt for biodiversiteten, siger Lars Christoffersen, der er naturvejleder og leder af Dybsø Naturskole.
- Jo mere liv, man har i haven, jo mere mangfoldig bliver den.
Så jeg kan kun anbefale at få så mange insekter i haven som muligt, siger han.
Naturskolen ligger i Svenstrup lidt ude for Næstved, og her har de bygget en lille insektby af flere insekthoteller, som blandt andet bruges til undervisning af skoleklasser.
FacebookTwitterKopier linkEmner:Maria Gjerding (politiker)|Insekter|Golf|Ringkøbing|Sydsjællands Golfklub




https://www.dr.dk/nyheder/regionale/hovedstadsomraadet/markant-flere-sager-om-ulovligt-salg-af-lattergas

KøbenhavnMarkant flere sager om ulovligt salg af lattergasNuværende regler på området gør det svært at bevise, at der er tale om ulovligt salgDet er svært at stoppe ulovligt salg af lattergaspatronerne, som reglerne er nu, lyder det fra Sikkerhedsstyrelsen.
Af Kamilla Mærsk02.
aug.
2019 kl.
14.
50Bemærk: artiklen er mere end 30 dage gammelLæs opDe seneste dage er historier om, hvordan unge mennesker misbruger lattergaspatroner til at få en kort og farlig rus, igen blusset op.
Og selvom Sikkerhedsstyrelsen, der fører tilsyn med kiosker, detailbutikker og webshops, holder øje med, om lattergaspatronerne bliver solgt med henblik på misbrug, så er det en svær opgave.
Læs også:Boligkvarter flyder med lattergaspatroner: Kageværktøj bruges til farlig rusI 2018 kunne Sikkerhedsstyrelsen oprette tre sager, hvor de kunne bevises, at der var tale om ulovligt salg af lattergaspatroner.
Siden er Sikkerhedsstyrelsen begyndt at screene internettet hver måned for at se, om der er nogle, der sælger produkterne ulovligt.
Derudover er de proaktivt begyndt at tjekke kiosker og butikker, når de eksempelvis er på tobakstilsyn.
Og i 2019 har de indtil videre oprettet 23 sager på landsplan.
Her er alt fra kiosker, natklubber og internetsider blevet taget.
Dog formodes det, at antallet af sager kunne være langt højere.
For det er fortsat svært for Sikkerhedsstyrelsen at bevise, at der er tale om ulovligt salg af lattergaspatroner, fortæller Lone Brose, der er kontorchef.
- Der er hverken alder- eller mængdebegrænsning, så det er svært at få det til at holde i retten.
Vi skal virkelig kunne bevise, at det bliver solgt til misbrug, siger hun.
Læs også:S vil indføre pant på lattergaspatronerPatronerne er helt lovlige, når de bruges til at lave for eksempel flødeskum i sifonflasker.
Salget er først ulovligt, når kioskejere eller webshops bevist sælger lattergaspatroner som rusmiddel.
- Vi kan lave en sag, hvis vi kan se, at lattergaspatronerne bliver solgt i meget store mængder.
Men det vi skal huske på, er jo, at det er et lovligt produkt at sælge, forklarer Lone Brose og fortsætter:- Vi tjekker blandt andet salget og ser på, hvordan produktet bliver solgt.
Hvis patronerne bliver solgt sammen med crakers (redskab til at knække patronen og frigive gassen, red.
) eller balloner, så formoder vi, at de bliver solgt med misbrug i øjemed, siger hun.
Men det vil altid være en personlig vurdering fra den tilsynsførende, om der er tale om ulovligt salg.
Ønsker klare reglerDet er ikke kun Sikkerhedsstyrelsen, som har problemer på grund af manglende regler for salg af lattergaspatroner.
Nærbutikkernes Landsforening og webshoppen www.
gaspatronen.
dk, der sælger 18.
000 lattergaspatroner om måneden til både Danmark og Sverige, efterlyser klarere regler eller retningslinjer.
For det er ærgreligt, at Sikkerhedsstyrelsen ikke kan fange flere med de nuværende regler, mener Henrik Bruhn, der er direktør i Webshoppen, der ejer Gaspatroner.
dk.
Han ser derfor gerne, at politikerne indfører nye regler på området.
Men indtil det sker, forsøger lattergas.
dk sig med tiltag, der kan bremse misbruget.
- Vi advarer kraftigt vores kunder, når de køber patronerne, og vi vedhæfter Sundhedsstyrelsens advarsel.
Derudover bliver kunderne bedt om at indtaste CVR-nummer, når de bestiller mere end to pakker, fortæller han.
Det bakker Nærbutikkernes Landsforening op om.
For de ønsker ikke, at deres medlemmer eller nogen andre sælger lattergaspatroner som et skadeligt rusmiddel, men de kan ikke gøre andet end at oplyse deres medlemmer om faren ved produktet.
- Som det se ud nu, kan vi ikke forbyde nogen at sælge det.
Vi kan kun henstille til, at hvis der kommer nogen ind og køber lattergaspatroner, og man har en fornemmelse af, hvad det er til, at man så tænker sig om, fortæller formand Torben Petersen.
Læs også:Bredt politisk flertal vil tage lattergassen fra ungeOg ønsket om nye regler for salg af lattergaspatroner kan gå i opfyldelse.
Tidligere på ugen kom det frem, at et bredt politisk flertal vil se på, om reglerne skal ændres.
Et af partierne er Socialdemokratiet, der vil se på, om der skal være en begrænsning på salget af lattergaspatroner eller en aldersgrænse for køb.
FacebookTwitterKopier linkEmner:Sikkerhedsstyrelsen|Detailhandel|Socialdemokraterne|Sundhedsstyrelsen|Sverige




https://www.dr.dk/sporten/oevrig/individets-ret-eller-fair-konkurrence-udfordrer-transpersoner-rimeligheden-i-sport

Øvrig sportIndividets ret eller fair konkurrence: Udfordrer transpersoner rimeligheden i sport?
En newzealandsk vægtløfter har genoplivet debatten om transpersoners ret til at konkurrere i sport.
Af Michael Sten Jensen og Grafik af Vibeke Kjær Lund02.
aug.
2019 kl.
11.
55Læs opDet kræver sin kvinde at trække 145 kilo fra gulvet og op over hovedet.
Ned i knæ, op i strakte arme, flydende bevægelse.
Den del har 41-årige Laurel Hubbard fra New Zealand imponerende godt styr på.
For et par uger siden vandt Hubbard hele to guldmedaljer under Pacific Games i Samoa.
I disciplinerne 'snatch' og 'clean and jerk' løftede hun sammenlagt 268 kilo, og dermed henviste hun den blot 18-årige lokale Feagaiga Stowers til andenpladsen.
Guldmedaljer er dog ikke fremmed for Hubbard, der er en af de store favoritter til at vinde metal ved OL i Tokyo i 2020.
Der er dog lige et men.
Laurel Hubbard er nemlig født under navnet Gavin Hubbard.
I 2012 skiftede hun køn, fra mand til kvinde, og i 2017 begyndte Hubbard, der som junior-vægtløfter havde slået flere rekorder i New Zealand, at konkurrere på lige fod med kvinder.
Om Hubbard så reelt gør det, er en anden sag, for i de seneste år har flere af Hubbards konkurrenter kritiseret, at Laurel Hubbard stiller op i kvindekategorien, men da hun lever op til Den Olympiske Komités (IOC) krav til transkønnede, så kan Laurel Hubbard frit konkurrere i kvindekategorien.
Sågar Samoas præsident, Aiono Sailele Malielegaoi, har været ude at stille spørgsmålstegn ved sagen, for hvad vejer tungest?
Individets rettigheder eller sportslig fairness i en verden, hvor identitet er flydende?
Biologi sikrer fordelAsk Vest Christiansen er lektor og idrætsforsker ved Institut for Folkesundhed på Aarhus Universitet, og han forstår godt, at diskussionen er svær at komme med et endeligt svar på.
Først og fremmest handler det om at slå fast, at der er betydelige fordele ud fra et sportsligt perspektiv, hvis man skifter køn fra mand til kvinde.
Laurel Hubbard er med sine resultater i spil til en OL-medalje i Tokyo i 2020.
Mænd har helt grundlæggende en fordel, når det gælder fysisk udfoldelse.
De har en lavere fedtprocent, større muskelmasse og højere hæmatokritværdi, blot for at nævne nogle af de væsentligste, biologiske forskelle.
- Vi kan med sikkerhed sige, at ja, det er en fordel at have været mand tidligere i sit liv.
Også selv om man har fået den medicinske behandling, så ens testostoron er inden for de grænser, som IOC har.
Ens muskulatur og knogler har, som i eksemplet med Laurel Hubbard, haft over 30 år som mand, siger Ask Vest Christiansen.
- Jeg tror heller ikke, at der er mange af de transkønnede, som vil benægte den fordel.
En kvindelig atlet, der er født som mand, skal dokumentere, at testosteronniveauet i kroppen er faldet til under 10 nmol per liter blod, 12 måneder før deres første sportsaktion som kvinde.
Det normale niveau for kvinder ligger mellem 0,5 og 3,0 nmol per liter.
I 2016 besluttede IOC samtidig, at man som transkønnet ikke behøvede at få foretaget en kønsskifteoperation for at deltage ved OL.
I retningslinjerne hedder det, at kvinde-til-mænd atleter kan deltage uden restriktioner, mens mænd-til-kvinde atleter skal gennemgå hormonbehandling.
Lavet for at beskytte kvinderDiskussionen om mænd i kvindesport har været aktuel siden 1930'erne.
Flere atleter, som var maskulint bygget, blev udsat for en kønstest, hvor de skulle fremtræde foran et panel og klæde sig af, så man kunne se, om der var mandlige kønsdele.
For at komme den ydmygelse til livs, gik man senere over til en kromosomtest, som først blev droppet helt op i midten af 1990'erne, da den ikke tog højde for de personer, som ikke delte de traditionelle xx- eller xy-kromosomer.
Derfor har man i dag i stedet en testostoron-test, som måler indholdet af det mandlige kønshormon.
Eksempler på transpersoner i sportHannah Mouncey, Australien: HåndboldspillerMack Beggs, USA: BryderRachel McKinnon, Canada: CykelrytterChris Mosier, USA: TriatletGabrielle Ludwig, USA: BasketballspillerTifanny Abreu, Brasilien: VolleyballspillerPatricio Manuel, USA: BokserAt der er opsyn med, om mænd skulle optræde i kvindesport, er derfor ikke i sig selv odiøst, siger Ask Vest Christiansen.
Men tiden har rykket sig.
- Historisk set var sport udelukkende et ærinde for mænd.
Det fik man heldigvis ændret, og derfor lavede man en kategori for kvinder.
Hvis der kun var mandekategorien, så ville 99,9% af medaljer gå til mænd, og så var der ikke en åbning for kvinder alligevel.
- Derfor er kvindekategorien ikke til for at diskriminere, men for at beskytte kvinder mod mænd.
Diskussionen og problemet opstår jo så, når man siger, at nogle kvinder, der tidligere har været mænd, også skal have adgang til kvindekategorien, for så har vi behov for definitioner af, hvornår man er en mand eller kvinde.
Mistænkeliggørelse af transpersonerInteresseorganisationen LGBT Danmark - Landsforeningen for bøsser, lesbiske, biseksuelle og transpersoner - ser flere problemer med præmissen for kritikken af eksempelvis Laurel Hubbard.
Eftersom Hubbard lever op til de retningslinjer, som IOC har opstillet, så er det svært at se, at der skulle være noget at komme efter, siger Susanne Branner Jespersen, generalsekretær i LGBT Danmark.
- For os at se er det en mistænkeliggørelse af transpersoners motiver og virkelighed at stille det skarpt op som et spørgsmål mellem menneskerettigheder og fairness.
Det er jo ikke noget, man gør for sjov (skifter køn, red.
), og det afspejler ikke den virkelighed, som mange transpersoner finder sig i.
Det er en kamp at blive anerkendt som den, man er, og det meste elitesport er super velreguleret.
- Hvis en transperson lever op til de krav, der er fra IOC, så vil jeg mene, at der er tale om en mistænkeliggørelse af hende som transperson.
En sportsudøver udgøres af meget mere end hormonniveauer og muskelmasse, så man prøver at nedgradere hende som menneske, i stedet for at kigge på, hvad hun reelt kan som sportsudøver, siger Susanne Branner Jespersen.
Absurde diskussionerArgumentet om, at man gør vold mod transpersoners virkelighed og eksistensgrundlag ved at tale om biologi, køber folketingsmedlem Henrik Dahl (LA) dog ikke.
På Facebook skrev Henrik Dahl for få dage siden, at 'Mænd skal ikke kunne udgive sig for kvinder og ødelægge kvindeidræt.
'For hvis man ignorerer den åbenlyse forskel, som videnskaben underbygger, så undergraver man hele fundamentet for kvindeidræt, siger Henrik Dahl.
- Kvindeidræt er idræt for normale, biologiske kvinder.
I det øjeblik, man opløser spørgsmålet om biologi, så opløser man også kvindeidrætten.
Den er baseret på sport, som er tilpasset biologiske kvinder, herunder de styrker og svagheder, som biologiske kvinder har i forhold til mænd.
Henrik Dahl (LA) mener, at det kvindeidræt skal være for normale, biologiske kvinder.
- Det drejer sig om at beskytte kvinder, og deres ret til at konkurrere på fair vilkår.
I det øjeblik, du gør det politisk ukorrekt at snakke om biologi, og gør det politisk ukorrekt at tale om normalitet, så får du nogle absurde diskussioner.
- Jeg synes, at man skulle gå tilbage og så sige, at det bare er ærgerligt.
Det er for biologiske kvinder og mænd, og det er for at beskytte kvinderne, at det er sådan.
Det synes jeg lige så godt, at man kan sige højt og tydeligt.
En menneskeret at vinde?
Hos IOC, i det olympiske charter, står det skrevet klart og tydeligt, at det er en menneskeret at dyrke sport.
'Alle skal have mulighed for at dyrke sport uden diskrimination og i den olympiske ånd, som kræver fælles forståelse og en følelse af venskab, solidaritet og fair play.
'Derfor skaber debatten om eksempelvis Laurel Hubbard også etiske dilemmaer i sportens verden.
Som det har gjort i mange år, når en transperson har konkurreret på eliteniveau.
Ask Vest Christiansen ser da heller ikke nogle optimale løsninger på problemstillingen.
Udelukkelse af atleter eller tvangsmedicinering vil skabe endnu større problemer, men selv om det er en menneskeret at dyrke sport, så er det ikke en menneskeret at deltage ved OL eller VM.
- Det her er ikke et spørgsmål om at finde den bedste løsning, men om at finde den mindst ringe løsning.
Og jeg forstår godt, at IOC og mange forbund har problemer med det her.
- Man bliver ikke udelukket fra sport, hvis man ligger over det testostoronniveau, som IOC retter sig efter, men så skal man bare konkurrere i mandekategorien.
Mange vil derfor være helt ude af ligningen, når det kommer til medaljer, og derfor siger flere så, at det er en de facto udelukkelse, men det er jo sådan set bare et forbud mod at deltage i den beskyttede kategori for kvinder.
- Atleterne kan stadig dyrke sport, men de kan bare ikke vinde længe.
Så kan man så spørge, om det er en menneskeret at vinde?
Der er mange, som lever med ikke at vinde eller deltage ved OL - det er faktisk det normale, siger Ask Vest Christiansen.
FacebookTwitterKopier link




https://www.dr.dk/nyheder/udland/aap-rocky-foreslar-samfundstjeneste-som-straf-i-voldssag

UdlandA$AP Rocky foreslår samfundstjeneste som straf i voldssagDen amerikanske musiker A$AP Rocky ønsker samfundstjeneste som straf, hvis han kendes skyldig i voldssag.
A$AP Rocky er tiltalt for vold i Stockholm, hvor byretten behandler sagen.
02.
aug.
2019 kl.
15.
01Bemærk: artiklen er mere end 30 dage gammelLæs opA$AP Rocky er klar til at udføre samfundstjeneste, hvis han kendes skyldig i at have tæsket en 19-årig mand i Stockholm i juni.
Det oplyser rapperens advokat, Slobodan Jovicic, ved byretten i Stockholm fredag.
Det skriver nyhedsbureauet TT.
Foruden 30-årige A$AP Rocky, hvis borgerlige navn er Rakim Mayers, er også de to øvrige tiltalte klar til at udføre samfundstjeneste, hvis retten finder dem skyldige.
- I ved, hvor jeg bor, I har mine kontaktoplysninger og min advokats kontaktoplysninger, og jeg har arbejdet med velgørenhed, så jeg har ikke noget imod at gøre sådan noget i weekenderne.
Jeg er nem, siger A$AP Rocky i retten.
Mayers har nægtet sig skyldig tiltalen for vold mod en 19-årig mand med afghansk oprindelse.
A$AP Rocky har dog erkendt, at han både sparkede og slog afghaneren, men der var tale om selvforsvar, har han sagt.
Fredag er sidste planlagte retsdag i voldssagen mod A$AP Rocky.
/ritzau/FacebookTwitterKopier linkEmner:Vold|Stockholm




https://www.dr.dk/nyheder/penge/analytikere-trumps-lille-ekstratold-er-farlig-den-globale-oekonomi

PengeAnalytikere: Trumps 'lille ekstratold' er farlig for den globale økonomiDet kan have langsigtede konsekvenser, hvis Trump gør alvor af sine toldtrusler, vurderer DR's økonomikorrespondent.
I februar i år gjorde Donald Trump og Kinas præsident, Xi Jinping, så store fremskridt i handelsforhandlinger, at Trump udskød en planlagt forhøjelse af tolden på kinesiske varer.
Af Signe Mai Vilsbøll02.
aug.
2019 kl.
12.
03Bemærk: artiklen er mere end 30 dage gammelLæs opUSA's præsident, Donald Trump, annoncerede i går aftes på Twitter, at kinesiske varer til en værdi af 300 milliarder dollar vil blive pålagt en told på 10 procent fra 1.
september.
Og selvom Donald Trump kalder det for "en lille ekstra told" til den asiatiske stormagt, så peger flere analytikere på, at det kan få store konsekvenser, hvis præsidenten lader toldmurene vokse yderligere.
I en kommentar skriver makroanalytiker i Sydbank Mathias Dollerup Sproegel blandt andet, at Donald Trump i værste fald risikerer "at trække tæppet væk under den globale økonomi og afspore det lange opsving".
DR's økonomikorrespondent, Casper Schrøder, er enig.
Meldingen fra Trump er ifølge ham en "alvorlig eskalering af handelskrigen".
- Nu bliver stort set alle varer, der sendes fra Kina til USA, draget ind i konflikten og pålagt ekstra told.
Ingen går fri, og det er et åbent spørgsmål om der kommer mere, lyder det fra Casper Schrøder.
Verdensøkonomier skyder på hinandenI hele verden har virksomheder og investorer siddet på nåle siden marts 2018, hvor Trump i skarpe vendinger udtrykte sin utilfredshed med Kinas 'uretfærdige handelspraksis' offentligt.
Allerede her startede han sine trusler om told og afgifter på kinesiske varer, og Kina svarede igen med straftold på amerikanske varer.
I halvandet år har de to lande så skiftevis lagt importafgifter på hinandens varer for milliarder af dollar, og det, der startede som en konflikt med trusler, har udviklet sig til en regulær handelskrig mellem to af verdens største økonomier.
Landene meddelte i juni i år, at der faktisk var gennembrud i de i gangværende forhandlingerne om en handelsaftale.
Selvom forhandlingerne fortsat står på, har det dog vist sig, at Donald Trump ikke er færdig med at skyde trusler af sted.
Handelskrig kan sætte årelange sporNetop fordi USA og Kina er to af verdens vigtigste økonomiske motorer, kan det mærkes på hele verdensøkonomien, når de udkæmper en handelskrig.
Det forklarer Casper Schrøder:- Det er uhyre svært at sætte tal på, hvad handelskrigen betyder i kroner og øre, men så godt som alle økonomer peger på, at handelskrigen trækker tempoet ned i verdensøkonomien.
Det er uhyre svært at sætte tal på, hvad handelskrigen betyder i kroner og øre, men så godt som alle økonomer peger på, at handelskrigen trækker tempoet ned i verdensøkonomien.
DR's økonomikorrespondent, Casper SchrøderBekymringerne er ifølge Casper Schrøder ikke kun bundet op på, hvad handelskrigen kan betyde her og nu.
Økonomer frygter også, at den vil påvirke den globale økonomi på sigt.
- Store beslutninger om investeringer, om for eksempel at bygge en ny fabrik kan måske blive sat på pause, på grund af den usikre situation mellem USA og Kina, siger Casper Schrøder og påpeger, at den slags kan trække årelange spor i verdensøkonomien.
Stort handelsunderskud i USAHandelskrigen er efterhånden næsten blevet en del af Donald Trumps mærkesag, fordi han under valgkampen op til præsidentvalget i 2017 lovede at gøre noget ved USA's store handelsunderskud.
Hvis Donald Trump gør alvor af truslerne, er det fjerde gang på halvandet år, at han indfører straftold på varer fra Kina, og det kommer ikke kun til at gøre ondt på kinesiske virksomheder.
- Samtlige virksomheder med produktion i Kina bliver ramt af toldsatserne, men i USA begynder man også at kunne mærke konflikten, ikke mindst i landbruget.
Kina har sat en stopklods for importen af blandt andet soyabønner fra USA, og det begynder at koste mange penge.
Faktisk så mange, at den amerikanske stat har givet flere økonomiske støttepakker som kompensation til landbruget, fortæller Casper Schrøder.
Flyt produktionen fra Kina!
USA har indtil videre lagt 25 procents told på kinesiske varer til en værdi af 250 milliarder dollars, og på Twitter oplyste Donald Trump, at det bliver de resterende varer og produkter, der kommer ind i USA, som skal pålægges told.
Og for at danske virksomheder med produktion i Kina ikke ender med at komme i klemme, bør de flytte deres produktion, lyder det i dag fra Dansk Erhverv.
Fra fagchef for international handel Michael Bremerskov Jensen, lyder det nemlig, at amerikanske toldere vil se de danske producenters varer som kinesiske, når varerne sendes til USA fra Kina.
Han påpeger desuden, at andre lande i det syd- og østlige Asien er begyndt at byde sig til.
- Vi ser, at andre asiatiske lande erobrer noget af den plads, Kina har haft som et af verdens største produktionslande.
(Arkivfoto).
I juni oplyste Donald Trump i forbindelse med G20-topmødet i Osaka, Japan, at USA og Kina var enige om at genstarte forhandlinger om handel.
Her sagde han, at amerikanerne ikke ville indføre nye toldsatser på kinesisk eksport.
Kineserne er ikke bangeTrump mener, ifølge Casper Schrøder, at et toldpres gavner hans forhandlingsposition.
Der er dog tale om et utraditionelt redskab, som også kan risikere at gøre forhandligerne sværere, end de behøver at være, lyder det fra korrespondenten.
- Det er muligt, at toldpresset giver Trump de resultater, som han vil have, i de her konkrete forhandlinger.
Spørgsmålet er bare, hvad de betyder for de to landes forhold på sigt.
Kina har endnu ikke svaret med trusler om yderligere straftold på amerikanske varer, men talskvinde fra Kinas udenrigsministerium, Hua Chunying, siger ifølge Reuters, at Kina ikke er bange for at udkæmpe en handelskrig eller foretage et modtræk.
Skrækscenariet er ifølge Casper Schrøder, at Kina sælger amerikanske statsobligationer.
- Kina ejer en meget stor del af den amerikanske statsgæld.
Hvis Kina pludselig begynder at sælge ud af den, vil det skabe store rystelser i USA's økonomi og i hele det globale finanssystem.
De fleste tvivler dog på, at Kina vil gå så hårdt til værks.
Trusler har skræmt investorerDR's korrespondent Casper Schrøder og chefanalytiker Allan von Mehren peger begge på, at kineserne måske i stedet kan finde på at lægge restriktioner på såkaldt sjældne mineraler som svar på Trumps "lille ekstratold".
- Kina har ting, de kan svare igen med.
De har tæt på monopol på sjældne mineraler, og det kan ramme USA, hvis eksporten begrænses, fordi mineralerne er vigtige komponenter i en række højteknologiske produkter som telefoner, missiler og elbiler, siger chefanalytiker i Danske Bank, Allan von Mehren.
Forhandlingerne mellem USA og Kina fortsætter efter planen, har Trump understreget i sit tweet.
Men selvom han påpeger, at USA "ser frem til at fortsætte den positive dialog" med landet, så har udmeldingen om yderligere told skræmt investorer og skabt nervøsitet på finansmarkederne, hvor aktierne falder her til formiddag falder markant.
Et hårdt modtræk fra Kina lurer nemlig lige om hjørnet.
FacebookTwitterKopier linkEmner:Donald Trump (politiker)|Kina|USA|Udenrigspolitik|Twitter




https://www.dr.dk/sporten/fodbold/uefa-skriver-historie-kvinde-skal-doemme-europaeisk-brag-mellem-liverpool-og-chelsea

FodboldUefa skriver historie: Kvinde skal dømme europæisk brag mellem Liverpool og ChelseaFranske Stephanie Frappart skal dømme den europæiske Super Cup mellem de to engelske storklubber.
Det er første gang, en kvinde skal dømme en herrekamp på det niveau.
FILE PHOTO: Soccer Football - Ligue 1 - Amiens SC v RC Strasbourg - Stade de la Licorne, Amiens, France - April 28, 2019 Referee Stephanie Frappart during the match REUTERS/Pascal Rossignol/File Photo 02.
aug.
2019 kl.
13.
08Bemærk: artiklen er mere end 30 dage gammelLæs opDer bliver skrevet fodboldhistorie, når Liverpool og Chelsea 14.
august skal kæmpe om Super Cup-trofæet i tyrkiske Istanbul.
Franske Stephanie Frappart er udpeget som dommer til kampen, oplyser Det Europæiske Fodboldforbund (Uefa) i en pressemeddelelse.
Det er ifølge Uefa første gang, en kvinde skal dømme en fodboldkamp for herrer på det niveau.
Kampen spilles en gang årligt som optakt til alle de store europæiske turneringer, og det er vinderen af Champions League, Liverpool, samt vinderen af Europa League, Chelsea, der mødes.
VM-dommerI juli dømte 35-årige Stephanie Frappart VM-finalen for kvinder mellem USA og Holland i franske Lyon.
Tidligere i dommerkarrieren har Stephanie Frappart styret fløjten til en ligakamp for herrer i Frankrig.
Det var hun også den første kvindelige dommer til at gøre.
Det er dog ikke første gang, at en kvindelig dommer skal lede et opgør i europæisk fodbold for herrer.
Mellem 2004 og 2009 fik schweiziske Nicole Petignat æren af at dømme tre kampe i Uefa Cup-kvalifikationen.
Stephanie Frappart skal i Super Cuppen lede et hold af kvindelige dommere.
/ritzau/FacebookTwitterKopier linkEmner:UEFA|England|Fodbold|Europa League|Frankrig




https://www.dr.dk/nyheder/udland/tsunami-varsel-efter-kraftigt-jordskaelv-ved-java-afblaest

UdlandTsunami-varsel efter kraftigt jordskælv ved Java afblæstJordskælv skabte rystelser i indonesiens hovedstad Jakarta.
Rystelserne fik indbyggere i Jakarta til at søge ud af bygninger.
Af Jakob Busk Olsen02.
aug.
2019 kl.
14.
31 | opdateret 02.
aug.
2019 kl.
16.
52Bemærk: artiklen er mere end 30 dage gammelLæs opDe indonesiske myndigheder har tidligere i dag udsendt et tsunami-varsel, efter et jordskælv på 6,8 richter ud for øen Java.
Varslet er sidst på eftermiddagen dansk tid blevet afblæst.
Jordskælvet skete i 43 kilometers dybde, cirka 151 kilometer fra Banten-provinsen på Javas nordvestlige spids, siger USA's Geologiske Undersøgelser (USGS) ifølge Reuters.
Skælvet fik bygninger til at ryste i Indonesiens hovedstad Jakarta, som ligger på Java, skriver nyhedsbureauet AP.
Rystelserne var så kraftige, at personer flygtede ud af kontorbygninger.
De indonesiske katastrofemyndigheder opfordrede i forbindelse med tsunami-varslingen, at beboere i den nordligste del af Java øjeblikkeligt skal søge mod højereliggende områder.
Der er ikke umiddelbart rapporter om tilskadekomne eller ødelæggelser i forbindelse med jordskælvet.
FacebookTwitterKopier linkEmner:Jordskælv|Indonesien|Jakarta|Oversvømmelser|USA




https://www.dr.dk/sporten/oevrig/etiske-dilemmaer-ved-koensskifter-i-sport-udfordrer-dif-vi-er-meget-i-tvivl

Øvrig sportEtiske dilemmaer ved kønsskifter i sport udfordrer DIF: 'Vi er meget i tvivl'DIF har nedsat en arbejdsgruppe, som skal rådgive omkring forbundets stillingstagen til kønsskifter i sport.
Morten Mølholm Hansen, direktør i DIF, har sammen med bestyrelsen i forbundet nedsat en arbejdsgruppe, der skal se nærmere på dilemmaerne omkring transpersoner i sport.
Af Michael Sten Jensen og Grafik af Vibeke Kjær Lund02.
aug.
2019 kl.
11.
55Bemærk: artiklen er mere end 30 dage gammelLæs opDanmarks Idrætsforbund (DIF) har et par dilemmaer på hånden, som en arbejdsgruppe nu skal hjælpe med at gøre forbundet klogere på.
Menneskerettigheder kontra sportslig fairness er temaer, som forbundet skal forsøge at formulere en holdning til, når talen falder på personer, som skifter køn.
Primært fra mand til kvinde.
Eksempelvis har historien om den newzealandske vægtløfter Laurel Hubbard skabt debat over sommeren.
Læs også:Individets ret eller fair konkurrence: Udfordrer transpersoner rimeligheden i sport?
Området er et minefelt af diskussioner og dilemmaer, og derfor handler det også om at træde varsomt for nu, siger Morten Mølholm, direktør i DIF.
- Vi er meget i tvivl, og derfor har vi nedsat en arbejdsgruppe af en række eksperter, som skal hjælpe os med at finde vores sti i den her sag.
Det drejer sig både om voksne eliteudøvere, men i høj grad også om børn.
- Der skal komme en rapport og nogle anbefalinger på, hvad man synes, vi skal træffe af retningslinjer på området.
Vi vil meget nødig træffe en beslutning med et fingerknips, for der er ustyrligt mange dilemmaer omkring det her, så vi har brug for input fra vores eget bagland samt etiske og fysiologiske eksperter.
Havde vi taget den op til debat og beslutning i DIF nu, så ville folk træffe beslutninger på et uoplyst grundlag.
Menneskeret medfører problemstillingerArbejdsgruppen er endnu ikke helt på plads, men fokus kommer altså til at være på både elite- og børneområdet.
Især børneområdet er det, der fylder mest for Morten Mølholm lige nu.
- Jeg ville have det meget dårligt med at ekskludere børn fra idræt, fordi de ikke kan dyrke idræt sammen med det køn, de identificerer sig med.
Det føler jeg nok lidt mere for end det sportslige aspekt på eliteniveau.
Først i maj 2020 forventer Morten Mølholm, at arbejdsgruppen vil være klar til at komme med deres rapport om problemstillingerne.
Uanset hvad, så vil bestyrelsen i DIF med stor sandsynligvis være splittet omkring arbejdsgruppens anbefalinger, men det er nu heller ikke så mærkeligt, siger direktøren.
- Vi står over for to grundlæggende dilemmaer.
Vi synes, at det er en menneskeret, at man kan dyrke idræt på de betingelser, man vil, og som det køn, man er.
- Men omvendt må vi også konstatere, at der er nogle præstationsmæssige problemer, når man skifter fra mand til kvinde.
Vi ryger ind i nogle problemstillinger i forhold til, hvad der er ret og rimeligt ud fra lige og fair konkurrence, og det er virkelig et dilemma for os, siger Morten Mølholm.
IOC’s retningslinjer skal ikke nødvendigvis følges af de enkelte forbund.
Men vejledningen fra IOC kan bruges som rettesnor, hvis de enkelte forbund ikke selv har udarbejdet en praksis på området.
FacebookTwitterKopier linkEmner:Danmarks Idrætsforbund|IOC|Motion|Morten Mølholm Hansen (idrætsleder)




https://www.dr.dk/nyheder/penge/dyrere-sneakers-og-smartphones-fire-efterspurgte-varer-usas-nye-told-kan-ramme

PengeDyrere sneakers og smartphones: Fire efterspurgte varer USA's nye told kan rammeFra 1.
september stiger prisen på kinesisk producerede varer i USA.
Kinesisk producerede sneakers er på listen over forbrugsvarer, som det kan blive dyrere at købe i USA på grund af nye toldstramninger.
Af Alexander Hecklen02.
aug.
2019 kl.
15.
09Bemærk: artiklen er mere end 30 dage gammelLæs opEr du vant til at fylde kufferten med billige varer, når du rejser til USA, så er der dårligt nyt.
Fra 1.
september lægger USA yderligere told på kinesiske varer.
På det makroøkonomiske niveau er en toldkrig hasardspilPhilipp Schrøder, økonomiprofessor, Aarhus UniversitetSådan lyder udmeldingen fra USA's præsident, Donald Trump.
Den kommende stigning af tolden sker som et træk i den igangværende handelskrig mellem de to lande.
Men de nye toldstramninger er mere vidtgående end tidligere, og de vil derfor ramme amerikanske forbrugere mere direkte på pengepungen, skriver de amerikanske medier CNN og Vox.
Her får du en gennemgang af fire forbrugsvarer, som kan blive dyrere i fremtiden.
1Sko og sneakersSko og sneakers produceret i Kina er på listen over dyrere forbrugsvarer.
Mange af de steder, hvor amerikanske forbrugere for alvor vil komme til at mærke konsekvenserne af de nye stramninger, er på forbrugsgoder, som ofte skiftes ud - eksempelvis sko og sneakers.
På Twitter skriver Trump, at varer til en værdi af 300 milliarder dollar vil blive pålagt en told på 10 procent.
I forvejen har USA lagt en told på 25 procent på kinesiske varer til en værdi af 250 milliarder dollar.
Denne told har dog mest gået ud over industrien i USA.
De nye stramninger vil i langt højere grad ramme varer, som den almindelige amerikaner smider i indkøbskurven, fortæller økonomiprofessor Philipp Schrøder fra Aarhus Universitet.
- Det nye med den her toldudmelding, som Trump er kommet med, er, at han nu vil ramme meget hårdt på forbrugsgoder, siger Philipp Schrøder.
- Det er nemlig meget mere chikanerende over for kineserne, og administrationen håber så på, at Kina vil rette ind og afhjælpe den handelsubalance, der er mellem USA og Kina, og som Trump har set sig sur på, siger han.
2TøjTøj, som syes i Kina, kan stige i pris.
Også tøj er på listen over varer, som kan blive dyrere i fremtiden.
Det vil også komme til at betyde, at nogle forbrugere holder igen med at købe stakkevis af nyt tøj, fortæller Philipp Schrøder.
- Vi kommer først og fremmest til at se en afdæmpet efterspørgsel, som også vil påvirke andre brancher.
Den anden effekt er, at vi vil se, at erhvervsinteresserne flytter sig.
Blandt andet vil vi se, at flere producenter flytter produktionen til Sydkorea.
Den manglende købekraft kan også betyde en mere lempelig pengepolitik i fremtiden, hvor renten sænkes yderligere i USA.
På længere sigt kan de højere priser nemlig betyde mere inflation, når den amerikanske dollar svækkes.
USA's centralbank kan så for at stimulere økonomien blive nødt til at sænke renten yderligere i fremtiden, forudser Philipp Schrøder.
- Vi vil se et inflations-boost på grund af de højere priser, og det vil påvirke den amerikanske centralbanks mulighed for yderligere rentesænkninger, siger han.
- På det makroøkonomiske niveau er en toldkrig hasardspil, og den optrapning, vi har set i de seneste dage, kan kun skade den amerikanske forbruger og den globale økonomi, siger økonomiprofessoren.
For første gang siden finanskrisen valgte USA's centralbank i denne uge at sænke den amerikanske rente:3iPhones og elektronikSmartphones som Apples iPhone og andre elektronikprodukter vil også stige i pris.
Den velkendte iPhone, som mange forbrugere har liggende i lommen, går heller ikke fri af de nye toldstramninger.
Og her skader toldstramningerne samtidig også erhvervsinteresser i USA, fortæller Philipp Schrøder.
- Man kan umiddelbart tænke, at stramningerne kun kan gå ud over de kinesiske producenter.
Men eksempelvis så står der jo bag på en iPhone 'made in China - designed in California' (lavet i Kina - designet i Californien, red.
).
Så det vil sige, at det er amerikansk-styrede producenter i Kina, der laver varerne for amerikanere, siger han.
Når Apple og andre producenter af smartphones og elektronikprodukter må til at skrue priserne i vejret, så vil det også her betyde færre solgte varer, fortæller Philipp Schrøder.
- Derfor rammer stramningerne både den amerikanske forbruger, men også Apples erhvervsinteresser.
Og når vi kigger på aktiemarkedet, så har det da også reageret negativt på de her udmeldinger, siger han.
4Legetøj'Made in China' er ofte mejslet ind i det plastiklegetøj, der ligger under juletræet.
Men legetøj fra Kina er samtidig forbrugsvarer, som kan blive dyrere i fremtiden.
Fra starten af september er der kun fire måneder til jul.
Toldstramningerne kan derfor komme til at have betydning for varer som eksempelvis det kinesiske legetøj, som mange butikker allerede har lagt bestilling på til julesalget i USA i slutningen af året.
- Det kan virkelig blive spændende, fordi den her udmelding kommer så sent.
Vi skal huske på, at de varer, som vi køber hen mod julen, for længst er bestilt.
Så de producenter og varehuse, der har bestilt legetøj og elektronik fra Kina til at ligge på hylderne op til juleaften, de bliver ramt af et ordentligt prissmæk.
- Det kan ødelægge det boost i forbruget, vi normalt ser sidst på året, og derfor tror jeg, at vi vil se, at julehandlen rammes af toldkrigen, siger Philipp Schrøder.
Så med andre ord vil vi så se, at julehandlen og måske også amerikanernes indkøbsfest 'Black Friday' i slutningen af november skuffer?
- Det kan sagtens ske.
Typisk er det sådan, at man har indgået leverancer til bestemte priser, og så er det importøren, eksempelvis varehuset Walmart, der hænger på den pludselige prisforøgelse, som de møder på kajen, når de gerne vil have den container, de har betalt og købt.
Hvad med den hjemlige økonomi - vil vi også mærke de her stramninger?
- Der er i hvert fald en direkte effekt for dansk økonomi og for danske virksomheder, fordi mange danske virksomheder producerer i Kina og sender varer fra Kina til USA.
Så man kan sagtens blive ramt som dansk virksomhed.
- Det andet er, at en global økonomisk afmatning også altid rammer Danmark, og vi mærker det altid først takket være A.
P.
Møller - Mærsk.
For når der er færre varer, der krydser grænser og bliver sejlet på rundt i verden, så går det dårligt for de store containervirksomheder som Mærsk, siger Philipp Schrøder.
Lempelig pengepolitik•Pengepolitik er de handlinger, som en centralbank foretager for at påvirke et lands økonomiske situation.
•Centralbanken kan påvirke samfundsøkonomien ved at ændre på renten eller pengemængden i samfundet.
Nationalbanken styrer eller påvirker dermed borgernes mulighed for at låne penge, hvilket påvirker forbruget.
•Hvis formålet er en øget efterspørgsel, kan Nationalbanken føre en lempelig pengepolitik.
Så sættes renten ned, så det bliver lettere for borgerne at låne penge.
Konsekvensen er, at forbruget stiger.
En øget efterspørgsel efter varer vil få produktionen til at stige, hvilket igen vil betyde øget behov for arbejdskraft.
Arbejdsløsheden vil falde, men importen vil stige.
Det kan føre til, at lønniveauet vil stige, så danske varer bliver dyrere at producere.
Så vil efterspørgslen efter danske varer i udlandet falde, og det kan betyde starten på en negativ spiral.
FacebookTwitterKopier linkEmner:Kina|Samfundsøkonomi|USA|Apple Inc.
|Forbrug




https://www.dr.dk/nyheder/penge/realkreditinstitutter-tilbyder-lan-til-05-procent-i-rente

BidragssatserSe temaPengeRealkreditinstitutter tilbyder lån til 0,5 procent i renteNye rentefald betyder, at Realkredit Danmark og Nordea Kredit udbyder 30-årige lån til 0,5 procent i rente.
02.
aug.
2019 kl.
11.
23 | opdateret 02.
aug.
2019 kl.
13.
35Bemærk: artiklen er mere end 30 dage gammelLæs opRealkredit Danmark og Nordea Kredit åbner i næste uge for et 30-årigt realkreditlån med afdrag til 0,5 procent i rente.
Det er det laveste renteniveau nogensinde for den type lån.
Det nye lån bliver udbudt, fordi renterne er faldet yderligere oven på de seneste dages frygt for handelskrig og økonomisk usikkerhed.
- Vi har de laveste realkreditrenter, når vi taler 30-årige lån, vi nogensinde har set i Danmark.
Så det er på et historisk lavpunkt, siger cheføkonom hos Realkredit Danmark Christian Hilligsøe Heinig om udviklingen.
Læs også:Største omlægning i fire år: Knap 100 milliarder kroners lån til én procent i rente- Renterne er de sidste par dage især presset ned af eskaleringen af handelskrigen mellem USA og Kina.
Realkreditudbyderen anbefaler dog stadig, at man vælger 1-procentslånet, hvis man er i markedet efter et 30-årigt realkreditlån.
- Sammenligner man, så er renten rigtigt nok højere på 1-procentslånet, men der er et mindre kurstab.
Så der er ikke den store forskel på ydelsen, men der er mindre kursrisiko på 1-procents lånet, siger Christian Hilligsøe Heinig.
Også Nordea Kredit har besluttet at åbne et 30-årigt lån med en rente på 0,5 pct.
- Det er kun godt fire måneder siden, at vi åbnede det 30-årige 1 pct.
lån med afdrag, og nu står vi allerede i en situation, hvor lånet er meget tæt på at lukke, skriver Lise Nytoft Bergmann, boligøkonom i Nordea Kredit, til finans.
dk.
/ritzau/FacebookTwitterKopier linkEmner:Christian Hilligsøe Heinig (økonom)|Lise Nytoft Bergmann (økonom)|Nordea Kredit|Økonomi|Kina




https://www.dr.dk/nyheder/regionale/sjaelland/problematisk-udlaan-af-boeger-styrtdykker-kommuner-og-biblioteker-er

SjællandProblematisk at udlån af bøger styrtdykker?
Kommuner og biblioteker er uenigeUdlån af materiale er halveret på Kalundborg Bibliotek, men det bekymrer ikke formand for kulturudvalgetFærre og færre låner bøger på bibliotekerne.
På ti år er antallet af udlånte bøger faldet med 25 procent på landsplan.
Af Lukas Seier Dencher og Thor Bill02.
aug.
2019 kl.
13.
20Bemærk: artiklen er mere end 30 dage gammelLæs opBorgerne har i stor stil vendt bibliotekerne ryggen, når det kommer til at låne ting med hjem.
De seneste ti år er udlånstallene styrtdykket med lidt over 38 procentpoint på landsplan, viser tal fra Danmarks Statistik.
Hvis vi skal have en generation, der også i fremtiden læser, så skal vi også have mulighed for at opleve litteraturen på helt fri håndSteen Bording Andersen, formand for Danmarks BiblioteksforeningSærligt hårdt ramt er bogen.
Her er faldet på 25 procent siden 2009.
Og tallene vækker bekymring hos Danmarks Biblioteksforening.
- Det er en kerneopgave på bibliotekerne at formidle bogen, og når der er færre der låner, så skal vi tage det alvorligt, siger Steen Bording Andersen, der er formand for Danmarks Biblioteksforening og byrådsmedlem i Aarhus Kommune for Socialdemokratiet.
Læs også:Bogen der forandrede mit liv: 7 kendte danskere anbefaler deres favoritbogHan frygter, at det faldende udlånstal hænger sammen med lavere læselyst blandt danskerne.
Og derfor skal bibliotekerne investere flere penge i bøger og personale på bibliotekerne, så faldet i udlånene kan bremses.
Men den opfattelse deler man ikke i en af de kommuner, der er hårdest ramt på udlånet.
I Kalundborg Kommune er udlånet de seneste ti år mere end halveret, men det er ikke en bekymrende udvikling, mener formand for kulturudvalget Ole Glahn (B).
- Jeg tror ikke, det er et udtryk for at folk ikke er interesserede i at læse.
Hvis det var det, ville jeg være bekymret, siger han.
Naturligt at færre låner med hjemI Kalundborg ser man udviklingen som en naturlig del af samfundsudviklingen, hvor borgerne selv har lettere ved at få adgang til litteratur hjemmefra.
Og han bakkes op af sin kollega i Holbæk - en af de andre kommuner, der er hårdt ramt på biblioteksudlånene.
- Jeg tror, det er en helt naturlig udvikling, efter vi har fået lydbøger og computere, og alt er blevet mere tilgængeligt for folk på nettet.
Vi er nødt til at acceptere, den udvikling der er, siger Ole Hansen (A), formand for kulturudvalget i kommunen.
Men det er ikke en god idé for bibliotekerne at nedprioritere at låne bøger ud, mener formand for Danmarks Biblioteksforening, Steen Bording Andersen.
For bibliotekerne er i modsætning til private alternativer altid gratis og sikrer borgerne lige adgang.
- Hvis vi skal have en generation, der også i fremtiden læser, så skal vi også have mulighed for at opleve litteraturen på helt fri hånd – det er rigtig vigtigt, at det er gratis, siger han.
Læs også:Borgere utilfredse over lukning: Lokalsamfund mister biblioteker, selvom besøgstal stigerFærre udlån, men flere besøgendeDanmarks Biblioteksforening skal dog ikke regne med, at kommunerne står i kø for at sætte flere penge af til bøger og personale på bibliotekerne, siger formand for kulturudvalget i Kommunernes Landsforening, Leon Sebbelin (R).
- Det er ikke mit indtryk, at det er den vej vinden blæser.
Men de faldende udlån skal give anledning til, at man nu tager diskussionen om, hvilket bibliotek man gerne vil have i fremtiden.
Han fremhæver at bibliotekerne ikke er i krise, når det kommer til antallet af besøgende.
De seneste ti år har flere borgere fundet vej til bibliotekerne.
Blandt andet fordi det udfylder flere funktioner såsom borgerservice og har flere arrangementer.
Fra 2009 til 2019 steg bibliotekernes besøgstal med 4 procent på landsplan.
FacebookTwitterKopier linkEmner:Leon Sebbelin (politiker)|Ole Glahn (politiker)|Radikale Venstre|Biblioteker|Kalundborg




https://www.dr.dk/nyheder/udland/kina-vi-oensker-ikke-en-handelskrig-men-vi-er-ikke-bange-en

UdlandKina: Vi ønsker ikke en handelskrig - men vi er ikke bange for en Det kinesiske udenrigsministerium vil svare igen på de nye toldhævelser, hvis de bliver gennemført.
Donald Trumps udmelding om toldstigninger har fået aktier verden over til at falde i værdi.
Af Rasmus Christiansen02.
aug.
2019 kl.
10.
43Bemærk: artiklen er mere end 30 dage gammelLæs opKinesiske varer til en værdi af 300 milliarder dollar vil blive pålagt en told på 10 procent fra 1.
september.
Den udmelding kom fra den amerikanske præsident Donald Trump i går.
Men optrapningen af den igangværende handelskrig og truslen om mere told får ikke Kina til at ryste i bukserne.
- Hvis USA er fast besluttet på at hæve tolden, vil vi være nødt til at svare igen.
Kina ønsker ikke en handelskrig, men vi er ikke bange for at udkæmpe en, sagde Hua Chunying, talsperson for det kinesiske udenrigsministerium, i dag på et pressemøde.
Ved et møde mellem asiatiske topdiplomater i Bangkok i Thailand tidligere i dag kaldte den kinesiske udenrigsminister Wang Yi den kommende toldhævelse for "et ukonstruktiuvt forsøg på at løse handelsstriden".
Forhandler om en løsningRepræsentanter fra Kina og USA er i denne uge til forhandlinger i Shanghai for at løse handelskrisen.
Meldingen om en toldstigning fra den amerikanske præsident kommer, efter at der ikke har været de store fremskridt at fortælle om.
Kina ønsker ikke en handelskrig.
Men vi er ikke bange for en.
Talsperson for det kinesiske udenrigsministerium, Hua ChunyingBegge sider har beskrevet møderne, der foregår i Shanghai, som "konstruktive".
Trump har dog gentagne gange klaget over, at forhandlingerne går for langsomt.
Præsidenten skriver alligevel - samtidig med sin udmedling om toldstigningerne - at USA "ser frem til at fortsætte vores positive dialog med Kina om en omfattende handelsaftale".
Han tilføjer, at han "føler, at fremtiden mellem vores to lande vil være meget lys!
".
FacebookTwitterKopier linkEmner:Donald Trump (politiker)|Kina|Udenrigspolitik|USA|Twitter




https://www.dr.dk/nyheder/penge/danske-bank-solgte-flexinvest-i-halvandet-ar-trods-kunders-tab

PengeDanske Bank solgte Flexinvest i halvandet år trods kunders tabEn aktindsigt viser, at Finanstilsynet kritiserer fremgangsmåden i Danske Bank.
Danske Bank lover, at samtlige berørte kunder får godtgjort deres tab (arkivfoto) 02.
aug.
2019 kl.
10.
56Bemærk: artiklen er mere end 30 dage gammelLæs opDa Danske Bank i juli 2017 hævede gebyrer for bankens kunder af Flexinvest Fri, vidste banken, at det ville betyde, at titusindvis af kunder måtte forvente at få et negativt afkast på deres investering.
Det viser en aktindsigt foretaget af Ritzau Finans i et udkast til påbud til banken fra Finanstilsynet om sagen, der har kostet en direktør jobbet, og som er sendt videre til Bagmandspolitiet.
Læs også:Korrespondent om Danske Banks gebyrsag: 'Det kunne næsten ikke være værre'Selvom banken i januar 2017 vidste, at Flexinvest Fri kunne give negativt afkast, solgte banken mellem starten af 2017 og helt til og med september 2018 produktet til 7.
502 kunder, viser aktindsigten.
- Det forhold, at banken fortsatte med at indgå kundeaftaler om Flexinvest Fri-investeringsstrategier med forventet negativt nettoafkast, efter at banken havde fået viden om dette forhold den 13.
januar 2017, udgør en overtrædelse af bankens forpligtigelse til at handle ærligt, redeligt og professionelt i kundens bedste interesse, vurderer Finanstilsynet i aktindsigten.
Da sagen kom frem i juni i år oplyste banken ellers, at den først blev opmærksom på de forventede negative afkast, da en medarbejder henvendte sig i september 2018.
- Vi enige i, at vi ikke har levet op til de forventninger, der med rette er til os.
Vi har taget en række konsekvenser af sagen og blandt andet besluttet, at vi naturligvis godtgør alle berørte kunder, lyder svaret fra Danske Bank.
/ritzau/FacebookTwitterKopier linkEmner:Danske Bank|Finanstilsynet|Pengeinstitutter|Erhverv|Bagmandspolitiet




https://www.dr.dk/sporten/fodbold/superliga/19-aarig-er-ny-broendby-darling-det-er-dejligt-men-vi-skal-videre-videre

Superliga19-årig er ny Brøndby-darling: 'Det er dejligt, men vi skal videre, videre, videre'Jesper 'Jobbe' Lindstrøm viser vejen for et nyt Brøndby bygget på gamle traditioner.
Jesper Lindstrøm sendte med to mål Brøndby IF videre i Europa League-kvalifikationen.
 Ritzau Scanpix)Af Mikkel Gøtzsche og Jade Madsen Wittenkamp02.
aug.
2019 kl.
17.
58Bemærk: artiklen er mere end 30 dage gammelLæs opStadionuret viser 118, da lystavlen skifter til stillingen 4-1.
På lægterne går tilskuerne klædt i gult og blåt amok, mens de på banen kan se den blot 19-årige Jesper Lindstrøm glide ud mod hjørneflaget jagtet af sine jublende holdkammerater i Brøndby IF.
Men ud over en plads i næste runde af Europa League- kvalifikationen mod portugisiske S.
C.
Braga har den unge Lindstrøm også givet håb til klubben om bedre tider med ”Det nye Brøndby”.
Det mener DR Sportens fodboldekspert, Andreas Kraul.
- Brøndby har historisk set brugt meget energi på deres talentudvikling.
De sidste par år har det bare knebet med at få egne talenter ind i førsteholdstruppen - og især ind på banen.
Folk som Jesper Lindstrøm og forsvarsspilleren Anton Skipper har i hvert fald vist, at der er noget at bygge videre på i Brøndby Masterclass.
Læs også:19-årige Lindstrøm brager Brøndby mod BragaTilbage til rødderneJesper Lindstrøm er produkt af Brøndbys Masterclass - en talentsatsning som skal fodre klubbens førsteholdstrup med unge, egenudviklede, danske spillere.
En forsyningslinje, som indtil videre nåede sit absolutte lavpunkt, da den daværende cheftræner, Alexander Zorniger, i december sidste år stillede med en startopstilling udelukkende bestående af udenlandske spillere.
Ifølge tyskeren var spillerne fra Masterclass ganske enkelt ikke gode nok.
Jeg går altid ind til en kamp for at vinde, og hvis vi spiller op til 100 procent ligesom i dag, så går vi ind og smadrer Braga.
Jesper 'Jobbe' LindstrømDen nye sæson er imidlertid startet som lyn og torden for den nye darling, Jesper Lindstrøm, som torsdag aften med sine to mål var stærkt medvirkende til at sikre Brøndbys videre færd i Europa League.
En af forklaringerne skal findes på trænerbænken, hvor Alexander Zorniger for længst er fortid, og den tidligere U-21 landstræner Niels Frederiksen nu er at finde.
Det var da også opmuntrende ord fra den nye træner, som Jesper Lindstrøm lænede sig op ad efter kampen.
- Jeg får egentlig bare at vide, jeg skal gøre noget specielt.
Så starter jeg med at kyle en kæmpe chance over mål, men derfra må jeg bare komme videre.
Kevin Mensah lægger den helt perfekt, så jeg bare skal glide ind i den, og den anden får jeg serveret gratis af Kamil (Wilzcek red.
).
Det var bare perfekt.
Læs også:Fra bankdirektør til Brøndby IF: Niels Frederiksen har taget Excel-arket med ind i omklædningsrummetIfølge Andreas Kraul kan ansættelsen af den tidligere U-21-landsholds-, Esbjerg- og Lyngby-træner Niels Frederiksen også vise sig at være perfekt for Jesper Lindstrøm og de andre Brøndbytalenter- Han (Niels Frederiksen red.
) har både i Lyngby, Esbjerg og senest på U21-landsholdet været god til at få noget ud af unge spillere.
Han er gået ind med en tro på de unge spillere som for eksempel Jesper Lindstrøm, som så har grebet chancen.
En anden nyansættelse er Carsten V.
Jensen, som er kommet til som sportsdirektør.
Efter i fem år at have skudt det ene talent afsted efter det andet i FC Nordsjælland, er han nu kommet til Brøndby for på længere sigt at gøre klubben konkurrencedygtig inden for talentudvikling igen.
 Ritzau Scanpix) Ritzau Scanpix)Succesen skal vises på lang sigtNår Jesper Lindstrøm så, en torsdag i starten af august, sender klubben videre i Europa League med to mål i den forlængede spilletid, kunne det tyde på fremgang i Brøndby.
Tidligere har klubben været vant til at udvikle store talenter til både landsholdet og internationale storklubber, som eksempelvis Daniel Agger og Thomas Kahlenberg.
Træerne vokser dog ikke ind i himlen på Vestegnen ifølge Andreas Kraul.
- Hvis Niels Frederiksen var kommet ind og havde sagt det samme som Zorniger, så ville Brøndby for alvor have et problem.
Nu skal vi lige se over en hel sæson, men hvis de får gode resultater med de unge spillere, og på sigt sælger dem for større millionbeløb til udlandet, så begynder det at ligne noget.
Efter torsdagens sejr havde unge Jesper Lindstrøm heller ikke tænkt sig at hvile på laurbærrene.
- Det er dejligt, men vi skal videre, videre, videre.
Jeg går altid ind til en kamp for at vinde, og hvis vi spiller op til 100 procent ligesom i dag, så går vi ind og smadrer Braga.
Første kamp mod portugiserne finder sted torsdag den 8.
august i Brøndby med returkamp ugen efter.
FacebookTwitterKopier linkEmner:Brøndby|Daniel Agger (fodboldspiller)|Kamil Wilczek (fodboldspiller)|Europa League|Fodbold




https://www.dr.dk/nyheder/indland/mobile-politistationer-skal-oftere-i-brug-betjente-mener-det-er-spild-af-tid

IndlandMobile politistationer skal oftere i brug: Betjente mener det er spild af tidFremover skal politiets mobile politistationer luftes hver anden dag.
Tidligere justitsminister Søren Pape Poulsen (K) deltager her ved fremvisningen af en ny version af mobile politistationer.
Politistationen koster ca.
1 million kroner.
 Af Line Jenvall og Mette Mayli Albæk02.
aug.
2019 kl.
07.
00Bemærk: artiklen er mere end 30 dage gammelLæs opI disse dage skærpes kravene til politikredsenes brug af mobile politistationer.
Hidtil har landets politikredse skullet køre ud med de særligt byggede mobile politistationer mindst to gange om ugen.
Fra 1.
august skal de ud og køre hver anden dag.
Og det er spild af tid og gode politikræfter, lyder det nu fra flere betjente.
- Politiets opgaver er meget forskellige og det kan give god mening at se borgerne i øjnene, men det skal ikke være hver anden dag, at mobile politistationer skal køre ud.
Langt hen ad vejen oplever vi, at det er spild af tid, mener Per Svanegaard, tillidsrepræsentant for betjentene i Fyns Politi.
En opgørelse, som DR Nyheder har fået fra landets 12 politikredse, viser, at de mobile politistationer typisk står placeret ved dagligvarebutikker i mindre byer, ved skoler eller mindre byfester.
Af 120 besøg med politiets mobile politistationer i maj blev mindst 30 af dem placeret ved eksempelvis Fakta, Netto og Super Brugsen i mindre byer.
10 gange stod de mobile politistationer ved en skole og 10 gange ved en byfest eller 'Open by night', som typisk er en handelsdag i en provinsby, hvor butikkerne har gode tilbud og længe åbent.
René Haahr, der er ansat ved Fyns Politi, har svært ved at se fidusen i, at politiet skal bruge tid på at stå foran supermarkeder.
- Det er spil for galleriet og spild af tid at køre en bus hen foran et supermarked, stå der to timer for at pakke sammen igen og køre hjem.
Og så foran et supermarked, hvor folk i forvejen har travlt, fordi de skal købe ind, siger René Haahr.
Rigspolitiet har ingen opgørelser af, hvor mange besøgende de mobile politistationer har haft, siden de blev indført ved lov i efteråret 2018.
Rigspolitiet skriver i en aktindsigt til DR Nyheder, at det kan svinge fra 'ganske få til flere hundrede besøgende'.
Læs også:Pape i nyt udspil: Alle landets politikredse får mobile politistationerForbund: Politiet skal være der permanentDe nye mobile politistationer et i Politiforbundets fagblad blevet omtalt med øgenavnet 'klap en betjent'.
Politiforbundets formand, Claus Oxfeldt, advarer mod, at de mobile politistationer bliver sidestillet med almindeligt politiarbejde.
- Det kan måske have en værdi for børn at se, at politibetjente er almindelige mennesker.
Men jeg tror, det er begrænset, hvilken værdi det har at stå foran Netto i to timer, siger Claus Oxfeldt.
Landets politikredse må selv bestemme, hvor de kører hen, bare de er i brug mindst hver anden dag.
Claus Oxfeldt understreger, at hver gang en mobil politistation skal ud, må andre opgaver sættes på pause.
- Det har en værdi, at vi kommer ud flere steder i landet.
Jeg er bare sikker på, at værdien er større ved at være der fast, det nytter ikke at vi kommer forbi hver tredje måned i to timer, siger Claus Oxfeldt.
Gode ved konkrete hændelserDe mobile politistationer kan ifølge flere tillidsrepræsentanter og Politiforbundets formand give rigtig god mening i de situationer, hvor der er sket en konkret, voldsom hændelse eller andet, der skaber utryghed.
Her kan de mobile politistationer sørge for hurtig information til borgerne og nem adgang til politiet.
I dansk politi fremhæver flere brugen af mobile politistationer ved episoder som da to unge mænd døde af en overdosis og lokalsamfundet følte sig utrygge.
- Der er brugt meget energi på at tale de mobile politistationer ned, men de kan bruges rigtig godt til større events eller som informationstavle ved en ulykke.
Politikerne skal bare ikke tro, at det er det samme som 1990’ernes nærpolitistationer, hvorfra politiet kunne rykke hurtigt ud og gøre responstiden kortere.
Men når de bliver brugt konstruktivt og med omtanke giver det rigtig god mening, siger Poul Buus, formand for Politiforbundet Nordjylland.
Altid en prioriteringKim Christiansen er politidirektør i Københavns Vestegns Politi, men taler også på vegne af Rigspolitiet, når han siger, at mobile politistationer er et godt redskab for dansk politi.
- Politiarbejde er én stor prioritering.
Der er ikke ressourcer nok, og det tror jeg aldrig nogensinde vi vil få.
Derfor må man i de enkelte kredse tilrettelægge dette her, så det giver mening under hensyn til, hvad man har af andre hastende opgaver, siger Kim Christiansen.
I en mail til DR Nyheder oplyser Rigspolitiet, at de mobile politistationer løbende bliver evalueret.
- Ordningen følges og evalueres kvartalsvis.
Anvendelsen drøftes løbende på tværs af politikredsene og i relevante ledelsesfora, skriver Rigspolitiet.
Det var den tidligere justitsminister Søren Pape Poulsen (K), der i efteråret 2018 indførte mobile politistationer i landets politikredse og påbød politiet, at de skulle ud og køre mindst to gange om ugen for at skabe synlighed for borgerne.
Et krav, der altså nu er steget til hver anden dag.
I forbindelse med implementeringen af politikredsenes mobile politistationer blev det med bred politisk enighed aftalt at tilføre i alt 150 flere politibetjente frem mod 2020 til det lokale og tryghedsskabende politiarbejde herunder bemanding af de mobile politistationer.
FacebookTwitterKopier linkEmner:Claus Oxfeldt (fagforeningsleder)|Det Konservative Folkeparti|Politi|Søren Pape Poulsen (politiker)|Fyn




https://www.dr.dk/nyheder/udland/seks-mindre-eksplosioner-rammer-bangkok

UdlandSeks mindre eksplosioner rammer BangkokFire personer er kommet til skade i den thailandske hovedstad.
Politiet er fortsat igang med at undersøge, om der gemmer sig andre bomber i Bangkok.
Af Rasmus Christiansen02.
aug.
2019 kl.
06.
34 | opdateret 02.
aug.
2019 kl.
10.
48Bemærk: artiklen er mere end 30 dage gammelLæs opFredag morgen blev den thailandske hovedstad Bangkok ramt af seks mindre eksplosioner.
De første eksplosioner kunne høres omkring den centrale del af byen, mens tre kunne høres tæt på en regeringsbygning.
Politiet er desuden kommet i besiddelse af en bombe, der ikke var eksploderet.
Det sker på en dag, hvor Bangkok er vært for et større sikkerhedsmøde i regionen, hvor udenrigsministre fra de sydøstasiatiske lande, Kina, Rusland og USA deltager.
Ingen af eksplosionerne skete i nærheden af den bygning, hvor mødet bliver holdt.
Overvåger situationen tætLandets premierministeren Prayuth Chan-ocha skriver selv på Twitter, at han fordømmer dem, "der ødelægger freden og skader landets ry.
"Ingen har umiddelbart taget ansvar for bomberne.
En talsperson fra regeringen siger, at der er sat en undersøgelse i gang.
- Vi følger situationen tæt.
Desuden har vi øget sikkerheden og opfordrer befolkningen til ikke at gå i panik, udtaler talspersonen Narumon Pinyosinwat til nyhedsbureauet Reuters.
Ifølge Reuters oplyser politiet, at tre gadefejere er blevet såret af en af bomberne, der eksploderede i Suan Luang-distriktet.
En sikkerhedsvagt er også blandt de sårede.
Ingen af dem er kommet alvorligt til skade.
Udenrigsministeriets Borgerservice opfordrer danskere i Bangkok til at holde sig væk fra området.
FacebookTwitterKopier linkEmner:Bangkok|Twitter|Borgerservice|Udenrigsministeriet|Kina




https://www.dr.dk/nyheder/udland/saudiarabiske-kvinder-ma-nu-rejse-uden-en-mands-tilladelse

UdlandSaudiarabiske kvinder må nu rejse uden en mands tilladelseKvinder må også registrere fødsler, ægteskab og skilsmisser og få forældremyndighed over børn.
Saudiarabiske kvinder over 21 år må nu rejse ud af landet uden først at skulle have tilladelse.
(Arkivfoto) 02.
aug.
2019 kl.
06.
15Bemærk: artiklen er mere end 30 dage gammelLæs opKvinder over 21 år i Saudi-Arabien får mulighed for at rejse ud af landet, uden først at skulle have tilladelse fra en mandlig værge, oplyser det saudiarabiske statsmedie Um Al-Qura.
Her fremgår det, at saudiarabiske pas skal udstedes til enhver statsborger, som ansøger om det, og at enhver person over 21 år ikke behøver tilladelse til at rejse.
Landet giver samtidig kvinder lov til at registrere fødsler, ægteskab og skilsmisser, og de får mulighed for at få forældremyndighed over børn under den myndige alder.
Med de nye bestemmelser lemper Saudi-Arabien på det stærkt kritiserede værgesystem i landet, hvor manden - eksempelvis kvindens far eller mand - betragtes som værge.
Læs også:Detektor: Saudi Arabien topper listen, der kårer Danmark til verdens mindst feministiske landLempelsen giver også kvinder bedre muligheder for at arbejde.
I de nye bestemmelser understreges det, at alle borgere her ret til at arbejde uden at blive diskrimineret på baggrund af køn, handicap eller alder.
Sidste år blev der skrevet historie, da landet ophævede et forbud mod, at kvinder i Saudi-Arabien må køre bil.
Beslutningen blev truffet af Saudi-Arabiens magtfulde kronprins, Mohammed bin Salman, som en del af hans bestræbelser om at åbne kongeriget og ændre økonomien.
Men Saudi-Arabien kritiseres fortsat for at have fængslet og angiveligt også tortureret en række kvindelige aktivister.
Presset på værgesystemet er steget, efter at flere højtprofilerede kvinder har søgt asyl i udlandet, fordi de har oplevet kønsbaseret undertrykkelse.
/ritzau/FacebookTwitterKopier linkEmner:Saudi-Arabien|Parforhold|Skilsmisse|Forældre og børn




https://www.dr.dk/sporten/fodbold/europaleague/19-aarige-lindstroem-brager-broendby-mod-braga

Europa League19-årige Lindstrøm brager Brøndby mod BragaBrøndby vandt 4-1 over Lechia og klar til tredje runde af Europa League-kvalifikationen, hvor portugisiske S.
C.
Braga venter.
Jesper Lindstrøm (th.
) scorede to gange, da Brøndby vandt 4-1 over Lechia Gdansk.
Foto: Anders Kjærbye/ Ritzau Scanpix/Scanpix 2019) 01.
aug.
2019 kl.
22.
14 | opdateret 02.
aug.
2019 kl.
19.
06Bemærk: artiklen er mere end 30 dage gammelLæs op19-årige Jesper Lindstrøm blev helten for Brøndby, da superligaklubben torsdag aften sikrede sig adgang til tredje runde af kvalifikationen til Europa Leagues gruppespil med en samlet sejr over Lechia Gdansk.
Her skal danskerne op mod den portugisiske storklub S.
C.
Braga.
Den ordinære kamp endte 2-1 til Brøndby, og i den forlængede spilletid scorede indskiftede Lindstrøm to gange til slutresultatet 4-1.
Dermed er Brøndby videre med samlet 5-3.
Læs også:Fra bankdirektør til Brøndby IF: Niels Frederiksen har taget Excel-arket med ind i omklædningsrummetBrøndbys to første mål blev scoret af finnen Paulus Arajuuri og polakken Kamil Wilczek.
Niels Frederiksen havde valgt at satse på rutinerede kræfter og bænke talenterne Jesper Lindstrøm og Anton Skipper Hendriksen, efter at de havde imponeret i weekendens 3-2-sejr over OB.
Den disposition skulle vise sig at være fornuftig.
Forsvarsspilleren Paulus Arajuuri, der var valgt på bekostning af Skipper Hendriksen, headede Brøndby i front efter et kvarter, da han kom først på bolden efter et hjørnespark.
Offensivt Brøndby-presEfter en lidt hektisk start på kampen var det danske hold derfor sammenlagt i front på reglen om udebanemål.
Det ændrede dog ikke på Brøndbys offensive taktik.
Hjemmeholdet fortsatte med at presse, og Arajuuri kunne være blevet dobbelt målscorer, ligesom anfører Kamil Wilczek også havde en god mulighed før pausen.
Læs også:Møde med hviderussisk mur slukker Esbjergs europæiske drømmeSvenskeren Simon Hedlund var tættest på en 2-0-scoring i første halvleg, da han fem minutter før pausen sendte bolden på sammenføjningen.
I den anden ende var Brøndby tilsvarende heldig med, at Lukas Haraslin ikke allerede havde udlignet, da han brændte en kæmpe chance efter et indlæg.
Lindstrøm lukkede kampenSyv minutter inde i anden halvleg kom så den forløsning, der sikrede ro i Brøndby-lejren.
Her viste Wilczek større træfsikkerhed end i første halvleg, da han overlegent dirigerede et indlæg fra Simon Hedlund i mål.
I de følgende 12 minutter kunne to gange svensk Simon - Tibbling og Hedlund - mere eller mindre have lukket kampen, men begge brændte store chancer.
Afbrænderne blev kostbare.
Ovenpå en god Brøndby-periode reducerede den portugisiske skarpretter Flavio Paixao på hovedstød efter 66 minutter.
Dermed var det samlede resultat helt lige.
Læs også:Wilczek vender truende Brøndby-nederlag til tre pointNi minutter før tid ramte Brøndbys Dominik Kaiser stolpen, og kampen skulle afgøres i forlænget spilletid.
Her var der kun spillet tre minutter, da indskiftede Jesper Lindstrøm kastede sig ind i et indlæg fra Kevin Mensah og scorede for anden kamp i træk.
Brøndby brændte flere store chancer, inden frisk og hurtig Lindstrøm løb fra det polske forsvar og gjorde det til 4-1 i det 118.
minut.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Kamil Wilczek (fodboldspiller)|Fodbold|Europa League




https://www.dr.dk/nyheder/regionale/midtvest/45000-deltager-i-verdens-stoerste-spejderlejr-mads-emils-liv-er-forandret

Midt- og Vestjylland45.
000 deltager i verdens største spejderlejr: Mads Emils liv er forandret600 danske spejdere har brugt sommeren i West Virginia.
Mads Emil Jensen har lært en masse på sin tur til USA.
Af Kim Nybom og Asta Pil Heltborg02.
aug.
2019 kl.
10.
20Bemærk: artiklen er mere end 30 dage gammelLæs opFriluftsliv, snobrød, råbåndsknob og fællesskab har de seneste par uger været på dagsordenen for godt 45.
000 børn og unge fra hele verden.
De har tilbragt deres sommerferie på verdens største spejderlejr, der i år har slået teltpælene op i amerikanske West Virginia.
Jeg kan tage en masse nye redskaber med hjem, og jeg er blevet et helt forandret menneske af at være på den her tur.
Mads Emil Jensen, KarupLejren hedder World Scout Jamboree, og selvom det er en tilbagevendende begivenhed, finder den kun sted hvert fjerde år.
Det er et enormt arrangement, og i omegnen af 600 danske spejdere har i år valgt at tage den lange tur over Atlanten for at deltage.
En af dem er 15-årige Mads Emil Jensen fra Det Danske Spejderkorps i Karup.
Det har i mange år været en drøm for ham at deltage, og han er taget med for at udvikle sig personligt.
- Jeg blev inspireret af en, der tidligere har været på turen, som har fået en masse ledelsesredskaber og oplevelser fra fremmede kulturer med hjem, fortæller han.
World Scout JamboreeWorld Scout Jamboree er verdens største spejderlejr, som i år holder til nær Mount Hope i West Virginia, USADen finder sted mellem den 22.
juli og den 2.
august, og det er den 24.
udgave af lejrenDen finder sted hvert fjerde år, og eftersom deltagerne skal være mellem 14 og 17 år for at deltage, kan man kun komme med én gangFor fire år siden var lejren i Japan, og om fire år fra nu finder den sted i SydkoreaKilde: Det Danske SpejderkorpsPå turen har han oplevet både river rafting, hvor han blevet kastet rundt i bølgerne og klatring, hvor han nåede til tops på steder, han ikke troede var muligt.
Men vigtigst af alt er fællesskabet og sammenholdet, som han er blevet en del af.
- Jeg har fået snakket med en masse mennesker, jeg ikke troede, jeg turde tale med.
Det handler om bare at kaste sig ud i det, når man er herovre, for man får ikke chancen igen, fortæller Mads Emil Jensen.
- Jeg kan tage en masse nye redskaber med hjem, og jeg er blevet et helt forandret menneske af at være på den her tur.
Omkring 600 danskere spejdere er blandt deltagerne på World Scout Jamboree.
  Der bliver danset til åbningsceremonien.
  Magnus Holt Fjorback sætter stor pris på mødet med spejdere fra andre kulturer.
  Dannebrog er medbragt på spejderlejren i flere eksemplarer.
 1 / 8Omkring 600 danskere spejdere er blandt deltagerne på World Scout Jamboree.
1 / 82 / 8Der bliver danset til åbningsceremonien.
3 / 84 / 8Magnus Holt Fjorback sætter stor pris på mødet med spejdere fra andre kulturer.
5 / 86 / 8Dannebrog er medbragt på spejderlejren i flere eksemplarer.
7 / 88 / 8Venner på tværs af sprog og kulturSammenholdet er også det, som 16-årige Magnus Holt Fjorback fra KFUM-spejderne i Ikast er særligt glad for.
- Man kan gå ind i en anden camp og møde folk fra helt andre lande og bare sætte sig og snakke med dem.
For vi har noget at være fælles om, i det vi allesammen er spejdere, fortæller han.
Han prøvede det på egen krop, da han og nogle kammerater søgte ly for regnen i et fremmed telt.
'Your comfort zone is your enemy', siger jeg nogengange.
Når du selv har prøvet at komme ud af den, er det også nemmere at få andre til at gøre det.
Mads Emil Jensen, Karup- Vi sad der i en time og talte med brasilianere, som vi aldrig havde mødt før og ikke havde et forhold til.
Vi var nødt til at bruge tegnsprog noget af tiden, men det var rigtig fedt, siger Magnus Holt Fjorback.
For netop at lære noget om andre kulturer, blev der afholdt en kulturel dag på lejren, hvor spejderne skulle vise noget frem fra deres eget land.
- Der var forskellige smagsprøver fra mad fra hele verden og forskellige lege.
Det gik ud på, at man skulle præsentere sit land fra sin bedste side, fortæller Mads Emil Jensen fra Karup.
Og for de danske spejdere var valget om, hvad de skulle vise, ret oplagt, fortæller han.
- Vi lavede små badges med vikingeskibe, for vi er jo vikingerne fra Danmark.
Mads Emil Jensen tager en masse læring med hjem fra spejderlejren og mødet med fremmede kulturer, som han også håber at kunne give videre til andre.
Han er nemlig leder for en patrulje i Karup, som han mener, har lidt svært ved at komme ud af tryghedszonen.
- 'Your comfort zone is your enemy', siger jeg nogengange.
Når du selv har prøvet at komme ud af den, er det også nemmere at få andre til at gøre det.
FacebookTwitterKopier linkEmner:Fritidsaktiviteter|Karup|USA|Det Danske Spejderkorps|Ikast




https://www.dr.dk/nyheder/udland/global-sandkrise-sandtyveri-og-minedrift-oedelaegger-strande-og-floder

UdlandGlobal sandkrise: Sandtyveri og minedrift ødelægger strande og floderByggerier verden over har brug for sand, men indvindingen kan være ødelæggende for naturen.
Af David Blach Andersen02.
aug.
2019 kl.
06.
52Læs opFatima Dos Reis bukker sig ned i strandkanten.
Med en halv tallerken i hver hånd skraber hun klumper af vådt sand sammen og fylder det over i sin medbragte spand.
Den smukke sorte kapverdiske sandstrand betyder for hende hverken afslapning eller ferie.
- Det er hårdt arbejde, men vi har ikke andet at leve af.
Derfor laver vi det her.
Jeg kan næsten ikke bøje mig.
Man bliver træt.
Får ondt i ryggen og ondt i nakken af det her arbejde.
Og sådan er det dag efter dag, siger hun til France Télévision.
Hun er omgivet af kvinder, der også lever af at stjæle sandet på Kap Verde.
De skraber og graver i havbunden i op til fire timer om dagen.
Når spandene er fyldt, vejer de op til 50 kilo, som kvinderne bærer på hovedet og smider i bunker længere oppe på stranden.
Fatima Dos Reis føler sig tvunget til at stjæle sand i Kap Verde.
Her kommer køberne, der betaler omkring halvdelen af markedsprisen og bruger sandet til at lave beton, lyder det fra den lokale miljøaktivist Cesar Freitas.
- 80 procent af husene her er lavet med sand fra strandene.
De blander cement med sand og vand for at lave mørtel, og det er sådan de laver deres konstruktioner, fortæller Cesar Freitas til France Télévision.
Ulovlig indvinding i 70 landeNår store mængder sand fjernes fra en strand, så kan det betyde forværret erosion og konsekvenser for dyrelivet.
Det mærker de lokale fiskere på Kap Verde.
- De graver rigtig meget sand.
Derovre er der ikke meget sand tilbage, og de kommer også til at tage fiskenes æg med, siger en lokal fisker, mens han peger og forklarer.
SandkrisenVi bruger op mod 50 milliarder tons sand og grus hvert år – blandt andet til at lave veje, glas, computere og ikke mindst til at bygge huse.
Efterspørgslen er tredoblet de seneste to årtier, og stigende priser har skabt et marked for tyveri af sand.
Kilde: FNProblemet er ikke kun isoleret til Kap Verde.
Et internationalt forskerhold har fundet frem til, at indvinding af sand kan true en række dyrearter, herunder fisk, delfiner og krokodiller i Asien.
Og ifølge en FN-rapport fra maj har det ikke kun konsekvenser for biodiversitet og økosystemer, men kan også bringe den lokale turisme i fare, når der fjernes store mængder sand fra strande i populære områder.
Sand er eftertragtet og dyrebartI Asien og Afrika har et byggeboom over de sidste to årtier tredoblet efterspørgslen på sand, og den stiger fortsat.
På verdensplan regner man med, at forbruget vil stige til 82 milliarder tons om året i 2060.
Målt på volumen er vand den eneste ressource, vi bruger større mængder af end sand.
Vi bruger lige nu mere sand og grus, end jorden har.
Mette Bendixen, postdoc ved University of ColoradoOg derfor er sand ved at blive en mangelvare mange steder.
Prisen er mangedoblet over de seneste 25 år, og det har skabt grobund for tyveri og såkaldte sand-mafiaer.
I 70 lande er der dokumenteret sandindvinding.
Problemet er, at der ikke er sand nok i verden, og faktisk kan vi være på vej til at løbe tør for sand.
Eksempelvis frygter regeringen i Vietnam allerede til næste år at løbe tør for sand til byggeri, og forskere taler nu om en global sandkrise.
- Vi bruger lige nu mere sand og grus, end jorden har.
Vi ødelægger naturen, og når vi gør det, så ødelægger vi også levegrundlaget for en stor del af verdens befolkning, fortæller Mette Bendixen, der er postdoc ved University of Colorado i USA.
Der er rigeligt med sand i Sahara - kvaliteten på sandet er bare for dårlig til, at det kan bruges.
Det kan lyde mærkeligt, at vi er ved at løbe tør for sand, når man ser et billede af Sahara for sit indre øje eller hører om ørkener, der vokser.
Men problemet er, at ørkensand ikke kan bruges i byggeri.
Sandkornene i ørkenen er blevet blæst for ‘glatte’ eller ‘runde’ af vinden og fungerer dårligt i byggematerialer.
Det er derfor, at ørkenstater importerer sand til byggeri.
Verdens højeste bygning, Burj Khalifa i Dubai, er omgivet af ørken, men bygget med sand fra Australien.
Det meste sand bliver indvundet fra sandgrave, men også i stigende grad fra kyster, strande og floder rundt om i verden - både lovligt og ulovligt.
Og det kan have katastrofale konsekvenser ikke bare for naturen.
Verdens højeste bygning i Dubai, Burj Khalifa, er bygget med sand fra Australien.
Flodbreder kollapserIndvinding af sand i floder har ført til forurening og oversvømmelser og kan have vidtrækkende konsekvenser for lokale befolkninger.
- Den vietnamesiske regering har estimeret, at tæt på en halv million mennesker bliver nødt til at finde nye steder at bo, fordi flodbreder kollapser, siger Mette Bendixen og påpeger, at tre milliarder mennesker bor i nærheden af verdens floder.
I det sydøstlige Afrika er Mozambiques befolkning også udsat.
Kinesiske firmaer indvinder sand fra kysterne, som derfor bliver sårbare.
- Mozambique har været voldsomt ramt af orkaner, og når de rammer og forårsager store ødelæggelser, så hjælper det ikke, at kinesiske sandmine-firmaer har indvundet enorme mængder sand fra kysterne og strandene, siger Mette Bendixen.
FN: Mindre forbrug og mere genbrugFN anbefaler blandt flere forslag, at man mindsker unødvendige byggeprojekter for eksempel ved at stoppe spekulativt byggeri, hvor ingen købere nødvendigvis står klar.
Desuden lyder det i rapporten fra maj, at genbrug af byggematerialer er en vej frem.
Mette Bendixen så gerne, at man begyndte at overvåge problemet systematisk, og hun opfordrer til et globalt program, der skal indsamle data om problemstillingen.
Hverken i Afrika og Asien har man ifølge hende et overblik over, hvor og i hvilket omfang sandindvindingen finder sted.
Tilbage på Kap Verde er stranden dækket af krater-lignede huller, gravet af sandtyve som Fatima Dos Reis.
Hun ser sig nødsaget til at stjæle sandet, også selvom hun er ked af sit arbejde.
- Vi er ikke tilfredse.
Vi er triste, fordi arbejdet ødelægger kroppen.
Men vi har ikke andet at leve af.
Hvis regeringen hjalp os med rigtigt arbejde, ville vi ikke lave det her, siger hun.
FacebookTwitterKopier linkEmner:Kap Verde|Afrika|Miljø og natur|Sand|Videnskab




https://www.dr.dk/sporten/golf/danske-golfkvinder-faar-bloed-start-paa-majorturnering

GolfDanske golfkvinder får blød start på majorturneringNicole Broch Larsen og Nanna Koerstz Madsen gik begge første runde af British Open i par.
Nicole Broch Larsen gik første runde ved British Open i 72 slag.
Foto: Eric Bolte-USA TODAY Sports 01.
aug.
2019 kl.
22.
37 | opdateret 02.
aug.
2019 kl.
19.
04Bemærk: artiklen er mere end 30 dage gammelLæs opDe to danske golfspillere Nicole Broch Larsen og Nanna Koerstz Madsen fik en jævn start på majorturneringen British Open.
Begge danskere gik første runde i 72 slag, hvilket også er banens par.
Dermed indtager de en delt 46.
-plads af turneringens 144 spillere.
Danskerne deler placeringen med 18 andre spillere.
Mest stabil var Nicole Broch Larsen.
Hun lavede birdie på hul 1 og en bogey på hul 18.
De 16 andre huller gik hun i par.
Nanna Koerstz Madsen blev noteret for tre birdies og tre bogeys på sin runde.
De kommende tre dage skal danskerne forsøge at spille sig ind i turneringens topstrid.
Efter førstedagen føres British Open af sydafrikaneren Ashleigh Buhai.
Hun gik første runde i syv slag under par på Woburn Golf Club i den engelske by Milton Keynes, der ligger nordvest for London.
To spillere brugte et slag mere.
Siden 2013 har der været fem årlige majorturneringer på kvindesiden.
/ritzau/FacebookTwitterKopier linkEmner:Golf|England|London




https://www.dr.dk/nyheder/udland/johnson-taber-walisisk-kreds-og-ender-med-smalt-flertal

UdlandJohnson taber walisisk kreds og ender med smalt flertalMed en margin på 1.
425 stemmer har Liberaldemokraterne vundet en plads fra De Konservative i valgkreds i Wales.
Liberaldemokraternes Jane Doods (i midten) fejrer sin sejr i valgkredsen Brecon og Radnorshire i Wales.
02.
aug.
2019 kl.
06.
00Bemærk: artiklen er mere end 30 dage gammelLæs opBoris Johnson har lidt sit første store nederlag som britisk premierminister.
Hans konservative kandidat har ved et suppleringsvalg i valgkredsen Brecon og Radnorshire i Wales tabt til en pro-EU-rival, skriver det britiske nyhedsbureau PA.
Jane Dodds fra Liberaldemokraterne har vundet med 13.
826 stemmer over Det Konservative Partis Chris Davies, der har fået 12.
401 stemmer.
Suppleringsvalget blev udløst, da Chris Davies blev erklæret uværdig efter en dom for fusk med udgiftsbilag i marts.
Selv om 19 procent af vælgerne krævede, at Davies trådte tilbage, tog Det Konservative Parti ham til nåde og besluttede, at han på trods af bilagssagen skulle forsøge at genvinde sædet i Brecon og Radnorshire.
Sejren til 55-årige Jane Dodds og Liberaldemokraterne betyder, at Det Konservative Parti og dets nordirske støtteparti Democratic Unionist Party (DUP) nu kun har et flertal på én plads i det britiske parlament.
Læs også:Boris Johnson kræver skilsmisseaftale med EU ændretDe Konservative og DUP har 320 pladser mod oppositionens 319 pladser.
PA skriver, at nederlaget til Det Konservative Parti 'kan ses som en tidlig sejr for Remain-alliancen", altså fortalerne for at lade Storbritannien blive i EU.
- Det konservative tab vil gøre det endnu sværere for premierministeren at styre brexit gennem parlamentet og vil måske også øge sandsynligheden for et lynvalg, skriver nyhedsbureauet.
Boris Johnson fastholder, senest under et besøg i Nordirland, understreget, at briterne forlader EU senest 31.
oktober - med eller uden en skilsmisseaftale.
/ritzau/FacebookTwitterKopier linkEmner:Boris Johnson (politiker)|Storbritannien|Det Konservative Folkeparti|EU|EU-forhold




https://www.dr.dk/sporten/fodbold/europaleague/moede-med-hviderussisk-mur-slukker-esbjergs-europaeiske-droemme

Europa LeagueMøde med hviderussisk mur slukker Esbjergs europæiske drømmeEsbjerg spillede 0-0 hjemme mod Shakhtyor Soligorsk.
Hviderusserne vinder samlet 2-0 og er videre.
Joni Kauko og Esbjerg fB er ude af Europa League-kvalifikationen.
Foto: John Randeris/Ritzau Scanpix 01.
aug.
2019 kl.
21.
54 | opdateret 02.
aug.
2019 kl.
19.
05Bemærk: artiklen er mere end 30 dage gammelLæs opTo europæiske kampe blev det til for superligaklubben Esbjerg i denne sæson.
Torsdag aften røg vestjyderne ud af kvalifikationen til Europa League i anden kvalifikationsrunde, efter at hjemmekampen mod hviderussiske Shakhtyor Soligorsk endte 0-0.
Dermed formåede Esbjerg end ikke at få scoret mod hviderusserne, som vandt det første opgør 2-0.
Esbjerg havde ellers flere store muligheder i torsdagens returopgør, men de solide gæster holdt stand.
Læs også:Fra bankdirektør til Brøndby IF: Niels Frederiksen har taget Excel-arket med ind i omklædningsrummetAkkurat som i 0-2-nederlaget på udebane havde cheftræner John Lammers valgt at spare flere normale startere.
Anfører Markus Halsti, angriberen Yuri Yakovenko og kantspilleren Mathias Kristensen startede således kampen på bænken.
Justeringerne så ikke ud til at påvirke Esbjerg-spillerne, som fra kampens start viste en stor tro på, at det samlede resultat kunne vendes.
Ved pausen var problemstillingen dog præcis den samme som inden kampen.
Esbjerg havde skabt flere gode muligheder, men ikke formået at lave den scoring, der ville give dansk selvtillid og måske lidt hviderussisk usikkerhed.
Tilsvarende havde hviderusserne også enkelte muligheder i den anden ende, men også uden skarphed.
Formåede ikke at udnytte overtalEfter pausen satsede Esbjerg videre, men spillet var indledningsvist ikke på samme niveau som før pausen.
Efter en time var gæsterne tæt på at komme i front, men en god forsvarsaktion af Daniel Anyembe og målmand Jeppe Højbjerg afværgede en scoring.
Med 20 minutter tilbage af kampen burde Adrian Petre have bragt Esbjerg foran.
Den unge rumæner kunne ugeneret løbe mod bolden efter et indlæg, men han endte med at høvle bolden langt over mål.
Læs også:Wilczek vender truende Brøndby-nederlag til tre pointHeller ikke indskiftede Yakovenko viste skarphed i slutminutterne.
På mystisk vis endte han med at heade en kæmpe chance på overliggeren.
Siden fik Esbjerg fordel af at være i overtal, men heller ikke det hjalp.
I tillægstiden var overliggeren atter i vejen for en dansk scoring.
I næste runde skal det hviderussiske mandskab op mod italienske Torino.
Italienerne vandt torsdag 4-1 ude over ungarske Debrecen og er videre med samlet 7-1.
/ritzau/FacebookTwitterKopier linkEmner:Adrian Petre (fodboldspiller)|Esbjerg|Fodbold|Europa League|Torino




https://www.dr.dk/sporten/golf/lucas-bjerregaard-er-langt-fra-toppen-i-pga-turnering

GolfLucas Bjerregaard er langt fra toppen i PGA-turneringEn runde i et slag under par rækker kun til en delt 93.
-plads for Lucas Bjerregaard i Wyndham Championship.
Danskeren spillede en stabil runde med to birdies og en bogey ARKIV.
02.
aug.
2019 kl.
08.
00Bemærk: artiklen er mere end 30 dage gammelLæs opDen danske golfspiller Lucas Bjerregaard gik første runde af PGA-turneringen Wyndham Championship i ét slag under par, men det rækker langtfra til en toplacering.
Bjerregaard er placeret på en delt 93.
-plads i feltet, der tæller over 150 spillere.
Danskeren spillede en stabil runde med to birdies og en bogey.
Sydkoreanerne Byeong Hun An og Sungjae Im deler førstepladsen i otte slag under par efter pletfrie runder spædet op med otte birdies hver.
Derefter følger fire spillere, Mackenzie Hughes, Rory Sabbatini, Patrick Rodgers og Johnson Wagner, som alle er et slag bagefter.
Turneringen i Greensboro i North Carolina er den sidste på PGA-touren før FedExCup-slutspillet.
Medmindre Lucas Bjerregaard vinder denne uges turnering, har han ikke skrabet point nok sammen til at deltage i slutspillet.
/ritzau/FacebookTwitterKopier linkEmner:Golf|USA|Lucas Bjerregaard (golfspiller)




https://www.dr.dk/sporten/fodbold/superliga/fck-har-skov-afloeseren-klar

SuperligaFCK har Skov-afløseren klarFCK er enige med Real Zaragoza om et køb af 22-årige spanske fodboldspiller Pep Biel.
FCK-cheftræner Ståle Solbakken gestikulerer under kampen i 3F Superligaen mellem FC København og AGF i Telia Parken i København fredag den 19.
juli 2019.
 01.
aug.
2019 kl.
21.
42 | opdateret 02.
aug.
2019 kl.
19.
06Bemærk: artiklen er mere end 30 dage gammelLæs opFC København har købt den spanske midtbanespiller Pep Biel i Real Zaragoza, og han får en femårig kontrakt.
22-årige Biel er født på Mallorca og har blandt andet spillet for Mallorca, inden han skiftede til Zaragoza.
- Pep Biel er en meget interessant spiller med et stort potentiale, siger FCK-træner Ståle Solbakken til fodboldklubbens hjemmeside.
Pep Biel er udset til at være afløseren for Robert Skov, der er blevet solgt til tyske Hoffenheim.
- Han gjorde det rigtigt godt for Zaragoza i sidste sæson, hvor han ofte var afgørende for dem med mål og assister.
- Vi har kendt til ham gennem noget tid, fordi vi var bevidste om, at vi kunne få brug for en tilgang på den position efter salget af Robert Skov, siger Solbakken.
Prisen oplyses ikke, men tidligere torsdag skrev B.
T.
, at klubberne var enige om et beløb på omkring fem millioner euro, hvilket er cirka 37 millioner kroner.
Det er i så fald FC Københavns dyreste indkøb til dato.
Pep Biel er venstrebenet ligesom Robert Skov.
I sidste sæson scorede spanieren seks mål i 21 kampe i Spaniens næstbedste række.
/ritzau/FacebookTwitterKopier linkEmner:FC København|Ståle Solbakken (fodboldtræner)|Zaragoza|Fodbold|Mallorca




https://www.dr.dk/nyheder/indland/pres-fra-roede-partier-politiet-boer-selv-bestemme-over-mobile-politistationer

IndlandPres fra røde partier: Politiet bør selv bestemme over mobile politistationerFlere retsordførere mener, at reglerne for politiets brug af mobile politistationer er for stramme.
Justitsminister Nick Hækkerup (S) overtog justitsministerposten i juni 2019 efter Søren Pape Poulsen (K).
Det var den tidligere regering, der indførte de mobile politistationer.
 Af Mette Mayli Albæk02.
aug.
2019 kl.
15.
55Bemærk: artiklen er mere end 30 dage gammelLæs opLandets politikredse bør selv kunne bestemme, hvor mange gange om ugen deres nye mobile politistationer skal køre ud.
Det mener en række partier, efter at flere politibetjente har kritiseret den nuværende ordning.
- Det er helt vanvittigt, hvis politiet nogle gange bliver tvunget til at køre ud med en mobil politistation, hvor de så skal stå og trille tommelfingre, hvis der ikke er nogen mennesker.
Mobile politistationer kan være rigtig gode, og jeg har tillid til, at politiet selv kan tilrettelægge, hvornår det giver mening at bruge dem, siger Kristian Heegaard, retsordfører for De Radikale.
- Det er helt vanvittigt, hvis politiet nogle gange bliver tvunget til at køre ud med en mobil politistation, hvor de så skal stå og trille tommelfingre, hvis der ikke er nogen mennesker.
Kristian Heegaard, retsordfører for De RadikaleLandets politikredse fik i efteråret 2018 tildelt mobile politistationer, som blandt andet skulle være med til at sikre politiet mere synlighed hos borgerne.
Samtidig blev det bestemt, at de mobile politistationer skulle køre ud i hver kreds mindst to gange om ugen.
Et krav, der pr.
1.
august er hævet til hver anden dag.
Minimumskravet betyder ifølge en række tillidsrepræsentanter i politiet, at tiden ofte bliver spildt på at køre en mobil politistation hen foran et lokalt supermarked, hvor der ikke nødvendigvis kommer mange mennesker forbi for at tale med politiet.
Læs også:Mobile politistationer skal oftere i brug: Betjente mener det er spild af tid- Vi har brug for at få politiet ud i de tyndtbefolkede områder, men ressourcerne skal bruges fornuftigt.
Nu har ordningen kørt i noget tid, og så giver det mening at se på, hvordan det bliver brugt frem mod de nye forhandlinger om et politiforlig.
Der er sjældent kommet noget godt ud af at stille meget rigide krav, siger Karina Lorentzen, retsordfører for SF.
Også Enhedslisten mener, at reglerne er for stramme.
- Det bør være de enkelte politikredse, der beslutter, hvornår det giver mening at bruge det redskab.
Detailstyring på den her måde virker tåbelig, hvis betjentene mener, det er spild af tid, siger Søren Egge Rasmussen, vikarierende politisk ordfører i Enhedslisten.
Ny minister: Mobile politistationer skal drøftesHos Rigspolitiet understreger man, at den nye ordning med mobile politistationer bliver evalueret kvartalsvis, og at anvendelsen løbende bliver drøftet på tværs af politikredsene.
Den nye justitsminister Nick Hækkerup (S) har ikke ønsket at stille op til interview, men skriver i en skriftlig kommentar til DR Nyheder:- Det er en kerneopgave for politiet at skabe tryghed tæt på borgerne.
Her forstår jeg på Rigspolitiet, at mobile politistationer er et af flere redskaber i værktøjskassen til at skabe tryghed og synlighed i lokalområder – uanset hvor man befinder sig i landet.
Jeg forventer, at vi under de kommende forhandlinger om en ny flerårsaftale for politiet også kommer til at drøfte de mobile politistationer.
I forbindelse med implementeringen af politikredsenes mobile politistationer blev det med bred politisk enighed aftalt at tilføre i alt 150 flere politibetjente frem mod 2020 til det lokale og tryghedsskabende politiarbejde herunder bemanding af de mobile politistationer.
FacebookTwitterKopier linkEmner:Politi|Socialdemokraterne|Søren Egge Rasmussen (politiker)|Radikale Venstre|Retspolitik




https://www.dr.dk/nyheder/udland/britisk-centralbank-brexit-uden-aftale-vil-ryste-okonomien

BrexitSe temaUdlandBritisk centralbank: Brexit uden aftale vil ryste økonomienBank of Englands chef forudser, at flere virksomheder ikke kan køre rundt, hvis det ender med brexit uden aftale.
Mark Carney, chef for Bank of England, mener, at det vil skade store britiske industrier, hvis det ender med brexit uden aftale.
)02.
aug.
2019 kl.
10.
26Bemærk: artiklen er mere end 30 dage gammelLæs opHvis Storbritannien forlader EU uden en aftale, vil det skade landets økonomi og bringe store britiske industrier i fare, siger Mark Carney, Bank of Englands chef.
- Der er nogle rigtig store industrier i det her land, hvor det, der i dag er indbringende, ikke længere vil være indbringende, det vil være uøkonomisk, siger Mark Carney til BBC ifølge nyhedsbureauet Reuters.
Bank of England er Storbritanniens centralbank.
Banken står for at sætte renten i Storbritannien og stabilisere økonomien hvis nødvendigt.
Læs også:Johnson taber walisisk kreds og ender med smalt flertal- Uden en aftale vil økonomien blive rystet øjeblikkeligt.
Der er selskaber, der ikke længere vil kunne køre rundt, siger han.
Den nyvalgte britiske premierminister, Boris Johnson, har flere gange sagt, at briterne forlader EU den 31.
oktober - aftale med EU eller ej.
Det er blandt andet blevet set som et forsøg på at lægge pres på EU for at genåbne forhandlingerne om en skilsmisseaftale.
Men Bank of England-chefen mener, at der er en 'væsentlig sandsynlighed' for, at det rent faktisk ender uden en aftale mellem de to parter.
/ritzau/FacebookTwitterKopier linkEmner:Boris Johnson (politiker)|Storbritannien|Bank of England|EU|Økonomi




