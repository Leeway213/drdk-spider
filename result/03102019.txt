https://www.dr.dk/nyheder/indland/alt-mange-maend-badeanstalt-dropper-faelles-noegenbadning

IndlandAlt for mange mænd: Badeanstalt dropper fælles nøgenbadningKvindelig gæst fik ryggen smurt ind af fremmed mand under fællesbad.
Sjællandsgade Bad på Nørrebro har for en stund sløjfet fællesbadning, fordi der var en overrepræsentation af mænd.
Af Nynne Hein Møller03.
okt.
2019 kl.
22.
32Bemærk: artiklen er mere end 30 dage gammelLæs opHver fredag eftermiddag har gæster hos Sjællandsgade Bad kunnet kickstarte weekenden med brusebade, karbade og sauna - uden en trevl på kroppen.
Men det er slut nu, oplyser badeanstalten i et Facebook-opslag.
Årsagen er, at flere gæster har oplevet, at stemningen på badeanstalten har været utryg, og at de er blevet ofre for en "upassende opmærksomhed" fra andre gæster.
Lene H.
Eriksen, der er frivillig koordinator og driftsansvarlig hos Sjællandsgade Bad, uddyber:- Vi kan se, at der er færre kvinder end mænd.
Typisk kommer kvinder i par, med deres børn eller med en gruppe veninder.
Vi får sjældent besøg af enlige kvinder, mens mange mænd kommer alene.
'Skal være trygt for alle'Ifølge Lene H.
Eriksen har det frivillige personale på Sjællandsgade Bad selv taget konsekvensen af udviklingen.
- Det er en erkendelse, vi har diskuteret længe.
Men det har før fungeret, og det skal fungere igen.
Essensen er, at det skal være rart og trygt for alle, siger hun.
Derfor har badeanstalten inviteret frivillige og gæster til stormøde for at diskutere problematikken.
Om Sjællandsgade Bad- Badeanstalten blev bygget i 1917 for at give almindelige borgere på Nørrebro mulighed for at gå i bad.
- Ligger på Sjællandsgade 12A på Nørrebro i København.
- Blev i 2012 fredet af Kulturarvsstyrelsen.
- Bliver drevet af frivillige kræfter.
- Har flere faste arrangementer, deriblandt croquis-tegning, queer sauna, midnatsbadning og børnebad.
Kilder: Sjællandsgade Bad og Københavns KommuneHåbet er, at det vil give folk stof til eftertanke.
Derefter skal der afholdes workshops med fokus på problematikken.
Planen er ifølge Lene H.
Eriksen, at Sjællandsgade Bad vil genåbne fællesbadet allerede i slutningen af november eller begyndelsen af december.
Louisa fik smurt ryg ind af fremmed mandLouisa Hayman bor på Nørrebro og havde for omkring to år siden en ubehagelig oplevelse i Sjællandsgade Bad.
Det begyndte, da hun var til saunagus, hvor en fremmed mand meget gerne ville tale med hende.
- Jeg føler ikke, at jeg kan komme ud af samtalen, så jeg svarer høfligt, men undvigende.
Jeg er jo gået i sauna for at være indadvendt og stille, ikke for at snakke med fremmede, siger hun.
Da Louisa efter saunagusen står og smører sin nøgne krop ind i bodyscrub, henvender manden sig igen til hende.
- Han spørger, om han skal smøre min ryg ind.
Jeg bliver helt paf og lader som om, jeg ikke hører det.
Derfor taler jeg om vind og vejr for at undvige spørgsmålet.
Men manden bliver ved - faktisk spørger han tre gange.
- Til sidst siger jeg ja, og han gør det.
Jeg tænkte, at det måske var nemmere, hvis jeg gav ham lov, for så kom jeg ud af situationen.
Men jeg skulle jo have sagt - "nej, for fanden, du skal ikke røre min krop!
" Sjællandsgade Bad har eksisteret siden 1917.
 På badeanstalten kan man blandt andet nyde brusebad, karbad og sauna.
 Anstalten ligger - som navnet afslører - i Sjællandsgade på Nørrebro i København.
1 / 3Sjællandsgade Bad har eksisteret siden 1917.
1 / 3På badeanstalten kan man blandt andet nyde brusebad, karbad og sauna.
2 / 3Anstalten ligger - som navnet afslører - i Sjællandsgade på Nørrebro i København.
3 / 3Hun var især ærgerlig over, at det, der skulle have været en hyggelig aften, endte helt anderledes:- Jeg gider ikke altid være beredt på at skulle sige fra, for min krop er ikke en evig kampplads.
Jeg ville have en aften med spa og afslapning, og så befinder jeg mig pludselig i denne situation.
Louisa har efterfølgende kun været til fællesbadning på badeanstalten med sine veninder.
Hun vurderer, at størstedelen af mændene til fællesbad er nøgne, mens kun 10-20 procent af kvinderne er det.
Mandlig bruger: Ubehagelig atmosfæreToni Martin Dobrzanski bor ligeledes på Nørrebro og er hyppig gæst hos Sjællandsgade Bad.
Han kan sagtens nikke genkendende til den problematik, badeanstalten nu tager konsekvensen af:- Der kan opstå en ubehagelig atmosfære, når folk for eksempel taler højt i saunaen og nærmest råber, som om de gerne vil fylde hele rummet.
Det kan udløse en stemning, som kan eskalere, siger han.
Toni Martin Dobrzanski kalder det en "dominerende energi", der har sneget sig ind på badeanstalten nogle gange frem for den trygge stemning, som normalt hersker.
- Jeg synes, det er ubehageligt, hvis folk er dominerende i en sauna, hvor tryghed og respekt er vigtigt.
Jeg er selv gået ud af saunaen på et tidspunkt, da det var en ubehagelig stemning derinde.
Han håber, at problemet på Sjællandsgade Bad snart vil blive løst:- For mig er det vigtigt, at det er en nøgenhedskultur, hvor man er afslappet omkring kroppe og kan være sammen i det, uden at det føles mærkeligt.
FacebookTwitterKopier linkEmner:Facebook|Nørrebro




https://www.dr.dk/sporten/fodbold/europaleague/fck-faar-et-point-i-nordisk-tvekamp-saadan-nogle-aftener-man-vil-huske

Europa LeagueFCK får et point i nordisk tvekamp: 'Sådan nogle aftener, man vil huske'FCK blev hjulpet på vej af et selvmål af danske Lasse Nielsen, da københavnerne fik 1-1 ude mod Malmö FF.
FC København fik et point med hjem fra svenske Malmø FF.
Af Arnela Muminovic03.
okt.
2019 kl.
23.
01Bemærk: artiklen er mere end 30 dage gammelLæs opFC København er fortsat ubesejret i Europa Leagues gruppespil i denne sæson.
Torsdag aften fik københavnerne kæmpet sig til 1-1 på udebane i øresundsslaget mod Malmö FF.
Dermed har FCK hentet fire point i de første to kampe.
Læs også:MINUT FOR MINUT FCK deler i intenst opgør i MalmøDet rækker til en delt førsteplads sammen med Dynamo Kiev, mens Malmö og FC Lugano kun har et enkelt point.
Kort før pausen kom FCK foran på et selvmål af danskeren Lasse Nielsen, mens Malmö udlignede ved holdets offensive talisman, anfører Markus Rosenberg.
En aften man vil huskeFCK's anfører Andreas Bjelland var da også fint tilfreds med det ene point efter et hårdt svensk pres til sidst i kampen.
- Sådan som kampen forløber, så skal vi være tilfredse med et point.
Vi vidste, det ville blive svært at spille herovre.
Vi kommer foran og har fin kontrol i starten af anden halvleg, men derefter sætter de et tryk på os, siger Bjelland til DR Sporten.
Læs også:Slaget om Øresund venter i aften: FCK møder 'lokalrivalerne' fra MalmøKampen blev spillet i en intens og højlydt kulisse, hvor mange FCK-fans også var til stede på stadion.
Og det er et opgør og oplevelse, som Bjelland vil huske tilbage på med gode minder.
- Der har været meget tryk på denne kamp.
Det var en fantastisk oplevelse.
Jeg sagde til spillerne, inden vi stod i vores lille klynge ude på banen: Det er derfor, vi spiller fodbold.
Det her er de sjove kampe.
- Det er sådan nogle aftener, man vil huske.
Europæisk drama i et slag om Norden.
Det var en rigtig fed oplevelse, siger han.
Skandinavisk tvekampMalmö startede med tre danskere på banen, men ingen af dem havde en heldig aften.
Søren Rieks og Anders Christiansen var begge skiftet ud, da der var spillet 55 minutter, mens Lasse Nielsen altså scorede selvmål.
Læs også:FCK's sejr over Silkeborg føjer flere navne til den i forvejen lange skadeslisteOp til kampen havde spillerne i den svenske klub sammen ytret, at man gerne ville udfordre københavnernes status som den dominerende klub i skandinavisk fodbold.
Storebror-lillebror-forholdet og fangrupperingernes foragt for hinanden var også et tema på bannere og i sange på de fyldte tribuner.
Begge klubber kan formentlig også se frem til en bøde for brug af fyrværkeri før og under kampen.
FCK var pressetInde på banen var der også tænding, og kampens tyske dommer måtte lystigt fløjte for frispark gennem hele kampen.
Men hvor der var mange dueller om bolden, var der ingen nævneværdige målchancer indtil det femte minut af tillægstiden i første halvleg.
Højrebacken Guillermo Varela blev sendt dybt med en god stikning, og han sendte et fladt indlæg ind mod bageste stolpe, og her dirigerede Lasse Nielsen klodset bolden i eget net.
Michael Santos lå bag Nielsen, men danskeren havde rigelig tid og plads til at sende bolden forbi mål i stedet.
FCK og Malmø FF bragede sammen i det svenske.
 Malmø havde tre danskere i startopstillingen - blandt andre Andreas Christiansen.
 Danske Lasse Nielsen scorede selvmål for Malmø.
 Jubel efter 1-0-føringen for FCK.
1 / 4FCK og Malmø FF bragede sammen i det svenske.
1 / 4Malmø havde tre danskere i startopstillingen - blandt andre Andreas Christiansen.
2 / 4Danske Lasse Nielsen scorede selvmål for Malmø.
3 / 4Jubel efter 1-0-føringen for FCK.
4 / 4Selvmålet tvang Malmö-spillerne endnu længere frem på banen efter pausen, og i jagten på en udligning blev Søren Rieks skiftet ud.
I stedet overtog den startende højre back Jo Inge Berget positionen på venstre midtbane, og det viste sig at være en klog disposition.
Læs også:Trods slemme forskrækkelser: FCK slider sig til Europa League-sejrUnder ti minutter efter pausen sendte han et indlæg ind i panden på en umarkeret Markus Rosenberg, og anføreren udlignede til 1-1.
Ti minutter senere var assistmager Berget selv tæt på at score, men FCK-keeper Karl-Johan Johnsson fik akkurat fingerspidserne på det, der skulle vise sig at være kampens bedste forsøg på et afgørende mål.
/ritzau/FacebookTwitterKopier linkEmner:Andreas Bjelland (fodboldspiller)|FC København|Malmø|Fodbold|Malmö FF




https://www.dr.dk/nyheder/udland/gjorde-han-det-igen-trump-beder-nu-ogsaa-kina-om-undersoege-biden

Mulig rigsretssag mod Donald TrumpSe temaUdlandGjorde han det igen?
Trump beder nu også Kina om at undersøge BidenPræsidenten giver ingen dokumentation for, hvad Biden-familien skulle have gjort i Kina.
Af Malthe Sommerand og Louise Brodthagen Jensen (video)03.
okt.
2019 kl.
22.
19Bemærk: artiklen er mere end 30 dage gammelLæs opDonald Trump opfordrer nu også Kina og landets præsident, Xi Jinping, til at undersøge den demokratiske præsidentkandidat Joe Bidens og hans søn Hunter Biden.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal i kontakt med både justitsminister William Barr og Trumps personlige advokat, Rudy Giuliani.
Hunter Biden har siddet i bestyrelsen for et energiselskab i Ukraine.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Du kan få det store overblik over sagen i denne artikel.
Det sker, efter det Demokratiske Parti i USA i sidste uge tog de første skridt til at indlede en rigsretssag mod præsident Donald Trump.
En whistleblower har sagt, at Donald Trump har bedt Ukraines præsident, Volodymyr Zelenskyj, om at grave smuds frem om Biden-familien.
Demokraterne mener, at det må være ulovligt, at en præsident på den måde bruger sit embede til at tilsværte en politisk modstander.
Konkret bliver Trump beskyldt for at have tilbageholdt USA's milliardstore militære hjælpepakke til Ukraine for at lægge pres på Zelenskyj.
Donald Trump har bekræftet samtalen, men afvist, at den handlede om at få ram på Joe Biden.
Klip til i dagTil den amerikanske pressede gentog Donald Trump i dag sine anklager mod Biden-familien og fastholdte, at ukrainerne bør undersøge, hvordan Hunter Biden kunne ende i bestyrelsen for et stort, ukrainsk gasselskab uden større forudsætninger end sit navn.
Og så tilføjede han:- Og for øvrigt bør Kina ligeledes starte en undersøgelse af familien Biden.
For hvad der skete i Kina er næsten lige så skidt, som det der skete i Ukraine.
- Altså jeg tror, Biden ryger ned.
For nu kan man meget vel finde ud af, at der er mange andre lande, som de (familien, red.
) har svindlet, ligesom de har svindlet Kina og Ukraine, fortsatte Trump.
Ingen dokumentationTrump henviser ifølge BBC til et møde, som Hunter Biden angiveligt skulle have haft med en kinesisk forretningsmand i 2013 under et besøg i Kina arrangeret af Bidens far, daværende vicepræsident, Joe Biden.
Under mødet skulle der angiveligt være lavet nogle underhåndsaftaler, som gav Hunter Biden en bestyrelsespost i en fond.
Noget, som både Hunter og Joe Biden har pure afvist.
Trump fremlagde i øvrigt ingen dokumentation for de nye anklager.
Adam Schiff, som er formand for Repræsentanternes Hus' efterretningsudvalg, siger til nyhedsbureauet AP, at præsident Donald Trump bryder den ed, han har aflagt som præsident, når han beder Kina om at efterforske Joe Biden.
Trump har tidligere anklaget Adam Schiff for forræderi.
Donald Trump blev blandt andet spurgt, om han direkte har bedt sin kinesiske kollega, Xi Jinping, om at undersøge Biden-familien.
Det er endnu ikke sket, lød svaret, men præsidenten sagde samtidig, at det bestemt er noget, han kunne finde på.
- Fordi jeg er sikker på, at præsident Xi ikke kan lide at være under den slags kontrol, hvor milliarder af dollars tages ud af hans land af en fyr (Hunter Biden, red.
), der lige er blevet sparket ud af flåden.
Han blev sparket ud af flåden, pludselig får han milliarder af dollars.
Ved du, hvad de (familien Biden, red.
) kalder det?
De kalder det en udbetaling, siger Trump videre.
Læs mere om Donald Trumps opkald til Ukraines præsident her:overblik:OVERBLIK Fem svar så du forstår whistleblower-sagen i USAanalyse:Spørgsmålene hober sig op om opkaldet til Ukraine: Hidtil alvorligste sag truer Trumpseneste nyt:Trump bekræfter omstridt samtale med Ukraine om BidenFlere angreb på Joe BidenDen tidligere vicepræsident, Joe Biden, er favorit til at blive Demokraternes præsidentkandidat ved valgkampen næste år.
Og Donald Trump synes ivrig efter at forpurre Joe Bidens chancer for at blive nomineret som Demokraternes kandidat.
Præsidenten har blandt fået lavet en video, hvor det amerikanske band Nickelbacks musikvideo bliver brugt til at vise et billede af Joe og Hunter Biden sammen med en mand, der efter sigende er chef for et ukrainsk gasselskab.
Donald Trump har delt videoen på Twitter, men han har ikke rettigheder til at bruge musikvideoen, hvorfor Twitter har taget videoen af igen.
Joe Bidens kampagnestab siger i en presseerklæring, at præsidentens udtalelser er "et grotesk valg af løgne på bekostning af sandheden og af præsidentens egne interesser på bekostning af landets".
FacebookTwitterKopier linkEmner:Donald Trump (politiker)|Kina|Xi Jinping (politiker)|Twitter|Valg og folkeafstemninger




https://www.dr.dk/nyheder/detektor/detektor-ellen-trane-og-politiken-tager-fejl-millioner-til-sundhedsplejersker-er

DetektorDetektor: Ellen Trane og Politiken tager fejl - millioner til sundhedsplejersker er ikke fjernetPolitiken indrømmer 'klokkeklar fejl' og beklager artikel.
Ellen Trane Nørby beskylder den socialdemokratiske regering for ikke at videreføre bevilling på 41 millioner kroner til sundhedsplejersker.
Af Anna Sol Jørgensen03.
okt.
2019 kl.
21.
23Bemærk: artiklen er mere end 30 dage gammelLæs op'En pulje på 41 millioner kroner om året til, at udsatte familier, børnehaver og vuggestuer kan få besøg af sundhedsplejesker, bliver fjernet i regeringens finanslovsforslag.
'Sådan lød det her til morgen i en artikel i Politiken under overskriften 'Eksperter: Regeringen svigter børn og forebyggelse'.
Historien fik Venstres børne- og undervisningsordfører, Ellen Trane Nørby, til at rette en skarp kritik af regeringen.
Problemet er bare, at de 41 millioner kroner ikke er blevet fjernet.
Hvad går sagen ud på?
Besøg af sundhedsplejersker hos udsatte familier, vuggestuer og børnehaver er central i en konflikt mellem Ellen Trane Nørby (V) og socialdemokraternes sundhedsordfører Rasmus Horn Langhoff.
De 41 millioner kroner til besøg af sundhedsplejersker blev afsat i forbindelse med VLAK-regeringens '1.
000-dages-program - en bedre start på livet', som blev vedtaget i sidste års finanslov.
Ellen Trane Nørby (V) kritiserer nu Socialdemokratiets børne- og undervisningsminister Pernille Rosenkrantz-Theil for ikke at holde løfter om at gøre sit for at hjælpe udsatte børn og unge.
Den kritik bunder i, at Ellen Trane Nørby ikke kan finde de 41 millioner kroner til sundhedsplejerskebesøg på finanslovsforslaget, som den nye regering fremlagde i går.
- Det er enormt ærgerligt, at en regering ledet af en, der kalder sig børnenes statsminister, skærer med kirurgisk præcision i en bevilling, som skal sikre, at også de mest udsatte børn får en bedre start på livet, siger hun til Politiken i dag.
Kritikken fra Ellen Trane Nørby er fortsat på Twitter, hvor hun beskylder regeringen for ikke at videreføre projektet.
De ord har fået Socialdemokratiets sundhedsordfører, Rasmus Horn Langhoff, op af stolen.
Han afviser, at der er tale om, at projektet rulles tilbage.
- Vi viderefører det med uforstærket kraft.
Intet trækkes tilbage eller fjernes.
Intet, skriver han på Twitter og gentager budskabet over for Detektor.
Hvad har Detektor fundet ud af?
1.
000-dages-programMed finansloven for 2019 prioriterede VLAK-regeringen og Dansk Folkeparti en milliard kroner til 'et løft af de første og vigtige år i børn fra sårbare familiers liv'.
Det fik navnet '1.
000-dages-program - en bedre start på livet'.
Den milliard dækkede over 760 millioner kroner til flere pædagoger i dagtilbud med mange småbørn fra sårbare familier.
75 millioner kroner skulle gå til efteruddannelse af pædagoger og dagplejere i dagtilbud.
Derudover blev der sat 115 millioner kroner af til indsatser i hjemmet og fem millioner kroner til materialer til forældre.
De sidste 45 millioner kroner blev oprettet som en bevilling til en øget sundhedsplejeindsats hos sårbare og udsatte familier.
41 millioner kroner af det beløb blev oprettet som en bevilling, som kommunerne har kunnet søge i 2019.
De penge, som kommunerne får tilkendt, skal de selv administrere frem til 2022.
Kilde: Børne- og SocialministerietAf den milliard, VLAK-regeringen afsatte med 1.
000-dages-programmet, blev der i 2019 afsat 41 millioner kroner til en ansøgningspulje, som kommunerne kan søge for at kunne tilbyde sundhedsplejebesøg i hjemmet og i dagtilbud frem til 2022.
Og det er altså de 41 millioner kroner, som Ellen Trane Nørby og Rasmus Horn Langhoff slås om på Twitter.
Men der er altså ikke blevet fjernet noget fra puljen, som Ellen Trane Nørby påstår, regeringen 'skærer i'.
Kommunerne har søgt om pengene i år og får dem udbetalt, hvorefter de selv skal forvalte dem frem til 2022.
- Regeringen fastholder dermed prioriteringen afsat med aftale mellem VLAK-regeringen og Dansk Folkeparti om finansloven for 2019, skriver Finansministeriet til Detektor.
Hvorvidt bevillingen bliver videreført, når den nuværende periode for den udløber i 2022, vides ikke.
Der er desuden ikke noget mærkeligt i, at en sådan pulje ikke bliver forlænget med det samme, forklarer Kasper Hjalager Albrechtsen, økonom ved tænketanken Kraka:- Det har hele tiden været planen, at puljen skulle løbe frem til 2022, så der er intet mærkeligt i, at den nye regering fastholder det på nuværende tidspunkt.
Det kan altid forlænge puljen på et senere tidspunkt, hvis de vurderer, at det er nødvendigt, siger han.
Hvad siger Politiken?
(© Skærmbillede)Politiken har i løbet af dagen rettet den oprindelige ordlyd i sin artikel og har skrevet den her rettelse ind:- I en tidligere version af denne artikel stod der, at bevillingen til sundhedsplejerskers indsats for udsatte børn er blevet fjernet.
Det er rettet til 'ikke videreført', står der i bunden af artiklen.
Amalie Kestler, der er indlandschef for Politiken, lægger sig fladt ned i forhold til sagen.
- Det er en klokkeklar fejl, som vi også har beklaget.
Vi kommer til at skrive, at bevillingen bliver fjernet.
Det er ikke korrekt.
Vores research er mangelfuld i det her tilfælde, siger hun til Detektor.
Politiken har senere på aftenen lagt en beklagelse på Politikens hjemmeside.
Hvad siger Ellen Trane Nørby nu?
Hør et udpluk af interviewet med Ellen Trane Nørby herover.
Ellen Trane Nørby (V) siger til Detektor, at hun skelner mellem at videreføre og at fjerne noget.
Når hun har skrevet på Twitter, at Socialdemokratiet ikke viderefører bevillingen, handler det altså om, at regeringen ikke tilfører flere penge til puljen.
Ellen Trane Nørby henviser til et interview med undervisningsminister Pernille Rosenkrantz-Theil i Politiken i august.
Her siger ministeren blandt andet, at der skal rykkes tidligere ind med forskellige faggrupper i forhold til børn i udsatte familier.
- Det vil ikke koste flere ressourcer, fagpersonerne er der jo allerede, lød det fra ministeren.
Men den prioritering kan Ellen Trane Nørby ikke finde på finanslovsforslaget.
- På trods af, at undervisningsministeren i august laver et stort interview med alt det, de gerne vil gøre med at styrke sundhedsplejersken og investere i de små børn, indgår det ikke som en prioritering i deres finanslov.
Der viderefører de så at sige ikke projektet.
Du siger til Politiken, at ’det er enormt ærgerligt, at en leder af en regering, der kalder sig børnenes statsminister, skærer med kirurgisk præcision i en bevilling, som skal sikre, at også de mest udsatte børn får en bedre start på livet’.
Bliver der skåret i den bevilling?
- Det er vel lidt ligesom, når vi ikke har videreført en pulje, så er jeg blevet beskyldt for at have fyret mennesker.
Jeg står på mål for mine udtalelser.
Så du kan sige, at den er skarp.
Men den er ikke mere skarp, end hvad man tit oplever som minister.
Ellen Trane Nørby (V)Men den her pulje eksisterer jo endnu.
Der er ikke skåret i den pulje.
Du siger til Politiken, at der er skåret i bevillingen.
Er der det?
- Den er ikke videreført.
Det ville nok være mere korrekt.
Det er også det, jeg har brugt i andre sammenhænge.
Så det, du siger til Politiken, at der bliver skåret i bevillingen, er forkert?
- Jeg står på mål for mine udtalelser.
Så du kan sige, at den er skarp.
Men den er ikke mere skarp, end hvad man tit oplever som minister.
Når en bevilling udløber, så har jeg fået at vide, at jeg fyrer folk, selvom det er en bevilling, der udløber.
Men er der nogen, der har sagt, at der ikke bliver lavet en ny bevilling på finansloven for 2023?
- For mig er det ikke en diskussion om 2023.
Men du siger, at den ikke bliver ført videre.
Der er ikke nogen, der er blevet fyret endnu.
Der er ikke nogen, der har mistet de her penge.
Så hvordan kan du sige, at der er blevet skåret i en bevilling?
- Jamen altså, jeg forholder mig bare til, hvad regeringen egentlig har meldt ud.
Nemlig at man ville styrke området.
Men det sker jo ikke.
Men det er jo ikke regeringens udmelding, du forholder dig til i det citat i Politiken.
Der siger du, at der er skåret i en bevilling på 41 millioner kroner.
Den bevilling eksisterer stadig, og den er stadig på 41 millioner kroner.
Hvorfor siger du, at der er skåret i den?
- Jeg forholder mig til det interview, Pernille Rosenkrantz-Theil har givet.
Det er den kontekst, jeg svarer ind i.
Vores bevilling i forhold til de få kommuner som en del af 1000-dages programmet er der jo.
Men den løftes ikke videre.
Ellen Trane Nørby (V)Men du vil gerne stå ved, at du siger, at der bliver skåret med kirurgisk præcision i en bevilling, som sikrer, at de mest udsatte får en bedre start på livet?
- Jamen altså, jeg står fuldstændig ved, at når man har en undervisningsminister, som i august stiller i forventning, at man vil styrke det her område, og at der så ikke er afsat penge til det på finansloven.
At der ikke sker et løft på området.
Så forekommer det underligt, at vi har en statsminister, der taler om, at hun er børnenes statsminister.
Det kan jeg godt forstå.
Men Ellen Trane, der er vel forskel på, om man ikke giver flere penge, eller om man skærer i dem?
Hvad vil det sige at skære i en bevilling?
- Jeg medgiver, at der er en skarp formulering.
Jeg bruger udtrykket videreføre.
Nej, du bruger ikke udtrykket videreføre i Politiken.
Der siger du 'skære i en bevilling'.
- Nu tager du et af citaterne.
Ja, det gør jeg, for det er det, du siger, så det er fint, at jeg tager det.
Hvad betyder det at skære i en bevilling?
- Jeg medgiver, at det citat står skarpt i forhold til konteksten, sådan er det jo nogle gange.
Men er der skåret i kroner og øre i den bevilling, I lavede i VLAK-regeringen?
- Nej, men det er heller ikke en del af diskusionen.
Og det har jeg heller ikke sagt, at der er.
FacebookTwitterKopier linkEmner:Ellen Trane Nørby (politiker)|Kraka (tænketank)|Pernille Rosenkrantz-Theil (politiker)|Twitter|Økonomisk politik




https://www.dr.dk/sporten/oevrig/video-danmarksmester-vil-have-pole-sport-paa-ol-programmet

Øvrig sportVIDEO Danmarksmester vil have pole sport på OL-programmetDansk Pole Sports Forening kæmper sammen med det internationale pole sports forbund om at få sporten på OL-programmet.
Af Caya Sofie Schmidt Paulsen og Henning Lund Andersen03.
okt.
2019 kl.
21.
35Bemærk: artiklen er mere end 30 dage gammelLæs opEn lille smule sexet, en lille smule sensuelt.
Ikke normalt ord, man forbinder med olympiske discipliner, men ikke desto mindre kæmper Dansk Pole Sports Forening sammen med det Internationale Pole Sports Forbund om at få sporten på OL-programmet.
Pole sport skal nemlig ikke forveksles med klassisk pole dance.
Sporten er nemlig i langt højere grad fysisk krævende med dertilhørende regelsæt.
I maj 2019 blev det første DM i pole sport afholdt.
Her vandt lettiske Jekaterina Oborina, der har boet i Danmark i ti år, og hun skal nu repræsentere Danmark ved den fysisk krævende sport, når VM i Canada afholdes fra den 3.
til 6.
oktober.
- Måden, man bevæger sig, ser ud på, samt øvelserne kræver nogle specifikke ting.
I dag fylder reglerne for pole sport for dommere og atleter over 200 sider, siger Jekaterina Oborina.
I videoen af toppen af artiklen kan du møde den danske mester og høre, hvorfor hun mener pole sport er en seriøs sport, der adskiller sig fra den klassiske pole dans.
FacebookTwitterKopier linkEmner:De Olympiske Lege|Canada




https://www.dr.dk/sporten/fodbold/europaleague/minut-minut-fck-deler-i-intenst-opgoer-i-malmoe

Europa LeagueMINUT FOR MINUT FCK deler i intenst opgør i MalmøFC København tager imod naboerne fra Malmø FF i den anden gruppekamp i Europa League.
03.
okt.
2019 kl.
20.
52Bemærk: artiklen er mere end 30 dage gammelLæs opFacebookTwitterKopier linkEmner:FC København|Europa League|Malmö FF|Fodbold|Malmø




https://www.dr.dk/sporten/cykling/efter-fejring-i-hjembyen-mads-pedersen-debuterer-i-vm-troejen-paa-loerdag

CyklingEfter fejring i hjembyen: Mads Pedersen debuterer i VM-trøjen på lørdagDen nybagte verdensmester kører for første gang i regnbuetrikoten i Tour de l'Eurométropole på lørdag.
Lørdag får den nybagte verdensmester løbsdebut i den sagnomspundne trøje, når han er med i endagsløbet Tour de l'Eurométropole i Belgien.
03.
okt.
2019 kl.
22.
44Bemærk: artiklen er mere end 30 dage gammelLæs opDa Mads Pedersen i søndags tordnede først over målstregen ved VM i cykling, erhvervede den danske rytter sig retten til at køre hele det næste år i regnbuetrikot.
Lørdag får den nybagte verdensmester så løbsdebut i den sagnomspundne trøje, når han er med i endagsløbet Tour de l'Eurométropole i Belgien.
Læs også:Tre sportsstjerner vurderer: Er Pedersens VM-guld årets sportspræstation?
Pedersens firmahold, Trek, har torsdag offentliggjort, hvilke syv ryttere holdet tager med til Belgien, og her figurerer danskeren sammen med blandt andre de to belgiere Jasper Stuyven og Edward Theuns.
Mads Pedersen kort efter sin triumf ved VM.
 Danskeren poserer stolt med sin medalje.
 Verdensmester i linjeløb Mads Pedersen ankommer til Københavns Lufthavn.
1 / 3Mads Pedersen kort efter sin triumf ved VM.
1 / 3Danskeren poserer stolt med sin medalje.
2 / 3Verdensmester i linjeløb Mads Pedersen ankommer til Københavns Lufthavn.
3 / 3Der bliver samtidig tale om et titelforsvar, for Mads Pedersen vandt løbet i sidste sæson, da han spurtbesejrede blandt andre Jempy Drucker, Oliver Naesen og Jasper Philipsen i opløbet i Tournai.
Med sejren i Harrogate i søndags blev Mads Pedersen den første danske verdensmester i professionel landevejscykling for herrer.
Siden har han været på en hyldestturné, der begyndte ved landingen i Københavns Lufthavn i mandags.
Mads Pedersen skriver autografer i sin hjemby.
Mange fans i Tølløse var mødt op for at hilse på verdensmesteren.
1 / 2Mads Pedersen skriver autografer i sin hjemby.
1 / 2Mange fans i Tølløse var mødt op for at hilse på verdensmesteren.
2 / 2Onsdag var der pandekager på Københavns Rådhus, og torsdag er han blevet fejret i Tølløse på Vestsjælland, hvor den nye verdensmester havde sin opvækst.
Læs også:Verdensmesteren Mads Pedersen lander til vandsalut, hyldest og champagne: 'Det er jo vildt'Om han efter den omgang har energi nok til at lave endnu et stort resultat, vil vise sig på lørdag i endagsløbet, der strækker sig over 176,7 kilometer.
/ritzau/FacebookTwitterKopier linkEmner:Jempy Drucker (cykelrytter)|Cykelsport|Belgien|Københavns Lufthavne|Sjælland




https://www.dr.dk/nyheder/indland/braendende-lastbil-storebaeltsbroen-var-spaerret-i-retning-mod-sjaelland

IndlandBrændende lastbil: Storebæltsbroen var spærret i retning mod SjællandBroen er genåbnet kort efter 22.
30Af Emil Søndergård Ingvorsen03.
okt.
2019 kl.
21.
35Bemærk: artiklen er mere end 30 dage gammelLæs opStorebæltsbroen var her til aften spærret i retning mod Sjælland, da der var udbrudt brand i en lastbil på lavbroen.
- Broen er spærret fra Fyn ved sidste afkørsel 44 i østgående retning på ubestemt tid for at give plads til slukningsarbejdet, skrev politiet på Twitter.
Klokken 22.
38 er broen igen åbnet for biltrafik, skriver Sund & Bælt på Twitter.
Her lyder det også, at der kødannelse i retning mod Sjælland.
Ingen personer er kommet til skade i forbindelse med branden, der tilsyneladende brød ud ved et af lastbilens dæk.
FacebookTwitterKopier linkEmner:Sjælland|A/S Storebælt|Fyns Politi|Korsør|Broer og tunneller




https://www.dr.dk/nyheder/indland/justitsminister-efter-teledatasag-tilliden-til-retssystemet-skal-genoprettes

TeledatasagenSe temaIndlandJustitsminister efter teledatasag: Tilliden til retssystemet skal genoprettesMyndighedernes redegørelse om telesag viser, at Rigspolitiets håndtering af teledata har været kritisabel.
Justitsminister, Nick Hækkerup (S), iværksætter 16 tiltag, der skal genoprette tilliden til retssystemet.
(Arkiv) 03.
okt.
2019 kl.
23.
29 | opdateret 03.
okt.
2019 kl.
23.
47Bemærk: artiklen er mere end 30 dage gammelLæs opRigspolitichefen, rigsadvokaten og Justitsministeriets departement har afleveret redegørelser i teledata-sagen til justitsministeren.
Myndighedernes redegørelse om den såkaldte teledatasag viser, at Rigspolitiets håndtering af teledata har været særdeles utilfredsstillende.
Det skriver Justitsministeriet i en pressemeddelelse.
- Teledatasagen har rokket ved vores tillid til retssystemet.
Den tillid skal vi have genoprettet.
Derfor iværksætter jeg 16 initiativer, der skal genskabe tilliden til politiets brug af tekniske efterforskningsmidler og beviser og sikre, at teledata igen kan anvendes som bevis i straffesager, udtaler Nick Hækkerup.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Kendte til problemer i flere månederDR Nyheder kunne tidligere berette, at Justitsministeriet i flere måneder kendte til problemerne med teledata uden at orientere hverken ministeren og offentligheden.
Læs også:Topfolk i Justitsministeriet holdt oplysninger om it-fejl for sig selv i månedsvisRedegørelsen fra myndighederne er en hård kritik mod Rigspolitiets rolle i sagen.
Rigspolitiet kritiseres for at levere mangelfulde orienteringer til Justitsministeriet.
- Som Rigspolitiet også selv beklager, har de første orienteringer af departementet ikke været fyldestgørende og entydige og derfor ikke klargjort sagens alvor, udtaler Nick Hækkerup.
Nick Hækkerup mener derfor ikke, at man i departementet har haft et ønske om at hemmeligholde oplysninger fra hverken tidligere minister eller Folketinget.
- Jeg finder det dog samtidig beklageligt, at departementet ikke på et tidligere tidspunkt viste større initiativ i forhold til at sikre tilstrækkelig fremdrift i myndighedernes afklaring af sagen, udtaler han i meddelelsen.
Det vides endnu ikke, hvilke 16 initiativer, justitsministeren vil iværksætte for at genoprette tilliden til systemet.
Det ventes at blive fremlagt på et pressemøde fredag formiddag.
Forstå hele teleskandalen ved at se videoen her:Fejlene i teledataskandalen•Over 10.
700 sager om alvorlig kriminalitet fra før 2012 til 2019 skal gennemgås, fordi der er rekvireret teledata i sagerne.
•Det er stadig uklart, hvor mange af de sager, der er omfattet af problemet med mangelfulde teledata.
•En gennemgang af sagerne i 2018 peger på, at der er mangler i teledata i 8,9 procent af sagerne.
•Men måske er problemet mere omfattende.
•I maj 2019 gennemgik Rigspolitiet sammen med én politikreds 75 sager fra 2017 til 2019, hvor politiet havde bedt om at få teledata udleveret.
•I 24 af de 75 sager blev der konstateret uoverensstemmelser mellem rådata og konverteret data.
•Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
•En anden fejl i Rigspolitiets it-system har betydet, at telefonmaster er blevet placeret forkert i forhold til, hvor de i virkeligheden stod.
•Kilde: Rigspolitiet/ritzau/FacebookTwitterKopier linkEmner:Nick Hækkerup (politiker)|Rigspolitiet|Justitsministeriet|Politi|Domstole




https://www.dr.dk/nyheder/regionale/oestjylland/skoleelever-moeder-heavy-metal-jeg-dansede-saa-meget-mine-oerepropper

ØstjyllandSkoleelever møder heavy metal: 'Jeg dansede så meget, at mine ørepropper faldt ud'Musikfestival skal åbne børns øjne for andre musikgenrer.
Af Emma Schlægelberger og Kristian Pedersen03.
okt.
2019 kl.
21.
03Bemærk: artiklen er mere end 30 dage gammelLæs opMusik er meget mere, end de popsange børn og unge ofte lytter til på Spotify og Youtube.
Det mener folkene bag musikfestivalen for børn Levende Musik i Skolen, der lige nu bliver afholdt i Horsens og Odder.
Her er 14.
000 folkeskoleelever samlet for at lytte til alt fra klassisk musik til heavy metal.
Kort om festivalen14.
000 børn deltager fra folkeskoler i Horsens og OdderFestivalen er i gang d.
1.
-3.
oktoberFormålet med musikfestivalen er at udvide børnenes kendskab til forskellige musikgenrerKilde: Levende Musik i SkolenDet danske heavy metal-band Defecto er et af de bands, der spiller til festivalen.
Normalt rejser de rundt i hele Europa og spiller deres hårde sange.
Men til musikfestivalen var deres publikum ikke langhårede mænd med skæg og tatoveringer, som man måske skulle tro.
I stedet var det et par hundrede folkeskoleelever.
Og de havde forberedt sig til festivalen ved at lytte til musikken og lære om bandet, fortæller en af eleverne, Katrine Højen fra Gedved Skole.
- Vi har læst lidt om det i klassen.
Vi læste om, hvor lang tid de har spillet.
Og så hørte vi også, at vi skulle have propper i ørerne, for ellers ville det blive alt for højt, siger hun.
Selvom det ikke er den slags musik, børnene selv sætter på, glæder klassekammerat Camilla Nielsen sig alligevel til koncerten.
- Det er ret langt fra det, jeg hører normalt.
Jeg hører ikke noget med så meget gang i.
Katrine Højen (th.
), Camilla Nielsen og Kasper Bøtker er til heavy metal-koncert for første gang.
(© dr)Musik er mere end underholdningFestivalen består af næsten 200 koncerter, og en lang række musikgenrer er repræsenteret.
Alle elever skal opleve to koncerter, og lærer Thomas Beck Frandsen fra Gedved Skole er glad for, at hans elever bliver præsenteret for ny musik.
Han håber, de får et indblik i, at musik kan mere end at underholde.
- Det kan også sige noget om at være menneske og om livet, og de kan bruge det i deres personlige udvikling.
De får udvidet deres horisont helt vildt.
- De får både mødt nogle kanondygtige musikere og støder på nogle genrer, som de normalt måske ikke selv ville opsøge, siger Thomas Beck Frandsen.
Det er organisationen Levende Musik i Skolen, der står bag festivalen.
Normalt arrangerer de skolekoncerter rundt i landet, men hvert andet år afholder de en decideret musikfestival.
Årets festival i Horsens og Odder er den hidtil største, de har afholdt.
Det fortæller Ebbe Høyrup, der er koncertdirektør for Levende Musik i Skolen.
- Vi er sat i verden for at vise børn en masse forskellig musik af alle mulige genrer på et højt professionelt niveau, så de møder kvalitet inden for både heavy, klassisk, jazz, folkemusik og alt muligt, siger Ebbe Høyrup.
Her spiller det danske band Defecto for skoleeleverne.
(© dr)Tekster bliver forklaretTil koncerten i Horsens er det sædvanlige voksne publikum til Defecto-koncerten skiftet ud med elever fra 3.
-6.
klasse.
Forsanger Nicklas Sonne er glad for, at festivalen giver ham mulighed for at præsentere sin musikgenre for børnene.
- Heavy metal bliver hurtig sådan en ting, der virker ret farlig, og den bliver hurtig dømt til at være ond, siger han og fortsætter:- Men vi er her for at vise, at det ikke er så farligt, og vi taler også med børnene her i dag om vores musik, hvad vi skriver om, og hvad lyrikken handler om.
Det er meget følelsesladet og egentlig meget dybt, siger han.
Metal er ikke kun skrig og skrålAlle børnene fik udleveret ørepropper før koncerten, men det kan være svært at holde dem i ørerne, når der først er gang i den.
- Det var virkelig fedt.
Jeg dansede så meget, at mine ørepropper faldt ud, siger Katrine Højen.
Også klassekammeraten Kasper Bøtker var begejstret efter koncerten.
- Alle var så glade og hoppede og dansede og havde det fedt.
Jeg har lært, at metal ikke bare er skrig og skrål.
De står ikke bare og råber ind i en mikrofon, siger Kasper Bøtker.
FacebookTwitterKopier linkEmner:Folkeskolen (Danmark)|Horsens|Uddannelse|Odder|Musikfestivaler




https://www.dr.dk/nyheder/indland/topfolk-i-justitsministeriet-holdt-oplysninger-om-it-fejl-sig-selv-i-maanedsvis

TeledatasagenSe temaIndlandTopfolk i Justitsministeriet holdt oplysninger om it-fejl for sig selv i månedsvisHverken politikere, domstole eller forsvarere fik besked om alvorlig teledatafejl hos politiet.
Af Mette Mayli Albæk, Trine Maria Ilsøe og Louise Dalsgaard03.
okt.
2019 kl.
21.
29 | opdateret 03.
okt.
2019 kl.
23.
59Bemærk: artiklen er mere end 30 dage gammelLæs opAllerede den 13.
marts 2019 blev topfolk i Justitsministeriet første gang gjort opmærksom på, at den var gal med de it-systemer i Rigspolitiet, som gør teledata letlæselig for politiets efterforskere.
Det bekræfter flere kilder over for DR.
Alligevel blev Folketinget og landets daværende justitsminister først orienteret i juni måned.
Justitsminister Nick Hækkerup (S) har i denne uge modtaget en redegørelse i sagen både fra myndighederne og hans eget departement.
Den vil han præsentere i morgen.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
I redegørelsen vil det blandt andet fremgå, at en politidirektør i Rigspolitiet allerede den 13.
marts mundtligt orienterer en afdelingschef i Justitsministeriet om it-fejlen.
Kort efter bliver Justitsministeriets departementschef også orienteret.
Redegørelsen, som præsenteres i morgen, skal give svar på teledataskandalens tre hovedspørgsmål: Hvorfor blev fejlen ikke opdaget tidligere?
Hvorfor blev forsvarsadvokaterne først orienteret om fejlen i midten af juni måned af Rigsadvokaten?
Og hvorfor blev Folketinget først orienteret om sagen, flere måneder efter fejlen blev opdaget?
- Jeg har ingen grund til at tro, at man i departementet har haft et ønske om at hemmeligholde noget, siger Nick Hækkerup i pressemeddelelse og understreger:'Jeg finder det dog samtidig beklageligt, at departementet ikke på et tidligere tidspunkt udviste større initiativ i forhold til at sikre tilstrækkelig fremdrift i myndighedernes afklaring af sagen.
Det forløb forventer jeg, at departementet lærer af'.
Da justitsminister Nick Hækkerup (S) i sommer bad myndighederne redegøre for sagen, kunne han ikke svare på sit eget ministeriums ageren i skandalesagen:Detaljeret gennemgangIfølge DR Nyheders oplysninger indeholder redegørelsen en detaljeret gennemgang af forløbet, fra Rigspolitiet første gang bliver opmærksom på fejlen i november 2018 og frem til nu.
Flere kilder fortæller til DR, at omfanget af it-fejlen først sent i forløbet går op for Rigspolitiets ledelse.
Allerede ved den første henvendelse til Justitsministeriet i midten af marts måned får ministeriet imidlertid oplysninger om, at fejlen er en generel fejl i politiets it-system, og at fejlen omfatter mange sager.
Fejlene i teledataskandalenOver 10.
700 sager om alvorlig kriminalitet fra før 2012 til 2019 skal gennemgås, fordi der er rekvireret teledata i sagerne.
Det er stadig uklart, hvor mange af de sager, der er omfattet af problemet med mangelfulde teledata.
En gennemgang af sagerne i 2018 peger på, at der er mangler i teledata i 8,9 procent af sagerne.
Men måske er problemet mere omfattende.
I maj 2019 gennemgik Rigspolitiet sammen med én politikreds 75 sager fra 2017 til 2019, hvor politiet havde bedt om at få teledata udleveret.
I 24 af de 75 sager blev der konstateret uoverensstemmelser mellem rådata og konverteret data.
Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
En anden fejl i Rigspolitiets it-system har betydet, at telefonmaster er blevet placeret forkert i forhold til, hvor de i virkeligheden stod.
Kilde: RigspolitietDen 26.
april blev ministeriet orienteret om, at fejlen betød, at der kunne været sket domfældelse af uskyldige, og at dette skulle undersøges.
I maj 2019 skulle topfolkene i Justitsministeriets departement ifølge DR Nyheders oplysninger have været nærmere orientet om sagen af Rigspolitiet, men mødet bliver ikke afholdt, fordi der er udskrevet valg.
Alle parter orienteret sentI flere måneder lå justitsministeriet altså inde med oplysninger om skandalesagen, før landets forsvarere og domstole i juni fik besked om, at der havde været en alvorlig fejl i politiets it-system, som betød, at der kunne mangle data om teleoplysninger.
I redegørelsen vil det fremgå, at en afdelingschef fra Justitsministeriet, da hele sagen er blevet offentliggjort, ringer til den fungerende justitsminister Søren Pape Poulsen (K) og fortæller, at ministeren ikke tidligere er blevet orienteret.
De seneste måneder har eksterne konsulenter kulegravet selve it-systemet og de sikkerhedsprocedurer og kvalitetskontroller, som Rigspolitiet har haft i forhold til behandlingen af de teledata, som systemet spyttede ud.
Sideløbende har både ledere i Rigspolitiet og hos Rigsadvokaten skulle udarbejde deres redegørelse.
Som konsekvens af teledataskandalen i Rigspolitiet, har det siden midten af august været forbudt at bruge teledata i retssager og som grundlag for varetægtsfængslinger.
Det har betyde, at foreløbig 50 retssager er blevet udskudt, og at 35 personer er blevet løsladt fra varetægtsfængsling.
Derudover skiftede Rigspolitiet ud i ledelsen.
I april blev lederen af Rigspolitiets Telecenter forflyttet fra sin stilling på grund af sagen.
Og i midten af august flyttede man politidirektør John Vestergaard fra sin stilling som politidirektør i Politiområdet hos Rigspolitiet.
Vil du forstå hele teleskandalen?
Så se med her:Artiklen er opdateret med kommentar fra justitsminister Nick Hækkerup (S).
FacebookTwitterKopier linkEmner:Det Konservative Folkeparti|Justitsministeriet|Nick Hækkerup (politiker)|Søren Pape Poulsen (politiker)|Retsvæsen




https://www.dr.dk/nyheder/udland/daarlige-arbejdsforhold-fik-27000-betjente-paa-gaden-dagen-efter-blev-fire-betjente

UdlandDårlige arbejdsforhold fik 27.
000 betjente på gaden.
Dagen efter blev fire betjente dræbt af en kollegaPå politihovedkvarteret i Paris er fire betjente blevet dræbt.
I går demonstrerede de for bedre arbejdsforhold.
Politibetjente på gaden foran politihovedkarteret, hvor en kollega i dag dræbte fire ansatte, før han selv blev skudt.
Af Malthe Sommerand og Stéphanie Surrugue03.
okt.
2019 kl.
19.
53Bemærk: artiklen er mere end 30 dage gammelLæs opBevægelsen De Gule Veste har fået de gule alarmlamper til at blinke hos det franske politi.
Det franske politi har så meget overarbejde og er så pressede, at 27.
000 franske betjente i går satte hinanden i stævne på Bastillepladsen i hjertet af Paris.
Sagen kortOmkring klokken 13 i dag dræbte en 45 år gammel administrativ medarbejder ved politihovedkvarteret i Paris fire kolleger.
Efterfølgende blev han selv skudt og dræbt af en betjent.
Sammen gik de gennem hovedstaden i dét, de kalder ’en vredesmarch’, for at råbe regeringen op og skabe opmærksomhed omkring deres arbejdsvilkår.
Men hertil eftermiddag dræbte en administrativ medarbejder med mere end 20 års erfaring fire af sine kolleger på politihovedkvarteret i det centrale Paris, og så fik det franske politi for alvor opmærksomheden fra hele Frankrig.
øjenvidne:'Folk løb rundt i panik''Hvorfor denne massakre?
'Flere ministre, overborgmesteren fra Paris og Frankrigs præsident Emmanuel Macron har i dag besøgt politihovedkvarteret for at vise sympati med ofrene.
Og både politikere og repræsentanter fra forskellige politiforbund diskuterer allerede her få timer efter angrebet sammenhængen mellem overarbejde, arbejdsforhold, og at en ansat har dræbt fire kolleger.
- Vi spørger jo alle os selv: Hvorfor?
Hvorfor denne massakre?
spørger Loïc Travers, formand for politifagforeningen Alliance Police Nationale i en paneldebat på nyhedskanalen BFM TV hertil aften.
Han svarer selv:- Det her sker i en tid, hvor politiet er hårdt presset på alle fronter.
Mange har det rigtig dårligt, og dagens begivenheder kommer til at øge den følelse af uro og ubehag, som mange betjente lever med.
Politiet har endnu ikke fortalt noget om den 45-årige gerningsmands motiv til at begå attentatet.
Læs mere:Vrede politibetjente på gaden i Paris efter selvmordsbølgeStigende selvmordsraterDe dårlige arbejdsforhold hos fransk politi ses især i den høje selvmordsrate blandt betjentene.
Siden første januar 2019 har 52 politibetjente begået selvmord i Frankrig.
Det er, alene på årets første ni måneder, en massiv stigning i forhold til 2018, hvor 35 betjente begik selvmord ifølge det franske indenrigsministeriums opgørelse.
Blandt andet på grund af de mange demonstrationer, som bevægelsen De Gule Veste afholder hver weekend, har fransk politi 23 millioner overarbejdstimer.
Derfor kræver de flere kolleger, bedre planlægning af arbejdstiden og bedre materiel.
Læs også:Fire politiansatte er dræbt af kollega i Paris: 'Et sort kapitel i fransk politis historie'Regeringen har lovet flere betjente, ligesom man fra centralt hold har gennemført et tiltag, der skal sikre, at betjentene som minimum har fri hver anden weekend.
Der er også blevet oprettet en krisecentral, hvor betjente kan ringe ind og få hjælp med de problemer, den ekstra arbejdsbyrde måtte give dem.
Efter attentatet i dag blev store dele af det centrale Paris omkring politihovedkvarteret, der ligger på samme ø i Seinen som Notre-Dame og Justitsministeriet, spærret af.
FacebookTwitterKopier linkEmner:Emmanuel Macron (politiker)|Frankrig|Paris|Ansættelsesforhold|Justitsministeriet




https://www.dr.dk/nyheder/regionale/syd/anders-and-co-laerer-mojn-og-drager-paa-eventyr-ved-dybboel-moelle

Syd- og SønderjyllandAnders And & Co.
lærer ’mojn’ og drager på eventyr ved Dybbøl MølleFor første gang tager Anders And til Sønderjylland sammen med Rip, Rap og Rup.
Anders And og Rip, Rap og Rup kommer blandt andet forbi Dybbøl Mølle i Sønderjylland.
(© (C) Disney)Af Marie De Fine Skibsted03.
okt.
2019 kl.
20.
31Bemærk: artiklen er mere end 30 dage gammelLæs opAnders And er blevet hyret som assistent på tv-programmet ’Den store kagemaraton’, der skal optages på Sønderborg Slot, hvor temaet er det sønderjyske kaffebord.
Derfor drager han sammen med Rip, Rap og Rup til Sønderjylland.
Det sker i næste uges Anders And-blad, hvor den temperamentsfulde andrik og hans tre snusfornuftige nevøer også bliver præsenteret for Dybbøl Mølle og Vadehavet.
Det er første gang, at Anders And & Co.
kommer til Sønderjylland.
Tidligere på året lod folkene bag bladet, forlaget Egmont Publishing, nemlig danskerne stemme om, hvor i landet de gerne så, at Anders And tog hen.
Ved et besøg på Dybbøl Mølle bliver Rip, Rap og Rup præsenteret for det sønderjyske 'mojn'.
(© (C) Disney)Fire områder i landet var nomineret, og læserne kunne også komme med forslag til, hvilke seværdigheder i Sønderjylland de fire fra Andeby skulle opleve.
Og der var ingen tvivl, siger bladredaktør på Anders And & Co.
, Svend Skytte.
- Det er så væsentlige steder i Danmark, hvor man både har det gamle på slottet i Sønderborg, som giver et historisk vingesus, og så har vi Vadehavet, som er helt unik natur, og Dybbøl Mølle, som symboliserer så meget ved danskheden, som den overhovedet kan.
Anders And og Co.
i DanmarkI 1949 udkom det første Anders And og Co.
i Danmark.
I første omgang som et månedsblad med fortællinger af udenlandske tegnere, men i 1956 begyndte bladet at udkomme hver 14.
dag, hvilket betød, at der skulle produceres flere historier.
Derfor besluttede Egmont at lave historierne selv.
I det nye blad er det dog både danske, udenlandske, gamle og nye tegneres historier, som fylder bladet for at skabe genkendelse hos nogle af de tidligere læsere.
Kilde: EgmontHåber på et yngre publikumAt omdrejningspunktet for næste uges Anders And-blad er Sønderborg Slot, vækker begejstring på Museum Sønderjylland.
Her håber Nina Nørgård Jørgensen, der er chef for publikum og formidling, at historien i bladet kan være med til at give slottet flere yngre gæster.
- Vi har et ret stort fokus på børn i Museum Sønderjylland og tænker det ind i vores udstillinger og vores formidling generelt.
Når det er sagt, så er det ikke vores kernepublikum.
Det er 50+, der primært besøger vores museer.
Anders And skal arbejde som assistent på tv-programmet Det store kagemaraton, hvor han møder programmets vært Mette Blomsterand.
(© (C) Disney)- Derfor ser vi det som en oplagt mulighed for at få fortalt børn og børnefamilier om de tilbud, der faktisk er, og den historie, Sønderborg Slot rummer, siger hun.
Har tidligere besøgt NordjyllandSidste år drog Anders And og Rip, Rap og Rup på eventyr i Nordjylland, og ifølge bladredaktør Svend Skytte nød områdets seværdigheder godt af omtalen i bladet.
Det samme vil også ske i Sønderjylland, mener han.
- Der kom meget stor fokus på Den Tilsandede Kirke og Sandormen, som Anders And var ude at køre med.
Så jeg tror, at områderne vil opleve en del mere fokus, siger han.
Og hvis læserne ikke i forvejen kender Sønderjylland og områdets vartegn, kan de passende tage bladet under armen, når de besøger grænselandet, mener Svend Skytte.
- Det er også en turistguide til området.
Man får lidt at vide om Dybbøl Mølle, om Vadehavet og Sønderborg Slot, og præcis hvilke kager det sønderjyske kaffebord skal indeholde.
Så på den måde kan man også lære noget af at læse historien.
FacebookTwitterKopier linkEmner:Jylland|Walt Disney Company|Sønderborg Slot|Museer|Sønderborg




https://www.dr.dk/nyheder/indland/rigspolitiet-flyttede-chef-laenge-inden-teledataskandalen-broed-ud

TeledatasagenSe temaIndlandRigspolitiet flyttede chef længe inden teledataskandalen brød udLederen bad ifølge DR's oplysninger medarbejdere give forkerte oplysninger videre.
Af Louise Dalsgaard03.
okt.
2019 kl.
21.
05Bemærk: artiklen er mere end 30 dage gammelLæs opAllerede lang tid før, at forsvarsadvokater og domstole fik besked om, at der fandtes en alvorlig fejl i politiets it-system, der gør teledata letlæselige for politiets efterforskere, fik sagen konsekvenser internt i Rigspolitiet.
Ifølge DR Nyheders oplysninger blev lederen af Rigspolitiets Telecenter nemlig forflyttet fra sin stilling allerede i begyndelsen af april på grund af sin ageren i sagen.
Telecenteret er den afdeling, der har ansvaret for det it-system, som i mindst otte år har leveret hullede eller fejlagtige teledata.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Flere kilder fortæller til DR, at et konkret medarbejdermøde i marts efter, at fejlen i systemet var fundet og rettet, er centralt for lederens forflytning.
Her skal lederen have talt om, at medarbejdere i telecenteret over for Justitsministeriet skulle sige, at der var foretaget kontroller af it-systemet eller sagerne, som ikke var blevet foretaget.
Professor: 'Det lyder alvorligt'Ifølge DR Nyheders oplysninger er der forskellige opfattelser af, hvorfor lederen sagde sådan.
Mødet er medvirkende til, at en medarbejder kort tid efter sagde op.
En aktindsigt, som DR Nyheder har fået, bekræfter denne opsigelse.
Her fremgår det, at medarbejderen havde været ansat knap to måneder.
Dele af ledelsen i Rigspolitiet blev efter mødet gjort opmærksom på, hvad der var blevet sagt, og kort efter blev lederen flyttet til en anden afdeling.
- Det er en meget central pligt for en offentligt ansat, at man skal give rigtige og fuldstændige oplysninger til overordnede eller andre dele af systemet, så det er alvorligt, hvis man opfordrer til ikke at gøre det, forklarer Sten Bønsing, der er professor i forvaltningsret ved Aalborg Universitet.
Det har ikke været muligt for DR Nyheder at få at vide, om der var andre grunde til forflytningen af telecenterets leder, fordi Rigspolitiet ikke kan kommentere personalesager.
Forstå fejlene i it-systemetNår politiet beder de forskellige teleselskaber om oplysninger - såkaldt rådata - så ser de oplysninger forskellige ud.
For at gøre oplysningerne mere ens og letlæselige for efterforskerne, bruger politiet et it-program, der bearbejder rådata til såkaldte konverterede data.
Men Rigspolitiets it-program har i den proces ikke kun nøjedes med at ensarte oplysningerne.
Det har også fjernet oplysninger.
På den måde nåede data om opkald og beskeder fra for eksempel mistænkte aldrig frem til efterforskerne.
En anden fejl i it-programmet har betydet, at telemasters placering i perioder er blevet rykket op til 220 meter fra deres virkelige placering.
Det er uvist, i hvor lange perioder fejlene har været gældende, og hvorfor de er opstået.
Det er også uvist, hvor mange sager der er ramt af fejl.
En stikprøve af sager fra 2018 viste, at 10 procent af sagerne manglede oplysninger.
Kilde: Rigspolitiet og DRDet fremgår af en aktindsigt, som DR Nyheder har fået, at lederen helt stoppede i politiet den 1.
juni i år.
Ifølge flere kilder, fordi han gik på pensionSelv ønsker han ikke at kommentere sagen.
Selvom lederen allerede blev flyttet i april, gik der flere måneder før, at forsvarsadvokater og domstole blev orienteret om teledatafejlen.
Og det er meget sent, mener professor Sten Bønsing:- Det er jo en ret alvorlig sag, og hvis Rigspolitiet ved så meget, så man agerer på sagen og flytter en medarbejder i april, så mener jeg også, at man burde have været gået til forsvarere og domstole noget tidligere, siger han.
Ny og større ledelse i telecenterUdover at sagen fik konsekvenser for den daværende leder allerede i april, så har Rigspolitiet også valgt at gøre ledelsen i telecenteret større.
DR Nyheder har fået indsigt i alle ansatte hos Rigspolitiets Telecenter, og af listen fremgår det, at der per 1.
juli 2019 ikke kun var ansat én leder af sektionen, men to.
Både en politikommissær og en vicepolitikommisær leder i dag afdelingen, som per 1.
august i år bestod af 14 medarbejdere.
Det er ifølge DR Nyheders oplysninger sket, fordi man har erkendt, at der ikke var et stort nok fokus på Telecenterets opgaver og udfordringer, når en fejl i it-systemet kunne forblive uopdaget i så mange år under skiftende ledelser.
De seneste månder har eksterne konsulenter også kulegravet selve it-systemet og de sikkerhedsprocedurer og kvalitetskontroller, som Rigspolitiet har haft i forhold til behandlingen af data, som systemet spyttede ud.
I august skiftede Rigspolitiet også ud i ledelsen.
Her flyttede man John Vestergaard fra en post som politidirektør.
Det skete, kort efter at Rigspolitiet havde orienteret om fundet af en ny fejl i it-systemet.
Den nye fejl handlede om, at it-systemet også i perioder havde rykket telemasters placeringer op til 220 meter forkert i forhold til, hvor de i virkeligheden står.
Rigspolitiet og Rigsadvokaten har mandag leveret deres redegørelse i sagen til Justitsministeriet.
Her fremgår resultatet af de eksterne konsulenters arbejde også.
Indholdet bliver offentliggjort ved et pressemøde i morgen.
Det var justitsminister Nick Hækkerup (S), der i juli bad om en kulegravning af sagen:FacebookTwitterKopier linkEmner:Rigspolitiet|Socialdemokraterne|Sten Bønsing (forsker)|Arbejdsmarked|Offentlig forvaltning




https://www.dr.dk/nyheder/kultur/laes-svarene-praest-om-omdiskuteret-deltager-opgaven-er-ikke-udstille-mennesker-eller






https://www.dr.dk/sporten/atletik/ikon-i-karantaene-manden-bag-mo-farah-ville-hellere-doe-end-tabe

AtletikIkon i karantæne: Manden bag Mo Farah ville hellere dø end at tabeAlberto Salazars dopingkarantæne trækker tråde til nogle af verdens bedste atleter og verdens største sportsbrand.
© ScanpixAf Emil Halkier03.
okt.
2019 kl.
19.
46Læs opManden, myten og i manges øjne også legenden.
I juni 2015 var dengang 59-årige Alberto Salazar det måske mest profilerede navn i amerikansk atletik.
Tidligere maratonløber med sejre i både New York og Boston, nu mellem- og langdistancetræner, som gennem årene har haft store navne, heriblandt britten Mo Farah, under sine vinger.
Alberto Salazar var efter årtusindeskiftet med til at skubbe prestigeprojektet Nike Oregon Project ud over rampen på en mangeårig sponsoraftale til en samlet værdi af 460 millioner dollars.
Med det enorme sportsbrand i ryggen og med base i Nikes baghave i Beaverton, har han arbejdet med ét mål for øje: At ende den østafrikanske dominans på løbedistancerne.
Men i juni 2015 satte BBC-journalisten Mark Daly ild til lunten under Salazar.
Atletiktræneren Alberto Salazar har fået en karantæne på fire år af USA's anti-dopingagentur.
Daly, BBC og det amerikanske medie ProPublica stillede i dokumentaren 'Catch Me If You Can' store spørgsmålstegn ved amerikanerens metoder.
Flere af Salazars tidligere atleter og trænerkolleger associeret med Oregon-projektet fortalte åbent om en meget lemfældig omgang med dopingreglerne og sportens etiske værdier.
Modsvaret fra Salazar?
Et åbent brev på 12.
000 tegn, hvori han forlangte en undskyldning.
- Jeg tror på en ren sport og hårdt arbejde.
Det samme gør mine atleter, lød det blandt andet.
Hvis du snyder, får du karantæne.
Jeg går ind for livstidsudelukkelser og ville ønske, at Salazars karantæne var længere.
Jenny Simpson, amerikansk atletOgså det internationale atletikforbunds præsident, Sebastian Coe, stod klar, skulder ved skulder med sin personlige ven gennem 35 år, og verfede anklagerne af.
- Alberto er en verdensklasse-træner.
I skal ikke tro, at Nike Oregon Project er en lysky operation foretaget i al hemmelighed, som det man så i 1970'ernes østblok.
Det er det ikke, sagde Coe, som dengang i 2015, udover hvervet som antidoping-præsident, også var Nike-ambassadør.
Få måneder senere blev Coes bånd til sportsgiganten klippet.
Efter udsendelsen tonede frem på tv-skærmene verden over, begyndte USA's antidoping-agentur, USADA, en efterforskning af Alberto Salazar med Travis Tygart i front.
Manden, der i sin tid fældede Lance Armstrong.
Persona non grata i DohaÅrene gik, lunten brændte videre og mandag eksploderede bomben.
I en 140 sider-lang rapport konkluderede USA's antidoping-agentur, at Alberto Salzar har forbrudt sig mod reglerne og med øjeblikkelig virkning tildeles en karantæne på fire år.
Også Salazars højre hånd i Nike Oregon-projektet, Jeffrey Brown, blev tildelt fire år i skyggen.
Hvis den knægt havde valget mellem at tabe eller dø, ville Salazar vælge døden.
Fred Lebow, tidligere formand for New York Road Runners Club.
Overtrædelserne tæller ulovlige infusioner, forsøg på at manipulare resultaterne i dopingtests samt fragt af og omgang med testosteron.
Alt sammen parallelt med årets største atletikevent, VM i Doha, hvor Alberto Salazar befandt sig, da den tunge rapport landede på bordet.
Faktisk havde en af hans Nike Oregon-atleter, hollandske Sifan Hassen, blot to dage forinden vundet VM-guld på 10.
000 meteren.
Her blev Salazar lynhurtigt persona non grata og strippet sin akkreditering.
En bombe under systemetNår en dopingkarantæne lander midt under et verdensmesterskab, sender det ringe i vandet, og den amerikanske mellemdistanceløber og tidligere verdensmester på 1500-meter, Jenny Simpson, var rimelig klar i sin retorik, da hun blev spurgt ind til situationen.
'Get him out!
'.
Få ham ud.
- Hvis du snyder, får du karantæne.
Jeg går ind for livstidsudelukkelser og ville ønske, at hans karantæne var længere, siger Jenny Simpson.
- Alle der kender til atletiksporten ved, at der er en sort skygge over den gruppe (Nike Oregon Project-atleterne, red.
).
Jeg kan ikke forstå, at folk vælger at være en del af den gruppe.
Den amerikanske VM-atlet Jenny Simpson mener, at Alberto Salazar burde blive udelukket fra atletiksporten på livstid.
Alberto Salazar er velsagtens den mest kendte ikke-atlet nogensinde til at modtage en dopingsanktion.
Det til trods for, at ingen af amerikanerens NOP-atleter nogensinde er testet positiv for brug af doping.
Det faktum placerer Salazar-sagen på linje med Balco-skandalen i startnullerne, hvor et amerikansk firma forsynede atleter med præstationsfremmende medikamenter samt sagen mod cykelrytteren Lance Armstrong.
Begge eksempler, der endte med domme, men samtidig ikke havde 'the smoking gun', det endegyldige fysiske bevis, i form af en positiv prøve.
- Og det er den største bombe under det hele, siger Verner Møller, dopingforsker og professor ved Aarhus Universitet.
- Antidopingsystemet skulle jo have fanget det, hvis der var gjort noget ulovligt.
Hvis systemet ikke kan det, gør det ikke andet end at gå og genere atleterne og tage deres tis og blod.
Så har det intet med retfærdighed at gøre.
Så er dopingtests ligegyldige.
Alberto Salazar har anket karantænen og skrev efterfølgende i en udtalelse på Nike Oregon-projektets hjemmeside, at han var chokeret og har følt sig uretfærdigt behandlet af USADA.
Atletiktrænerens anke har mødt fuld opbakning fra Nike.
Tråde til løbefænomenet Mo FarahLøb har altid været omdrejningspunktet i Alberto Salazars liv.
Den cubansk-fødte amerikaner var i sine tyvere en af USA's absolut bedste maratonløbere med et hattrick ved New York City Marathon i 1980, 1981 og 1982 blandt karrierens største bedrifter.
Med sin andelignende løbestil og uknækkelige vilje pressede Salazar flere gange sin krop til det maksimale og ofte også længere end det.
- Hvis den knægt havde valget mellem at tabe eller dø, ville han vælge døden, har Fred Lebow, tidligere formand for New York Road Runners Club, sagt om Salazar.
Den stil har Alberto Salazar taget med videre i sin trænergerning, hvor han først og fremmest er kendt som manden bag det britiske løbefænomen Mo Farah.
Mo Farah vandt ved VM i 2017 guld på 10.
000 meter-distancen.
Britten har vundet seks verdensmesterskaber i karrieren.
Farah startede sit samarbejde med Salazar i 2011, før deres veje skildtes i 2017 - to år efter dokumentaren blev sendt.
I den periode gik Mo Farah fra en syvendeplads ved VM i 2009 til at vinde seks verdensmesterskaber og fire olympiske guldmedaljer.
- En god tommelfingerregel er, at hvis noget er for godt til at være sandt, så er det nok heller ikke sandt.
Da Salazar fik Mo Farah under sine vinger, var han en del af subeliten.
Derefter blev Farah uslåelig, siger dopingforsker Verner Møller.
Storbritanniens antidopingenhed, UKA, gik selv ind i en undersøgelse af Farah og forbindelsen til Alberto Salazar og Nike Oregon Project.
UKA konkluderede, at der ikke var grund til bekymring, lød det.
Eksperimenterede i Nikes baghaveDet er svært at sige Alberto Salazar uden at sige Nike.
Amerikaneren har sågar brandets logo, den verdenskendte 'swoosh', tatoveret på kroppen, ligesom en bygning i Nikes hovedkvarter i Beaverton er opkaldt efter ham.
Salazars nylige dopingkarantæne trækker imidlertid også tråde til det amerikanske sportsmærke, viser USADA's rapport.
12 gange på 140 sider står navnet Mark Parker, Nikes administrerende direktør.
Mailkorrespondancer mellem Jeffrey Brown, Salazars højre hånd, og Parker viser, at den højtstående Nike-direktør var fuldstændig klar over, hvad der foregik i laboratoriet.
Her eksperimenterede Salazar blandt andet med testosteron-gel og undersøgte, hvor meget han kunne smøre på en atlet, før det ville give en positiv dopingprøve.
Til forsøget agerede Alberto Salazars to sønner forsøgskaniner.
De blev testet før en tur på løbebåndet, påsmurt gelen og testet igen efterfølgende.
- Vi er nødt til at fastlægge den minimale mængde af gel, der vil forårsage et problem (udløse en positiv prøve, red.
), skrev Jeffrey i en mail til Mark Parker.
Dokumenter i USADA's rapport viser, at Nikes administrerende direktør, Mark Parker, var vidende omkring de eksperimenter, Alberto Salazar foretog på sine Nike Oregon Project-atleter.
En Nike-talsmand har siden udtalt, at forsøget blev udført, fordi Salazar frygtede, at nogen i smug kunne smøre testosreron-gel på Nike-atleter og på den måde bringe dem i fare for at blive fældet for doping.
Alberto Salazar har også eksperimenteret med L-Carnitin, en aminosyre, der konverterer fedt til energi.
Det gik tilsyneladende så godt, at han i en mail i 2011 foreslog Lance Armstrong at prøve det, da cykelrytteren var ved at træne op til en ironman.
- Lance, ring til mig hurtigst muligt!
Vi har testet det (L-Carnitin, red.
), og det er fantastisk, skrev Salazar ifølge USADA-rapporten.
- Alt sammen fuldstændig lovligt og naturligt.
Du kommer til at færdiggøre et ironman 16 minutter hurtigere, hvis du tager det.
Ridser i lakkenKoblingen mellem Salazars dopingkarantæne og brandet Nike er langt fra god PR, mener Kenneth Cortsen, sportsøkonom og forsker ved professionshøjskolen UCN i Nordjylland.
- Det giver ridser i lakken.
Hvis du kigger på sportslandskabet og drager paralleller til lignende problematikker om overskridelse af etiske og lovgivningsmæssige grænser, er det selvfølgelig noget, som er med til at sætte spørgsmålstegn ved sportens integritet og værdisæt, siger sportsøkonomen.
For ender det et sted, hvor skeletter og dårligdomme fortsat vælter ud af skabet i Nikes kælder, kan det i en vis forstand devaluere sporten som markedsføringsplatform.
- Brud på dopingbestemmelserne er ikke noget, sporten kan nikke anerkendende til.
Og det er et kæmpe problem for et sportsbrand at blive associeret med.
Særligt i Nikes tilfælde, hvor man har forsøgt at tage ejerskab i form Oregon-projektet.
Mens jorden skælver videre under Alberto Salazar, fortsætter atletik-VM i Doha ufortrødent ugen ud.
Herefter må verdens bedste atleter vente to år, før der igen skal dystes om VM-metal.
Det bliver i august 2021 i Eugene i Oregon.
Byen, hvor Nike blev grundlagt.
FacebookTwitterKopier linkEmner:Doping|Lance Armstrong (cykelrytter)|Nike|Oregon|Sebastian Coe (idrætsleder)




https://www.dr.dk/nyheder/indland/laes-svarene-olivia-fik-opereret-sin-epilepsi-vaek-fra-hjernen-nu-kan-mine-droemme






https://www.dr.dk/nyheder/indland/rasende-forsvarer-efter-dom-til-tillidsmand-det-er-fuldstaendig-uacceptabelt

IndlandRasende forsvarer efter dom til tillidsmand: 'Det er fuldstændig uacceptabelt'Tillidsmand fra DB Cargo har anket betinget fængselsdom for forvanskning af beviser fra togulykke.
Forsvarsadvokat Torben Koch er vred over dom på 20 dages betinget fængsel.
Af Emil Søndergård Ingvorsen og Christian Nordkap (interview)03.
okt.
2019 kl.
17.
20Bemærk: artiklen er mere end 30 dage gammelLæs opDet er uhørt og langt ude, at en 47-årig tidligere ansat i fragtfirmaet DB Cargo er idømt 20 dages betinget fængsel i forbindelse med togulykken på Storebælt i januar, hvor otte personer mistede livet.
Jeg synes, at dommen er fuldstændig uacceptabel.
Torben Koch, forsvarsadvokatDet mener mandens forsvarer, Torben Koch, efter at den tidligere tillidsmand i firmaet, der håndterer jernbanefragt, i dag blev fundet skyldig i at forvanske et bevis.
Det skete, da han valgte at slette et navn og en dato fra et dokument, som ledelsen havde bedt om at få udleveret umiddelbart efter ulykken.
Læs også:Efter togulykke: Tillidsmand dømt for at forvanske bevismateriale- Jeg synes, at det helt åbenlyst er en ukorrekt afgørelse.
Jeg synes, at den er urimelig, og den står slet ikke mål med, hvad han har lavet.
At give ham en betinget frihedsstraf giver efter min opfattelse absolut ingen mening, siger Torben Koch.
Vil frifindes i landsrettenDen 47-årige har hele tiden bedyret, at han er uskyldig i anklagen, og hvis han alligevel skulle have været fundet skyldig, havde en bødedom været det absolut maksimale.
- Vi anker dommen til landsretten, hvor vi håber, at der er nogle mere fornuftige dommere, som kan se, at han skal frifindes.
Han har ikke begået nogen former for bevisforvanskning, som han er tiltalt for.
Jeg synes, at dommen er fuldstændig uacceptabel, siger forsvareren.
Specialanklager Bo Bjerregaard havde begæret 20 dages betinget fængsel, hvilket retten også har valgt at følge.
- Retten fulgte min påstand hele vejen, så jeg er tilfreds.
Nu må sagen gå sin gang i landsretten, og så må vi se, hvad der kommer ud af det, siger han.
Ulykken på Storebæltsbroen 2.
januar kostede otte personer livet, da en trailer med ølkasser blæste af toget fra DB Cargo og ramte et modkørende passagertog.
Havarikommissionen har i en foreløbig rapport om ulykken fastslået, at de låsemekanismer, som skulle holde lasten fast på godstogets vogne, var utilstrækkelige.
Havarikommissionens endelige rapport er endnu ikke klar.
FacebookTwitterKopier linkEmner:Ulykker|A/S Storebælt|Anklagemyndigheden|Arbejdspladser|Fyn




https://www.dr.dk/nyheder/kultur/film/serieeksperter-den-nye-joker-ligner-en-skoleskyder

Film og serierSerieeksperter: Den nye 'Joker' ligner en skoleskyderFilmen om Jokeren tegner et nyt billede Batman-skurken, men har også vakt kritik.
Filmen har premiere i dag og har modtaget generelt pæne anmeldelser.
Især Joaquin Phoenix skamroses for sin rolle som Jokeren.
(© Warner Brothers Pictures)Af Den daglige dosis - redaktionen 03.
okt.
2019 kl.
18.
35Bemærk: artiklen er mere end 30 dage gammelLæs opAnmeldere verden over har allerede udnævnt filmen ‘Joker’ som et nybrud inden for superheltegenren – og måske er hovedrolleindehaver Joaquin Phoenix allerede i gang med at skrive et udkast til en Oscar-tale.
Men filmen møder også kritik.
Nogle mener, at filmens portræt af den forskruede hovedkarakter Jokeren er for sympatisk – og at det i sidste ende kan få vrede, unge mænd til at retfærdiggøre og begå voldelige angreb.
Den frygt har flere amerikanske medier bragt op de sidste par uger - og politiet i Los Angeles har sågar udvidet bemandingen i Los Angeles på premieredagen.
Læs også:Politiet i Los Angeles øger bemandingen til premieren på 'Joker'DR's film- og serieeksperter Kasper Lundberg og Frederik Dirks Gottlieb forklarer, at Jokeren denne gang - modsat i Batman-filmene - ikke bare er psykisk syg.
- Her bliver det mere samfundets skyld, forklarer de.
Og derfor er der frygt for, at vrede, hvide mænd kan genkende dem selv i ham.
Det forklarer de i dagens afsnit af P3's nyhedspodcast Den daglige dosis, der dykker ned i filmens premiere og årsagen til, at den har vakt en del opsigt i forhold til det, der beskrives som 'hvid terrorisme'.
Bekymringer i biffen: Kan 'Joker' opildne vrede, hvide mænd til vold?
Ligner og taler som JokerenFrygten bunder i, at USA har sine problemer med masseskyderier begået af unge mænd.
Og man er bange for, at hvis man får sympati for Jokeren og hans handlinger i filmen, så kan de vrede, unge mænd bruge det til at retfærdiggøre lignende handlinger.
Den Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
- Figuren ligner jo de her personer og siger de samme ting, som nogle af dem, der har lavet skoleskyderier, forklarer Kasper Lundberg og Frederik Dirks Gottlieb i Den daglige Dosis.
- Der er en Elliot Rodger på 22 år, der begik et skoleskyderi (i Califonien i 2014 hvor seks personer mistede livet, red.
).
Han lavede en video, hvor han taler om, hvordan han ikke har kysset en pige, hvordan han er blevet ignoreret - og om hvordan verden dagen efter ville se hans hævn.
Læs også:6 stjerner!
Årets mest hypede film ryster anmelder- Og så griber folk jo til hvad som helst for at forklare det her fænomen - og der er det let at gribe til populærkulturen, forklarer de.
Med til historien hører det også, at en mand dræbte 12 i biografen under Batman-filmen The Dark Knight Rises i Colorado i 2012.
Tidligere har spil som GTA - Grand Theft Auto - også mødt kritik for at inspirere til vold.
Men ifølge studier skal man dog lede forgæves efter beviser på, at voldelige film og spil direkte skal have indflydelse på, hvor voldsparate folk er.
Find meget mere Den daglige dosis på dr.
dk/radio og i din podcast-app.
FacebookTwitterKopier linkEmner:Los Angeles|USA|Mord|Vold




https://www.dr.dk/nyheder/udland/oejenvidne-til-angreb-i-paris-folk-loeb-rundt-i-panik

UdlandØjenvidne til angreb i Paris: 'Folk løb rundt i panik'En tolk, der var tilstede på politihovedkvarteret under knivangrebet, har talt med pressen.
Fransk politi og sikkerhedsstyrker har afspærret politihovedkvarteret.
Af Malthe Sommerand03.
okt.
2019 kl.
16.
40Bemærk: artiklen er mere end 30 dage gammelLæs opUnder angrebet på et politihovedkvarter i det centrale Paris, hvor en administrativ medarbejder dræbte fire af sine kollegaer, før han selv blev skudt, var tolken Emery Siamandi tilstede på politihovedkvarteret i Paris.
Siamandi fortæller til flere medier herunder Associated Press, at det for alvor gik op for ham, at noget var galt, da han hørte skud inde på politihovedkvarteret.
- Jeg var i den afdeling (af politihovedkvarteret, red.
) med kontorerne, hvor trappen går op til præfektens kontor (hvor gerningsmanden startede sit angreb, red.
).
Til min overraskelse hørte jeg skud, og med det samme sagde jeg til mig selv, at dette ikke er normalt, siger Emery Siamandi.
Emery Siamandi var tilstede på politistationen, da angrebet fandt sted.
Her taler han med pressen.
Han så efterfølgende flere betjente løbe rundt med deres pistoler trukket.
- Jeg gættede på, at nogen måske havde tvunget deres vej ind i bygningen.
Øjeblikke senere så jeg tre politikvinder græde.
Folk løb rundt i panik.
Jeg kunne ikke hjælpe dem på nogen måde.
Deres kolleger græd også, så jeg regnede med, at det må være alvorligt, fortsætter Emery Siamandi.
Hovedhistorien:Fire politiansatte er dræbt ved knivangreb i Paris af kollegaBesøg fra præsidentenDen franske præsident Emmanuel Macron har besøgt gerningsstedet.
Det samme har Paris' overborgmester Anne Hidalgo.
Sidstnævnte hylder på Twitter ofrene for angrebet:- Vi (alle på rådhuset, red.
) ærer ofrenes minde, og vi takker for politiets engagement i parisernes sikkerhed.
Vi ved, hvad vi skylder dem, skriver overborgmesteren blandt andet.
baggrund:Vrede politibetjente på gaden i Paris efter selvmordsbølgeFacebookTwitterKopier linkEmner:Anne Hidalgo (politiker)|Emmanuel Macron (politiker)|Paris|Frankrig|Lokalpolitik




https://www.dr.dk/nyheder/penge/ekspert-ren-gift-oekonomien-naar-toldhaevn-mod-fly-rammer-dansk-ost

PengeEkspert: Ren gift for økonomien, når toldhævn mod fly rammer dansk ostNår toldkrigen rammer tilfældigt og brutalt, øger det faren for krise, lyder vurdering.
En række fødevarer pålægges 25 procent ekstra told, men USA's sanktioner rammer også den europæiske flyproducent Airbus med 10 procent told.
Af Alexander Hecklen03.
okt.
2019 kl.
17.
46Bemærk: artiklen er mere end 30 dage gammelLæs opStriden om Airbus og BoeingDet hele bunder i en 15 år gammel strid om flyvemaskiner.
I 2004 anklagede USA flere europæiske lande for at yde ulovlig statsstøtte til den franske flyproducent Airbus.
Ifølge USA gav statsstøtten Airbus en uretfærdig fordel over for den amerikanske konkurrent, Boeing.
I går valgte WTO at give USA medhold i sagen og åbnede samtidig for muligheden for at indføre toldsatser for 7,5 milliarder dollar årligt på varer fra EU.
Det er den højeste straftold, der nogensinde er givet grønt lys til fra WTO, skriver det amerikanske medie, Politico.
USA varslede prompte øgede afgifter - også på europæiske fly, der vil blive pålagt 10 procent ekstra told fra den 18.
oktober.
Ingen er fredet, og alle kan blive ofre i den tiltagende handelskrig mellem USA og EU.
Sådan lyder vurderingen fra økonomiprofessor Philipp Schröder fra Aarhus Universitet i kølvandet på, at USA planlægger at lægge 25 procent ekstra told på en række europæiske varer.
Ren gift for økonomienPhilipp Schröder, økonomiprofessor- Det her er eksemplet på, at selvom firmaer bygger salgsaktivitet og netværk op i USA, så kan du blive blokeret ret tilfældigt, siger han.
USA har fået muligheden for at lægge forhøjet told på europæiske varer, fordi der er givet ulovlig statsstøtte til den europæiske flyfabrik Airbus.
Men også en række danske producenter af blandt andet mejeriprodukter rammes af USA's told.
Det her kommer til at forstærke den afmatning, man har set i konjunkturernePhilipp Schröder, økonomiprofessor- Når der pludselig kommer told i en sag, der har med fly at gøre, men som også rammer danske osteproducenter, så er det ren gift for økonomien, siger Philipp Schröder.
Risikerer betydelige tabUd over at sætte toldbarrierer op for blåskimmelost og smør, så er det især danske fødevarer som kød, ost og muslinger, der ser ud til at blive ramt.
Og selvom det er forholdsvis bestemte varer, der rammes af USA's told, så kan det have alvorlige effekter for de virksomheder, det går ud over, siger Philipp Schröder.
- For den enkelte virksomhed kan det her være et betydeligt tab, siger han.
Ramte varer•EU-varer:•Fly•Fransk vin•Ost•Skotsk og irsk whisky•Spanske oliven•Britiske sweatere og uld•Tysk værktøj•DK-varer:•Muslinger•Svinekød•Ost•Smør•Kilde: Dansk Industri, Landbrug & FødevarerSelvom virksomhederne, som rammes af tolden, har forskellige muligheder for at reagere, så skal de forvente, at det kommer til at koste på pengepungen, lyder det fra økonomiprofessoren.
- Man kan sænke sin salgspris.
Det vil vi se hos de virksomheder, der har luft til at klare en periode med en øget toldsats.
Vi vil også kunne forvente, at man vil flytte salget til andre markeder - måske med et lille nedslag i prisen, siger Philipp Schröder.
Kan skubbe til kriseDet er ikke kun virksomhederne, der risikerer at tabe store summer på tolden.
Tilliden til økonomien generelt er også i fare for at lide et knæk.
Tolden er nemlig med til gøre virksomheder og investorer usikre på, om de skal bruge flere penge i den nærmeste fremtid.
Og det er skidt nyt for økonomien, lyder det fra økonomiprofessoren.
- Usikkerhed er en af hovedkilderne til, at virksomheder forsinker deres investeringer.
Hvis du ikke kan planlægge, så investerer du mindre, og derfor får vi en opbremsning i den globale konjunktur, siger Philipp Schröder.
Hvad er en recession?
Recession er en mild konjunkturafmatning, hvor væksten falder.
Mere præcist taler man om recession, når et lands bruttonationalprodukt har været direkte faldende i mindst to kvartaler i træk.
Bruttonationalprodukt er værdien af et lands samlede produktion med fradrag af værdien af de varer og tjenester, der er blevet brugt i produktionen.
Kilde: Den Store Danske, GyldendalØkonomer har tidligere advaret om en forestående recession i blandt andet Tyskland, som er opstået i kølvandet på handelskrigen.
- Det her kommer til at forstærke den afmatning, man har set i konjunkturerne.
Det gør det sværere at forstille sig, at de vender inden for de næste par kvartaler, siger Philipp Schröder.
Og det kan også på sigt ramme herhjemme, lyder vurderingen.
- Den danske økonomi har en lidt bedre chance i forhold til andre økonomier.
Men hvordan det udspiller sig, det ved vi først om et år eller mere, siger økonomiprofessor Philipp Schröder.
FacebookTwitterKopier linkEmner:Philipp Schröder (økonom)|USA|Økonomi|Erhverv|EU




https://www.dr.dk/sporten/fodbold/anderlecht-fyrer-frank-arnesen-som-teknisk-direktoer

FodboldAnderlecht fyrer Frank Arnesen som teknisk direktørDen belgiske fodboldklub Anderlecht opsiger Frank Arnesen, der har været teknisk direktør i klubben.
Frank Arnesen er blevet fyret i Anderlecht.
03.
okt.
2019 kl.
15.
24Bemærk: artiklen er mere end 30 dage gammelLæs opDen danske fodboldlegende Frank Arnesen er fortid i storklubben Anderlecht.
Torsdag oplyser den belgiske klub på sin hjemmeside, at man siger farvel til Arnesen, der har været teknisk direktør i klubben.
Frank Arnesen- 62 år- Tidligere professionel fodboldspiller og landsholdsspiller- Har siden 1994 haft dikretørjobs i store europæiske klubber, blandt andet Chelsea, PSV og AnderlechtArnesen, der havde stor succes som spiller i Anderlecht, blev annonceret som teknisk direktør i december sidste år.
- Frank finjusterede vores scouting-system og bidrog til handlerne med Michel Vlap, Derrick Luckassen og det norske talent Kristian Arnstad.
- Vi takker Frank for alt, han har lært os, og ønsker ham al mulig succes i hans videre karriere, lyder det fra klubben.
I maj hentede klubben Vincent Kompany som spillende manager, og ifølge avisen Het Laatste Nieuws er det dennes ankomst, der har sat gang i en rokade, der nu koster Arnesen jobbet.
I samme ombæring oplyser Anderlecht, at Frank Vercauteren bliver ny cheftræner for klubben.
Frank Arnesen har tidligere været sportsdirektør eller haft lignende roller i klubber som PSV Eindhoven, Tottenham, Chelsea, Hamburger SV, Metalist Kharkiv og Paok.
Som aktiv havde han en stor karriere som offensivspiller hos Ajax, Valencia, Anderlecht og PSV.
/ritzau/FacebookTwitterKopier linkEmner:Frank Arnesen (fodboldspiller)|Vincent Kompany (fodboldspiller)|Belgien|Fodbold|Hamburger SV




https://www.dr.dk/nyheder/udland/en-15-aar-gammel-sag-om-flyproducenter-skubber-til-handelsstrid-mellem-eu-og-usa

UdlandEn 15 år gammel sag om flyproducenter skubber til handelsstrid mellem EU og USAFra klage over Airbus til ekstra told på dansk blåskimmelost.
(Arkivfoto) Den europæiske flyproducent Airbus afholder pressemøde i USA.
Af Camilla Markvardsen03.
okt.
2019 kl.
16.
11Bemærk: artiklen er mere end 30 dage gammelLæs opDer kan umiddelbart være langt fra en mulig prisstigning på dansk blåskimmelost i USA til en strid om statsstøtte til den franske flyproducent Airbus.
Ikke desto mindre hænger de to ting sammen.
Når USA planlægger at hæve tolden på en lang række europæiske varer, herunder ost, fra den 14.
oktober, skyldes det en 15 år gammel strid mellem europæiske Airbus og amerikanske Boeing.
Læs også:USA lægger told på verdenskendte danske småkager: 'Meget alvorligt for danske jobs'Den største straf i WTO's historieI 2004 solgte Airbus for første gang flere fly end Boeing, hvilket ikke huede amerikanerne.
USA klagede til Verdenshandelsorganisationen, WTO, fordi man mente, at Airbus nød godt af statstilskud.
EU svarede igen ved at klage over Boeing.
For EU mente, at også amerikanerne gav statstilskud til deres flyproducent.
Siden da har WTO afgjort, at begge parter har fået ulovlige statstilskud.
Og i går slog WTO for første gang fast, hvordan USA kan straffe EU: USA får grønt lys til at indføre ekstra told på EU-varer for 7,5 milliard dollar.
Der er tale om det største beløb i Verdenshandelsorganisationens historie.
Læs også:EU klar til gengæld: Vil lægge afgift på vin og hummerWTO afgør snart EU's klageEuropa-Kommissionen håber på, at USA er villig til at indgå et forlig.
Men USA har indtil videre sagt, at nye toldafgifter på EU-varer vil blive indført fra den 18.
oktober.
Skulle det ske, har EU-Kommissionens formand, Jean-Claude Juncker, lovet at gøre gengæld.
Om få måneder ventes WTO nemlig at afgøre EU's klage over USA, og her tyder meget på, at EU på samme vis vil få grønt lys til at lægge told på amerikanske varer.
Så selvom det hele bunder i en strid om flyvemaskiner, kan det ende med, at prisen for danske småkager bliver højere i USA, mens vi herhjemme kan komme til at betale mere for en flaske californisk rødvin.
Du kan finde listen over amerikanske varer, som EU vil pålægge ekstra told, her, og listen over europæiske varer, som USA vil pålægge ekstra told her.
Læs også:Strid om flyvemaskiner får Trump til at smide afgifter på europæisk ost og vinFacebookTwitterKopier linkEmner:EU|Europa-Kommissionen|Jean-Claude Juncker (politiker)|USA|EU-forhold




https://www.dr.dk/sporten/ekstremsport/6-minutters-frit-fald-med-321-kilometer-i-timen-naar-jeg-ikke-maerker-frygten

Ekstremsport6 minutters frit fald med 321 kilometer i timen: 'Når jeg ikke mærker frygten mere, stopper jeg'Ulf Munkedal står ansigt til ansigt med frygten, når han dyrker sin sport; Wingsuit Performance Flying.
Foto: Martin Sorgenfrei.
Af Katrine Elkjær og Rikke Smed Iversen03.
okt.
2019 kl.
18.
00Bemærk: artiklen er mere end 30 dage gammelLæs op321 km/t.
En fremdrift, der kan udfordre selv den hurtigste Ferrari, men ikke desto mindre udsætter Ulf Munkedal sin krop for denne svimlende fart.
Han har nemlig i sin fireårige karriere som eliteudspringer sat en række danske rekorder i sin disciplin Wingsuit Performance Flying.
I seks minutters frit fald og en højde på syv kilometer falder han i sin aerodynamiske dragt.
Vægtløs, gennem luften med en hastighed, de færreste kan måle sig med.
Hvordan håndterer ekstremsportsudøvere frygt?
I oktober kaster LIGA på P3 og DR Sporten lys over ekstremsportens verden.
I løbet af denne måned vil en række ekstremsportsudøvere derfor fortælle om lige netop deres passion.
Her kan du høre mandagens afsnit af LIGA og blive klogere på, hvorfor Ulf Munkedal dyrker en sport, hvor små detaljer kan have en afgørende effekt på liv og død.
En higen efter at overvinde frygtenFrygt er en relativ størrelse.
De fleste mærker den, men de færreste arbejder systematisk med den.
Ulf Munkedal er efterhånden blevet fortrolig med følelsen, men i den spæde start var det en kamp at overvinde den.
- De første 15 spring, jeg havde engang, var jeg skrækslagen hver eneste gang.
Det var 99 procent frygt, og 1 procent nydelse.
Omvendt var det lige netop denne følelse, der mentalt tvang Ulf Munkedal til at fortsætte.
- Jeg var drevet af, at jeg skulle overvinde frygten – og det er måske en speciel ting ved mig.
Men når jeg ser en udfordring eller kan mærke, der er noget, som er virkelig svært, så bliver jeg grebet af det.
- Jeg har ikke lavet noget i mit liv, som har givet mig så meget personlig udvikling, som wingsuit og faldskærm har.
Der er virkelig noget at arbejde med.
Jeg har lovet mig selv, at den dag hvor jeg overhovedet ikke kan mærke frygten længere, dér stopper jeg.
Jeg springer faldskærm for at føle mig levende.
Jeg springer ikke faldskærm for at dø.
Ulf Munkedal, eliteudspringerMed frygt som drivkraft er det vigtigt at være udstyret med en sund fornuft.
For selvom han dyrker en ekstremsport, der rækker ud over de flestes forstand, så er spørgsmålet om egen sikkerhed essentielt.
- Det værste er ikke at stå ved, at man er bange.
Jeg har lovet mig selv, at den dag, hvor jeg overhovedet ikke kan mærke frygten længere, dér stopper jeg.
Jeg springer faldskærm for at føle mig levende.
Jeg springer ikke faldskærm for at dø.
- Det handler om at acceptere, at frygten er der.
Ved at springe vænner man sig til følelsen, og så lærer man at håndtere den – og så bliver det rigtig sjovt.
Fartens ubarmhjertige størrelseFor meget er sket, siden Ulf Munkedal startede med at springe.
I dag føler han kun 1 procent frygt, når han tager skridtet fra flyet og ud mod vægtløsheden.
Lige netop denne frygt sikrer ham mod at tage på skæbnesvangre ture i luften.
Frygten tvinger ham nemlig til at tjekke, at hans udstyr er fastspændt efter alle kunstens regler.
Som enhver anden eliteudøver kommer man ikke sovende til medaljer.
Man skal konstant skubbe til egne grænser og konfrontere frygten i jagten mod nye rekorder.
Og det var lige netop dét, som Ulf Munkedal gjorde, da han for første gang skulle springe fra syv kilometers højde.
Han var i færd med at sætte en ny dansk rekord, da noget, der minder om en nærdødsoplevelse, rammer ham.
(I videoen nedenfor kan du høre ham fortælle om episoden)Naturens kræfterSom faldskærmsudspringer er vejrforholdene altafgørende.
Man er underlagt naturkræfternes uforudsigelige spil, og derfor er det vigtigt, at man kan balancere mellem ro og adrenalin.
Også med en puls langt over den gennemsnitlige.
- Der er vi jo helt ude af kontrol og skal nærmest bare kunne bevare en ro – og specielt når vi konkurrerer, så er det faktisk en udfordring.
For man skal simpelthen gå fra at være i ro og utålmodig, og så over til at være fuldstændig fokuseret.
I fire kilometers frit fald glemmer Ulf alt om hverdagens trædemølle.
For når han flyver frit som en fugl, har han et langedistanceforhold til resten af verden.
Og lige netop dette får ham til at påskønne alt det smukke ved den – men omvendt giver det ham også en stor respekt for den.
- Jeg kan godt nogle gange føle mig lille, når jeg er oppe imod naturen.
Også fordi jeg ved, det kun er mig.
Jeg har ikke en hjælpemotor og jeg har ikke nogen, der kommer og redder mig.
FacebookTwitterKopier linkEmner:Ferrari




https://www.dr.dk/sporten/haandbold/kvindeligaen/team-esbjerg-afvist-kan-ikke-nedlaegge-protest-mod-et-dommerskoen

KvindeligaenTeam Esbjerg afvist: 'Kan ikke nedlægge protest mod et dommerskøn'Team Esbjerg får ikke noget ud af protesten over timeout-situation fra pokalkamp mod Herning-Ikast.
Team Esbjerg cheftræner Jesper Jensen var rasende i kamoen mod Herning-Ikast.
03.
okt.
2019 kl.
17.
07Bemærk: artiklen er mere end 30 dage gammelLæs opHåndboldens disciplinærinstans tager ikke Team Esbjergs nedlagte protest fra pokalkampen mod Herning-Ikast 19.
september til følge.
Det oplyser Dansk Håndbold Forbund (DHF) i en pressemeddelelse.
- Håndboldens disciplinærinstans har vurderet, at den situation, som Team Esbjerg har nedlagt protest over i kampen mod Herning-Ikast Håndbold, er et dommerskøn.
- Ifølge spillereglerne kan man ikke nedlægge protest mod et dommerskøn, og derfor tages protesten ikke til følge, lyder det i kendelsen.
Uenighed om timeoutTeam Esbjerg nedlagde protest, fordi klubben mente, at træner Jesper Jensen med 35 sekunder tilbage af kampen havde trykket på timeout-knappen, mens Esbjerg var i boldbesiddelse.
Team Esbjergs cheftræner Jesper Jensen var langt fra tilfreds med situationen i kampen.
Ifølge Team Esbjerg var lyden fra hornet dog forsinket, og Herning-Ikast nåede at erobre bolden, og derfor fik det vestjyske hold ikke love til at tage timeout.
- Efterfølgende forsøgte dommerne at afgøre, om dette var tilfældet ved hjælp af videoproof, men det kunne ikke afgøres via tv-billederne, forklarer DHF.
Læs også:Kaos og frustration: Kæmpe timeout-drama sender Team Esbjerg ud af pokalen- Disciplinærinstansen vurderer, at dommernes afgørelse i forbindelse med hændelsen i kampens 59:25 minut er at betragte som en situationsafgørelse (dommerskøn).
DHF oplyser, at Team Esbjerg i høringsforløbet har angivet endnu en timeout-situation, fra da der manglede 14 sekunder af kampen, men da den ikke er nedlagt som officiel protest, kan disciplinærinstansen ikke behandle den.
Frustreret Jesper JensenHerning-Ikast endte med at vinde pokalkvartfinalen med 26-25, og Team Esbjerg-træner Jesper Jensen udtrykker frustration over, at hans hold ikke bliver tildelt en omkamp.
- Jeg vil ikke sige, at jeg er i chok, men jeg føler mig kørt over af et system, og jeg føler frustration på spillernes vegne, for klubben og mig selv.
Læs også:Mestertræneren fortsætter hos Esbjergs håndboldkvinder- Der sker så mange fejl i kampens sidste 35 sekunder, og de går os alle imod.
Vi mister to timeouter, vi får et straffekast imod os, og vi mister bolden to gange – uden at vi begår nogen fejl.
- Det er grotesk, og det er en trist dag for ikke bare Team Esbjerg, men også dansk håndbold, siger Jesper Jensen i en pressemeddelelse fra Team Esbjerg.
/ritzau/FacebookTwitterKopier linkEmner:Team Esbjerg|Dansk Håndbold Forbund|Herning|Ikast|Håndbold




https://www.dr.dk/nyheder/kultur/film/dansk-komedie-rammer-plet-med-en-type-vi-alle-kender-det-er-edderpineme

FilmlandSe temaAf Filmanmelder og vært på FilmlandPer Juul CarlsenFilm og serierDansk komedie rammer plet med en type, vi alle kender: 'Det er edderpineme hyleskægt!
'Filmen 'Jagtsæson' skildrer genkendelig kvinderolle, og det virker, skriver anmelder.
- Vi kan genkende Eva midt i den grovkornede humor.
Og fordi vi kender Eva, og vi ved, at det bare er film, er det hyleskægt, skriver Per Juul Carlsen.
(© Andreas Bastiansen/Nordisk Film Production)03.
okt.
2019 kl.
17.
00Bemærk: artiklen er mere end 30 dage gammelLæs opJeg kender Eva.
Måske ikke lige den Eva, der er med i 'Jagtsæson', men en lignende Eva, en af de kvinder, der er midt i fyrrerne, som er blevet skilt.
Som har et eller flere delebørn og surfer lidt fra mand til mand, men ikke rigtig kan stille sig tilfreds.
En kvinde, som er grundbitter og føler sig som et offer for de hundrede af års kulturelle påvirkninger, der siger os, at en kvinde ikke længere er interessant, når hun har passeret de 40.
'Jagtsæson'Instruktør: Tilde HarkampMedvirkende: Mille Dinesen, Lærke Winther, Stephania PotalivoPremiere: 3.
oktoberDu kender også Eva.
Jo, du gør.
Det er hende, der dukker op lidt for sent til familiefester, og som kommer bumlende sidelæns ind og enten har glemt at tage sminke på eller har taget alt for meget på.
Som kommer til at drikke lidt for meget og grine lidt for højt, og som måske også vælter en rødvinsflaske hen på aftenen, lige før hun kommer til at sige noget upassende om en mands hårpragt på vej ud af døren.
Mille Dinesen kender også Eva.
Ellers ville hun ikke kunne være en så udpræget Eva, som hun er i 'Jagtsæson'.
Mille Dinesen i rollen som den nyligt fraskilte mor, her sammen med eksmandens nye kæreste Isabella, spillet af Stephania Potalivo, der blandt andet har medvirket i 'Sjit happens', 'Klassefesten 3', 'Mercur'.
(© Andreas Bastiansen/Nordisk Film Production)Og Mille Dinesen kender Eva, fordi Eva nemt kunne være en søster til Nynne og Rita, som Dinesen har lagt skuespilkrop til i de populære tv-serier gennem sammenlagt 13 år.
Og Lærke Winther kender Eva.
Og Stephania Potalivo kender Eva.
Og instruktøren Tilde Harkamp.
Og manuskriptforfatterne Lars Miering og Claudia Boderke.
Ellers ville de ikke vide, hvor sjovt det er at puffe Eva helt derud, hvor det gør rigtig nas, som når hun opdager, at hendes eks-mand har fundet sig en yngre model med strammere kød og succesrig karriere.
Eller når hun opdager, at den yngre model Bella forsøger at puffe hende til side for at være bedste veninde med Evas bedste veninde, Marlene, og Bella overtaler Marlene til at tage til et kursted for at score en gift mand, som hun er blevet lun på.
Og Eva undervejs på kurstedet indser, at hun i dén grad er blevet det tynde øl, der forsøger at tale Marlene fra at have en affære, mens hun bliver udsat for den ene pinlige ydmygelse efter den anden.
Som da hun i befippelse over Bellas og Marlenes venindehygge banker sin bil ind bag i en parkeret bil uden for kurstedet.
Eller hun ligger med måsen i vejret for at få fjernet kropsbehåringen i numsen, og damen, der skal fjerne numsehårene, har sin småsyge pre-teenagesøn med på arbejde, og hun lover, at han ikke kigger, men det gør han da.
'Jagtsæson' er instruktøren Tilde Harkamps anden spillefilm.
Derudover har hun instrueret afsnit af adskillige tv-serie, som for eksempel 'Lærkevej', '2900 Happiness'.
(© Andreas Bastiansen/Nordisk Film Production)Vi kender også Eva, fordi vi har set de komedier, Claudia Boderke og Lars Mering har haft succes med før, 'Klassefesten 1-3', hvor mænd i fyrrerne tumler gennem ligeså pinlige, ydmygende, grovkornede øjeblikke som Eva.
Og vi kender Eva, fordi hun minder ikke så lidt om Kristen Wiigs Annie i 'Brudepiger', hvis pinligt udleverende humor 'Jagtsæson' nok har skelet til.
Men vi kender især Eva, fordi Mille Dinesen og Lærke Winthers Marlene og Stephania Potalivos Bella fortæller os, at DE kender Eva, i de små blikke, i måden de turnerer ordene, i pauserne, når de skal finde ud af, hvordan de slipper heldigst ud af en penibel situation.
Vi kan genkende Eva midt i den grovkornede humor, vi kan se hende komme ud for alt det, hun mindst af alt har lyst til at komme ud for.
Og fordi vi kender Eva, og vi ved, at det bare er film, er det edderpineme hyleskægt!
(© Nordisk Film Production)FacebookTwitterKopier linkEmner:Stephania Potalivo (skuespiller)|Lærke Winther Andersen (skuespiller)|Jagt|Mille Dinesen (skuespiller)




https://www.dr.dk/nyheder/politik/joy-mogensen-gaar-paa-barsel-her-er-hendes-afloesere

PolitikJoy Mogensen går på barsel: Her er hendes afløsere Rasmus Prehn og Benny Engelbrecht overtager henholdsvis rollen som kulturminister og kirkeminister.
Joy Mogensen går på barsel i morgen.
Af Emil Søndergård Ingvorsen03.
okt.
2019 kl.
16.
38Bemærk: artiklen er mere end 30 dage gammelLæs opKultur- og kirkeminister Joy Mogensen (S) går på barsel i morgen.
Det meddeler Statsministeriet i en pressemeddelelse.
- Statsministeren har derfor indstillet til Hendes Majestæt Dronningen, at minister for udviklingssamarbejde Rasmus Prehn i denne periode fungerer som kulturminister, og at transportminister Benny Engelbrecht i denne periode fungerer som kirkeminister, lyder det fra Statsministeriet.
Det var ventet, at ministeren ville gå på barsel i denne måned, og hun forventer at være på orlov i 'nogle måneder'.
Læs også:Borgmester som 30-årig, stod frem som solomor - og nu minister: Joy kan både være 'snu' og 'tonedøv'Det sagde hun i et interview med Ritzau i august.
- Heldigvis er jeg velsignet med en – 7-9-13 – stille og rolig graviditet.
Dermed er det min forventning, at jeg kan holde ud så lang tid som muligt i arbejdet, sagde hun.
- Derefter vil jeg nok have brug for et par måneder.
Men de ni måneder, jeg havde planlagt som borgmester, bliver det ikke, lød det videre.
Da Joy Mogensen blev hentet ind som minister i juni, forlod hun samtidigt sin post som borgmester i Roskilde, og her havde hun planlagt at være væk ni måneder.
Skal være solomorJoy Mogensens graviditet har fået mere opmærksomhed end de flestes.
Hun skal nemlig være solomor og får barnet med en anonym sæddonor.
Det fik partifællen og den daværende folketingskandidat Simon Simonsen til at kritisere hendes beslutning, som han kaldte 'selvcentreret', 'egoistisk' og 'et personligt frigørelsesprojekt'.
Sagen eksploderede hurtigt og fik flere højtstående socialdemokrater - herunder formand Mette Frederiksen - til at tage kraftigt afstand fra hans udtalelser.
Simon Simonsens opstillingskredes forsøgte også at få ham fjernet som folketingskandidat, hvilket ikke lykkedes.
FacebookTwitterKopier linkEmner:Benny Engelbrecht (politiker)|Joy Mogensen (politiker)|Socialdemokraterne|Valg og folkeafstemninger|Roskilde




https://www.dr.dk/nyheder/politik/kobenhavnere-skal-betale-mere-parkering-skal-kobe-mere-klimavenlige-biler

PolitikKøbenhavnere skal betale mere for parkering: Skal købe mere klimavenlige bilerDet bliver dyrere for københavnere at have parkeringslicens til deres biler, har Københavns Kommune besluttet.
Københavns Kommune gør timeparkering gratis for elbiler, mens prisen stiger for parkering af alle andre biler, både timeparkering og beboerparkering.
03.
okt.
2019 kl.
15.
48Bemærk: artiklen er mere end 30 dage gammelLæs opKøbenhavns Kommune fordobler prisen for parkeringslicens til de mest forurenende biler.
Det skal få flere til at købe mere klimavenlige biler og føre flere penge til velfærd.
Det er seks partier i Københavns Kommune blevet enige om med kommunens budgetaftale for 2020.
- Vi gør det gratis at parkere i elbil i en årrække frem.
Det gør vi ved at tage lidt mere fra de svinende biler, siger Københavns overborgmester, Frank Jensen (S) og henviser til, at timeparkering for elbiler gøres gratis.
Hvis man har en bil i energiklasserne C til G, vil en beboerlicens til en parkeringsplads stige fra 1600 kroner til 4000 kroner om året.
Har man en mindre forurenende bil, stiger prisen med et beløb fra 1000 til 2000 kroner årligt.
I dag ligger prisen på det halve eller mindre, skriver TV2 Lorry.
Stigningen skal ikke bortforklaresEn parkeringslicens til elbil koster ifølge mediet i dag 10 kroner om året, hvilket nu stiger til 200 kroner.
Det er jo ikke alle, der har råd til at opgradere til en ny elbil.
Kommer det her ikke til at ramme skævt?
- Det koster 4000 kroner om året, hvis man har en svinende bil - det, mener jeg, er rimelig betaling, men det er klart, at det er en stigning, og det skal ikke bortforklares, siger Frank Jensen.
Københavns Kommune har i næste års budget haft mulighed for at bruge flere penge end ellers, efter at regeringen og Kommunernes Landsforening sidste måned aftalte at give kommunerne 2,2 milliarder mere i 2020.
Penge til børn og grønne tiltagDe penge skal sammen med det, kommunen får i kassen gennem øgede parkeringsindtægter, investeres i børneområdet, det sociale område og det grønne område.
- Det er for første gang i ti år lykkedes at få så mange penge ind i budgettet, der går til kernevelfærd, siger Frank Jensen.
På skoleområdet er der afsat 800 millioner kroner til en ny skole i Ørestad og 28 millioner kroner hvert år de næste fire år for at kompensere for, at flere elever vælger folkeskole fremfor fri- og privatskoler.
På det sociale område er partierne blandt andet blevet enige om at bruge 15 millioner kroner hvert år i fire år på at tilbagerulle planlagte besparelser på handicapområdet.
Partierne bag aftalen er Socialdemokratiet, Enhedslisten, Alternativet, Radikale Venstre, SF samt Venstre.
Liberal Alliance, Konservative og Dansk Folkeparti forlod forhandlingerne undervejs.
/ritzau/FacebookTwitterKopier linkEmner:Frank Jensen (politiker)|Socialdemokraterne|Københavns Kommune|Biler|København




https://www.dr.dk/nyheder/kultur/frygter-storfilms-indflydelse-joker-ramt-af-boykot-og-advarsler

KulturFrygter storfilms indflydelse: 'Joker' ramt af boykot og advarslerÅrets mest hypede film vækker bekymring i USA.
Joaquin Phoenix portrætterer den latterliggjorte Arthur Fleck i den længe ventede storfilm (© Warner Brothers)Af Ellen Kirstine Jensen03.
okt.
2019 kl.
18.
30Bemærk: artiklen er mere end 30 dage gammelLæs opDen er en af de mest imødesete og omtalte film i år.
Men det er ikke kun positiv hype og forventningens glæde, der præger omtalen af 'Joker'.
Storfilmen med Joaquin Phoenix i hovedrollen har de seneste uger været omdrejningspunkt i en heftig debat, hvor flere mener, at filmens handling kan inspirere til vold og oprør.
Senest har det amerikanske militær frabedt sit personale at tage til premieren, da de frygter, at der flere steder i landet er risiko for, at nogen vil ty til våben og lad sig inspirere af den ustabile Gotham-skurks voldelige adfærd.
Desuden har en amerikansk biograf, der blev ramt af en massakre i 2012 i forbindelse med en Batman-premiere, boykottet filmen af frygt for et nyt masseskyderi.
Og det er især de såkaldte incels (ufrivilligt cølibate, red.
), man frygter vil lade sig inspirere af 'Joker'.
Incel-bevægelsen er i stigende grad blevet radikaliseret, og medlemmernes frustrationer går ofte ud over kvinder eller minoriteter.
- Incels er oftest en gruppe af mænd, der føler, at det enten er samfundet eller kvinder, der har franarret dem sex, forklarer Christian Mogensen, der er projektleder og foredragsholder på Center for Digital pædagogik.
Joaquin Phoenix har haft store sko at udfylde.
Joker-karakteren har været spillet af en række af de største skuespillere gennem tiden.
(© Warner Bros Pictures)Incel-diskussionen har udover advarsler og boykots vakt stor debat om 'Joker' på Twitter, hvor folk er vrede over den positive portrættering af Jokeren.
Om incelsEn incel er en sammentrækning af de amerikanske ord 'involuntary celibate', der direkte oversat betyder ufrivilligt cølibat.
Var oprindeligt et positivt onlineforum for folk, der havde svært ved at få seksuelle relationer.
I dag er det oprindelige forum splittet i en række underfora, hvor ekstreme holdninger til kvinder og race trives i bedste velgående.
Elliot Rodger blev i 2014 den første massemorder i bevægelsens navn.
En af de ophidsede Twitter-brugere frygter konsekvensen af at fremstille skurken fra Batman-universet som sympatisk.
- 'Joker', en film, hvor man skal forestille sig at sympatisere med en middelmådig, hvid mand, der bliver radikaliseret ind i afsporet vold, kommer helt sikkert til at appellere til det forkerte publikum af de værste årsager, skriver Twitter-brugeren Alan Zilberman eksempelvis.
Men hvad er 'Joker' egentlig for en størrelse, og hvorfor er folk så rasende over en biograffilm?
I 'Joker' portrætterer Joaquin Phoenix den aspirerende standupkomiker Arthur Fleck, der er fremmedgjort og latterliggjort af alle omkring ham.
Som resultat bliver han gradvist mere forstyrret og omfavner til sidst sin rolle som utilregnelig superskurk.
Selvom filmen har modtaget stor anmelderros - og trukket titlen som årets film i land på Venedig Film Festival - så har koret af kritikere problematiseret portrætteringen af Arthur Flecks udvikling.
De frygter, at hans rejse fra fremmedgjort samfundstaber til frygtet superskurk kunne lokke andre i samme retning.
Det blev den skamroste skuespiller bag Joker-portrættet konfronteret med i et interview med The Telegraph.
Og det fik ham til at udvandre fra interviewet.
Siden da har den offentlige nysgerrighed og forargelse over filmen kun vokset sig større.
Og for at forstå, hvorfor det lige præcis er 'Joker', der står for skud, bliver man nødt til at skule til de forenede stater.
Marginalisering og masseskyderierFilmen kommer nemlig i kølvandet på en række masseskyderier i USA.
Du husker måske Alek Minassian, der i 2018 skød 24 tilfældige mennesker ned på gaden i Toronto i Canada, hvoraf 10 blev slået ihjel.
Den 25-årige luftede før angrebet sine kvindehadske holdninger på Facebook, hvor han advarede om, at incel-oprøret var påbegyndt.
For når folk med de samme holdninger, som eksempelvis disse incels, stimer sammen på nettet, kan det godt have konsekvenser, mener Chistian Mogensen.
- Deres holdninger bliver skærpede og man udveksler teorier med hinanden om, hvordan kvinder kuer mænd, og så kan man sidde og hidse hinanden op og bekræfte hinanden i sit verdensbillede.
Og når man først finder det her fællesskab, så er der ikke nogen, der siger stop, siger Christian Mogensen.
Joaquin Phoenix har fået stor ros for sin rolle som Arthur Fleck i 'Joker' (© Warner Brothers Pictures)Ekspert: Filmen er på dybt vandI maj 2014 blev bevægelsen verdenskendt, da en selverklæret incel, Elliot Rodger, slog seks mennesker ihjel og skadede 14 andre i Isla Vista i Californien.
Inden han tog sit eget liv efterlod han sig et manifest og dokumenterede sine frustrationer på video.
I videoen fortæller den 22-årige, hvordan han ville straffe kvinder for at afvise ham og straffe seksuelt aktive mænd, fordi han misundede dem.
En række andre massemordere har siden Elliot Rodger erklæret sine sympatier for incelbevægelsen og både de og Elliot Rodger bliver ofte hyldet som helte på internettets incel-fora.
I de selvsamme incel-fora, der hylder Elliot Rodger, finder man også et hav af kommentarer, der opfordrer til vold, racisme og sexisme.
Og den seneste Joker-film har allerede tiltrukket sig en hel del opmærksomhed i disse mørke afkroge af internettet.
Ifølge Christian Mogensen er den seneste Joker-film altså på dybt vand.
- Billedet af den her slags mand, der får nok og gør oprør og derefter samler andre, der går med i oprøret, er i bedste fald uheldigt og i værste fald farligt.
Filmen taler ind i en kultur, hvor der er rigtig mange mænd, der er vrede på kvinder.
Vi ser allerede, at Arthur Fleck er en martyr for vrede, hvide mænd.
Han bliver helgengjort, siger Christian Mogensen om storfilmen.
Jeg tror ikke, at der er risiko for at filmen får nogen, der ellers ikke ville have handlet voldeligt til at handle voldeligt.
Rune Kristian Lundedahl NielsenDet er dog endnu ikke til at vide om filmen vil have nogen reel effekt på de mandlige seere.
Rune Kristian Lundedahl Nielsen, der er ph.
d.
ved IT-Universitetet i København, tager den da også lidt mere med ro.
- Jeg tror ikke, at der er risiko for at filmen får nogen, der ellers ikke ville have handlet voldeligt til at handle voldeligt.
Men man kan jo sagtens blive inspireret af, hvilken form volden skal tage.
Jeg kan bare kigge på den forskning vi har, der kigger på voldelige computerspil og voldelig adfærd.
Den mest grundige forskning på området finder ingen sammenhæng mellem voldelige spil og vold i samfundet, siger Rune Kristian Lundedahl Nielsen, der altså ikke tror på, at 'Joker' vil eskalere volden.
'Joker' har premiere den 3.
oktober.
FacebookTwitterKopier linkEmner:Vold|IT-Universitetet|Twitter|USA|København




https://www.dr.dk/nyheder/kultur/gift-ved-foerste-blik-frederik-kan-ikke-holde-ud-se-sig-selv-paa-tv-det-er

GIFT VED FØRSTE BLIK 2019Se temaKulturGift ved første blik-Frederik kan ikke holde ud at se sig selv på tv: 'Det er forfærdeligt''Jeg begynder at sammenligne mig med de andre deltagere,' siger Frederik.
© drAf Rikke Bjerge03.
okt.
2019 kl.
20.
40Læs opSpoiler-advarsel!
I artiklen her nævnes der detaljer fra afsnit syv af 'Gift ved første blik'.
'Gift ved første blik' er en seersucces, og i år er ingen undtagelse.
Hver uge er der over en million danskere, der følger de fem pars op- og nedture i eksperimentet.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
Men for én person er det nærmest umuligt at se med og umuligt at undgå.
Han medvirker nemlig selv.
- Det er forfærdeligt at sidde og se mig selv.
Jeg har meget, meget svært ved at være i det.
Jeg ser jo sådan set ikke programmet.
Kun den del, hvor vi er med.
Resten spoler jeg over, for jeg kan simpelthen ikke rumme det, lyder det fra 29-årige Frederik Fornitz.
Eksperterne matchede ham med 28-årige Maja Pedersen.
Men for Frederik blev eksperimentet ikke kun en kamp for kærligheden - men også en kamp mod sin egen usikkerhed.
Og netop usikkerheden er grunden til, at han har så svært ved at se programmet i dag.
- Jeg begynder at sammenligne mig med de andre deltagere og det, de sagde eller gjorde.
Hvorfor gjorde jeg ikke sådan?
Hvorfor gjorde jeg noget andet?
Fik det dårligt i TivoliNår Frederik ser sig selv på skærmen, føler han, det udstiller de svagheder og udfordringer, han har.
Og så bliver han frustreret over at kigge på sig selv.
Her er Tivoli-turen i afsnit syv et klassisk eksempel.
Parret er taget i forlystelsesparken for at have en sjov dag, men Maja efterspørger, at Frederik tager mere initiativ til, hvad han vil prøve.
Det ender med, at han prøver en forlystelse med Maja, som gør ham dårlig, og de må tage hjem.
- Jeg falder med det samme tilbage i den dumme vane med ikke at have det store behov eller ønske, og derfor kommer jeg igen til at lade Maja få følelsen af, at hun skal stå med ansvaret, forklarer Frederik i dag.
Han er frustreret over igen at se sig selv falde i det, han kalder for 'misforstået godhed'.
- Jeg tror, jeg kommer til at lade Maja føre, fordi det i mit hoved nok er vigtigere for hende, hvad hun gerne vil, end hvad jeg måske vil.
Jeg ville jo mest af alt bare gerne opleve det sammen med hende og se Maja i en helt anden setting, end jeg havde set hende før.
Hårdt, når Maja græderFrederik og Maja har sagt ja til at medvirke i det her interview sammen.
De sidder i sofaen, og på bordet står en flot buket blomster, han lige har købt til hende.
Hun gør ham tryg i alt det utrygge.
- Maja giver mig ro og er min største støtte, som Frederik siger.
Derfor er det også meget svært for Frederik at se de scener i programmet, hvor Maja er ked af det og græder.
- Det er jo vanvittigt hårdt at se, at jeg gør Maja ked af det, og det tager jeg meget ansvar for, siger han.
Her bryder Maja ind.
- Det er jo ikke dig, der gør mig ked af det.
Der sker jo en masse ting imellem os, som gør, at jeg reagerer.
Jeg er bare vildt følsom og reagerer ret nemt.
Men jeg kan godt forstå, det virker voldsomt, særligt hvis man påtager sig det ansvar, at det er dig, der gør, at jeg føler sådan.
- Vi har fra starten hygget os sindssygt meget og har haft gode snakke.
De er bare ofte kommet, når vi har været alene uden kamera, forklarer Frederik og Maja.
Det har hun sagt utallige gange til ham.
Og han forstår godt ordene.
Alligevel kan han ikke lade være med at bebrejde sig selv.
For hvis han nu havde gjort noget anderledes, var hun jo ikke blevet ked af det.
- Og så bliver det i mit hoved til, at det er mig, der har gjort noget forkert.
Krummede tæerI mange år har Frederik døjet med tunge tanker, og for syv år siden fik han konstateret en depression, som i en periode gjorde ham ude af stand til at arbejde.
Men ved hjælp af en psykolog og hårdt arbejde kæmpede han sig ud på den anden side og begyndte at føle sig parat til at slå sig ned med den rette kvinde.
Hun var bare ikke så nem at finde.
- Det er nok ikke en overraskelse for nogen, at jeg er en smule genert, så Tinder og byture er ikke lige mig, som han siger.
Men så fik en god veninde en ide.
Frederik skulle melde sig til 'Gift ved første blik'.
Han havde aldrig set de andre sæsoner før, så han prøvede at se sæsonen fra sidste år, men måtte give op efter fem minutter.
- Jeg krummede tæer cirka fem minutter inde i første afsnit af sæsonen, og så måtte jeg stoppe, husker han.
Psykolog Mette Smith siger: - Frederik og Maja gør begge meget af det, der er behov for i et parforhold.
De respekterer hinanden og er omsorgsfulde.
Alligevel var der noget ved konceptet, der tiltalte ham.
Især det med at få hjælp af eksperterne til at ramme en helt ny type kvinde.
Så han sendte en ansøgning afsted, og til hans egen overraskelse kom han igennem nåleøjet og blev matchet med Maja.
Hun var lige en kvinde for ham.
Smuk, smilende, sød, klog og spørgende.
Men desværre fik det Frederiks gamle usikkerhed til at vælte op i ham igen.
At der var kamera på, gjorde kun det hele værre.
Blev tavsDet blev svært for Frederik at reagere naturligt på skærmen, og der var tusind tanker, der styrtede rundt i hans hoved.
- Nu skal jeg huske at spørge.
Der skulle jeg have spurgt.
Hvornår kan jeg spørge næste gang?
Spørg ikke om noget, hvor du lyder dum.
Spørg ikke om noget, der gør hende ked af det.
Hvad skal jeg spørge om nu?
- Jeg vidste godt, at Maja ville grine med mig, hvis jeg fik sagt ting på en lidt kluntet måde, men det får jeg ikke gjort, da jeg er mere fokuseret på, at jeg skal leve op til, at jeg har fået en sød og pæn kone, siger Frederik.
(© Snowman Productions)Når tankerne om ikke at svare 'forkert' fyldte i hans hoved, fremstod han i stedet tavs på skærmen.
- Jeg er vant til at have mange af de tanker, så jeg registrerer dem ikke på den måde.
Men nu kan jeg se, at det er præcis det, der sker i hovedet på mig, når jeg ser 'Gift ved første blik'.
Og det havde desværre den effekt på Maja, at hun følte, det hele afhang af hende.
Måske ikke den optimale reaktion, set i bakspejlet, siger hun i dag.
- Jeg er frustreret over, at jeg gjorde det til mit ansvar, for det var der ingen forventninger om.
Jeg var følelsesmæssigt totalt på overarbejde og var flere år ude i fremtiden.
Jeg ville ønske, jeg kunne have slappet mere af i det, siger hun i dag.
ChampagneproppenMen ét er selvkritikken.
Et andet er folks kommentarer på nettet og i flere medier, hvor tonen flere steder har været hård mod Frederik.
Derfor vælger han den taktik, der virker bedst for ham.
Han ignorerer det.
- Jeg læser slet ikke kommentarspor og har kun læst få artikler.
Og det er kun, når dem, jeg kender, har læst på forhånd og sagt 'det her kan du godt læse', siger han.
En artikel i Berlingske var særlig kritisk mod Frederik med overskriften:- Hvad stiller man op med en mand, som ikke engang kan åbne en flaske champagne uden at skyde sig selv i hovedet?
Maja har trukket nitten med dødbideren Frederik.
Se videoklippet hvor Frederik skal åbne en flaske champagne:- Han kritiserer mig for, at champagneproppen rammer mig i hovedet.
Når det er på den måde, bliver det for plat og useriøst, og jeg læste ikke mere end overskriften, siger Frederik.
- Men der, hvor det er mere legitim kritik, er det sværere.
For jeg kan godt se, at jeg er stille og ikke får sagt noget i det materiale, de har valgt at vise, tilføjer han.
Men hvordan har Frederik det i dag med, at han valgte at stille op til programmet?
- Jeg føler på en måde, jeg har overvurderet, hvordan jeg selv havde det.
Jeg havde egentlig ideen om, at jeg kunne håndtere det bedre, end det lykkedes, siger han.
Så tilføjer han:- Men rationelt føler jeg alligevel, at jeg faktisk var klar til det.
Jeg havde bare ikke forberedt mig på, hvordan jeg håndterer det, hvis jeg ikke reagerer på skærmen, som jeg havde håbet og forventet.
Psykolog: 'Det er ikke farligt at vise, hvis man er ked af det'Mette Smidt er psykolog og parterapeut.
Det er hendes tredje sæson i ekspertpanelet i 'Gift ved første blik'.
Her giver hun sit syn på Frederiks deltagelse i programmet.
Var Frederik parat til at stille op?
- Det synes jeg, han var.
Forstået på den måde at Frederik er et selvstændigt, voksent menneske, som var parat til at finde kærligheden og udfordre sig selv.
Desuden synes jeg, de begge gør meget af det, der er behov for i et parforhold, rigtig godt.
Han respekterer Maja, er omsorgsfuld, og selvom hun udtrykker lidt utilfredshed, bliver han i forholdet og arbejder på det.
Det er også vigtigt at huske, at det nok har været lettere for dem at få en samtale til at flyde, når kameraet har været slukket.
Er det okay at vise, at han kæmper med sin egen usikkerhed?
- Det er ikke farligt at vise, hvis man er ked af det.
Det er vigtigt, at vi ikke stigmatiserer det her og mener, at vi ikke kan vise det svære på tv.
Men selvfølgelig er det et ekstraordinært stort pres at være på tv og svært at vide, hvordan man vil reagere på det.
Alle bliver overraskede over presset, når det bliver vist, og derfor får alle deltagerne tilbudt hjælp efter programmet, hvis de ønsker det.
FacebookTwitterKopier linkEmner:Parforhold|Tivoli|Berlingske Media|Sundhed og velvære|Forlystelsesparker




https://www.dr.dk/mitliv/jeg-gjorde-dit-liv-til-et-helvede-19-danskere-siger-undskyld-ting-de-fortryder

VIL DU VÆRE MED?
Se temaMit Liv'Jeg gjorde dit liv til et helvede': 19 danskere siger undskyld for ting de fortryderDet er i orden at nægte at tilgive, mener forsker.
- Moralen i at undskylde for mobning er fin.
Men der er ikke noget aflad i at sige undskyld.
Det skal ikke være for at pleje ens egen samvittighed.
Det skal være for modtagerens skyld, siger Helle Rabøl Hansen.
Af Sebastian Stokkebo Sørensen03.
okt.
2019 kl.
15.
20Bemærk: artiklen er mere end 30 dage gammelLæs opDe har naget dig i årevis.
Minderne om den person, du mobbede.
Måske var du barn eller teenager, og sandsynligvis kunne du aldrig finde på at gøre noget lignende i dag.
Så du har overvejet at give vedkommende en undskyldning.
Måske leget med tanken om at sende en Messenger-besked, hvor du kryber til korset.
Det ville være en kæmpe lettelse.
Men hvordan fungerer det egentlig at undskylde over for den person, man har mobbet?
Er det en lettelse for mobbeofferet?
Eller er det bedre, at man knytter sylten og holder sig væk?
Læs også:Nicolaj grinede med, da hans gode ven blev mobbet: 'Jeg lod ham blive smidt for hundene'Helle Rabøl Hansen har forsket i mobning siden 1998, og har interviewet mere end 120 mobbeofre.
Ifølge hende er det meget situationsbestemt, om man som mobber skal give en undskyldning.
Det er hendes opfattelse, at en overvejende del af mobbeofrene ikke kan eller vil tilgive mobningen, hvis de får en undskyldning.
Mange føler, at mobberen gør det for sin egen skyld - for at pleje vedkommendes egen dårlige samvittighed.
- Det ligger i vores kultur, at tilgivelse næsten altid ses som en god ting.
Det er en kontroversiel holdning, men jeg tror ikke, tilgivelse til alle tider er det rigtige at gøre.
Jeg husker et mobbeoffer, der sagde: 'Jeg vil have ret til ikke at modtage en undskyldning.
' Det standpunkt synes jeg, er helt i orden, fortæller Helle Rabøl Hansen.
Man undskylder også for sin egen skyldOmvendt er der også mobbeofre, som føler, at en undskyldning er på sin plads.
Som får det godt, når deres mobber går til bekendelse.
Så man skal lade det være op til sin mavefornemmelse, om man bør sige undskyld, forklarer Helle Rabøl Hansen.
Og så skal man gøre sig klart, om man primært siger undskyld for mobbeofferets skyld eller for sin egen skyld.
- Man undskylder aldrig kun for at lindre andre.
Det er også for ens egen skyld, for at lette sin samvittighed.
Det tror jeg, det er godt at være bevidst om.
Læs også:Mike skammer sig: Gjorde grin med tyk pige, så han selv slapHvis man beslutter sig for at undskylde over for sit mobbeoffer, har Helle Rabøl Hansen en klar opfordring.
- Man skal ikke gøre et show ud af det.
En gang imellem kommer der et mediestunt, hvor mobber og offer møder hinanden, og jeg krummer tæer, når det sker.
Tværtimod synes jeg, man skal vise, at man er flov.
At man skal gå til undskyldningen med så stor ydmyghed, som muligt.
I forbindelse med ugens 'Vil du være med?
'-tema om mobning har vi spurgt følgerne på DR3's Instagram, hvem de gerne vil sige undskyld til.
1.
- Den vikar, som fik os et helt år i musik, da vores lærer blev syg i 3.
klasse.
Undskyld, at vi gjorde det til en sport at få dig til at græde.
Undskyld, at vi knækkede dig og skræmte dig helt ud af klassen.
Undskyld, jeg ikke hjalp med at stoppe det.
Jeg er selv lærer nu, og min største frygt er, at en klasse skal gøre mod mig, hvad vi gjorde mod dig.
@ninaettrup2.
- Til hende 'aktivisten' i gymnasieklassen.
Vi bliver aldrig enige, men den måde, du blev behandlet på, er ingen måde at behandle andre mennesker.
Fra hjertet undskyld!
Anonym3.
- Min lillebror.
Jeg var en dum teenagertøs, som kun tænkte på drenge, fester, image og materielle ting.
Jeg forsøgte at ændre dig, jeg nedgjorde dig, fordi du spillede computer, og jeg fik dig til at føle, du ikke var god nok.
Undskyld.
Jeg elsker den mand, du er blevet, og jeg er pavestolt af dig.
I dag vil jeg gerne være som dig <3.
@thitwinther4.
- Til dig, der ikke længere er min veninde, hvilket jeg godt forstår!
Undskyld, at jeg drillede dig med din intakte mødom.
Jeg synes i virkeligheden, det var sejt, at du ventede i stedet for at miste din mødom til en idiot, der er ligeglad med dig.
Det gjorde jeg, og det er sgu ikke særlig sejt.
Men det er du!
Anonym5.
- Min lillesøster, som i forvejen ikke havde søde venner og blev holdt udenfor.
Jeg er ked af, at jeg ikke lod dig være venner med mine venner.
Undskyld for det.
Og tak fordi du er mere omsorgsfuld og godhjertet, end jeg er.
Nok til at lade mig være med og være venner med dine venner nu, da situationen er omvendt.
@livleroy6.
- Jeg vil gerne sige undskyld til Maja fra mellemtrinnet.
Jeg var lige kommet ud af fire år som mobbeoffer selv, men det var på ingen måde fair at vende det imod dig og gå med dem, der mobbede dig.
Jeg var bange, men det fortjener ingen.
Undskyld.
@justabirdslife7.
- Til dig fra efterskolen.
Det er desværre for sent at sige undskyld til dig, da du valgte at tage livet før tid, nok på grund af os.
Men undskyld, at vi gjorde dit liv til et helvede, fordi du var lidt anderledes.
Jeg døjer stadig med søvnproblemer efter ulykken.
Det er fem år siden.
Anonym8.
- Jeg vil gerne sige undskyld til MP fra gymnasieklassen, som drengene altid drak alt for fuld, så de kunne få ham til at gøre pinlige ting, som de og os andre kunne grine af.
Jeg gjorde ikke nok for at stoppe det.
Det piner mig stadig.
Undskyld.
Anonym9.
- Jeg vil gerne sige undskyld til min gamle klassekammerat Peter.
I 6.
klasse valgte jeg at bryde fire års venskab og hoppe over på mobbernes side i stedet.
Det er nemt at løbe med, når man er presset og gerne vil være populær.
Anonym10.
- Dig fra folkeskolen!
Vi kaldte dig grisen bag din ryg, fordi du havde opstoppernæse og altid gik alene rundt i skolegården.
Jeg får helt ondt indeni den dag i dag, hvor jeg selv har oplevet ensomheden.
Anonym11.
- Undskyld til dig, som jeg var med til at mobbe ud af 8.
klasse.
Jeg ser dig tit, og du smiler altid til mig.
Jeg kan ikke tage mig sammen til at sige undskyld ansigt til ansigt.
Af hjertet undskyld.
Du er så stærk.
Anonym12.
- En dreng fra min klasse, som en veninde og jeg lokkede et dickpic ud af.
Både undskyld til ham og os selv, det var ubehageligt.
Anonym13.
- Til mig selv for gang på gang at lade min usikkerhed tage over.
Undskyld til mig selv for ikke at sige fra over for andre tids nok.
Undskyld til mig selv for at lade folk udnytte mig for derefter at gøre grin med mig.
Undskyld til mig selv for at tale mig selv ned.
Undskyld til mig selv for at lade mig mobbe igennem hele min barndom.
Jeg skulle have sagt fra – og dét skulle ’de voksne’ også have gjort.
Anonym14.
- Kasper og Kurt, som var mine kollegaer.
Undskyld, at jeg ikke stod op for jer, da vores chef mobbede, chikanerede og fyrede jer.
Alt sammen fordi han stjal kreditten for jeres arbejde, så han selv stod bedre hos virksomheden.
Jeg vidste det, men gjorde intet … Undskyld.
Anonym15.
- Jeg vil gerne undskylde over for Anne.
Du pissede mig af, så dagen før vi havde sidste dag på efterskolen, fortalte jeg dig, at ingen kunne lide dig, og at alle bagtalte.
Alt sammen foran vores venindegruppe.
Jeg gjorde det, fordi folk kom til mig, når de havde issues med dig.
Men efter en time var de tilbage i armkrog med dig, og jeg blev glemt.
Jeg var jaloux, så undskyld.
Anonym16.
- Til dig fra byen, som jeg bagtalte i fuldskab med veninder.
Ikke en gang alkohol eller gruppepres kan være en undskyldning for at bagtale eller nedgøre en person.
Anonym17.
- Undskyld til dig i 0.
klasse.
Jeg er frygtelig ked af, at vi fyldte dine sko med vand og grus.
Det var urimeligt, at vi ikke fik skæld ud.
Jeg følte mig presset til at gøre det, men det er ingen undskyldning.
Undskyld.
Anonym18.
- Til alle dem, jeg har såret igennem årene med dårlig opførsel og sladder.
Jeg gjorde det af selvhad og ikke had til jer.
Undskyld al den drama, alt det shit og så videre.
Jeg forsøger at blive et bedre menneske nu.
Anonym19.
- Jeg vil gerne sige undskyld til dig, Marcus.
Akkompagneret af en anden klassekammerat mobbede jeg dig på grund af din vægt.
Jeg håber, at du har fundet ro i dig selv i dag, og at du har det for fedt!
Det fortjener du.
AnonymFacebookTwitterKopier linkEmner:Sundhed og velvære|DR3|Folkeskolen (Danmark)|Instagram




https://www.dr.dk/nyheder/indland/jacob-haugaard-er-faerdig-med-neger-her-er-4-fyord-du-boer-undgaa

IndlandJacob Haugaard er færdig med 'neger': Her er 4 fyord, du bør undgåDet er ofte navneordene, der skaber debat, siger seniorforsker fra Sprognævnet.
Det vil være mere neutralt at sige en person med Downs syndrom frem for 'mongol', vurderer Eva Skafte Jensen.
Af Sophie Bavnhøj03.
okt.
2019 kl.
15.
57Bemærk: artiklen er mere end 30 dage gammelLæs op"Min kone, hun har en skønhedsklinik inde midt i et fattigt distrikt," synger Jacob Haugaard.
Kan du finde "fejlen"?
Den danske komiker og sanger har nemlig valgt at skifte ordet 'neger' ud med 'fattigt', når han synger Kim Larsens hit 'Haveje'.
Dansk SprognævnDansk Sprognævn blev oprettet i 1955.
Sprognævnet er en forskningsinstitution.
Nævnet har tre hovedopgaver:Følge det danske sprogs udviklingSvare på spørgsmål om dansk sprog og sprogbrug.
Fastlægge den danske retskrivning.
Oven i redigerer og udgiver nævnet den officielle danske retskrivningsordbog, Retskrivningsordbogen.
Han har valgt at skifte ordet ud, da han mener, 'neger' er blevet et fyord de seneste 10-15 år, og derfor tænker han, at det er god stil at holde sig fra ordet.
Men 'neger' er langt fra det eneste ord, der hører til i skammekrogen.
Her kommer Eva Skafte Jensen, der er seniorforsker ved Dansk Sprognævn, derfor med en række ord, hun råder dig til at lægge væk - og et par, du skal lære at balancere alt efter kontekst og hensigt.
'Neger'Vi lægger ud med det ord, Jacob Haugaard ikke længere vil synge.
'Neger'.
For selv om vi opfatter ordet som nedladende nu, havde det en anden betydning før i tiden, lyder det fra Eva Skafte Jensen.
- Neger har ikke været ment nedsættende.
Det var en almindelig beskrivelse for et menneske med en bestemt afstamning, siger hun.
Med tiden er ordet dog blevet et nedsættende et af slagsen, og derfor kan det skabe misforståelser, mener seniorforskeren.
- Der kan ske en forvirring mellem den, der taler, og dem, der hører.
Det kan være, at taleren ikke har onde hensigter, men det kan misforstås hos lytteren, der lægger mere i ordet, siger hun.
En modsætning til 'neger' er 'perker'.
Det ord har altid været ment nedsættende, mener Eva Skafte Jensen.
Derfor er der sjældent tvivl om, hvad man mener, når man siger 'perker'.
'Sigøjner'Dansk Sprognævn holder blandt andet øje med, hvordan sproget udvikler sig, og rent praktisk betyder det, at man eksempelvis kigger på, hvordan medierne omtaler bestemte grupper af mennesker.
Og her er der sket en udvikling med ordet 'sigøjner'.
- Vi kan se, at der er sket et fald i ‘sigøjner’ og en stigning af ‘roma’, siger seniorforskeren.
Slår man sigøjner op i ordbogen, kan man ved siden af definitionen læse 'oftest nedsættende'.
Derfor mener Eva Skafte Jensen også, at man skal tænke over, hvornår og hvordan man benytter ordet.
- Man skal være forsigtig.
Det er ikke sikkert, at det er ment nedsættende, men den, der hører ordet blive sagt, kan synes, at det er hårdt, sige hun.
I samme kategori af ord råder Eva Skafte Jensen til, at man også er påpasselig med 'dværg' og 'blondine'.
'Bøsse'Ordet 'bøsse' er ikke nødvendigvis et fyord, men ifølge Eva Skafte Jensen er det et ord, hvor du skal tænke over situationen.
Forklaringen ligger i, at 'bøsse' har haft et noget anderledes liv end flere af de tidligere ord på listen.
- 'Bøsse' har haft et pudsigt liv.
Det startede som en neutral betegnelse og udviklede sig til et nedsættende ord.
Men i løbet af 1970’erne og 1980’erne erobrede bøsserne selv ordet, siger hun.
Et eksempel på erobringen er Bøssernes Befrielsesfront, der var en seksualpolitisk organisation, som blev grundlagt i 1971.
De kæmpede blandt andet for at synliggøre homoseksualitet.
© ScanpixFyord i børnerimJacob Haugaard er ikke den eneste, der har taget stilling.
Tidligere på året kom Gyldendal med to genudgivelse af Halfdan Rasmussens børnerim.
Men det blev uden otte rim fra originalerne, og det skabte stor debat.
De otte rim er:'Lille negerdukke'’To små negerdukker''Hittehatte hætte-huer''Rikke''Nogle øjne er så smukke''Alle bilerne fra landet''Negerdukken lille Sam''Sikken et hus'Forlaget udgav dog stadig en samling af hans rim, hvor de otte var at finde.
Kilde: GyldendalMed tiden er 'bøsse' igen blevet et skældsord, så nu har vi groft sagt to udgaver med hver sin betydning.
Med den historie vurderer Eva Skafte Jensen derfor, at du skal tænke over, i hvilken sammenhæng du benytter ordet.
'Mongol'Aspergers, anoreksi og psykopati er noget, man har - og ikke noget man er, understreger seniorforskeren.
Det samme gælder for Downs syndrom.
- En gang var ‘mongol’ en almindelig beskrivelse for et menneske med Downs syndrom.
Men efterhånden er det blevet nedsættende, siger hun.
'Mongol' er dog langt fra alene om at blive benyttet på den måde.
Går vi længere tilbage var 'åndssvag' en klinisk betegnelse for mennesker, der var mentalt eller psykisk udfordret.
Og de blev til tider sendt til Åndsvageanstalten af Åndsvageforsorgen.
Forsorgen blev senere overtaget af staten, men i 1980 blev den nedlagt.
Siden har meget ændret sig, og derfor opfordrer Eva Skafte Jensen til, at vi benytter en neutral betegnelse i stedet for 'mongol', 'psykopat' og 'anorektiker'.
- Den mest neutrale betegnelse vil være at sige en person med Downs syndrom.
Man kan dog også høre personen, hvad de helst vil have, man siger, uddyber hun.
Fremtidens fyordKvinde, mand - eller et helt tredje?
Fremtidens fyord kan være et kønsidentisk ét af slagsen.
Det vurderer Eva Skafte Jensen, selv om hun må indrømme, at det kan være svært at forudse den slags.
- Jeg ved det ikke, før vi står i det, men jeg kan forestille mig, at det bliver noget med køn, da der er en stor bølge med det nu, siger hun.
Ifølge seniorforskeren kan det terræn være svært at navigere i, og derfor råder hun til, at du bevæger dig forsigtigt.
Og det er et generelt tip fra hende.
- Vær lydhør og følsom over for, hvordan andre reagerer, indtil vi har fundet ud af, hvordan vi ikke træder hinanden over tæerne, vejleder hun.
FacebookTwitterKopier linkEmner:Jacob Haugaard (komiker)|Dansk Sprognævn|Sprog|Videnskab




https://www.dr.dk/nyheder/indland/top-3-saadan-spotter-du-politikernes-billige-tricks-paa-talerstolen

IndlandTop 3: Sådan spotter du politikernes billige tricks på talerstolenDet er meget bevidst, når politikerne bruger store tal eller idylliske metaforer, siger retoriker.
Simon Emil Ammitzbøll-Bille (LA) og Zenia Stampe (R)  ved Folketingets åbning.
Af Jesper Borup og Sine Skott03.
okt.
2019 kl.
18.
19Bemærk: artiklen er mere end 30 dage gammelLæs opPolitikerne er tilbage efter en lang sommerferie.
De er klar til debatter og interviews, men hvad siger politikerne egentlig mellem linjerne?
Retoriker og tidligere taleskriver for flere ministre, Janus Beyer, guider os igennem de tre mest brugte tricks.
Åbningsdebatten startede klokken 10 i dag - sidste år tog den 13 timer - og der er allerede eksempler på, hvordan politikerne under debatten flytter fokusset, mener Janus Beyer:- Jeg har bidt mærke i, at de gør, som de plejer.
Det er de samme retoriske trick, som de brugte sidste år og forrige år.
1De bruger metaforer for at undgå rigtige argumenterAllerede i den første sætning i statsministerens åbningstale er det første trick brugt.
© stephensenogbeyer.
dkHvem er eksperten?
Janus Beyer er cand.
mag.
i retorik og tidligere taleskriver for flere ministre og toperhvervsfolk i ind- og udland.
Mette Frederiksen (S) bruger flere metaforer.
Barnevogn, jordbær og cyklende børn bliver et billede på tillid, og det gør hun, fordi det er dét, vi modtagere kan huske.
- Jeg ved, hvor slagkraftigt det er at blande historiefortælling med politisk argumentation.
Når man hægter sine synspunkter op på et godt eksempel, så husker modtagerne eksemplet.
Men selvom metaforerne ofte er konkrete ting, vi kender fra vores eget liv, så skal vi huske, at de ikke er repræsentative.
- Eksemplerne er håndplukket til lejligheden, så det er en måde at luske nogle holdninger ned i lommen på modtageren - uden de er klar over det, forklarer Janus Beyer.
På den måde behøver politikerne ikke at argumentere for deres påstand eller synspunkt.
- Det er et greb, som kan erstatte argumentation.
Og det vil vi nødigt have, for det skulle ikke gå i stedet for argumentet, men snarere illustrere det, forklarer han.
2De bruger tal - så de kan overdrive- Politikerne har altid brugt overdrivelser og talfusk, slår Janus Beyer fast.
Han giver et eksempel med Nicolai Wammen (S) fra i går, hvor han fremlagde finansloven.
Finansministeren siger, at der er afsat 5,4 milliarder kroner til velfærd og uddannelse.
Læs også:Detektor: Socialdemokratiet lovede løft til psykiatrien - men giver ikke en krone mere i finansloven- Men mange af tallene er gamle penge, som allerede er aftalt med kommunerne.
Det er altså ikke nye penge, siger han og forklarer effekten hos modtageren:- Så ser det stærkt og initiativrigt ud.
På den måde får de en gennemslagskraft med meget volsomme tal, siger han.
Socialdemokratiets slogan under valgkampen var 'Velfærd først,' men de 5,4 milliarder snyder og lyder meget større, end de er, forklarer Janus Beyer.
For selvom vi forbinder tal med fakta, så kan de 'vendes og drejes':- Tal er taknemmelige.
Man kan bruge det til at overdrive eller sminke sine initiativer.
Udover milliarderne til velfærd.
Så bliver der sat spørgsmålstegn ved, om regeringen, støttepartierne eller oppositionen har ret, når det kommer til øremærkede penge til klimaet.
- Venstre siger, at regeringen har afsat nul kroner.
Virkeligheden er, at de har sat en milliard kroner af til grøn forskning.
De Radikale og Enhedslisten siger, det er uambitiøst, men Socialdemokratiet siger, at det er det mest ambitiøse klimainitiativ.
Hvad skal vi tro på?
spørger Janus Beyer.
Han forudser, at konsekvensen af talfuskeriet er, at vi stopper med at lytte, fordi vi ganske enkelt ikke stoler på tal.
3De snakker om de andres politik, når det er sværtMudderkast sviner, men det kan være taktisk klogt, og derfor bruger rigtig mange politikere det.
- I stedet for at redegøre for dét, der er svært, så skyder de bolden tilbage og kritiserer de andres politik.
Det handler om, at de ikke kan svare, forklarer han og siger:- Det er en ærgerlig tendens, for vi vil gerne blive klogere på, hvad partiet selv mener.
Vi stoler mindre på politikerneKun lidt over halvdelen af danskerne har tiltro til Folketinget.
For ti år siden gjaldt det for to ud af tre.
Kilde: Danmarks Statistik, 2008-2017Han vurderer dog, at der er en tendens på vej, hvor der vil komme mere fokus på substans og mindre på taktik og angreb.
Han siger, at det kommer på bagkanten af det britiske 'galehus' i forbindelse med brexit.
Herhjemme i Danmark skal vi forvente, at særligt én debat bliver sproglig sprængfarlig: Udlændingedebatten.
- Den inviterer til rigtig mange af de retoriske kneb, siger Janus Beyer og forklarer, at det er det område, der splitter flest.
Samtidig forventer han, at 'Socialdemokratiet bliver en lus mellem to negle', fordi de har ført valgkamp på stram udlændingepolitik, mens støttepartierne ønsker en blidere.
De tre videoer er blot eksempler på, hvordan politikerne kan bruge retoriske virkemidler.
Janus Beyer fortæller, at alle partier bruger trickene.
Historien blev til i DR's konstruktive radioprogram Public Service.
FacebookTwitterKopier linkEmner:Mette Frederiksen (politiker)|Nicolai Wammen (politiker)|Socialdemokraterne|Storbritannien|Udlændingepolitik




https://www.dr.dk/sporten/fodbold/kvindelandsholdet/gode-vilkaar-kommer-foer-ligeloen-bedre-forhold-vil-skabe-et-bedre

KvindelandsholdetGode vilkår kommer før ligeløn: ’Bedre forhold vil skabe et bedre landshold’Større trup, egen kok på udlandsture og kortere rejser er nogle af de punkter, kvindelandsholdet ønsker udlignet i forhold til mændene.
Pernille Harder (i nummer 10) er som kvindelandsholdets anfører en af dem, der er gået forrest i debatten om bedre løn og bedre vilkår på kvindelandsholdet.
Af Mathias Rene Hauge Jacobsen og Martin Leer Scharnberg03.
okt.
2019 kl.
13.
43Bemærk: artiklen er mere end 30 dage gammelLæs opSkal spillerne på det danske herrelandshold i fodbold have mere i løn end spillerne på det danske kvindelandshold?
Lige nu, ja.
Skal de have bedre vilkår?
Nej.
EM 2021- Det danske kvindelandshold spiller lige nu kvalifikation til EM 2021- Danmark spiller i kvalifikationsgruppe B, som de efter to kampe og to sejre fører- I morgen møder Danmark Bosnien-Hercegovina på hjemmebane, og på tirsdag møder de Georgien på udebaneSådan lyder meldingen i hvert fald fra tre af kvindelandsholdets profiler, Sanne Troelsgaard, Nadia Nadim og anfører Pernille Harder.
For de tre erkender alle, at DBU’s indtjening i høj grad kommer fra herrefodbolden, og at de derfor ikke mener, det er direkte uretfærdigt, at de mandlige landsholdsspillere også får en større bid af kagen.
Det fortæller Pernille Harder.
- Ligeløn er selvfølgelig noget, vi går efter.
Hvornår det sker, må vi se.
Vi ved, det tager tid.
- Det, vi på kort sigt virkelig vil have, er lige vilkår.
Bedre vilkår.
Det er det, der kan gøre os til bedre fodboldspillere, og det, der kan gøre, at vi kommer med til slutrunderne, siger Pernille Harder til DR Sporten.
Nadia Nadim spiller til daglig i den franske storklub Paris Saint-Germain.
Hun mener, at diskussionen om lige vilkår for herrernes og kvindernes landshold bør komme før diskussionen om ligeløn.
Og hun bakkes op af angrebskollega Nadia Nadim.
- Ligeløn synes jeg ikke, vi er nået til.
Det er drømmen en dag, og jeg håber, at vi kommer til at opnå det.
Lige nu tror jeg bare ikke, at det er realistisk.
- Lige vilkår vil senere føre til, at niveauet bliver højere.
Det vil give flere investorer og flere, der følger med.
Til den tid kan vi snakke om lige løn, siger Nadia Nadim, mens Sanne Troelsgaard uddyber.
- Vi skal have de bedste rammer.
Lige løn er på længere sigt.
Lige nu jagter vi lige vilkår, for med dem er jeg overbevist om, at vi kan præstere bedre og opnå, det vi vil, siger Sanne Troelsgaard.
De lange rejser skal afkortesEt af de ønskede forbedringspunkter er kvindelandsholdet lange rejsedage, når holdet skal spille på udebane.
Kan vi rykke det, tror jeg, vi kan komme langt.
Sanne TroelsgaardSeneste eksempel er opgøret i Israel i sidste måned, hvor holdet var på en lang rejse først fra Viborg til Hamborg, videre til Istanbul, inden holdet endelig kunne slå benene op ved ankomst til hotellet i Tel Aviv.
Alt sammen med rutefly – og alt sammen i kontrast til herrelandsholdets seneste rejse først til Gibraltar og sidenhen Georgien.
Her havde DBU chartret eget fly, og holdet kunne derfor flyve direkte først til udekampen mod Gibraltar og siden hen til Georgien.
- Det er ikke optimalt, at vi skal bruge hele dage på at rejse.
Oftest spiller vi to kampe i løbet af en landsholdssamling, og når man så skal restituere godt og være klar til at spille kamp igen tre dage efter den første, går det ikke, at vi har for lange rejser, siger Pernille Harder.
Danmarks Sanne Troelsgaard mener, at det ville gavne kvindelandsholdet, hvis de fik deres egen kok med på udlandsture, så spillerne kan være sikre på at få ordentlig mad forud for udebanekampe.
Sker der ikke noget i løbet af de næste år, kan vi komme til at sakke bagud i forhold til vores konkurrenter.
Sanne TroelsgaardAfkortede rejser er dog ikke det eneste, der står højt på ønskelisten hos landsholdsspillerne.
Også på det mandskabsmæssige plan ønskes der udligning af forskellene kvinderne og mændene imellem, hvor forskellen bare i trupperne aktuelt er fem spillere.
- Vi skal være flere spillere i truppen, så vi kommer op på 23 mand.
Vi skal have analytikere og mentaltrænere, der er med hele tiden, siger Pernille Harder, mens Sanne Troelsgaard savner kontinuitet og sikkerhed, når det kommer til måltiderne.
- Når vi er herhjemme i Danmark, er det ikke noget problem, men vi skal have en kok med, når vi rejser ud.
Når vi er ude, ved vi aldrig, hvad vi får at spise.
Kan vi rykke det, tror jeg, vi kan komme langt, siger Sanne Troelsgaard.
Konkurrenterne vil stikke afSer man ud over de danske grænser – uden det dog behøver at være langt væk - har lande som Norge, Sverige og Finland markant længere end i Danmark, når det kommer til ligeløn og lige vilkår herrelandshold og kvindelandshold imellem.
Her har begge landshold de samme forhold, og det samme gør sig gældende hos de forsvarende europamestre fra Holland samt New Zealand.
Flere af dem direkte konkurrenter til det danske kvindelandshold, og derfor også lande, der bør statuere et eksempel ifølge Sanne Troelsgaard.
- Sker der ikke noget i løbet af de næste år, kan vi komme til at sakke bagud i forhold til vores konkurrenter.
Lige nu skal vi med på bølgen.
Kan vi komme det, er jeg sikker på, at det bliver bedre i fremtiden.
Får vi de bedste rammer og bedste forudsætninger, er jeg sikker på, at vi kan præstere bedre, siger Sanne Troelsgaard.
Det danske kvindelandshold opnåede deres hidtil bedste resultat ved EM i 2017, da de vandt sølv.
Ifølge Nadia Nadim har forbedringerne af kvindelandsholdets vilkår dog været på rette vej de sidste mange år.
Og hun er derfor overbevist om, at selvom der forsat er langt til mål, skal det nok lykkes.
Vi kan ikke hive alle de gode forslag ned fra hylderne på én gang.
Peter Møller, Fodbolddirektør i DBU- Vilkårene bliver bedre og bedre for hver aftale, der bliver forhandlet på plads.
Men vi er stadig langt fra, hvor vi gerne vil være.
Selvfølgelig ønsker man, at kløften mellem herrelandsholdet og kvindelandsholdet bliver mindre.
- For ti år siden så det helt anderledes ud.
Der er sket meget siden da, og vi håber selvfølgelig, at det fortsætter sådan, siger Nadia Nadim.
Ej heller Pernille Harder er nervøs for, at de løbende forbedringer kommer til at strande.
- Der er en god dialog, og jeg er ikke bange for, at det ikke kommer til at ske.
Jeg tror slet ikke, at vi behøver at komme helt derud, siger Pernille Harder.
En økonomisk kabaleFodbolddirektør i DBU, Peter Møller, er enig i, at dialogen mellem unionen og kvindelandsholdet er konstruktiv.
Og han understreger, at DBU deler spillernes ønske om at styrke rammerne omkring kvindelandsholdet.
- Vi er klar til at gå langt for at forbedre vilkårene for kvindelandsholdet.
Både fordi vi mener, at dansk kvindefodbold har fortjent det.
Men også fordi vi anerkender, at det kan styrke de sportslige parametre og forudsætningerne for slutrunde-kvalifikationer.
Fodbolddirektør i DBU, Peter Møller, er klar til at forhandle med kvindelandsholdet om bedre vilkår.
Men det er også en  økonomisk kabale, der skal gå op, siger han.
Hvordan og hvornår vilkårene på kvindelandsholdet bliver forbedret, som spillerne ønsker det, vil han dog ikke udtale sig konkret omkring på nuværende tidspunkt.
Det afhænger af forhandlingerne med kvindelandsholdet og af en større økonomisk kabale, siger Peter Møller.
- Jeg ved, at spillerne har mange gode forslag.
Og isoleret set er hvert forslag, der kan styrke de danske landshold, jo noget vi støtter op om.
Men pengene skal også passe.
Og vi kan ikke hive alle de gode forslag ned fra hylderne på én gang.
Breddeklubberne og eliteklubberne har også ønsker for fremtiden, som vi skal lytte til.
Helhedsbilledet skal gå op.
- Vi har ingen interesse i at skubbe det foran os.
Vi arbejder på bedre vilkår jo før jo bedre.
Jeg håber, at vi er kommet nærmere noget inden næste sommer.
Så det sportslige og slutrunde-ambitionerne kan få det fulde fokus.
Se Danmarks EM-kvalifikationskamp mod Bosnien-Hercegovina direkte på DR1 fredag klokken 17.
FacebookTwitterKopier linkEmner:Pernille Harder (fodboldspiller)|Fodbold|Bosnien-Hercegovina|Georgien|Ligebehandling




https://www.dr.dk/nyheder/udland/sammenstoed-mellem-demonstranter-og-politi-i-irak-19-doede-under-protester

UdlandSammenstød mellem demonstranter og politi i Irak: 19 døde under protesterI flere irakiske byer demonstreres der blandt andet imod høj arbejdsløshed.
En demonstrant viser sejrstegn i går i Bagdad.
I dag fortsætter demonstrationerne.
Af Catharina Maria Skov Lassen03.
okt.
2019 kl.
15.
06 | opdateret 04.
okt.
2019 kl.
06.
31Bemærk: artiklen er mere end 30 dage gammelLæs opTåregas og ammunition har de seneste par dage fløjet om hovederne på irakiske demonstranter.
Urolighederne startede for fire uger siden med slagsange og tilråb blandt andet i de irakiske byer Bagdad, Nasiriya, Amara og Hilla.
Men de seneste tre dage har oprøret taget til.
Demonstranternes vrede er rettet mod den irakiske premierminister, Adel Abdul Mahdi, og hans et år gamle regering.
De kræver en ny politisk retning uden korruption, arbejdsløshed og dårlige offentlige vilkår - herunder mangel på vand i flere irakiske byer.
- Vi kræver jobs og bedre offentlig service.
Vi har forlangt det i årevis, men regeringen har aldrig reageret, sagde den 27-årige Abdullah Walid til nyhedsbureaet AFP.
Demonstrationerne fortsatte i dag, og op ad dagen udsendte myndighederne anti-terrorstyrker i byen Nashyira, fordi der udbrød bevæbnede kampe mellem demonstranter og sikkerhedsstyrker.
19 mennesker er ifølge New York Times blevet dræbt under urolighederne, og flere hundrede er blevet såret.
Demonstrationerne er de største, siden Adel Abdul Mahdi blev indsat som premierminister sidste år.
Et flag med navnet på profeten Mohammads barnebarn bæres af en demonstrant under optøjerne i hovedstaden Bagdad.
Udgangsforbud i dagTilbage i 2018 gik den irakiske befolkning på gaden i stort antal i protest over, at regeringen havde lukket for elektriciteten i det sydlige Irak på grund af en stor ubetalt regning.
Den irakiske befolkning var desuden i perioden uden rent drikkevand.
Læs også:Protester fortsætter på anden uge: Irak slukker for internettetDengang valgte den irakiske regering i samme forbindelse at indføre et udgangsforbud og at slukke for internettet og de sociale medier i et forsøg på at gøre det sværere for demonstranterne at planlægge protester.
Og det samme er sket denne gang.
Fra morgenstunden klokken fem lokal tid er der indført et udgangsforbud for den irakiske befolkning.
Udgangsforbuddet omfatter dog ikke sundhedspersonale.
I samme forbindelse har virksomheden Netblocks, der overvåger cybersikkerhed og styring af internettet, ifølge BBC fortalt, at der blevet slukket for internettet i 70 procent af landet herunder i hovedstaden Bagdad.
Internetblokaden er blevet indført, fordi sikkerhedsstyrkerne vil undgå, at der gennem sociale medier som Facebook, Twitter, Whatsapp og Instagram arrangeres flere store demonstrationer - disse tjenester blev alle onsdag eftermiddag blokeret.
Den irakiske præsident har på Twitter i forbindelse med de blodige optøjer opfordret til barmhjertighed fra sikkerhedsstyrkerne side.
- Vores unge irakiske børn leder efter reformer og job, og vores pligt er at imødekomme disse legitime krav, skriver han blandt andet i et tweet.
Parlamentets menneskerettighedsudvalg har kritiseret sikkerhedsstyrkerne for at undertrykke demonstranterne, og derfor har de påbudt en undersøgelse af de voldelig sammenstød Der er bål og brand i gaderne ved de sidste par dages demonstrationerne i Irak.
 En demonstrant viser en affyret patron.
Der er indtil videre 11 døde under protesterne og flere end 100 sårede.
 En demonstrant gør klar til at kaste tåregassen tilbage mod politiet.
Demonstranterne protesterer mod arbejdsløshed og korruption.
 Demonstrationerne er de største, siden Adel Abdul Mahdi tiltrådte som premierminister sidste år.
 Flere sociale medier er blevet blokeret i forbindelse med demonstrationerne for at forhindre, at protesterne deles og vokser eksempelvis på Facebook.
1 / 5Der er bål og brand i gaderne ved de sidste par dages demonstrationerne i Irak.
1 / 5En demonstrant viser en affyret patron.
Der er indtil videre 11 døde under protesterne og flere end 100 sårede.
2 / 5En demonstrant gør klar til at kaste tåregassen tilbage mod politiet.
Demonstranterne protesterer mod arbejdsløshed og korruption.
3 / 5Demonstrationerne er de største, siden Adel Abdul Mahdi tiltrådte som premierminister sidste år.
4 / 5Flere sociale medier er blevet blokeret i forbindelse med demonstrationerne for at forhindre, at protesterne deles og vokser eksempelvis på Facebook.
5 / 5Stor arbejdsløshed i IrakArbejdsløshed er et stort punkt på dagsordenen på gaderne i Irak.
Ifølge Verdensbanken erhttps://data.
worldbank.
org/indicator/SL.
UEM.
1524.
ZS 16 procent af unge mennesker i Irak uden arbejde.
Arbejdsløsheden for hele befolkningen ligger på 7,9 procent.
Eksperter udtaler til Al-Jazerra, at det særlige ved netop denne demonstration er, at den ikke er ledet af nogen politisk eller religiøs gruppe, og derved er protesterne primært funderede i generel frustration, hvilket gør bevægelsen svær at forhandle med.
Det irakiske flag flagrer i vinden blandt de mange demonstranter.
 Demonstranterne flygter fra politiets affyrede tåregas.
 En mand fra de irakiske styrker er blevet dræbt, og over 50 politimænd er blevet sårede.
 En skadet demonstrant synger med på oprørets slagssange.
 På trods af et udgangsforbud fortsætter demonstrationerne på tredjedagen.
1 / 5Det irakiske flag flagrer i vinden blandt de mange demonstranter.
1 / 5Demonstranterne flygter fra politiets affyrede tåregas.
2 / 5En mand fra de irakiske styrker er blevet dræbt, og over 50 politimænd er blevet sårede.
3 / 5En skadet demonstrant synger med på oprørets slagssange.
4 / 5På trods af et udgangsforbud fortsætter demonstrationerne på tredjedagen.
5 / 5FacebookTwitterKopier linkEmner:Irak|Twitter|Arbejdsløshed|Demonstrationer|Bagdad




https://www.dr.dk/sporten/cykling/nicki-soerensen-forlaenger-med-nyudnaevnt-world-tour-hold-0

CyklingNicki Sørensen forlænger med nyudnævnt World Tour-holdNicki Sørensens hold Israel Cycling Academy kan se frem til at køre Tour de France for første gang næste år.
Den tidligere professionelle  cykelrytter Nicki Sørensen kan nu se frem til at blive sportsdirektør på cykelsportens højeste niveau, World Tour.
03.
okt.
2019 kl.
15.
00Bemærk: artiklen er mere end 30 dage gammelLæs opDen tidligere professionelle cykelrytter Nicki Sørensen fortsætter som sportsdirektør for holdet Israel Cycling Academy, der netop har fået status som World Tour-hold fra 2020.
Nicki Sørensen- 44 år- Professionel cykelrytter fra 1999-2014- Har blandt andet været danmarksmester fire gange og vundet etaper i både Vuelta a España og Tour de France- Har siden 2015 arbejdet som sportsdirektørKontrakten er blevet forlænget med et år, bekræfter Sørensen over for TV2 Sport.
Dermed er den 44-årige dansker klar til at være sportsdirektør på sportens højeste niveau.
- Det bliver en stor udfordring, specielt fordi beslutningen er truffet så sent på sæsonen.
Men det bliver spændende, for vi kommer til at køre alle de store løb, siger Nicki Sørensen.
Som aktiv cykelrytter vandt Nicki Sørensen en etape i Tour de France i 2009.
Nu kan han se frem til, at skulle agere sportsdirektør i verdens største cykelløb næste år.
Deltagelsen i alle de store løb bliver dog også noget af en udfordring for rytterne, pointerer han.
- Det er hård konkurrence, og hvis en rytter ikke er klar til det, så kan man få mange tæsk.
Jeg håber, at det første år kan blive en 'transition' sæson.
Vi har tidligere set, at de mindre hold på World Touren har måttet kæmpe utrolig meget for at skabe resultater.
Sørensen har tidligere også været sportsdirektør hos Tinkoff-Saxo og Aqua Blue Sport.
Hans nuværende hold, Israel Cycling Academy, skal efter planen overtage Katushas licens på sportens første klasse i næste sæson.
/ritzau/FacebookTwitterKopier linkEmner:Cykelsport|Israel|Nicki Sørensen (cykelrytter)|Team Katusha Alpecin|Tinkoff Saxo




https://www.dr.dk/nyheder/kultur/boeger/henriettes-barndom-var-et-fucking-ragnarok-nu-vil-hun-raabe-hele-danmark-op

BøgerHenriettes barndom var et 'fucking ragnarok': Nu vil hun råbe hele Danmark op27-årige Henriette Karlsen har haft en usædvanligt hård barndom, fortæller hun i en ny bog.
© DrAf Michelle From Hoxer og Martin Fält 03.
okt.
2019 kl.
12.
04Læs opIndtil hun var tyve år, var Henriette Karlsens liv præget af alvorlige problemer.
Hendes barndom var ifølge hende selv en del af tiden 'fucking ragnarok'.
Den almindelige dansker vil jo ikke tro, at systembørn bliver behandlet sådan.
Henriette Karlsen, stifter af 'De stærke børn'- Jeg har været vant til vold og misbrug, siden før jeg overhovedet kan huske, fortæller den nu 27-årige socialarbejder, som i dag arbejder for at gøre en forskel for børn med en opvækst ligesom hendes egen.
Hun var bare fire år gammel, da hun blev en del af 'systemet'.
I Henriette Karlsens tilfælde tæller det blandt andet diverse sagsbehandlere, kontaktpersoner, psykologer, anbringelser og indlæggelser.
Som 15-årig løb hun væk hjemmefra, væk fra vold og druk, og søgte tilflugt på Christiania.
Senere endte hun på et kommunalt bosted, hvor hendes misbrug af hårde stoffer eskalerede og blandt andet resulterede i to overdoser.
Om Henriette KarlsenFødt i 1991 på Amager.
Socialarbejder, forfatter, foredragsholder, stifter og formand af foreningen 'De stærke børn'Tog fra 2012-14 en mentoruddannelse.
I 2016 modtog hun ugebladet Søndags 'Heltindepris' for sit arbjede med 'De stærke børn'.
Fik en hjælpende håndHendes historie om en usædvanligt hård barndom og ungdom kan man nu læse i bogen 'Ama'r halshug', der udkom tidligere på måneden.
Og den har hun fået hjælp til at skrive, fordi hun mener, der er noget helt galt i Danmark.
- Den almindelige dansker vil jo ikke tro, at systembørn bliver behandlet sådan.
De vil ikke tro på, at deres skattepenge går til, at vi anbringer børn, der sidder alene og udvikler narkomisbrug i huse i Vanløse - ligesom jeg gjorde.
Det lukker vi øjnene for.
Men det er en realitet, siger Henriette Karlsen, da vi møder hende i en indrettet container tæt på Christiania.
Det var her hun i 2012 fik en hjælpende hånd, som blev starten på en karrierevej, hvor hun har kunnet trække på sin egen barske fortid.
Her i en container ved Christianshavns vold, tæt på Christiania, fik Henriette Karlsen en chance for at ændre sit liv.
En tidligere pædagog fra det bosted i Vanløse, hvor Henriette Karlsen i en periode boede, tilbød hende nemlig et job som frivillig for projekt 'Vilde liv'.
Et tilbud til unge, der færdes i og omkring Christiania.
- Det var en surrealistisk oplevelse, fordi den mand, som gav mig en chance, havde set mig sidde og sniffe kokain i lange baner og give de voksne fingeren, hvis de prøvede at stoppe mig.
Jeg var rowdy og havde ingen grænser dengang, fortæller hun.
Tog en kold tyrkerI starten havde hun svært ved overhovedet at forholde sig til, at nogen viste hende den slags tillid på trods af, at hun på det tidspunkt stadig havde et stofmisbrug.
- Der var ligesom noget, der gik op i højere enhed for mig, idet han troede på mig – og netop fordi han ikke bare var et eller andet fremmed menneske.
Han havde set mig i min allermest sårbare tid.
Nogle måneder forinden var Henriette Karlsens far blevet alvorligt syg, og det havde sat nogle tanker i gang hos hende.
Derfor mener hun selv, at hun på det tidspunkt var klar til en forandring - men hun havde næppe selv fundet modet og styrken til det, hvis ikke nogen havde rakt hånden ud.
© Politikens ForlagUddrag fra bogenInde på Christiania satte jeg mig på en trappesten.
Prustende.
Jeg mærkede kulden fra trappen trænge op gennem min tynde pyjamas.
Også mine bare fødder i de blå Nike-sko, som Rebecca havde smidt ud til mig, var tunge som isblokke.
Jeg følte med ét alt det, som adrenalinen, der havde drevet mig frem i flugten fra mit lorteliv, havde fortrængt.
Og jeg anede ikke, hvad jeg nu skulle gøre.
Efter noget tid som frivillig for 'Vilde liv', hvor hun hvervede piger til projektet, blev hun ansat med løn.
Hun færdiggjorde sin 9.
klasse, og projektet betalte for en mentoruddannelse.
- Jeg troede bare, at det ville være en lynforestilling.
Om en måned ville de finde ud af, at jeg var helt blank – og så kunne jeg fortsætte mit kokainmisbrug.
Hvorfor skulle jeg lægge det på hylden, bare fordi jeg havde fået en frivillig stilling?
siger Henriette Karlsen.
I begyndelsen tog hun indimellem stoffer, mens hun samtidig passede sit arbejde.
Men efter noget tid fik hun sat stolen for døren af projektets leder.
- Jeg kunne jo godt se, at jeg ikke kunne have et misbrug og så arbejde med unge misbrugere.
Så dér traf jeg en beslutning og tog en kold tyrker fra hård narko.
Startede sin egen foreningI slutningen af 2014 besluttede Henriette Karlsen, at hun ville lave sin egen forening.
Det kommunale system var for rigidt – og hun ville løsrive sig helt fra de sociale myndigheder, som hun selv havde følt sig svigtet af gennem hele sin barndom og ungdom.
Kort tid efter var foreningen 'De stærke børn' en realitet.
Det tog en del tid at få alt det praktiske på plads, og det var først efter Henriette Karlsen havde været med i en tv-udsendelse på TV2 i 2015, at der for alvor kom gang i foreningen.
En tidligere bekendt fra Christiania, som nu var uddannet socialrådgiver, tilbød sin hjælp.
Sammen blev de enige om, at foreningen skulle fokusere på børn på Christiania.
Siden 2016 har de holdt til her og tilbudt rådgivning og lavet forskellige aktiviteter med børnene.
- Jeg vil gerne give dem håb og skabe et rum, hvor de kan komme og fortælle, hvad de har på hjerte.
Der er ikke nogen børn, der skal gå rundt og føle sig alene og ikke føle sig hørt eller set.
Slet ikke systembørn, for har de først den opfattelse, så er det i sidste ende nogle farlige frø at plante, siger Henriette Karlsen.
- Min datter er mit håb.
Hun er grunden til, at jeg står her i dag.
Havde jeg ikke haft hende, så havde jeg enten taget kokain eller siddet i Vestre Fængsel.
Det har også givet mig et andet blik på min egen mor, for nu kan jeg se, at hun også har været et produkt af en barndom.
Og jeg elsker hende overalt på jorden og har respekt for den udvikling, hun gennemgår.
For Henriette Karlsen var fristaden et sted, hvor hun i modsætning til hos de kommunale instanser følte sig set og passet på.
- Jeg blev set første dag, jeg sad på en trappesten herinde.
Der gik ikke mere end en time, før min 'onkel Kasper' kom over og sagde: 'Hey, jeg er herovre.
Du kommer bare ind og får noget varm mad.
'- Det gav mig håb, og det gjorde, at jeg gerne ville være en del af Christiania, fordi jeg blev passet på derinde.
Og det var ikke kun mine 'onkler'.
Det var jo Christiania som en helhed, fortæller hun og kalder Christiania en 'social redningsplads', som er meget bedre end sit ry.
Mit største ønske er, at jeg kan komme op og blive hørt lovgivningsmæssigt.
Henriette Karlsen, stifter af 'De stærke børn'Et møde med ministerenI 2017 blev Henriette Karlsen mor, og det har betydet en lang række ændringer i hendes liv, blandt andet i forhold til arbejdet med foreningen.
Efter et års barsel havde hun svært ved at komme tilbage i samme funktion.
- Jeg kunne mærke, at hele mit følelsesregister var lavet om.
Det begyndte at gøre endnu mere ondt.
Og jeg havde svært ved at finde balancen, når jeg var hjemme med min datter.
Jeg blev nødt til at tage telefonen, hvis det var en af 'mine børn', der ringede, fortæller hun.
I dag er hun derfor mere fokuseret på det administrative arbejde med at udvikle og skaffe midler til at drive foreningen.
- Mit hjerte og kærlighed er viet til det sociale område.
Mit største ønske er, at jeg kan komme op og blive hørt lovgivningsmæssigt.
Det kan godt være, jeg ikke har en akademisk uddannelse, men jeg har været i systemet længere end mange andre - og jeg ved i hvert fald, hvordan man ikke skal gøre tingene, siger hun.
Henriette Karlsen har sørget for, at relevante ministre har fået tilsendt hendes bog.
Og det har indtil videre resulteret i et møde med socialminister Astrid KragHendes mål med 'Ama'r halshug' er netop at råbe både politikere og befolkningen op:- Jeg synes, det var på tide, at der kom et opråb.
Denne her bog er jo ikke kun min bog, den er for alle os udsatte børn og unge og fucked up mennesker, som har haft en skide dårlig start på livet og som ikke har haft styrken til at råbe højt.
- Det handler om, at vi skal ændre vores menneskesyn, når vi kommer ud til de her mennesker.
Jeg er socialarbejder for hele familien, ikke bare for børnene.
Du kan ikke bare tage et barn ud og sige, der er et problem med dig.
Det var det, der skete med mig, og det sker hele tiden.
FacebookTwitterKopier linkEmner:Christiania|TV 2 (tv-kanal)|Socialforhold|Vanløse|Astrid Krag (politiker)




https://www.dr.dk/nyheder/indland/efter-togulykke-tillidsmand-doemt-forvanske-bevismateriale

IndlandEfter togulykke: Tillidsmand dømt for at forvanske bevismaterialeEn 47-årig tillidsmand i jernbanefragtselskabet DB Cargo er idømt 20 dages betinget fængsel.
Otte personer blev dræbt og 16 er kommet til skade i togulykken, hvor et passagertog blev ramt af dele fra et godstog på Storebæltsbroen.
(Arkivfoto) 03.
okt.
2019 kl.
14.
08 | opdateret 03.
okt.
2019 kl.
14.
56Bemærk: artiklen er mere end 30 dage gammelLæs opEn tidligere ansat i jernbanefragtfirmaet DB Cargo er torsdag ved Retten i Glostrup idømt 20 dages betinget fængsel i forbindelse med togulykken på Storebælt i januar, hvor otte personer mistede livet.
Sagen drejer sig om et dokument - en læsseliste - vedrørende det godstog, der 2.
januar tabte en del af lasten, som ramte et passagertog.
Otte blev dræbt.
Manden har ingen andel i ulykken overhovedet.
Det understreger dommer Henrik Munkholm også ved domsafsigelsen.
- En tanketorskMen den 47-årige, der var tillidsmand for stationsbetjentene på terminalen i Høje Taastrup, valgte at slette et navn og en dato fra et dokument, som ledelsen havde bedt om at få udleveret umiddelbart efter ulykken.
På dokumentet stod navnet på en kollega, og det valgte den 47-årige at strege over.
- Det var en tanketorsk, forklarede han torsdag i retten.
Tanketorsk eller ej, så var handlingen så alvorlig, at den ifølge Retten i Glostrup er at regne som bevisforvanskning i straffelovens forstand.
For manden måtte være klar over, at læsselisten skulle indgå i undersøgelsen af ulykken.
Nægtede sig skyldigDen 47-årige har nægtet sig skyldig, og han ankede på stedet dommen til landsretten.
Han vil frifindes.
Torsdag argumenterede hans forsvarsadvokat, Torben Koch, med, at det slet ikke var læsselisten, som han havde ændret i.
Det var derimod blot et navn, som stod på det papir, der var uden om det skema, som indeholdt læsselisten.
Men det argument bed ikke på retsformand Henrik Munkholm og de to domsmænd, der flankerede ham under sagen.
I stedet valgte de at følge kravet fra senioranklager Bo Bjerregaard om 20 dages betinget fængsel - altså en straf, der i udgangspunktet ikke skal afsones, hvis den dømte holder sig fra at begå lignende lovovertrædelser.
Havarikommissionen har i en foreløbig rapport om ulykken fastslået, at de låsemekanismer, som skulle holde lasten fast på godstogets vogne, var utilstrækkelige.
Kombineret med et kraftigt blæsevejr har det efter alt at dømme været grunden til, at en trailer med ølkasser blæste af toget og ramte et modkørende passagertog.
Havarikommissionens endelige rapport er endnu ikke klar.
Også hos Fyns Politi foregår der en efterforskning med relation til ulykken.
Den skal fastslå, om nogen kan stilles strafferetligt til ansvar i sagen.
/ritzau/FacebookTwitterKopier linkEmner:Ulykker|Retten i Glostrup|Kriminalitet|Fyn|Anklagemyndigheden




https://www.dr.dk/nyheder/udland/eu-klar-til-gengaeld-vil-laegge-afgift-paa-vin-og-hummer

UdlandEU klar til gengæld: Vil lægge afgift på vin og hummerHvis USA indfører ny told på EU-varer, er EU klar til at gøre det samme den anden vej.
Amerikansk hummer er en af de mange varer, der kan blive dyrere i Europa, hvis en handelskonflikt med USA udvikler sig.
Af Camilla Markvardsen03.
okt.
2019 kl.
11.
48Bemærk: artiklen er mere end 30 dage gammelLæs opEU er klar til at svare igen, hvis USA lægger ekstra told på europæiske varer senere på måneden.
- Hvis nogen indfører told på vores flysektor, vil vi gøre præcis det samme, siger formanden for Europa-Kommissionen, Jean-Claude Juncker.
I går gav Verdenshandelsorganisationen, WTO, grønt lys til USA til at lægge ekstra told for 7,5 milliarder dollar på varer fra EU.
Det skyldes, at den europæiske flyfabrikant Airbus har fået billige statslån og dermed haft en fordel i forhold til sin amerikanske konkurrent Boeing.
Derfor varsler USA en stigning på 10 procent i told på europæiske fly og en 25 procents stigning i told på landsbrugsvarer som ost, skinke, vin og whisky fra Europa.
Læs også:Danske virksomheder til Trump: Stop toldkrigen!
Fisk, læder og traktorer fra USA kan blive dyrtMen EU har tænkt sig at skrue bissen på, hvis USA fører den ekstra told ud i livet den 18.
oktober, siger DR's EU-korrespondent Ole Ryborg.
- EU ønsker at undgå en handelskrig mellem EU og USA som den, vi ser mellem USA og Kina.
Men hvis ikke USA afstår fra straftold, der rammer Europa, kan EU ramme USA i samme størrelsesorden, som USA kan ramme Europa, siger Ole Ryborg.
Listen over varer fra USA, som EU overvejer at pålægge ekstra told, rummer blandt andet amerikansk fisk, hummere, peanuts, lædervarer og traktorer.
- EU har ret til at indføre straftold, men håber ikke, at det når dertil.
Hvis det gør, kan det udvikle sig til en større handelskrig, siger EU-korrespondenten.
Se listen over varer fra EU, som USA vi lægge ekstra told på fra den 14.
oktober.
Læs også:USA forhøjer told på europæiske varerFacebookTwitterKopier linkEmner:EU|Jean-Claude Juncker (politiker)|USA|Europa-Kommissionen|Landbrug




https://www.dr.dk/nyheder/indland/naar-hjernen-kommer-paa-overarbejde-hvad-sker-der-i-hjernen-ved-et-epileptisk-anfald

IndlandNår hjernen kommer på overarbejde: Hvad sker der i hjernen ved et epileptisk anfald?
Indtil for få måneder siden led 18-årige Olivia af flere anfald om dagen.
Af Thea Deleuran Müller og Marie Allerslev Eriksen03.
okt.
2019 kl.
12.
00Bemærk: artiklen er mere end 30 dage gammelLæs opDe fleste vil tænke på en person, der falder om og går i kramper, når de rammes af et epileptisk anfald.
Men ifølge tal fra Epilepsiforeningen er det faktisk kun 30 procent af personer med epilepsi, der får den slags anfald.
Hos 18-årige Olivia Alberg ser et epileptisk anfald også helt anderledes ud.
Hun går i en form for trance, når hun får et anfald, og indtil for ikke så forfærdelig længe siden fik hun cirka tre anfald om dagen.
© PRIVATFOTOStil spørgsmål til OliviaOlivia Alberg sidder klar til at svare på spørgsmål på dr.
dk kl.
21.
30 i aften.
Har du et spørgsmål til hende, kan du allerede stille det nu - lige her.
Sygdommen kan nemlig se vidt forskellig ud fra person til person, og det hænger sammen med, hvor epilepsien sidder i hjernen, og om den påvirker hele hjernen eller kun rammer lokalt - også det, der kaldes fokalt.
Hos Olivia Alberg fandt lægerne frem til, hvor sygdommen præcis sidder i hendes hjerne og for at gøre hende fri for epilepsi, får hun opereret en flere centimeter stor del ud.
Men hvordan kan man det?
Og hvad er det helt præcis, der sker i hjernen, når et epileptisk anfald rammer?
Det kan du få svaret på i videoen i toppen af artiklen, ligesom du også kan komme helt med ind i Olivia Albergs hjerne, mens hun bliver opereret.
For nogen kan billederne derfor virke lidt voldsomme, og derfor får du lige en advarsel på forhånd.
Du kan også se hele programmet og høre hele historien om hende i programserien 'Kampen for et bedre liv', som du kan se i aften klokken 21.
00 på DR 1 eller allerede nu på DR TV ved at klikke her.
FacebookTwitterKopier linkEmner:Epilepsi|DR1




https://www.dr.dk/nyheder/detektor/detektor-socialdemokratiet-lovede-loeft-til-psykiatrien-men-giver-ikke-en-krone

DetektorDetektor: Socialdemokratiet lovede løft til psykiatrien - men giver ikke en krone mere i finanslovenTrods løfter i valgkampen har regeringen ikke sat psykiatrien på finansloven.
Det bliver ikke i 2020, at psykiatrien modtager flere penge, selvom den nye regering gik til valg på at sidestille psykisk sygdom med fysisk sygdom.
Af Sofie Frøkjær og Laura Marie Sørensen03.
okt.
2019 kl.
12.
03Bemærk: artiklen er mere end 30 dage gammelLæs opUnder valgkampen i maj fremlagde Socialdemokratiet en helt ny plan for psykiatrien.
Med sin plan stillede socialdemokraterne vælgerne i udsigt, at psykiatrien skulle løftes og have en ny plads på finansloven.
Det skete, efter både patienter, psykiatere og et bredt flertal i Folketinget havde kaldt psykiatrien for nødlidende.
I denne uge fremlagde regeringen så sit finanslovsforslag for næste år.
Men blev der plads til psykiatrien, som regeringen har lovet?
Det har Detektor undersøgt.
Hvad påstår Socialdemokratiet?
Mette Frederiksen (S) under valgkampen i maj.
Her fremlagde Socialdemokratiet en plan, der ville have psykiatrien på Finansloven.
Mette Frederiksen (S) sagde sådan her, da hun fremlagde psykiatriplanen under valgkampen:- Det vigtigste for os med en 10-års-plan for psykiatrien er at få givet psykiatrien det løft, der skal til for, at vores alvorligt psykisk syge får en bedre behandling.
Socialdemokraternes psykiatriplan indholder 11 punkter, men ikke noget beløb.
Men til DR sagde Mette Frederiksen under valgkampen, at Socialdemokratiet var villig til at afsætte op mod en halv milliard ekstra om året til psykiatrien.
Læs også:Socialdemokratiet vil styrke psykiatrien med en halv milliard i 10 årÉt skridt på vejen for at få løftet psykiatrien er ifølge Socialdemokraternes psykiatriplan at få psykiatrien på finansloven.
Det fremgår af planens tredje punkt:Psykiatrien skal på finansloven.
Psykiatrien har brug for varige investeringer frem for kortsigtede projekter og puljer.
Socialdemokraternes psykiatriplan- Psykiatrien skal på finansloven.
Psykiatrien har brug for varige investeringer frem for kortsigtede projekter og puljer.
Derfor mener Socialdemokratiet, at psykiatrien skal forhandles som en del af finanslovsforhandlingerne samt indgå i de årlige aftaler mellem stat, kommuner og regioner, skriver Socialdemokratiet altså i planen.
Flere gange i valgkampen gentog partiets daværende sundhedsordfører og nuværende social- og indenrigsminister Astrid Krag (S) vigtigheden af at få psykiatrien sat på finansloven.
På Facebook skrev hun for eksempel under valgkampen:- Psykiatrien skal forhandles - ikke i puljer og projekter - men inde ved det samme bord, som resten af sundhedsvæsenet.
Når der hvert år forhandles økonomiaftaler mellem regeringen og kommuner og regioner.
Og når der forhandles finanslov.
Fra Astrid Krags Facebookprofil 23.
maj 2019.
Og i et andet Facebook-opslag skrev hun i maj:- Og så skal vi ligestille psykiatrien og få den på finansloven!
Fra Astrid Krags facebook-profil 1.
juni 2019.
Hvad har Detektor fundet ud af?
På trods af Socialdemokratiets plan om at løfte psykiatrien, er der ikke fundet ny plads til psykiatrien i regeringens finanslov for næste år.
Dykker man ned i tallene, kan man nemlig se, at der ikke er nye bevillinger på vej til området i 2020.
I stedet videreføres de investeringer i psykiatrien, som den tidligere VLAK-regering vedtog i forbindelse med finansloven for 2019 og satspuljeaftalen på sundhedsområdet for 2019-2022.
Der er heller ikke sat penge af til den 10-årige-psykiatriplan, som Socialdemokratiet fremlagde før valget.
Det forklarer Jes Søgaard, professor i sundhedsøkonomi ved Syddansk Universitet:- Jeg kan ikke se, at regeringen afsætter nye eller ekstra midler til psykiatrien.
Jeg kan ikke se, at regeringen afsætter nye eller ekstra midler til psykiatrien.
Jes Søgaard, professori sundhedsøkonomi ved SDUPer Nikolaj Bukh, der er professor i økonomistyring ved Aalborg Universitet, vurderer også, at regeringen ikke har sat psykiatrien på finansloven.
- Hvis man med Socialdemokratiets løfte om at sætte psykiatrien på finansloven troede, at det betød flere penge til området.
Nej, så kan man ikke sige, at psykiatrien er kommet på finansloven, siger han.
Er det et løftebrud fra Socialdemokratiets side?
- Jeg vil nøjes med at sige, at det svarer jo til det, som mange vil kalde et løftebrud, siger Per Nikolaj Bukh til Detektor.
Jes Søgaard og Per Nikolaj Bukh peger desuden på, at der heller ikke i regionernes og kommunernes økonomiaftaler med regeringen for næste år er reserveret ekstra penge til psykiatrien.
- I regionernes økonomiaftale refereres der til en 10-års plan for psykiatrien, men uden at der følger penge med, forklarer Jes Søgaard og uddyber:- Derudover refereres der til satspuljemidler og bevillinger, som blev aftalt under den forrige regering, men det er jo ikke nye bevillinger øremærket til psykiatrien.
Hvad siger S til kritikken?
Social- og indenrigsminister Astrid Krag og Sundhed- og ældreminister Magnus Heunicke til pressemøde efter forhandlinger om kommunernes økonomi for 2020 i Finansministeriet, fredag den 6 september 2019.
Detektor ville gerne have interviewet tidligere sundhedsordfører Astrid Krag (S).
Vi ville gerne have spurgt hende, hvordan de påstande, hun sagde i valgkampen om at få psykiatrien på finansloven, hænger sammen med, at psykiatrien ikke får tilført flere penge i Socialdemokraternes udspil til Finansloven.
Men Astrid Krag, der i dag er social- og indenrigsminister, har ikke ønsket at stille op til et interview, da psykiatrien nu hører under sundhedsminister Magnus Heunicke (S).
Magnus Heunicke har ikke haft mulighed for at kommentere historien torsdag, da han deltager i Folketingets åbningsdebat og ikke har tid i pauserne.
Får Detektor en kommentar fra Magnus Heunicke, opdaterer redaktionen artiklen.
FacebookTwitterKopier linkEmner:Magnus Heunicke (politiker)|Mette Frederiksen (politiker)|Psykiske lidelser|Socialdemokraterne|Økonomisk politik




https://www.dr.dk/nyheder/regionale/sjaelland/jaevnaldrende-med-kundby-pigen-efter-teater-man-foeler-med-hende

SjællandJævnaldrende med Kundby-pigen efter teater: Man føler med hendeTeaterstykket om en 15-årigs forsøg på terror giver unge ondt i maven, men skaber mere forståelse.
Mie Strange (t.
v.
) og Mathilde Elstorp (t.
h.
) har netop været inde og se teaterstykket 'Den første dråbe blod', der er baseret på Kundby-sagen.
Af Mathilde Bugge og Trine Warrer Juul03.
okt.
2019 kl.
11.
57Bemærk: artiklen er mere end 30 dage gammelLæs opIfølge retsbøgerne er sagen om Kundby-pigen en historie om en ung kvinde, der er blevet radikaliseret og nu afsoner otte års fængsel efter et planlagt bombeangreb.
Men det er også en fortælling om en pige, der har haft en turbulent opvækst.
En, der skifter skole flere gange og ryger ind og ud af plejefamilier.
En, der tumler med tunge problemer, men har vanskeligt ved at dele de bekymringer med nogen.
Man får et indtryk af, at hun havde det svært og gik igennem rigtig mange ting, som man ikke burde gå igennem alene.
Mie Strange, teatergængerOg de nuancer giver teatret Fair Play med stykket ' Den første dråbe blod', mener flere unge teatergængerne, efter de har været inde og se stykket.
Mie Strange på 15 år er jævnaldrende med Kundby-pigen, da hun i januar 2016 blev anholdt for at have planlagt flere bombeangreb.
Efter teaterstykket har Mie Stranges fået øjnene op for, at Kundby-pigen med det borgerlige navn Natascha gik med mange tunge problemer selv.
- Man får et indtryk af, at hun havde det svært og gik igennem rigtig mange ting, som man ikke burde gå igennem alene, siger Mie Strange.
'Blev pænt mundlam'For hende er det svært at forstå, at én på hendes egen alder er i stand til at planlægge en terrorhandling.
- Fordi jeg får at vide, at hun er 15 år, så kommer det tæt på.
Men det er svært at sætte sig ind i, siger hun.
Kundby-pigen er i dag 19 år og i gang med at afsone sin straf på otte års fængsel.
Mathilde Elstorp er ligesom Mie 15 år og har været med inde og se teaterstykket 'Den første dråbe blod'.
Hun har også svært ved at forstå, hvordan Natascha kunne komme så langt ud.
- Jeg er pænt mundlam faktisk.
Jeg kan slet ikke sætte mig ind i, hvordan det må være.
Man får medfølelse med hende, men man tænker også 'hvordan skete det lige?
', siger Mathilde Elstorp.
Budskabet skal udDe to 15-årige piger ved godt, at Kundby-pigen er utilfreds over, at hendes liv er blevet til et teaterstykke.
Men de synes, at hensynet til at give et indblik i Natachas liv og tanker vægter højere.
Men jeg synes også, at det er fedt, at budskabet kommer ud: At man skal snakke inden det går for vidt.
Mathilde Elstorp, teatergænger.
Mie Strange føler, at stykket giver et nødvendigt indblik ind i Kundby-pigens følelsesliv.
- Det giver et godt indblik ind i, at man skal åbne op og snakke med andre mennesker om vigtige ting.
Hvis man virkelig kan snakke med nogen andre mennesker, kan det ikke komme til at gå så vidt, siger Mie Strange.
For Mathilde Elstorp er det spændende at høre om Kundby-pigens tanker, selvom hun ikke har sagt ja til stykket.
- Hun har lov til at være utilfreds.
Men jeg synes også, at det er fedt, at budskabet kommer ud: At man skal snakke, inden det går for vidt, siger Mathilde Elstorp.
Marie Bjørk fik flere gange under stykket ondt i maven, fordi det var så virkelighedstro, og fordi der ikke var nogen til at tage hånd om Kundby-pigen.
Gik i parallelklasse med hende: Fik ondt i mavenMarie Bjørk på 19 år gik i parallelklasse med Kundby-pigen.
Jeg synes virkelig, der er nogle, der burde tage hånd om nogle, der har det så sværtMarie Bjørk, teatergængerDa hun i 2016 fandt ud af, at Natascha havde været i gang med at planlægge et bombeangreb, blev hun meget nervøs, fordi det var i hendes egen by.
- Lige så snart det kom inden for den by, jeg boede i, syntes jeg, det var alt for tæt på.
Jeg kunne ikke håndtere det.
Jeg syntes, det var vildt ubehageligt, siger hun.
Marie Bjørk kan genkende den bekymring, der var omkring Kundby-pigen, og som teatret også viser i stykket.
- Folk var rigtig bekymrede.
Hendes venner vidste ikke, hvordan man kunne ændre sig så meget som person.
Det gjorde folk bekymrede og nervøse.
Det er også det, de siger i stykket, siger Marie Bjørk.
For hende var det en hård omgang at se stykket, fordi det var så virkelighedstro, og fordi der ikke var nogle til at tage hånd om Kundby-pigen.
- Jeg fik ondt i maven flere gange, fordi jeg syntes, de illustrerede det ret godt, siger Marie Bjørk og fortsætter:- Jeg synes virkelig, der er nogle, der burde tage hånd om nogle, der har det så svært.
FacebookTwitterKopier linkEmner:Teater|Terrorisme|Teatret Fair Play|Kriminalitet




https://www.dr.dk/nyheder/indland/green-day-mew-og-lukas-graham-pa-northside-naeste-ar

IndlandGreen Day, Mew og Lukas Graham på Northside næste årAmerikanske rockgrupper og danske stjernenavne er blandt de første på plakaten hos Northside.
Forsanger Billie Joe Armstrong (til venstre) og resten af Green Day gæster næste år festivalen Northside i Aarhus.
)03.
okt.
2019 kl.
11.
30Bemærk: artiklen er mere end 30 dage gammelLæs opDen danske musikfestival Northside, der finder sted i Aarhus, har offentliggjort de første hovednavne til næste års program, oplyser festivalen.
Blandt navnene er det amerikanske rockband Green Day, der senest spillede koncert i Danmark i 2013.
Også danske Lukas Graham og Mew er at finde på næste års plakat, og det samme er den californiske rockgruppe Weezer.
De to danske kvindelige talenter Mekdes og Mags er de sidste navne i Northsides første præsentation af næste års koncerter.
- Første række artister er lige præcis formlen på, hvordan musikprogrammet på Northside skal være skruet sammen: Et solidt lineup af ikoniske verdensstjerner - side om side med nogle af de største unge talenter i dansk musik, som vi vurderer er lyden af i morgen, siger Brian Nielsen, der er festivalchef for Northside.
Ny koncertplads i VibyNorthside afvikles næste år i Ådalen ved Aarhus for sidste gang.
Fra 2021 flytter festivalen efter planen til Eskelunden i Viby i Aarhus, hvor der skal etableres en ny koncertplads og bypark.
Northside foregår i 2020 fra torsdag 4.
juni til lørdag 6.
juni.
Green Day og Weezer spiller begge på festivalens første dag, torsdag.
Lukas Graham spiller fredag, mens Mew spiller lørdag.
Omkring 35.
000 personer deltog sidste år i den aarhusianske musikfestival.
/ritzau/FacebookTwitterKopier linkEmner:Lukas Graham (musiker)|NorthSide Festival|Green Day|Aarhus|Pop og rock




https://www.dr.dk/nyheder/penge/ost-og-muslinger-usa-told-er-meget-alvorligt-danske-jobs

PengeOst og muslinger: USA-told er 'meget alvorligt for danske jobs'Flere hundrede danske job er i fare, hvis USA trykker på told-knappen, frygter Dansk Industri.
USA har fået muligheden for at lægge forhøjet told på europæiske varer, fordi der er givet ulovlig statsstøtte til den europæiske flyfabrik Airbus.
Af Alexander Hecklen03.
okt.
2019 kl.
11.
25 | opdateret 03.
okt.
2019 kl.
16.
17Bemærk: artiklen er mere end 30 dage gammelLæs opDet kan ramme danske virksomheder hårdt, hvis USA gør alvor af truslerne om told på en række europæiske varer.
For de her virksomheder er det meget alvorligtPeter Thagesen, underdirektør, Dansk IndustriSådan lyder det fra interesseorganisationen Dansk Industri, som vurderer, det vil ramme dansk eksport for mere end 700 millioner kroner.
Årsagen er, at USA om to uger planlægger at lægge 25 procent ekstra told på en række europæiske varer.
Situationen er "meget alvorlig", lyder det fra Peter Thagesen, som er underdirektør i Dansk Industri.
- USA er simpelthen et kæmpe stort og utroligt vigtigt eksportmarked for dansk erhvervsliv, siger han.
Ekstra told på muslinger og ostI Danmark er det især fødevarer som mejeriprodukter og muslinger, der ser ud til at blive ramt.
- Det er nogle meget specifikke virksomheder, der bliver ramt.
Og de bliver ramt relativt hårdt.
For de her virksomheder er det meget alvorligt, siger han.
Det kan nemlig risikere at gå hårdt ud over danske ansatte, som producerer varerne, siger Dansk Industris underdirektør.
- Vi plejer at sige, at en eksport i størrelsesordenen én milliard kroner svarer til 700-800 danske job.
Så 700 millioner kroner er en del, siger han.
Disse varer rammesEU-varer:FlyFransk vinOstSkotsk og irsk whiskySpanske olivenBritiske sweatere og uldTysk værktøjDK-varer:MuslingerSvinekødOstSmørKilde: Dansk Industri, Landbrug & FødevarerOgså hos landbrugets interesseorganisation er der store panderynker.
Hos landmændene er det blandt andet kød fra grise og danske oste, der rammes, fortæller Kenneth Lindharth Madsen, handelspolitisk chef i Landbrug & Fødevarer.
- Med grisekød drejer det sig om forarbejdede varer - pølser og skinke.
På mejeriområdet er det især blåskimmelost, smør og formentlig også havartiost, siger Kenneth Lindharth Madsen til Ritzau.
Strid om fly fører til toldkrigenÈn milliard kroner svarer til 700-800 danske job.
Så 700 millioner kroner er en delPeter Thagesen, underdirektør, Dansk IndustriUd over en række fødevarer, som pålægges 25 procent ekstra told, så rammer USA's sanktioner også den europæiske flyproducent Airbus med 10 procent told.
USA har fået muligheden for at lægge forhøjet told på europæiske varer, fordi der er givet ulovlig statsstøtte til den europæiske flyfabrik Airbus.
Det går både ud over Frankrig, Storbritannien, Tyskland og Spanien - som alle er del af Airbus-konsortiet.
Peter Thagesen håber i første omgang, at de europæiske og amerikanske myndigheder finder frem til en forhandlingsløsning.
Men indtil da, mener han, at EU skal svare igen på den amerikanske told.
- Vi regner med, at man også fra europæisk side vil komme med et modsvar, fordi vi vil ikke finde os i, at amerikanerne bare bliver ved med at lægge told på europæiske varer og dermed gør dem mindre attraktive på det amerikanske marked, siger underdirektør i Dansk Industri, Peter Thagesen.
Rettelse: Danske småkager var at finde på de foreløbige lister over øget told.
Men de er taget af den endelige liste, som USA har offentliggjort i dag.
Derfor er småkager fjernet fra artiklen.
FacebookTwitterKopier linkEmner:Dansk Industri|USA|Airbus|Erhverv|Fødevarer




https://www.dr.dk/nyheder/udland/svenske-betjente-frikendt-drab-pa-20-arig-med-downs-syndrom

UdlandSvenske betjente frikendt for drab på 20-årig med Downs syndromTre svenske politibetjente er blevet frikendt i sagen om Eric Torell, der blev skudt og dræbt sidste sommer.
Stockholms byret har frikendt de politibetjente, der var tiltalt for lovbrud i sagen om Eric Torells død.
03.
okt.
2019 kl.
14.
36 | opdateret 03.
okt.
2019 kl.
15.
44Bemærk: artiklen er mere end 30 dage gammelLæs opStockholms byret har torsdag frikendt tre svenske politibetjente, der var tiltalt for lovbrud i sagen om 20-årige Eric Torells død.
Eric Torell, der havde Downs syndrom og autisme, blev skudt og dræbt i den centrale del af Stockholm den 2.
august sidste år.
På sig havde han et legetøjsvåben, og ifølge politiet opførte han sig truende.
I alt blev 25 skud affyret af det svenske politi.
Læs også:Svensk politi skød udviklingshæmmet: Politiet har dræbt rekordmange i årAnklageren havde under retssagen argumenteret for, at kun 23 af de 25 skud kunne forsvares med at have været selvforsvar.
Men det vurderes anderledes af retten.
- Det vurderes ikke som rimeligt, at politiet i den ekstremt truende situation skulle stoppe mellem de sidste skud og de 23 skud, der blev affyret i hurtig rækkefølge, siger Erik Lindberg, talsmand ved retten.
Mental tilstand svarende til en treårigsEric Torells mor har tidligere forklaret til Aftonbladet, at sønnens mentale tilstand var svarende til en treårigs.
- Et barn med Downs syndrom og autisme.
Hvordan skulle han kunne være så truende?
Det giver ikke mening, sagde moren, Katarina Söderberg, til den svenske avis i august sidste år.
Eric Torell var på dagen gået fra sin institution tidligt på dagen.
Han havde det virkelighedstro legetøjsvåben i plastik på sig.
De politifolk, som fandt ham i en indergård i Vasastaden i Stockholm opfattede ham som bevæbnet og livsfarlig.
På vejen ud for at anholde den 20-årige havde politiet fået rapporter om, at han var bevæbnet med et meget stort våben.
Fokus på to skudDe to skud, som der har været fokus på under retssagen, ramte Torell i ryggen - og det ene af dem var dræbende.
Anklagemyndigheden siger, at politiet skulle have indstillet skydningen i samme øjeblik, at den 20-årige vendte ryggen til dem, hvor der ikke længere var tale om nødværge.
Men under retssagen blev anklagemyndighedens udlægning af forløbet hverken understøttet af de medicinske eller de tekniske udredninger.
Det var ikke til at fastslå, hvilke skud, der havde ramt og i hvilken rækkefølge.
Det var heller ikke til at sige, hvordan Torell havde bevæget sig, da han blev ramt.
Politiets skudsalve kunne heller ikke betegnes som "åbenlys uforsvarlig".
- Politifolkene indstillede skyderiet, da de oplevede, at der ikke længere var nogen trussel mod dem, fastslår dommeren i sagen, Erik Lindberg.
/ritzau/TTFacebookTwitterKopier linkEmner:Stockholm|Anklagemyndigheden|Retsvæsen|Politi|Aftonbladet




https://www.dr.dk/nyheder/penge/endnu-en-bank-indfoerer-minusrenter-kunder-i-spar-nord-skal-nu-betale-have-penge-paa

PengeEndnu en bank indfører minusrenter: Kunder i Spar Nord skal nu betale for at have penge på kontoenFra januar vil det koste penge at have mere end 750.
000 kroner stående i Spar Nord.
Spar Nord indfører som tredje bank negative renter på indlån.
Af Signe Mai Vilsbøll03.
okt.
2019 kl.
10.
39Bemærk: artiklen er mere end 30 dage gammelLæs opSydbank har gjort det, Jyske Bank har gjort det, og nu følger Danmarks femtestørste bank, Spar Nord, trop og indfører negative indlånsrenter for både privat- og erhvervskunder.
De negative renter betyder, at banken fra januar næste år vil afkræve kunder en rente på 0,75 procent, hvis de har mere end 750.
000 kroner stående på deres konto, oplyser banken i en pressemeddelelse.
Nationalbanken sænkede for nylig indskudsbevisrenten til laveste niveau nogensinde - minus 0,75 procent - og da perioden med negative renter ser ud til at fortsætte, må udgifterne for banken hentes hos kunderne.
Læs også:Frygter du minusrenter på din bankkonto?
Her er tre rådDet koster nemlig de almindelige banker penge at have overskydende kapital, som stammer fra privatkunder og virksomheders opsparinger stående hos Nationalbanken.
- Vi mener, at tiden er inde til at sænke vores indlånsrenter både på erhvervs- og privatområdet og på den måde indrette vores forretningsmodel efter de nye markedsvilkår, siger bankdirektør i Spar Nord, Lars Møller.
1800 kroner om åretLars Møller ønsker ikke at oplyse, præcis hvor stor en del af bankens privatkunder, der bliver berørt af de negative indlånsrenter.
I pressemeddelelsen nævner han dog, at det drejer sig om ganske få privatkunder.
Ifølge en opgørelse fra Danmarks Statistik har danskere i gennemsnit cirka 146.
000 stående på deres konti i bankerne.
Mindre end 100.
000 danskere har over 1 million kroner stående.
For dem, der har indlånskonto i Spar Nord og Jyske Bank, vil det koste cirka 1.
800 kroner om året.
Tendensen spreder sigJyske Bank og Sydbank var de første banker til at bede de mest velhavende kunder om at betale for at have deres penge stående i banken.
Her lød satsen for de negative renter på -0,6 procent, og det gjaldt alene privatkunder med formue over 7,5 millioner kroner.
I september meddelte Jyske Bank så, at de negative renter fra januar skal gælde samtlige kunder, der har mere end 750.
000 kroner stående.
Samtidig skrev banken, at renten desuden vil blive ændret til -0,75 procent.
Ifølge Lars Krull, seniorrådgiver ved institut for økonomi og ledelse ved Aalborg Universitet, vil tendensen med minusrenter sprede sig.
Det har han tidligere sagt til DR Nyheder.
FacebookTwitterKopier linkEmner:Jyske Bank|Lars Krull (forsker)|Spar Nord|Økonomi|Erhverv




https://www.dr.dk/sporten/cykling/tourdefrance/fuglsang-overvejer-droppe-tour-de-france-vil-satse-paa-ol

Tour de FranceFuglsang overvejer at droppe Tour de France: Vil satse på OLJakob Fuglsang er i tvivl om, hvordan han skal tilrettelægge 2020, hvor han vil satse på OL i Tokyo.
Jakob Fuglsang vil satse stort på et godt resultat ved OL i 2020 i Tokyo.
Derfor overvejer den danske stjernerytter i næste sæson at droppe verdens største cykelløb Tour de France for at spare på kræfterne til OL.
03.
okt.
2019 kl.
10.
32Bemærk: artiklen er mere end 30 dage gammelLæs opCykelstjernen Jakob Fuglsang (Astana) overvejer i øjeblikket, om han skal droppe Tour de France til næste år for at satse helhjertet på OL i Tokyo.
Det fortæller den 34-årige dansker til Politiken.
- Problemet næste år er, at landevejsløbet ved OL afvikles lørdag 25.
juli, mens Tour de France slutter søndagen inden, og umiddelbar virker det, som om det kan blive svært at kombinere de to opgaver, siger Fuglsang til avisen.
Jakob Fuglsang vandt sølv i herrernes linjeløb ved OL i Rio i 2016.
For tre år siden vandt han sølv i landevejsløbet ved OL i Rio, hvilket han betragter som et vendepunkt i karrieren.
Efter OL-medaljen i Brasilien har han to gange vundet etapeløbet Criterium du Dauphiné samt forårsklassikeren Liege-Bastogne-Liege.
En halv eller hel TourI stedet for at køre Touren i 2020 overvejer Fuglsang at køre Giro d'Italia tidligere på året.
- En mulighed er også at køre en del af Touren og så udgå, men den løsning er jeg ikke så meget for.
Det virker ikke fair over for så stor en begivenhed som Tour de France og heller ikke over for holdet.
- Endelig kan det måske også munde ud i, at jeg kører hele Touren og så håber på, at formen holder også til OL, siger han.
/ritzau/FacebookTwitterKopier linkEmner:Astana Pro Team|Jakob Fuglsang (cykelrytter)|Cykelsport|Frankrig|Italien




https://www.dr.dk/nyheder/indland/laes-svarene-i-dag-krydser-regeringen-og-oppositionen-foerste-gang-klinger-alvor-i






https://www.dr.dk/sporten/fodbold/europaleague/slaget-om-oeresund-venter-i-aften-fck-moeder-lokalrivalerne-fra-malmoe

Europa LeagueSlaget om Øresund venter i aften: FCK møder 'lokalrivalerne' fra MalmøFC København spiller i aften sin anden gruppekamp i Europa League, når holdet skal spille i Malmø.
FCK's Viktor Fischer glæder sig til at se tribunerne bag ham blive fyldt med danske og svenske fodboldfans.
Af Kasper Heide Lund og Andreas Kraul03.
okt.
2019 kl.
11.
57Bemærk: artiklen er mere end 30 dage gammelLæs op41 kilometer.
Det er, hvad der er mellem Parken på Østerbro i København og Stadion i Malmø på den anden side af Øresundsbroen.
Ja, det minder mest af alt om et lokalopgør, når FC København i aften tager turen over sundet til sine svenske naboer fra Malmø FF.
FC København vs.
Malmø FFDM-titler til FCK: 13Svenske mesterskaber til Malmø: 23Men det er i stedet tale om et opgør i Europa League-gruppespillet mellem to af Skandinavien bedste fodboldhold – et slag om Øresund.
Der bliver kog på kedlerne.
Der bliver gang i den.
Viktor Fischer, FC København-spiller- Vi glæder os rigtig meget til at møde et hold, som er meget ligeværdigt.
For os er det en af de mest interessante lodtrækninger, vi overhovedet kunne få, fordi det er to hold, som kender hinandens styrker.
- Det er en kæmpestor kamp, som vi ser rigtig meget frem til, siger FCK’s Viktor Fischer.
FCK-svenskere kommer hjem for en stundFC København har tre svenskere i deres trup til aftenens kamp i Skåne.
En af dem er landsholdsbacken Pierre Bengtsson, der glæder sig til at komme hjem og spille.
- Det er selvfølgelig en sjov kamp med lidt ekstra, når vi spiller mod Malmø.
Jeg er svensk, så det er altid specielt at komme til Sverige og spille, siger han.
Pierre Bengtsson i midten trænede onsdag sammen med resten af FCK-mandskabet i på Stadion i Malmø.
 Sotirios Papagiannopoulos udgør sammen med målmanden Karl-Johan Johnsson de to andre svenskere i FCK-truppen.
1 / 2Pierre Bengtsson i midten trænede onsdag sammen med resten af FCK-mandskabet i på Stadion i Malmø.
1 / 2Sotirios Papagiannopoulos udgør sammen med målmanden Karl-Johan Johnsson de to andre svenskere i FCK-truppen.
2 / 2Det er dog ikke kun de blå-gule spillere fra FCK, som kan glæde sig til at stå overfor sine landsmænd.
Det kan gæsternes danskere også.
Malmø FF har nemlig hele fire spillere med et rødbedefarvet pas i sin trup – Jonas Knudsen, Anders Christian, Lasse Nielsen og Søren Rieks.
- Det er rigtig, rigtig skægt.
Jeg kender AC (Anders Christiansen, red.
) og Jonas Knudsen.
De to andre kender jeg lidt mindre.
Det er en sjov måde at måle sig på.
Det ser vi også meget frem til, forklarer Viktor Fischer.
- Det er altid sjovt at spille mod danskere.
Det er en lille smule ambivalent at spille mod danskere på Sveriges måske største fodboldhold, men det tager vi med.
Anders Christiansen (th.
) er en af den fire danskere i Malmø-trup.
Han forlængede i øvrigt sin kontrakt med den svenske klub onsdag.
 Søren Rieks har scoret otte mål i den svenske liga i denne sæson.
Han har været i Malmø i cirka halvandet år.
 Jonas Knudsen kom til klubben i sommer fra Ipswich i England.
Her ses han i aktion for det danske landshold.
 Forsvarsspilleren Lasse Nielsen har været i Malmø siden januar 2017.
Han skiftede til klubben fra belgiske Gent.
1 / 4Anders Christiansen (th.
) er en af den fire danskere i Malmø-trup.
Han forlængede i øvrigt sin kontrakt med den svenske klub onsdag.
1 / 4Søren Rieks har scoret otte mål i den svenske liga i denne sæson.
Han har været i Malmø i cirka halvandet år.
2 / 4Jonas Knudsen kom til klubben i sommer fra Ipswich i England.
Her ses han i aktion for det danske landshold.
3 / 4Forsvarsspilleren Lasse Nielsen har været i Malmø siden januar 2017.
Han skiftede til klubben fra belgiske Gent.
4 / 4Størst pres på de svenske værterFør opgøret har begge mandskaber spillet én kamp hver i deres Europa League-gruppe med to meget forskellige resultater.
FC København vandt deres første kamp, da Lugano blev sendt hjem til Schweiz med et 1-0-nederlag.
Malmø tabte derimod, da de var på besøg hos gruppens sidste hold, Dynamo Kiev.
- Hvis man ser på resultaterne i første runde, så er de mere pressede til at vinde, end vi er, siger svenske Bengtsson.
Danske Søren Rieks og Malmø tabte 1-0 til Dynamo Kyiv i deres første gruppe kamp på udebane i den ukrainske hovedstad.
Det er ikke kun på grønsværen, at der formentlig kommer til at være knald på - det gør der også tilskuerpladserne.
Alt tyder på fyldte tribuner i Malmø med to meget inkarnerede fangrupperinger.
- Der bliver kog på kedlerne.
Der bliver gang i den, siger Viktor Fischer.
I følge Malmø FF's hjemmeside kan der være 20.
500 tilskuere på deres hjemmebane til en kamp i Europa League.
Samme forventning har hans svenske kollega Bengtsson også.
- Der er god stemning her.
De har gode fans.
De synger højt, så der skal nok blive god stemning – det er jeg helt sikker på, forklarer han og tilføjer:- Jeg tror, at Malmø virkelig er sultne for at vinde, og vise de er et bedre hold end os.
Deres fans kommer til at være helt oppe og kører, så vi skal være klar.
Både FC København og Malmø ligger nummer to i henholdsvis Superligaen og Allsvenkan.
Kampen mellem Malmö og FC København spilles klokken 21, og den kan følges i LIGA på P3.
FacebookTwitterKopier linkEmner:FC København|Malmø|Viktor Fischer (fodboldspiller)|Europa League|Fodbold




https://www.dr.dk/nyheder/politik/foerst-var-de-siden-fire-partier-nu-stoetter-ogsaa-venstre-op-om-klimamaal

PolitikFørst var de to, siden fire partier: Nu støtter også Venstre op om klimamålVenstre-formand Jakob Ellemann-Jensen har besluttet, at partiet nu støtter en CO2-reduktion på 70 procent.
Venstres Jakob Ellemann-Jensen under åbningsdebatten i Folketinget på Christiansborg.
Af Nicolas S.
Nielsen03.
okt.
2019 kl.
13.
57Bemærk: artiklen er mere end 30 dage gammelLæs opFør valgkampen i år var det nemmere at tælle, hvor mange partier på Christiansborg, der støttede op om at sænke reduktionen af drivhusgasser med 70 procent i 2030.
Der var nemlig to.
Nu er der kun ét parti, der ikke støtter klimamålet, efter at Venstre-formand Jakob Ellemann-Jensen fra Folketingets talerstol i dag har meldt, at partiet nu også går ind for 70-procents-reduktionen.
- Venstre støtter 70 procents CO2-reduktion i 2030.
- Vi skal nedbringe CO2-udledningen - ikke flytte den.
Samtidig skal den økonomiske udvikling følge med den grønne omstilling.
Det kan sagtens gå hånd i hånd, uden at det bliver dyrere at være dansker, siger Jakob Ellemann-Jensen fra talerstolen i sin åbningstale.
Dermed er det kun Nye Borgerlige, der ikke støtter klimamålet.
Reduktion af CO2-udledningenMålet om en CO2-reduktion på 70 procent tager udgangspunkt i udledningen i 1990.
Det vil sige, at Danmarks udledning af CO2 i 2030 skal være 70 procent mindre end udledningen i 1990.
Opbakningen har ændret sig - markantFør valgkampen var situationen en helt anden.
Dengang var det kun Alternativet og Enhedslisten, der havde det som et bindende mål.
I valgkampen tilsluttede SF og Radikale Venstre sig målet, mens Socialdemokratiet gjorde det i regeringsdannelsen og det forståelsespapir, som de røde partier blev enige om.
I blå blok har både Dansk Folkeparti, Liberal Alliance og De Konservative givet tilsagn om at støtte klimamålet, hvilket indtil i dag efterlod to partier: Venstre og Nye Borgerlige.
Nu skal der så kun tælles til ét parti.
- Vi vil gribe ud efter fremtiden uden at miste jordforbindelsen, siger Jakob Ellemann-Jensen og fortsætter:- Vi skal ikke skubbe det (udledningen, red.
) ud til nogle andre lande.
Det bliver verden ikke til et bedre sted af, og det vil være uansvarligt, understreger han.
Radikal rosEn række politikere har allerede takket Jakob Ellemann-Jensen for at ændre kurs.
Herunder De Radikales politiske leder Morten Østergaard.
- Sådan – Venstre støtter nu ambitionen om at reducere udledningen af drivhusgasser med 70 procent i 2030.
Den grønne plade er dermed fuld, skriver den radikale leder på Twitter.
I sin tale betonede Jakob Ellemann-Jensen også statsministerens åbningstale fra tirsdag.
Her sagde han igen, at talen ikke tegnede et billede af Danmark, han kan genkende – men at Venstre er klar på det brede samarbejde, hvis statsminister Mette Frederiksen (S) vil det.
Herefter blev det tid til spørgsmål til V-formanden fra de øvrige partier.
En spørgerække, hvor Enhedslistens politiske ordfører, Pernille Skipper, fik sagt ”tillykke med det nye formandskab” til Jakob Ellemann-Jensen til stor morskab for salen.
Venstre har flere gange i løbet af sommerens ledelseskrise understreget, at partiet ikke har et formandskab.
Åbningsdebatten ventes at vare til sent ude på aftenen.
FacebookTwitterKopier linkEmner:Jakob Ellemann-Jensen (politiker)|Mette Frederiksen (politiker)|Radikale Venstre|Socialdemokraterne|Klimaændringer




https://www.dr.dk/nyheder/politik/live-tv-aabningsdebat-i-folketinget






https://www.dr.dk/sporten/oevrig/gjert-satsede-alt-paa-boernenes-sportskarriere-nu-loeber-ingebrigtsen-soennerne-om-vm

Øvrig sportGjert satsede alt på børnenes sportskarriere: Nu løber Ingebrigtsen-sønnerne om VM-guldetFamilien Ingebrigtsen har satset alt på atletiksporten, og deres triumfer har fået kritikken til forstumme.
Af Niels Anton Heilskov og Emil Halkier03.
okt.
2019 kl.
09.
26Læs opSeneste kapitel i bogen om den på mange måder usædvanlige familien Ingebrigtsen blev skrevet søndag aften under mændenes 5000 meter-finale ved det igangværende VM i Doha.
Atletikverdenens Rip, Rap og Rup - Jakob, Filip og Henrik - som dog ikke er trillinger, men blot brødre, stillede alle tre til start.
Forhåbningerne var skyhøje, specielt til yngste Ingebrigtsen, 19-årige Jakob.
Det norske løbefænomens spinkle atletikkrop kunne imidlertid ikke indfri omverdenens forventninger.
Med 200 meter igen agerede Jakob Ingebrigtsen spydspids i feltet, men smeltede derefter på det røde underlag og kom over stregen på en femteplads.
Storebror Henrik blev nummer 13, mens mellemste bror Filip udgik undervejs.
Samling i famlilien Ingebrigtsen efter søndagens VM-finale i Doha.
Et bump på en norsk atletikmotorvej, der ellers har været både nyasfalteret, tresporet og spækket med store resultater.
For det er nemlig ikke mere end en sommer siden, at netop Jakob Ingebrigtsen skrev sig ind i atletikhistorien som den yngste europamester nogensinde med sit guld på 5000 meter-distancen.
Dengang blot 17 år gammel.
Gense 5000 meter-finalen fra EM i Berlin sidste år nedenfor, hvor teenageren Jakob Ingebrigtsen løber sig direkte ind i historiebøgerne.
Under finalen i 2018 udspillede sig en situation, der med tydelighed viste brødrene Ingebrigtsens tætte bånd.
Op ad den ene langside skiftede Jakob Ingebrigtsens faste blik retning, og han drejede hovedet på tværs af banens løberetning.
Benene fortsatte ufortrødent det intense arbejde og drev nordmanden frem med knap 25 kilometer i timen.
Efter hvad der på en løbebane virkede som en uendelighed, fandt Jakobs blik frem til det, han søgte.
Han rakte en flad hånd ud til sin storebror Henrik, der tydeligt presset kun delvist fik gengældt den lidt drillende gestus fra den kække lillebror.
Så satte Jakob tryk på og skabte et hul fra spidsen af resten af finalefeltet, og med storebroderen halsende bagefter vandt han EM-finalen på 5000 meter.
Dermed høstede Ingebrigtsen-familien to medaljer mere til samlingen, som deres far Gjert Ingebrigtsen har lagt fundamentet til med sin målrettede trænerindsats, siden børnene var helt små.
Gjert Ingebrigtsen har ikke selv nogen baggrund i idrætten, alligevel har han uden relevant uddannelse trænet tre af sine sønner til at vinde EM-guld i mellemdistanceløb.
- Jeg har givet mine børn mulighederne for først og fremmest at være idrætsudøvere hele tiden året rundt.
Alt andet er uvæsentligt.
Vi har valgt at satse på en disciplin, der er meget domineret af afrikanske løbere.
Og vi har gjort det uden hjælp fra andre med stor succes, konstaterer Gjert Ingebrigtsen.
Jakob Ingebrigtsen.
Født d.
19 September 2000.
EM-guld på 1500 og 5000 i 2018 meter.
Sølv på 1500 ved junior-VM i 2018.
Filip Ingebrigtsen.
Født d.
20.
april 1993.
EM-guld på 1500 meter i 2016 og bronze på 1500 meter ved VM i 2017.
EM-guld i cross-løb 2018.
Henrik Ingebrigtsen.
Født d.
24.
februar 1991.
EM-guld på 1500 meter i 2012.
Femteplads på 1500 meter ved OL i 2012.
1 / 3Jakob Ingebrigtsen.
Født d.
19 September 2000.
EM-guld på 1500 og 5000 i 2018 meter.
Sølv på 1500 ved junior-VM i 2018.
1 / 3Filip Ingebrigtsen.
Født d.
20.
april 1993.
EM-guld på 1500 meter i 2016 og bronze på 1500 meter ved VM i 2017.
EM-guld i cross-løb 2018.
2 / 3Henrik Ingebrigtsen.
Født d.
24.
februar 1991.
EM-guld på 1500 meter i 2012.
Femteplads på 1500 meter ved OL i 2012.
3 / 3Familien i skudlinjenGjert og resten af familien er ikke bange for at bryde med janteloven og modtage kritik for deres kontroversielle tilgang til elitetræning af børn.
De har åbnet op over for omverdenen i tv-serien Team Ingebrigtsen, der har gjort hele den nærmeste familie landskendt i Norge.
Her følger vi familien gennem en hverdag, hvor drengene løber mellem 100 og 140 kilometer om ugen og undervejs i træningspassene får målt deres mælkesyreniveauer af Gjert med en lille blodprøve.
Familien Ingebrigtsen under det norske indendørsmesterskab i atletik.
Fra venstre Jakob, Tone, Filip, Gjert, Ingrid og Henrik Ingebrigtsen.
Den norske familie tæller yderligere tre børn, Kristoffer, William og Martin, der ikke dyrker atletik.
Foto: Vidar Ruud / NTB scanpix Han er klar over, at hans metoder, der har betydet, at tre af hans sønner ikke har nogen uddannelse, virker provokerende på mange i vores skandinaviske samfund.
Han synes dog, at kritikken er forfejlet.
-Det er aldrig mit problem, at børnene ikke vælger at uddanne sig.
Jeg er ligeglad med, om de bliver læger eller sidder i kassen i Aldi.
Det er barnets eget ansvar.
Jeg synes, at vores samfund bruger for meget tid på at agere som børnenes dårlige samvittighed, siger Gjert Ingebrigtsen.
Den gyldne uvidenhedGjert og hans sønner har lavet en aftale, om at de skal blive de bedste i verden.
En aftale, der i disse dage i Doha kan gå fra snak til virkelighed.
Vejen til succes brolægges i dagligdagen, og for Ingebrigtsen-brødrene ofte i de tidlige morgentimer.
Hver dag står de op og træner en time på rulleski, før de skal i skole.
- Norske sportsklubber har et stort fokus på breddeidræt, men min ældste søn Henrik ville tage sin sport til et nyt niveau og se, hvor langt han kunne komme med sporten på verdensplan.
Så han spurgte mig, om jeg ville hjælpe med at gøre ham til den bedste i verden, forklarer Gjert Ingebrigtsen.
I skolen har familiens metoder mødt en vis skepsis, og børnene er blevet spurgt ind til deres morgentræning.
På trods af alt succesen, der er fulgt med, ser Gjert Ingebrigtsen også selv kritisk på sin trænerrolle, der ifølge ham mest er et produkt af uvidenhed.
Han har ofte følt, at han er gået på kompromis med sin rolle som far for at gavne sine børns atletikkarrierer.
Det var også tilfældet, da den ældste bror Henrik i 2016 fortalte sin far, at han selv skulle være far.
Her reagerede Gjert ved at spørge sønnen, om han var ‘helt idiot, eller!
”.
- Det er ikke en sammenblanding, man ønsker.
Da vi valgte at gøre det, var det mest på grund af uvidenhed, fordi vi ikke selv har dyrket idræt.
Men havde vi vidst, det vi gør i dag, havde vi nok heller ikke gjort det, forklarer Gjert Ingebrigtsen.
Carsten Hviid Larsen er sportspsykologisk konsulent for den danske elitesportsorganisation Team Danmark, og han mener heller ikke, at sammenblandingen af forældre- og trænerrollen er en god ide.
-Overambitiøse forældre er ikke afgørende for at klare sig i topsport.
Men medierne fokuserer kun på forældrerollen i sådanne tilfælde, og det kan give et indtryk af, at alle atleter er blevet pacet af deres forældre, forklarer han.
Gjert og hans kone Tone er langt fra de eneste forældre, der møder kritik for at satse alt på deres børns sportslige karriere.
I Danmark har vi også set en del eksempler på forældre, der modtager offentlig kritik for at pace deres børn.
Piotr Wozniacki: “Langt de fleste børn ville aldrig kunne have stået for det fysiske pres og ville være bukket under, hvis ikke de havde Carolines styrke", siger han.
Jason Watt:  “Den tidligere racerstjerne Jason Watt bliver lagt for had af flere seere, efter han i DR's tv-dokumentar ‘Jason og Noah  - en chance til’, råber af sin søn under et gokart løb.
Det er scener, som Jason Watt i dag ikke selv er stolt af.
Mickey Fredie-Pedersen: “Fra han var helt lille dreng blev han, og storesøsteren Gigi styret mod et enkelt mål: kunstnerisk succes.
Forældrene Mickey og Søs trænede intensivt børnene i dans og sang, og som 12-årig blev Sonny Fredie-Pedersen landskendt via den omstridte dokumentar ’Ingen slinger i valsen’1 / 3Piotr Wozniacki: “Langt de fleste børn ville aldrig kunne have stået for det fysiske pres og ville være bukket under, hvis ikke de havde Carolines styrke", siger han.
1 / 3Jason Watt:  “Den tidligere racerstjerne Jason Watt bliver lagt for had af flere seere, efter han i DR's tv-dokumentar ‘Jason og Noah  - en chance til’, råber af sin søn under et gokart løb.
Det er scener, som Jason Watt i dag ikke selv er stolt af.
2 / 3Mickey Fredie-Pedersen: “Fra han var helt lille dreng blev han, og storesøsteren Gigi styret mod et enkelt mål: kunstnerisk succes.
Forældrene Mickey og Søs trænede intensivt børnene i dans og sang, og som 12-årig blev Sonny Fredie-Pedersen landskendt via den omstridte dokumentar ’Ingen slinger i valsen’3 / 3Succes får kritikken til at forstummeEfter Jakob og Henrik har krydset stregen i EM-finalen sidste år, krammer de.
Deres konkurrenceinstinkt betyder, at de konstant prøver at overgå hinanden, men deres fælles mål er langt mere ambitiøst.
Efter krammet vender Jakob sig mod kameraet og rækker en symbolsk finger i vejret for at understrege ambitionen om at blive den bedste i hele verden.
Den samme ambition deler deres far.
- Vi har stadig det ultimative mål om at dominere de store mesterskaber som OL og VM.
Om det så bliver i 2019 eller 2020 eller senere, det må vi se på.
Vi er ret trygge ved, at det lykkes.
Så må vi se, om det bliver Filip eller Jakob eller en anden, der når det mål.
Topplaceringer ved de store mesterskaber er noget af det, som familien Ingebrigtsen mangler i resultatsamlingen.
Eneste VM-medalje i samlingen står der Filip på, efter at han i 2017 vandt bronze i London på 1500 meter.
Men deres succes har slået benene væk under den norske sportspresse, og det har haft en klar påvirkning på kritikken, de møder for deres særlige tilgang til sporten.
- Når resultaterne er gode, så stilner al kritik.
Her i Norge mærker vi nu, at kritikken af vores måde at arbejde på er helt forsvundet, siger Gjert Ingebrigtsen.
Og selv, hvis det ikke skulle lykkes for en af de tre brødre at vinde VM eller OL, så er missionen langt fra umulig.
Den eneste datter i familien er nemlig også begyndt at blive trænet af sin far, og den nu 13-årige Ingrid viser samme talent som brødrene.
Hun har blandt andet vundet det officielle norske mesterskab i 600 meter for børn under 13 år.
Den norske atletikfamilie fortsætter jagten på VM-medaljer i Doha torsdag aften, når både Jakob og Filip Ingebrigtsen stiller til start ved de indledende heats på 1500 meter.
FacebookTwitterKopier linkEmner:Team Danmark|Doha|Uddannelse|Norge|Atletik




https://www.dr.dk/nyheder/regionale/sjaelland/teaterstykke-om-kundby-sagen-moeder-kritik-terror-bliver-gjort-til

Kundby-sagenSe temaSjællandTeaterstykke om Kundby-sagen møder kritik: Terror bliver gjort til underholdningEt teaterstykke om Kundby-sagen får kritik af sagens hovedperson.
Instruktøren afviser, at stykket handler om hende.
Billede fra forestillingen 'Den første dråbe blod', som er et fiktivt stykke baseret på Kundby-sagen.
 DR Nyheder)Af Jakob Lyders Tarpgaard, Julie Würtz og Trine Warrer Juul03.
okt.
2019 kl.
11.
57Bemærk: artiklen er mere end 30 dage gammelLæs opI dag og de næste ni dage kan teaterpublikummet i Holbæk sætte sig til rette i stolene og se en forestilling om terror.
Teatret 'Fair Play' har nemlig opsat stykket 'Den første dråbe blod' om Kundby-sagen, hvor en dengang 17 år gammel pige i 2017 blev idømt otte års fængsel for forsøg på terror.
Læs også:Den 17-årige pige fra Kundby skal otte år i fængselMen sagens hovedperson, den i dag 19-årige Natascha, kritiserer, at stykket er sat op.
Det fortæller hendes advokat, Mette Grith Stage, som videregiver kritikken på vegne af sin klient.
- Det er hun bestemt ikke begejstret for.
Hun synes, det er underligt, at hendes historie skal gøres til genstand for underholdning, fordi det er en rigtig trist historie, som har haft nogle meget store omkostninger for både hende og hendes familie, siger Mette Grith Stage.
- Og så har hun også den indstilling, at når man vælger at lave teater ud af sagen, så er det uhensigtsmæssigt, at man blander fiktion sammen med fakta, fordi der er ting i stykket, som er fuldstændig opdigtet, siger forsvarsadvokaten.
Teaterleder: Det er fiktionI Holbæk kan teaterleder Robert Parr godt forstå kritikken.
Men han siger, at stykket er en teaterforestilling om sagen - ikke selve sagen.
Og at hovedpersonen ikke er Kundby-pigen Natascha, men at det handler om en person i den situation, hun var i.
- Vi har taget selve sagen og lagt et fiktivt lag ovenover.
Stykkets personer er fiktive karakterer.
Og vi vil prøve at gøre det hele med respekt for dem, som er involveret i virkeligheden, siger han og fortsætter:- Jeg tror, publikum vil være klar over, at det her er fiktion baseret på virkelighedens handlinger, når de ser forestillingen.
Jeg kan jo ikke være sikker.
Men jeg håber, at det bliver den respons, vi får fra publikum, siger Robert Parr.
Mette Grith Stage fortæller, at Natascha har haft manuskriptet til gennemlæsning, hvilket også har givet kritik af det konkrete indhold.
Det har ført til, at flere scener i stykket er blevet ændret.
Stykket er vigtigt for børn og ungeMette Grith Stage kritiserer også teatret for at lave et stykke, der baserer sig på sin klient, som på gerningstidspunktet var 15 år gammel.
Og ifølge advokaten bør det kalde på ekstra opmærksomhed for at skåne hendes klient.
Men det mener Robert Parr også, at teatret gør.
- Det er alfa og omega for os, for vi er et teater for børn og unge.
Men netop hendes alder i sagen gør det vigtigt for os at lave stykket.
For hvad er der sket?
Og hvorfor og hvordan er det sket?
Det synes vi, vores publikum skal involveres i.
For jo mere man kan lære af det, jo bedre er vi klædt på til, at sådan noget ikke sker igen, siger han.
Klassekammerat: 'Det kom tæt på'En, der sad på tilskuerrækkerne til forpremieren på teaterstykket, var 19-årige Marie Bjørk.
Hun havde gået i parallelklasse med Natascha.
Og at se hele sagen om Kundby-pigen udspille sig på scenen, gav hende knuder i maven flere gange.
- De portrætterede hende godt.
Hun havde en turbulent opvækst, og det er uhyggeligt, når det leder til sådan nogle ekstremer, siger Marie Bjørk og fortæller, at hele episoden omkring Kundby-pigen står klart i hukommelsen.
For det kom tæt på, at en ung pige i byen var kommet så langt ud.
- Vi havde hørt om de ting, der var sket i Paris og andre steder i verden, men så snart det kom inden for den by, vi boede i, kom det alt for tæt på.
Jeg synes, det var vildt ubehageligt.
Og selvom Natascha er utilfreds med tilblivelsen af teaterstykket, mener Marie Bjørk, at stykket er nødvendigt at lave.
- Jeg kan godt forstå, at hun er utilfreds, fordi der kommer meget fokus på hende.
Men når du ser sagen udefra, kan du ret nemt sige: ’Hun er også bare det ene og det andet,’ og tænke det værste om hende.
Her får vi en forståelse for, hvorfor hun er endt så langt ude.
'Den første dråbe blod' har premiere i aften klokken 19.
Kundby-sagen kort•13.
januar 2016 Den 15-årige pige anholdes, efter at Midt-og Vestsjællands Politi under en større politiaktion finder sprængstoffer på en adresse i Kundby.
Den 15-årige pige, der er konverteret til islam, anholdes klokken 12.
22.
•8.
marts 2016 Pigen, der nu er blevet 16 år gammel, bliver i byretten i Holbæk sigtet for at planlægge terrorangreb mod Sydskolen i Fårevejle og den jødiske skole Carolineskolen i København.
•10.
februar 2017 Hun tiltales for at forberede bombefremstillinger og for at planlægge prøvesprængning.
Pigen har ifølge anklageren skaffet kemikalier og forsøgt at fremstille sprængstoffet TATP.
•18.
maj 2017 Pigen idømmes seks års fængsel ved byretten i Holbæk.
•31.
maj 2017 Statsadvokaten anker dommen til Østre Landsret og går efter forvaring.
•27.
november 2017 Den 17-årige pige idømmes otte års fængsel ved Østre Landsret.
FacebookTwitterKopier linkEmner:Mette Grith Stage (advokat)|Midt- og Vestsjællands Politi|Teater|Sjælland|Holbæk




https://www.dr.dk/nyheder/detektor/detektor-mette-f-vil-sadle-om-og-styrke-forskning-men-fortsaetter-bare-loekkes-kurs

DetektorDetektor: Mette F.
vil 'sadle om' og 'styrke' forskning – men fortsætter bare Løkkes kursS afsætter ikke mere til forskning i 2020, end regeringen er forpligtet til.
Mette Frederiksen (S) siger, at Socialdemokratiet vil styrke forskningen.
Men de investerer ikke mere i forskning end VLAK-regeringen har gjort de sidste fire år.
Af Miriam Brems Knudsen og Michael Højgaard Bang03.
okt.
2019 kl.
09.
09Bemærk: artiklen er mere end 30 dage gammelLæs opEn "ny grøn forskningsmilliard" står der i regeringens finanslovsudspil, der blev præsenteret onsdag.
Umiddelbart kan det lyde lovende, at regeringen vil afsætte en ny milliard kroner til forskning i grønne tiltag.
Men spørgsmålet er, om milliarden virkelig er ny, og om den socialdemokratiske regering prioriterer forskning højere end den tidligere regering.
Det har Detektor undersøgt.
Hvad siger Socialdemokratiet?
Mette Frederiksen under sin tale til Folketingets åbning tirsdag 1.
oktober 2019.
I sin åbningstale til Folketinget 1.
oktober sagde statsminister Mette Frederiksen (S) sådan her:- I en årrække har der været sparet på uddannelse og forskning.
Det har i mine øjne været økonomisk uansvarligt.
Derfor er vi også nødt til at sadle om i den økonomiske politik.
For eksempel foreslår vi næste år at bruge en milliard kroner mere på grøn forskning.
Samme budskab præsenterede regeringen i sit forståelsespapir med støttepartierne Radikale Venstre, SF og Enhedslisten før sommerferien.
Her stod:- Det er gennem vores uddannelser og forskningsinstitutioner, at vi skal få nye ideer og finde løsninger på de problemer, vores samfund står overfor.
Derfor skal vi styrke forskningen.
Det har Detektor fundet ud afDet er rigtigt, at Socialdemokratiet i sit finanslovsudspil har øremærket en milliard kroner mere til forskning i grøn omstilling i 2020.
Det er også rigtigt, at den tidligere regering med Lars Løkke Rasmussen (V) i front indførte besparelser på forskning.
Men når vi ser på, hvor meget Socialdemokratiet samlet set lægger op til at bruge på forskning i 2020, er der ikke tale om et økonomisk løft sammenlignet med de seneste fire år, hvor Venstre havde statsministerposten.
Det vurderer Kaare Aagaard, der seniorforsker ved Dansk Center for Forskningsanalyse på Aarhus Universitet, og Peter Munk Christiansen, der er professor i statskundskab ved Aarhus Universitet og tidligere har været formand for Danmarks Frie Forskningsfond.
- Der er ikke én krone mere til forskning end det, regeringen er nødt til at levere ind.
Man afsætter præcis den andel af BNP, man er nødt til.
Det vil sige, at regeringen ikke prioriterer forskningen højere end den forrige regering, siger Peter Munk Christiansen.
Der er ikke én krone mere til forskning end det, regeringen er nødt til at levere ind.
Peter Munk Christiansen, professor Aarhus UniversitetProfessor Peter Munk Christiansen forklarer, at regeringen som minimum skal afsætte én procent af Danmarks bruttonationalprodukt (BNP) til forskning.
Det er nemlig en del af den måde, Danmark har valgt at leve op til en EU-målsætning om, at landene i alt skal investere tre procent af BNP i forskning.
De sidste to procent står det private erhvervsliv for.
Hvad er BNP?
Værdien af alt det, der skabes på de danske arbejdspladser lægges sammen til det tal, vi kalder bruttonationalproduktet (BNP).
BNP udregnes for de fleste lande i verden og skaber overblik over landes økonomiske velstand.
Kilde: Danmarks StatistikSidst Socialdemokratiet havde regeringsmagten, blev der afsat 1,1 procent af BNP - altså 0,1 procentpoint mere, end det minimum, politikerne i Danmark skal afsætte.
VLAK-regeringen skar i midlerne ved kun at afsætte én procent af Danmarks BNP om året til forskning fra 2016-2019.
Og med sit nye finanslovsudspil for 2020 lægger den nye S-regering altså op til at fortsætte VLAK-kursen og bruge en procent af BNP på forskning.
Selvom kursen er den samme, er det samlede budget til forskning faktisk større i finanslovsforslaget for 2020, end det var i 2019.
Forklaringen bag det er blandt andet, at BNP er vokset.
Socialdemokraterne afsætter altså flere penge i kroner og øre, men det svarer til den samme andel af BNP som VLAK-regeringen.
Derfor kan socialdemokraterne ikke bryste sig af, at de "sadler om" og "styrker" forskningen med sit finanslovsudspil.
Det vurderer både Peter Munk Christiansen og Kaare Aagaard.
- Den mest nøgterne vurdering er, at ambitionsniveauet er uændret i forhold til forskningen.
En-procent-målsætningen er fastholdt – hverken mere eller mindre.
I absolutte tal giver det en lille stigning som følge af BNP-vækst, men jeg synes ikke, det kan udlægges som et øget ambitionsniveau.
I mine øjne er der tale om status quo, siger seniorforsker Kaare Aagaard.
Hvad siger S til kritikken?
Ane Halsboe-Jørgensen har været uddannelses- og forskningsminister siden folketingsvalget i juni.
Detektor ville gerne have spurgt Mette Frederiksen, hvorfor hun kritiserer den tidligere regering for at spare på forskningen, når hendes egen regering lægger op til at fastholde forskningsmidlerne på netop en procent af BNP.
Mette Frederiksen har dog ikke ønsket at stille op til interview, og Statsministeriet har i stedet henvist til uddannelses- og forskningsminister Ane Halsboe-Jørgensen (S).
Detektors vært Camilla Stampe har interviewet uddannelses- og forskningsministeren.
I sin åbningstale kritiserede Mette Frederiksen den tidligere regering for at have sparet på forskning og sagde, at nu sadler I om.
Men I sadler jo ikke om.
I gør præcis det, den tidligere regering har gjort.
- Vi sætter 300 millioner kroner mere af til forskning næste år, end der har været i år.
Men Ane Halsboe, det er jo bare, fordi det svarer til én procent af BNP.
Det ville den tidligere regering jo også have gjort.
- Det er 300 millioner kroner mere, som vi har prioriteret at bruge på forskning.
Som forskningsminister kommer jeg til at lægge op til, at det går direkte til grøn forskning, og dermed så er det en satsning.
Er vi ikke enige om, at den tidligere regering også forpligtede sig på at afsætte én procent af BNP til forskning, så når I sætter flere penge af til forskning, så er det bare, fordi BNP er blevet større.
Det er ikke, fordi I prioriterer det her område?
- Vi prioriterer i den grad forskning.
I min bog er 300 millioner kroner altså en investering, og vi har tænkt os at bruge dem klogt på grøn forskning, så vi kan nå vores klimamål.
Men er det ikke rigtigt, at det her ikke er en krone mere, end den tidligere regering ville have sat af?
- Jeg har ikke set noget bud i den retning.
Jeg har set beløbet i år, og så det beløb vi sætter af i 2020, og der er 300 millioner kroner til forskel.
Så er det vel fair at sige, at man investerer.
FacebookTwitterKopier linkEmner:Ane Halsboe-Jørgensen (politiker)|Lars Løkke Rasmussen (politiker)|Socialdemokraterne|Venstre|Videnskab




https://www.dr.dk/nyheder/udland/det-laerte-vi-paa-eu-hoeringernes-tredjedag-og-det-skal-du-holde-oeje-med-i-dag

UdlandDet lærte vi på EU-høringernes tredjedag - og det skal du holde øje med i dagFor tredje dag er de kommende EU-kommissærer blevet udspurgt i Bruxelles.
Fransk Sylvie Goulard var under politisk beskydning fra flere sider, da hun onsdag var i høring i Europa-Parlamentet.
Af Per Bang Thomsen - Bruxelles03.
okt.
2019 kl.
07.
18Bemærk: artiklen er mere end 30 dage gammelLæs op- Jeg er ganske ren.
Franske Sylvie Goulard gik i den grad i forsvarsposition, da hun i går blev eksamineret af Europa-Parlamentet.
Hvad er en høring?
Europa-Parlamentet skal godkende den nye Europa-Kommission, før den kan træde til.
Alle kommissærkandidaterne skal igennem høringer, hvor de skal svare på spørgsmål fra parlamentarikerne.
Det er ikke usædvanligt, at en eller flere kommissærer må skiftes ud undervejs, hvis der er modstand.
Når Europa-Parlamentet har godkendt kommissionen, skal EU’s stats- og regeringschefer også sige god for den.
Først der kan den gå i gang med arbejdet.
Det sker efter planen den 1.
november.
Den liberale politiker er blevet nomineret til posten som EU’s næste kommissær for det indre marked.
Men det var ikke kun spørgsmål om industripolitik, protektionisme og kunstig intelligens, hun skulle forholde sig til under den timelange høring.
Sylvie Goulard, der selv har været europaparlamentariker, har nemlig flere skandalesager hængende over sig.
Blandt andet er hun blevet bedt om at betale 45.
000 euro - godt 335.
000 kroner - tilbage til Europa-Parlamentet.
Pengene brugte hun uretmæssigt til at lønne assistenter for, og sagen bliver nu undersøgt af EU’s antisvindelenhed, Olaf.
Og det var også en sag, som Christel Schaldemose, der er europaparlamentariker for Socialdemokratiet, ville høre mere om.
- 45.
000 euro er mange penge, og i de 14 år, jeg har siddet i parlamentet, har jeg aldrig skullet betale det tilbage, lød det fra den danske politiker – som tilføjede:- Er det ikke vigtigt, at EU-kommissærer er mennesker, hvor man slet ikke kan stille spørgsmålstegn ved deres integritet?
Sylvie Goulard skal svare på yderligere spørgsmål, før Europa-Parlamentet i givet fald vil godkende hende.
Men der er ikke noget at komme efter, fastholdt Sylvie Goulard og understregede, at der ikke har været nogen straffesag, men blot en intern beslutning.
- Det, De gør nu, er måske mere et politisk spil, lød hendes svar til Christel Schaldemose, som er en del af den næststørste gruppe i Europa-Parlamentet, S&D.
Kort forinden havde Sylvie Goulard, der selv kommer fra den liberale Renew Europe-gruppe, understreget over for en konservativ EPP-politiker, at ”man er uskyldig, indtil andet er bevist”.
- Jeg er meget overrasket over de spørgsmål, jeg får i dag, tilføjede Sylvie Goulard, der er en nær allieret af den franske præsident, Emmanuel Macron.
Men hendes svar var ikke nok til at berolige langt størstedelen af parlamentarikerne, der nu har bedt om yderligere svar fra hende, før en eventuel godkendelse kan falde på plads.
Belgiske Didier Reynders afviser, at der er noget at komme efter i den sag om mulig korruption og hvidvask, som bliver ved med at forfølge ham.
Belgiske Didier Reynders, der er blevet nomineret til posten som retskommissær, var også til eksamen i går.
Han brugte sin høring på at understrege, at der skal slås hårdt ned på medlemslande, der ikke overholder retsstatsprincipperne, som man har oplevet det i Polen, Ungarn og Rumænien.
- Jeg vil ikke holde mig tilbage, når retstatsprincipperne er i fare, og jeg vil ikke gå på kompromis med demokratiet, lød det.
Men ellers var der også her fokus på en sag om mulig korruption og hvidvask, som bliver ved med at forfølge Didier Reynders.
Den belgiske anklagemyndighed valgte ellers i sidste uge at droppe sagen med den begrundelse, at der ikke var sket nogen strafbar handling.
Men i begyndelsen af ugen dukkede nye beskyldninger op, og Didier Reynders valgte selv at forholde sig til sagen i sin åbningsredegørelse.
- Jeg afviser alle anklager, og har ikke begået nogle lovovertrædelser, lød der fra belgieren, der selv bragte det op og efterfølgende afviste at gå i detaljer.
I dag bliver ugens sidste seks høringer afholdt.
Her er tre ting, som du skal holde øje med:1Kan en italiener holde styr på EU’s økonomi?
Paolo Gentiloni har tidligere været Italiens premierminister.
Nu er han blevet nomineret til at blive EU's næste økonomikommissær.
Det vakte opsigt, da den kommende kommissionsformand, Ursula von der Leyen, i september annoncerede, at hun gerne vil have Paolo Gentiloni til at stå i spidsen for økonomiområdet i den nye Europa-Kommission.
Ikke fordi Paolo Gentiloni i sig selv er noget kontroversielt valg.
Men fordi han er italiener.
Italien har nemlig haft problemer med at overholde EU's økonomiske spilleregler.
Og sidste år afviste Europa-Kommissionen, der skal sige god for alle medlemslandenes finanslove, i første omgang det italienske udspil, fordi det ikke var foreneligt med EU-reglerne.
Hvis Paolo Gentiloni bliver godkendt som kommissær, bliver det fremover ham, der skal granske finanslovsudspillene og lægge arm med lande, som ikke overholder kravene.
Derudover får han til opgave at holde snor i en eventuel digital EU-skat, revidere energiskatten i Europa og komme med forslag til, hvordan man kan bekæmpe skattesnyd.
Et punkt, der optager mange danske politikere i Bruxelles.
2Hvad sker der med omstridt kommissærtitel?
Margaritis Schinas har tidligere været talsmand for Europa-Kommissionen.
Nu står han selv til at blive en del af den.
Er der en kommissærpost, der har været i vælten i de seneste uger, er det den, som er blevet døbt 'beskyttelse af vores europæiske levevis'.
En af hovedopgaverne for den kommende kommissær, græske Margaritis Schinas, bliver at holde styr på EU's migration- og asylpolitik.
Og her mener mange kritikere, heriblandt flere på den danske venstrefløj, at Ursula von der Leyen med sit titelvalg indikerer, at udlændinge er en trussel mod Europa.
- Jeg underkender ikke, at vi skal beskytte de ydre grænser og løse de migrationsproblemer, der er.
Men jeg byder mig bare ikke om, at man bruger en skræmmeagtig retorik, hvor det er flygtninge og indvandrere udefra, der skulle true en europæisk livsform, lød det eksempelvis fra den radikale Morten Helveg Petersen.
Ursula von der Leyen, der kommer fra den kristenkonservative EPP-familie, har selv afvist kritikken.
Og indtil videre har hun ingen planer om at ændre titlen.
Men den holdning vil blive udfordret i dag under høringen med Margaritis Schinas, der selv er konservativ.
3Vil østriger give Danmark EU-rabat?
Østrigske Johannes Hahn er i dag kommissær for blandt andet naboskab.
Det kan godt være, at brexit-forhandlingerne trækker de fleste overskrifter for tiden.
Men en anden vigtig forhandling, som lige nu finder sted, er EU's budgetforhandlinger.
I 2022 skal EU's nye syvårsbudget nemlig træde i kraft, og hvis alt går efter Ursula von der Leyens plan, bliver østrigske Johannes Hahn, som skal stå for at færdigforhandle det.
Han er blevet indstillet til at blive kommissær for budget og administration, og han skal få alle budget-enderne til at mødes.
Og der vil kun komme flere af dem, når Storbritannien – efter planen – forlader EU den 31.
oktober i år.
De mange milliarder, som briterne hidtil har betalt til EU's fælleskasse, forvinder, og spørgsmålet er derfor, om der skal skæres i budgettet, eller om de tilbageværende medlemslande skal finde den store pengepung frem.
Fra dansk side er man ikke begejstret for at skulle bruge flere penge.
Og spørgsmålet er også, om Johannes Hahn er klar til at give den socialdemokratisk regering den milliardrabat, som Helle Thorning Schmidts regering fik forhandlet på plads ved de seneste budgetforhandlinger.
FacebookTwitterKopier linkEmner:Helle Thorning-Schmidt (politiker)|Morten Helveg Petersen (politiker)|EU-forhold|Storbritannien|Frankrig




https://www.dr.dk/sporten/haandbold/kvindeligaen/mestertraeneren-fortsaetter-hos-esbjergs-haandboldkvinder

KvindeligaenMestertræneren fortsætter hos Esbjergs håndboldkvinderJesper Jensen har forlænget sin kontrakt med Team Esbjerg med to år, så den løber til sommeren 2022.
Jesper Jensen blev cheftræner for Team Esbjerg i 2017.
Siden er Team Esbjerg blevet danske mestre, og nu har Jesper Jensen forlænget sin kontrakt med klubben til 2022.
03.
okt.
2019 kl.
08.
14 | opdateret 03.
okt.
2019 kl.
13.
10Bemærk: artiklen er mere end 30 dage gammelLæs opTeam Esbjergs cheftræner, Jesper Jensen, fortsætter i den danske mesterklub frem til sommeren 2022.
Jesper Jensen- 42 år- Fra Aarhus- Tidligere håndboldspiller og landsholdsspiller- Begyndte sin trænerkarriere i 2013 som cheftræner for Vejen EH- Har været cheftræner for Team Esbjerg siden 2017- Blev danmarksmester med Team Esbjerg i sidste sæsonTorsdag oplyser håndboldklubben, at den har forlænget kontrakten med den 41-årige succestræner med yderligere to år.
- Da vi først begyndte at snakke om forlængelse, gik det hurtigt, og vi var enige om, at det er til gavn for begge parter at fortsætte, siger Jesper Jensen i en pressemeddelelse.
Jagter guldforsvarHan blev ansat i januar 2017 som assistent for den daværende cheftræner Lars Frederiksen, men fire måneder senere overtog han ansvaret.
Samarbejdet har hidtil været en stor succes kulminerende med det danske mesterskab i sidste sæson.
Det er også blevet til en pokaltitel med det vestjyske hold, der i øjeblikket topper den danske liga med maksimumpoint efter seks spillerunder.
Før Jesper Jensen blev håndboldtræner havde han selv en karriere som håndboldspiller og landsholdsspiller.
Jesper Jensen har på sigt en ambition om at etablere Team Esbjerg i Champions League og indimellem spille holdet frem til turneringens afsluttende Final 4-stævne.
Cheftræneren slår samtidig fast, at han i dagligdagen brænder for sit arbejde.
- Jeg bor tæt på klubben, jeg går glad på arbejde, selv om der også kan være hårde dage, og der er opbygget vildt stærke relationer til mennesker, jeg arbejder sammen med.
- Det gælder både klubbens ledelse, administrationen og spillerne, siger Jesper Jensen.
/ritzau/FacebookTwitterKopier linkEmner:Team Esbjerg|Håndbold|HTH Køkkener|Jylland|Esbjerg




https://www.dr.dk/sporten/tennis/wozniacki-vinder-og-booker-plads-i-kvartfinalen-i-beijing

TennisWozniacki vinder og booker plads i kvartfinalen i BeijingCaroline Wozniacki kæmpede med sin serv og virkede nervøs, da hun slog tjekken Katerina Siniakova.
Caroline Wozniacki er videre i Beijiing.
03.
okt.
2019 kl.
08.
31 | opdateret 03.
okt.
2019 kl.
14.
35Bemærk: artiklen er mere end 30 dage gammelLæs opDen forsvarende mester Caroline Wozniacki vaklede torsdag videre til kvartfinalen i China Open.
Wozniacki i China Open- Har tidligere vundet China Open i 2018 og 2010.
- Er nu i kvartfinalen i turneringen.
- I kvartfinalen skal hun møde russiske Daria Kasatkina.
- Med resultaterne fra sidste år og i år lagt sammen har Wozniacki nu vundet 18 sæt i træk i turneringen.
Den danske tennisstjerne slog i tredje runde den tjekkiske doublespecialist Katerina Siniakova med 7-5, 6-4 efter en særdeles svingende præstation i Beijing.
Wozniacki havde svært ved at få gang i sit spil i første sæt, hvor hun to gange var nede med et servegennembrud mod Siniakova, der sled med spillet - især sine baghåndsslag.
Begge gange svarede danskeren hurtigt tilbage, og det lykkedes til sidst at hive første sæt hjem.
Frustreret tjekkeTjekken virkede frustreret over sine mange fejl, og det udnyttede Wozniacki klogt til at komme godt i gang med andet sæt, hvor hun bragte sig foran med 2-0.
Bedst som alt gik strygende for danskeren, så blev hun igen brudt i egen serv, og Siniakova reducerede til 1-2.
Danskeren fandt dog hurtigt tilbage i den gode rytme og kom foran 4-1, men kort efter meldte nye problemer sig.
Pludselig kunne Wozniacki ikke få sin serv til at fungere.
To dobbeltfejl var kraftigt medvirkende til, at Siniakova fik reduceret til 3-4, før danskeren bragte sig på 5-3.
Med sejren i dag spillede Caroline Wozniacki sig videre til kvartfinalen i China Open i Beijing.
Wozniacki har tidligere vundet turneringen i 2010 og 2018, og hendes totale historik i turneringen lyder nu på 27 sejre og ti nederlag.
Med sejren inden for rækkevidde havde Wozniacki mere end svært ved at serve kampen hjem.
Hun missede tre matchbolde i egen serv, så hendes tjekkiske modstander fik brudt til 4-5.
Med det samme tilspillede Wozniacki sig tre nye matchbolde, da Siniakova skulle serve.
Det lykkedes at få lukket den nervøse affære på den anden matchbold - og femte i alt.
Wozniacki har nu slået Katerina Siniakova fire gange i fem indbyrdes kampe.
Tjekken har haft størst succes i double, hvor hun en overgang har været nummer et på verdensranglisten.
Kvartfinale i venteDen 22-årige russer Daria Kasatkina bliver modstanderen, når Caroline Wozniacki fredag skal forsøge at spille sig videre til semifinalen i China Open.
Kasatkina slog torsdag landsmanden Ekaterina Alexandrova med 6-4, 6-3 i tredje runde.
Russeren bragede for alvor ind på den internationale scene sidste år, hvor hun en overgang var oppe som nummer ti på verdensranglisten.
I et forrygende 2018 havde Kasatkina samtidig et godt tag på Wozniacki, som russeren slog tre gange, så den indbyrdes statistik hedder 3-1 i Kasatkinas favør før fredagens kamp.
Danskerens kommende modstander spillede sig sidste år frem til kvartfinalerne i både French Open og Wimbledon, og forventningerne var derfor kørt op før 2019-sæsonen.
Daria Kasatkina har dog slet ikke leveret noget som helst i år, hvor hun ofte er røget ud af turneringerne efter en eller to kampe.
Kasatkina er derfor raslet ned af ranglisten, hvor hun i øjeblikket er nummer 45.
Wozniacki, der vandt China Open sidste år, har heller ikke haft det bedste 2019.
For første gang siden 2008 risikerer danskeren at gå gennem et helt år uden en eneste turneringssejr.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Beijing




https://www.dr.dk/nyheder/viden/kroppen/ny-paa-jobbet-hvis-dine-kolleger-stjaeler-fra-kassen-kommer-du-nok-ogsaa-til

KroppenNy på jobbet?
Hvis dine kolleger stjæler fra kassen, kommer du nok også til detDine kollegers opførsel de første måneder af dit nye job er afgørende for din moral, viser forskning.
En undersøgelse af mere end 83.
000 tjenere i USA viser, at dine kolleger i høj grad påvirker din moral på jobbet.
Særligt i restaurationsbranchen er det nemlig nemt at stikke penge i lommen.
(© Bimo Luki / Unsplash)Af Jeppe Kyhne Knudsen03.
okt.
2019 kl.
06.
38Bemærk: artiklen er mere end 30 dage gammelLæs opEr det okay at spise rester i køkkenet eller snuppe rester fra gæsternes tallerkener?
Det vil de fleste nok sige “ja” til.
Men hvad så med at tage penge fra kassen?
Ifølge ny amerikansk forskning er der større sandsynlighed for, at du synes, det er okay, hvis dine kolleger også gør det.
Og det kommer ikke bag på Thomas Faurholt Jønsson, der er lektor i psykologi på Aarhus Universitet og til daglig forsker i, hvorfor vi opfører os, som vi gør på arbejdspladsen.
- Hvis vi oplever, at vores arbejdsgivere ikke leverer det, vi føler, er rimeligt, kan det føre til, at vi regulerer det selv.
Når nu ikke min arbejdsgiver giver mig det, jeg har fortjent, må jeg selv skabe en balance i det ved at tage lidt fra kassen, siger han.
83.
000 amerikanske tjenere undersøgtFor at blive klogere på, hvordan vi opfører os, når vi oplever, at vores kolleger stjæler fra kassen, fik de amerikanske forskere adgang til otte års data fra kasseapparater på mere end 1.
000 restauranter fordelt over hele USA.
I dataene kunne de se alle transaktioner, som de mere end 83.
000 tjenere, der har arbejdet på restauranterne i perioden, har indtastet.
Og ved at analysere de transaktioner kunne de spore, hvornår tjenerne forsøgte at snyde og stoppede pengene i egen lomme.
To måder tjenere “stjæler” på uden at blive opdagetDer findes en lang række måder at stjæle på, uden at arbejdspladsen opdager det.
Her er to af de mest udbredte.
To metoder som dog hurtigt bliver opdaget, hvis virksomheden har moderne kasseapparat-software.
Rullevogns-metoden er en udbredt måde at “stjæle” på ved at genbruge en gammel kvittering i systemet.
Når en kunde eksempelvis køber en sodavand, bruger tjeneren den kvittering igen og igen, selvom han sælger sodavand til nye kunder.
På den måde kan han stikke pengene for alle de efterfølgende sodavand i lommen.
Kvitteringen ruller med andre ord videre.
En streg i regningen-tricket er en anden måde at stikke lidt ekstra gysser i lommen på ved at rette i regningen, når den først er betalt.
Tjeneren afkræver betaling fra kunden for tre retter, men efterfølgende sletter han to af retterne på regningen og stikker differencen i lommen.
Kilde: Loss Prevention MediaOg her blev det tydeligt for forskerne, at jo flere tjenere der stjal, desto større var risikoen for, at en ny medarbejder også begyndte at rapse fra kassen.
Ifølge Thomas Faurholt Jønsson skyldes det, at dine kolleger lærer dig, hvad der er rigtigt og forkert på arbejdspladsen, når du starter der.
- Det første års tid på en ny arbejdsplads er vi åbne over for de normer, som vi oplever, der er på jobbet.
Det er her, at du lærer alle de uformelle spilleregler.
Og kommer du som ny og oplever, at her tager vi bare fra kassen, så har det en stor indflydelse på dig, siger han.
Tyveri skyldes ubalance mellem medarbejdere og ledereSærligt de første fem måneder er afgørende, viser de amerikanske forskeres tal.
Hvis du ikke er blevet fristet til at hapse fra kassen, når de måneder er gået, gør du det nok ikke.
Og lykkes det dig at stå imod, er du faktisk en del af et mindretal.
Tallene viser nemlig, at hele 56 procent af de amerikanske tjenere har stjålet fra kassen mindst én gang.
Men hvorfor er det, at vi bare accepterer nogle normer på en arbejdsplads, som vi i de fleste andre sammenhænge opfatter som moralsk forkerte?
Det skyldes, ifølge Thomas Faurholt Jønsson, at tyveriet som regel bliver retfærdiggjort med, at medarbejderne ikke får det, de har fortjent.
- Tyveri vil som regel være ledsaget af mere eller mindre selvopfundne forklaringer på, hvorfor det er ok.
Jeg kan godt tage fra kassen, for de behandler også mig dårligt, siger han og fortsætter:- Det kan jo opstå, når der er uklarheder i forhold til, hvad aftalen mellem medarbejderne og ledelsen er.
Hvis medarbejderne oplever, at ledelsen skylder dem noget, kan de tage sagen i egen hånd, siger han.
Fyret for at tage en kageDet fleste vil jo nok mene, at det at tage penge fra kassen er forkert.
Men det kan faktisk være svært at vide, hvor bagatelgrænsen går, forklarer Thomas Faurholt Jønsson.
- Tidligere på året var der en medarbejder i Føtex, der blev fyret, fordi hun havde spist nogle kanelsnegle, der var gået i stykker og derfor ikke kunne sælges.
Det virker jo umiddelbart ikke som noget, man skal fyres for, siger han og fortsætter:- Og tager en bryggeriarbejder på Carlsberg i Fredericia en sodavand i pausen, er det vel også okay.
Så hvor sætter man lige grænsen.
Stor forskel på Danmark og USADer er store forskelle på, hvordan tjenere i USA og Danmark er aflønnet.
I USA er mindstelønnen meget lav - i gennemsnit 12 dollars (eller 82 kroner) i timen i de fleste stater - men faktisk er det lovligt at give en løn lavere end mindstelønnen på restauranter i mange stater, fordi drikkepenge udgør en betydelig del af tjenernes indkomst.
I Danmark ligger lønnen ifølge Jobpatruljen.
dk på 124,74 kroner for en tjener over 18 år.
Det er altså en markant højere løn.
Drikkepenge er derimod en helt normal ting at give i USA.
Hvor vi i Danmark kun giver drikkepenge,når betjeningen er helt ekstraordinær, forventes det, at du altid giver mellem 15 og 20 procent i USA.
Det kan derfor være svært at sammenligne vilkårene for tjenere i USA og Danmark - og forskningen skal i derfor tages med et gran salt i en dansk sammenhæng.
Det er netop, når de her grænser ikke er veldefinerede, at der kan opstå en følelse af, at det har jeg fortjent.
Også selvom du inderst inde godt ved, at ledelsen nok ikke synes, det er i orden, forklarer Thomas Faurholt Jønsson.
Løsningen er derfor ifølge den danske forsker at få snakket om problemerne og sørge for, at både medarbejdere og ledelse er tilfredse.
Tyveri fra arbejdspladsen i stigning i DanmarkOm det står lige så slemt til på de danske arbejdspladser som i USA, siger den amerikanske forskning ikke noget om.
Men ifølge nye tal, som Rigspolitiet har sendt til DR Viden, er antallet af politianmeldelser af medarbejdere, der stjæler fra arbejdspladsen, steget med 13 procent i forhold til gennemsnittet de sidste tolv år.
Noget tyder altså på, at tyveri fra arbejdspladsen er et stigende problem i Danmark.
Og det kan koste virksomhederne dyrt.
Ifølge det amerikanske medie Futurity står udgifterne til medarbejdernes rapseri for omkring fire procent af restauranternes samlede udgifter i USA.
Så der er altså noget at spare for virksomhederne ved at gøre medarbejderne tilfredse.
FacebookTwitterKopier linkEmner:Arbejdsmarked|Arbejdspladser|USA|Aarhus Universitet|Carlsberg




https://www.dr.dk/nyheder/indland/bo-med-nyt-underskud-analytiker-spaar-voldsomme-aendringer-om-senest-2-3-aar

IndlandB&O med nyt underskud: Analytiker spår voldsomme ændringer - om senest 2-3 årNyt kvartalsregnskab understreger problemerne for ikonisk dansk virksomhed.
Det seneste kvartalsregnskab fra B&O viser et underskud på 106 millioner kroner.
Af Mads Korsager Nielsen03.
okt.
2019 kl.
10.
25 | opdateret 03.
okt.
2019 kl.
11.
31Bemærk: artiklen er mere end 30 dage gammelLæs opEt underskud på 106 millioner kroner og en omsætning, der er faldet med knap en tredjedel i forhold til året før.
Dagens kvartalsregnskab fra den danske elektronikproducent Bang & Olufsen (B&O) vidner om et selskab, der billedligt talt sidder fast i mudderet.
Det fortæller investeringsøkonom Per Hansen fra onlinebørsmægleren Nordnet.
- På kort sigt er B&O ikke truet på eksistensen, for pengetanken er velpolstret.
Men på længere sigt er der ikke noget i kvartalsregnskabet, der tyder på, at B&O kan stå alene og fortsat være et selvstændigt selskab om to-tre år, siger Per Hansen.
Chefanalytiker fra investeringsbanken Alm.
Brand Markets er enig.
- Man skal passe på med at overfortolke for vi ved, at ledelsen er midt i en større oprydning, der koster penge, siger Michael Friis Jørgensen.
- Men det tyder på, at virksomheden er for lille.
Der kan godt være store år med produkter, der giver gode regnskaber.
Men når det ikke gør, så ryger man for alvor ned i møget.
Fald i omsætningenBang & Olufsen med hovedkvarter i Struer producerer blandt andet fjernsyn og højttalere i den højere prisklasse.
Struer-virksomhedens regnskab for første kvartal, der strækker sig over 1.
juni til 31.
august, viser en omsætning på 419 millioner kroner.
Det er omkring 30 procent lavere end i første kvartal året før.
Samtidig har selskabet tabt endnu flere penge, da underskuddet i dette års første kvartal lyder på 106 millioner kroner efter skat.
Året før var underskuddet blot fire millioner kroner.
For at rette op på salget planlægger elektronikvirksomheden blandt andet en række nye produktlanceringer og udrulningen af over 100 butikskoncepter i andet kvartal, fortæller B&O i regnskabet.
- Vores nye tv rammer butikkerne i denne måned og vores nye soundbar kommer ud i løbet af efteråret.
De to produkter er blevet godt modtaget og sammen med andre nye produktlanceringer vil de bidrage signifikant til væksten i løbet af årets anden halvdel, siger administrerede direktør Henrik Clausen i en pressemeddelelse.
Analytiker: Ramt af rivende udviklingPer Hansen fra Nordnet forklarer, at B&O er ramt af den teknologiske udvikling, der går rivende stærkt.
- Tidligere kunne man købe et flot, dansk fjernsyn fra B&O, der selv efter mange år på bagen var teknologisk tidssvarende.
Sådan er det ikke i dag, hvor der kommer masser af ny elektronik på markedet.
Problemet er, at prisen på B&O’s produkter er meget høj i forhold til, at kunderne efter kort tid kan have en oplevelse af, at varen er uddateret, siger Per Hansen, der sammenligner situationen med det klassiske brætspil ludo.
- De har fået sendt flere af deres ludo-brikker tilbage til start.
Set fra et investeringsmæssigt synspunkt er B&O tvunget til at arbejde med en reserveplan nu: Hvad gør de, hvis de ikke af egen kraft kan få pustet liv i indtjeningen igen.
Strategisk giver det god mening, hvis B&O allierer sig med et større selskab, der kan levere den moderne elektronisk indmad til det klassiske, danske design fra Struer, siger han.
- Men det vil gøre ondt på mange, for der er store følelser med i det her.
Samtidig vil det betyde, at ledelsen og bestyrelsen skal indrømme, at den kurs, man har udstukket i de seneste 6-8 år, ikke har været god nok, konstaterer Nordnet-investeringsøkonom Per Hansen.
Bang & Olufsen blev grundlagt i 1925.
Artiklen er opdateret med citater fra adm.
dir.
Henrik Clausen samt chefanalytiker Michael Friis Jørgensen.
FacebookTwitterKopier linkEmner:Nordnet|Bang & Olufsen|Struer|Virksomhedsøkonomi|Per Hansen (økonom)




https://www.dr.dk/nyheder/udland/fire-politiansatte-er-draebt-af-kollega-i-paris-et-sort-kapitel-i-fransk-politis

UdlandFire politiansatte er dræbt af kollega i Paris: 'Et sort kapitel i fransk politis historie'Et knivangreb på et politihovedkvarter i Paris har kostet fire ansatte livet.
Gerningsmanden, en kollega, er også dræbt.
Politiet har afspærret gaden, som det politihovedkvarter, der er blevet angrebet ligger på.
Af Malthe Sommerand og Stéphanie Surrugue03.
okt.
2019 kl.
13.
51 | opdateret 03.
okt.
2019 kl.
15.
20Bemærk: artiklen er mere end 30 dage gammelLæs opFire ansatte ved politihovedkvarteret i Paris er blevet dræbt, og flere andre er tidligt på eftermiddagen blevet hårdt såret i et knivangreb.
Det er den franske tv-station BFM TV, der rapporterer, at fire ansatte fra politiet skulle være dræbt i angrebet.
Også gerningsmanden, en adminstrativ medarbejder fra politihovedkvarteret, er blevet dræbt af en anden betjent under angrebet.
Det bekræfter lokalformanden for politiets fagforening, Loic Travers, ved et pressemøde.
Loic Travers bekræfter også, at gerningsmanden arbejdede på hovedkvarteret:- Gernningsmanden var en administrativ kollega, der havde mere end 20 års erfaring i huset.
En mand, vi kender som en eksemplarisk medarbejder, siger Loic Travers til pressen.
- Vi har desværre før oplevet angreb på politistationer, men jeg kan ikke huske, at vi nogensinde før har oplevet noget lignende her i Frankrig, ikke så voldsomt og på denne måde.
Det her vil blive et sort kapitel i fransk politis historie.
Mange vil blive mærket for livet af det her, fortsætter Loic Travers.
Sikkerhedeopbuddet omkring politistationen er massivt.
 Da politistationen ligger på en ø midt i Seinen, er broerne til øen spærret af af myndighederne.
 Politi og ambulancefolk er massivt tilstede  Svært bevæbnet, fransk politi vogter foran politistationen.
1 / 4Sikkerhedeopbuddet omkring politistationen er massivt.
1 / 4Da politistationen ligger på en ø midt i Seinen, er broerne til øen spærret af af myndighederne.
2 / 4Politi og ambulancefolk er massivt tilstede 3 / 4Svært bevæbnet, fransk politi vogter foran politistationen.
4 / 4Gerningsmanden er ifølge franske medier gået til angreb på sine kolleger med en keramisk kniv, der derfor ikke kunne ses på metaldetektorer, som man passerer på vej ind på politihovedkvarteret.
Myndighederne efterforsker lige nu flere motiver.
Tæt på Notre Damepolitihovedkvarteret ligger i hjertet af Paris på den lille ø i Seinen, Ile de la Cité, lige ved siden af Notre Dame-kirken.
Bygningen er netop nu ved at blive evakueret, og politi med hunde undersøger stedet for sprængstoffer.
Det foregår roligt, melder BFM TV.
Angrebet fandt sted på den lille ø i Seinen Ile de la Cité, lige ved siden af Notre Dame-kirken i det centrale Paris.
Det er et enormt sikkerhedsopbud på stedet, men også mange nysgerrige turister, eftersom gerningsstedet ligger lige ved siden af Notre Dame-kirken.
Frankrigs indenrigsminister, Christophe Castaner, og premierminister, Edouard Philippe, har indfundet sig på gerningsstedet.
Også præsident Emmanuel Macron skulle være på vej dertil.
En metrostation tæt på politihovedkvarteret er lukket af sikkerhedshensyn, det skriver selskabet, der driver metroen i Paris.
Angrebet kommer, dagen efter at 27.
000 franske politibetjente marcherede gennem Paris i protest mod deres arbejdsvilkår.
Siden 1.
januar 2019 har 51 franske betjente begået selvmord - en massiv stigning i forhold til sidste år, hvor 35 begik selvmod.
fra i går:Vrede politibetjente på gaden i Paris efter selvmordsbølgeFacebookTwitterKopier linkEmner:Emmanuel Macron (politiker)|Frankrig|Paris|Kriminalitet|Hestesport




https://www.dr.dk/nyheder/indland/magtkamp-om-co2-maal-danmark-rotter-sig-sammen-med-6-klimavenner-i-eu

IndlandMagtkamp om CO2-mål: Danmark rotter sig sammen med 6 klimavenner i EUFrankrig, Spanien, Sverige, Holland, Portugal og Luxembourg er med på at øge EU's klimamål.
Klima-, Energi- og Forsyningsminister Dan Jørgensen (S) er på vej til Luxembourg.
Af Signe Mai Vilsbøll03.
okt.
2019 kl.
13.
18Bemærk: artiklen er mere end 30 dage gammelLæs opDanmark har et ambitiøst mål om at bremse udledningen af drivhusgasser med 70 procent inden 2030, men EU skal med, hvis klimakrisen skal løses.
Sådan lyder det fra klimaminister Dan Jørgensen (S) forud for et miljørådsmøde i Luxembourg fredag, hvor miljøministre fra en række EU-lande skal diskutere EU's mål.
Håbet hos Dan Jørgensen er, at mødet vil få flere europæiske lande til at gå sammen om at påvirke den nye EU-kommission til at hæve det fælles EU-mål for reduktion af klimagasser fra 40 procent til 55 procent i 2030.
Ambitiøse klimamålDanmark vil arbejde for at hæve EU’s klimamål i 2030.
Parisaftalens indebærer nemlig, at den gennemsnitlige globale temperaturstigning holdes et godt stykke under 2 °C, og at der arbejdes for at den begrænses til 1,5 °C.
FN’s klimapanel vurderede i 2018, at der er behov for en højere indsats fra verdens lande, hvis den globale opvarmning til 1,5 grader skal begrænses.
I forbindelse med miljørådsmødet den 4.
oktober vil en alliance af lande sende en fælles erklæring til den indkomne næstformand for Europa-Kommissionen og kommissær for klima, Frans Timmermans.
Håbet er, at det vil få EU til at hæve målet for en reduktion af drivhusgasser.
- EU's nuværende 2030-mål er for uambitiøst.
Vi kommer til at nå mere end det uden lovgivning i EU, og derfor går jeg til mine kollegaer.
Klimamålet skal øges til mindst 55 procent i 2030.
Ambitiøse mål for 2050 er ikke nok, lyder det fra Dan Jørgensen.
Han mener, et højere fælles mål er nøglen til at løse den globale klimaudfordring.
- Hvis EU hæver målene, vil EU kunne tale med større vægt i internationale klimaforhandlinger og lægge pres på Kina, USA og Rusland.
Det er nødvendigt, hvis vi skal forhindre, at klimaforandringerne går amok, lyder det fra ministeren.
Frankrig, Spanien og HollandIndtil videre har store europæiske lande som Frankrig, Sverige, Holland og Spanien ifølge Klima-, Energi- og Forsyningsministeriet tilkendegivet, at de ønsker at være en del af alliancen.
Det samme har Luxembourg og Portugal.
- Jeg ser det som en god gruppe af lande.
Vi håber, der kommer flere med, siger Dan Jørgensen.
Det vil dog kræve vilje fra langt flere lande, hvis det for alvor skal lykkedes at ændre den europæiske klimapolitik, siger formand for klimarådet Peter Møllgaard.
- Selvfølgelig er store lande som Frankrig vigtige at få med, men det er i virkeligheden også ret vigtigt at få andre lande med, som er knap så forhippede på grøn omstilling.
Vi skal også arbejde med at overbevise skeptikere, siger han.
Skeptikere i Østeuropa er vigtigePeter Møllgaard tilføjer, at der er flere central- og østeuropæiske lande, som byder knapt så meget ind på klimadagsordnen, og de er vigtige.
- Hvis der er lande, som ikke har ligeså ambitiøse mål, kan vi risikere, at vores erhvervsliv flytter produktionen til andre lande, fordi de ikke vil leve op til de høje danske standarder, siger Peter Møllgaard, der også nævner, at EU's største økonomi, Tyskland, ikke må glemmes som en vigtig partner.
Netop det er Dan Jørgensen klar over:- Tyskland sendte positive signaler, da Ursula von der Leyen (kommissionsformandskandidat, red.
) nævnte, at reduktionen af CO2 skal ligge fra 50 i 2030 med mulighed for at gå længere.
Vi kan håbe, det kan trække Tyskland i den rigtige retning, siger ministeren uden at fortælle, hvordan han vil overbevise Tyskland - Europas største udleder af CO2.
Prisværdigt initiativDan Jørgensen er i det hele taget optimistisk.
Han er overbevist om, at det kan få en betydning, når alliancen sender sin fælles erklæring til den indkomne næstformand for Europa-Kommissionen og kommissær for klima, Frans Timmermans, der skal høres i Europa-Parlamentets udvalg i næste uge.
Ursula von der Leyen har også nævnt, at 55 procents reduktion af CO2 kunne være en mulighed.
Hvorfor er dit forslag netop 55 procent?
- Al erfaring viser, at hvis man skal have EU til at rykke, så skal der være et tal.
Det er et tal man forhandler om i international sammenhæng, og der betyder det noget, hvad EU kommer med, siger Dan Jørgensen, der for ros for sit initiativ af Peter Møllgaard.
- Hvis vi kan få hele EU med, vil de danske mål have langt større effekt, og her er internationalt diplomati en del af løsningen.
Derfor er det stærkt prisværdigt, at der bliver lagt pres på, siger Peter Møllgaard.
FacebookTwitterKopier link




https://www.dr.dk/nyheder/penge/nye-miljoekrav-60000-skibe-danske-virksomheder-har-travlt-med-lave-kaempe

PengeNye miljøkrav for 60.
000 skibe: Danske virksomheder har travlt med at lave kæmpe vaskemaskiner til røgFra 2020 skal skibe i hele verden udlede langt mindre svovl.
Af Michelle Hald og Niels Anton Heilskov03.
okt.
2019 kl.
07.
00Bemærk: artiklen er mere end 30 dage gammelLæs opDer er gang i svejseapparaterne i ME Production på havnen i Frederikshavn.
I døgndrift arbejder i alt 180 smede, maskinmestre og ingeniører med at lave scrubbere til skibe.
En scrubber kan meget forsimplet beskrives som en vaskemaskine, der vasker svovl ud af skibenes røg.
Nye miljøreglerFra 1.
januar 2020 må skibes brændstof højst indeholde 0,5 procent svovl i stedet for 3,5 procent, som grænsen er i dag.
De nye regler skal mindske luftforureningen og sikre renere luft i hele verden.
For at leve op til reglerne har rederierne tre muligheder.
De kan skifte til den væsentligt dyrere lavsvovlolie, de kan skifte hele motoren til en, der kører på naturgas, eller de kan installere scrubbere på skibene.
Siden 2015 har farvandene omkring Danmark haft skærpede svovlkrav.
Nordsøen og Østersøen er nemlig områder med særlig emissionskontrol for svovl med en grænse på højst 0,1 procent svovl i skibsbrændstof.
Siden kravet blev indført, er svovlindholdet i luften over Danmark mere end halveret.
Det er FN’s Søfartsorganisation IMO, der har besluttet de nye regler.
Kilde: MiljøstyrelsenOg scrubberne er der rift om for tiden.
Fra årsskiftet bliver der nemlig skruet op for de internationale krav til renheden af den røg, som skibstrafikken udleder.
De nye krav betyder, at skibe skal udlede væsentligt mindre svovl.
Og her er scrubberne en del af løsningen.
De monteres i skibenes skorstene og renser røgen, så skibene udleder mindre svovl.
På verdensplan skal 60.
000 skibe leve op til de nye miljøkrav, og det giver travlhed og nye arbejdspladser i Danmark.
- Det er en vanvittig udvikling, vi har haft.
Vi var nødt til at leje os ind i nye lokaler, samtidig med at vi ombyggede en gammel hal, som vi kan bruge til scrubbere, siger Lasse Hansen, der er økonomidirektør i ME Production.
På halvandet år er ME Production gået fra omkring 60 ansatte til de 180, de er i dag.
ME Production er en af tre store danske producenter af scrubbere.
Også danske Pureteq og svenske Alfa Laval producerer scrubbere i Danmark.
Og alle tre steder er ordrebøgerne fyldte og medarbejderstaben vokset.
- Branchen er vokset enormt hurtigt, og vi har sagt nej til rigtig mange ordrer.
Det spidser lidt til på alle linjer og for alle leverandører, siger Anders Skibdal, der er administrerende direktør i Pureteq.
Pureteq, der ligger i Svendborg, er på et år gået fra cirka 15 ansatte til i dag at have 50 ingeniører og maskinmestre ansat.
Hos Alfa Laval har man de seneste to år ansat 50 nye medarbejdere, der laver scrubbere.
Travlheden hos scrubber-producenterne er stor i øjeblikket, fordi der kun er tre måneder til, at de nye miljøkrav træder i kraft- Det er en gamechanger for branchen.
Det er den største ændring, vi nogensinde kommer til at opleve.
Det betyder, at skibsfarten kommer til at bidrage væsentligt til at nedbringe luftforureningen, siger Maria Skipper Schwenn, der er direktør i Danske Rederier.
Scrubber-forretningen drejer sig lige nu mest om at få klargjort den gamle flåde til de nye miljøkrav.
Men Lasse Hansen er ikke bange for, at forretningen pludselig forsvinder igen.
- Vi er helt overbeviste om, at vi kan fortsætte med at lave scrubbere.
Lige nu er vores ordrebog for 2020 ved at være godt fuld, og vi har de første forespørgsler i 2021, siger han.
Når de eksisterende skibe har fået installeret scrubbere, satser ME Production på de mange nybygninger af skibe, hvor der også er behov for scrubbere.
Derfor har ME Production åbnet en fabrik i Kina, så virksomheden er tæt på de værfter, hvor skibene bliver bygget.
FacebookTwitterKopier linkEmner:Alfa Laval|PureteQ|Skibstrafik|Rederier|Frederikshavn




https://www.dr.dk/nyheder/udland/fly-fra-anden-verdenskrig-er-styrtet-ned-7-draebt

UdlandFly fra Anden Verdenskrig er styrtet ned - 7 dræbtEt Boeing B-17-fly, som blev brugt i bombetogter under Anden Verdenskrig, er styrtet ned i USA.
Det er en flytype som denne Boeing B-17, der styrtede ned i Conneticut onsdag.
(Arkivfoto).
03.
okt.
2019 kl.
05.
54Bemærk: artiklen er mere end 30 dage gammelLæs opSyv personer er blevet dræbt i et flystyrt i USA.
Ifølge de lokale myndigheder styrtede flyet med 13 personer om bord, kort efter at det lettede fra Bradley International Airport ved byen Hartford i Connecticut, skriver NBC News.
Flyet var af typen Boeing B-17, som blev brugt under Anden Verdenskrig.
Et opvisningsshow med fly fra krigen skulle finde sted i weekenden ved lufthavnen.
Piloterne i flyet rapporterede, fem minutter efter at det lettede, at der var problemer.
- Vi observerede, at flyet ikke steg, siger direktør i Connecticut lufthavn, Kevin Dillon.
Flyet forsøgte herefter at vende retur til lufthavnen, men styrtede under landingen, oplyser myndigheder ifølge NBC News.
Fly ramte et husDe 13 personer om bord bestod af to piloter, en stewardesse og ti passagerer.
En person på jorden kom til skade, da flyet skred af landingsbanen og ramte et hus, da det forsøgte at lande.
Flere vidner beskriver, at flyet derefter brød i brand.
Blandt de seks overlevende fra flystyrtet er tre i kritisk tilstand, og tre er uden for livsfare, oplyser en læge fra hospitalet i Hartford til NBC News.
B-17 har fået tilnavnet "Flying Fortress" - flyvende fæstning - og var et af de allierede i Europas mest brugte fly under Anden Verdenskrig.
/ritzau/FacebookTwitterKopier linkEmner:USA|Boeing|Krige og væbnede konflikter|Lufthavne|Historie




https://www.dr.dk/nyheder/udland/strid-om-flyvemaskiner-faar-trump-til-smide-afgifter-paa-europaeisk-ost-og-vin

UdlandStrid om flyvemaskiner får Trump til at smide afgifter på europæisk ost og vinUSA planlægger at lægge told på EU-varer fra den 18.
oktober.
Præsident Donald Trump blev på et pressemøde sammen med Finlands præsident spurgt til WTO's beslutning i går.
Af Camilla Markvardsen03.
okt.
2019 kl.
09.
14Bemærk: artiklen er mere end 30 dage gammelLæs opAmerikanere med hang til tapasbord i luksusklassen skal forberede sig på højere priser.
USA varsler nemlig ekstra told på europæiske varer som ost og charcuteri.
Det drejer sig blandt andet om italiensk parmesan, spanske oliven, fransk rødvin og skotsk single malt whisky.
Her kan du se den foreløbige liste over de produkter, som USA vil indføre toldafgifter på.
Ost og mælkeprodukter har en fremtrædende plads på listen - og Danmark er blandt de europæiske lande, der blandt andet vil blive ramt på osteleverancerne.
Men også tyske knive og magneter samt britisk tøj og sengetøj er med på listen.
Afgifterne på de nævnte varer skal stige med 25 procent fra den 18.
oktober, efter at Verdenshandelsorganisationen, WTO, har givet USA grønt lys til det.
Whisky fra Storbritannien og Irland kan blive dyrere for amerikanerne om 14 dage.
15 år gammel strid om Airbus og BoeingDet hele bunder i en 15 år gammel strid om flyvemaskiner.
I 2004 anklagede USA flere europæiske lande for at yde ulovlig statsstøtte til den franske flyproducent Airbus.
Ifølge USA gav statsstøtten Airbus en uretfærdig fordel over for den amerikanske konkurrent, Boeing.
I går valgte WTO at give USA medhold i sagen og åbnede samtidig for muligheden for at indføre toldsatser for 7,5 milliarder dollar årligt på varer fra EU.
Det er den højeste straftold, der nogensinde er givet grønt lys til fra WTO, skriver det amerikanske medie, Politico.
USA varslede prompte øgede afgifter - også på europæiske fly, der vil blive pålagt 10 procent ekstra told fra den 18.
oktober.
EU's handelskommissær, Cecilia Malmström, håber på et forlig med USA.
EU overvejer at gøre gengældEuropa-Kommissionen håber på at indgå et forlig med USA, men overvejer samtidig et hurtigt modsvar, sagde både formanden, Jean-Claude Juncker, og EU's handelschef, Cecilia Malmström, i går.
- Hvis USA beslutter sig for at indføre WTO-godkendte modforanstaltninger, vil det skubbe EU ud i en situation, hvor vi ikke har nogen anden mulighed, end at gøre det samme, sagde Cecilie Malmström i en erklæring.
DR's EU-korrespondent, Ole Ryborg, siger, at den kraftige reaktion fra EU skyldes, at EU ønsker at undgå en handelskrig som den, der foregår mellem USA og Kina.
- EU kan ramme USA i samme størrelsesorden, som USA kan ramme Europa.
Men EU er villig til at afstå fra det, hvis USA afstår fra straftold, som kan ramme EU, siger Ole Ryborg.
BBC's økonomikorrespondent, Andrew Walker, siger, at spændinger i den globale handel er steget, siden Donald Trump tiltrådte som amerikansk præsident.
- Det er værd at huske, at Den Internationale Valutafond og andre ser en handelskonflikt som en af de største risici for den globale økonomi i fremtiden, siger han.
FacebookTwitterKopier linkEmner:Donald Trump (politiker)|EU|Jean-Claude Juncker (politiker)|USA|EU-forhold




https://www.dr.dk/sporten/fodbold/liverpool-overlever-chokcomeback-mod-salzburg

FodboldLiverpool overlever chokcomeback mod SalzburgLiverpool formøblede en 3-0-føring på Anfield mod Salzburg, men fik alligevel hevet en sejr i land.
Rasmus Nissen Kristensen går væk fra Liverpools fronttrio, som jubler over en af Champions League-mestrenes scoringer i opgøret mod Salzburg.
03.
okt.
2019 kl.
06.
08Bemærk: artiklen er mere end 30 dage gammelLæs opSalzburg lavede et comeback af liverpoolske dimensioner mod netop Liverpool på Anfield i aftes, men i sidste ende rakte det ikke til point alligevel.
De østrigske underdogs med Rasmus Nissen Kristensen på holdet vendte ellers 0-3 til 3-3, inden Mohamed Salah sikrede hjemmeholdet sejren på 4-3 i gruppekampen i Champions League.
Med sejren fik Liverpool de første point i gruppen efter nederlaget i Napoli i første opgør.
Salzburg har som Liverpool tre point efter 6-2-sejren over Genk.
De østrigske gæster havde hænderne fulde fra start, og allerede efter ni minutter måtte Nissen Kristensen og holdkammeraterne se Liverpool tage føringen ved formstærke Sadio Mané, og efter 25 minutter scorede Andy Robertson til 2-0.
Opspilsfejl blev udnyttetLiverpool-spillerne så ud til at have travlt med at afgøre kampen.
Ti minutter senere gav tvivlsomt målmandsspil chancen til Mohamed Salah, som gjorde det til 3-0,En opspilsfejl af Jordan Henderson gav Hee-Chan Hwang muligheden for en reducering kort efter, og den udnyttede han flot.
Liverpool kom skidt ud efter pausen, og Salzburg kom frem til flere gode muligheder, inden Takumi Minamino sendte chokbølger gennem Anfield med reduceringen til 2-3 ti minutter inde i anden halvleg.
Pludselig lurede et sensationelt comeback på niveau med det, Liverpool i 2005 selv leverede i Champions League-finalen mod AC Milan.
Og udligningen kom.
Blot fire minutter senere.
Et sjældent rystet Liverpool-forsvar sejlede rundt og lod den indskiftede norske komet Erling Braut Håland stå helt fri foran mål, hvor han let trillede bolden ind til 3-3.
Liverpool-spillerne virkede lammede.
Selvtilliden og overlegenheden fra første halvleg var væk.
Klassse fornægter sig sjældentKlasse fornægter sig imidlertid sjældent, og det var også en af Jürgen Klopps stjernespillere, som gravede Liverpool ud af choktilstanden.
Mohamed Salah løb sig fri i feltet, og han sparkede sikkert bolden, som han modtog i medløb, ind til 4-3 20 minutter før tid.
I gruppe G var der danskermøde i det østtyske.
RB Leipzig med Yussuf Poulsen tog imod Joachim Andersens Lyon.
Den duel slap sidstnævnte bedst fra, da Lyon tog sejren med 2-0 på en scoring i hver halvleg.
I gruppens anden kamp vandt russiske Zenit med 3-1 over Benfica.
/ritzau/FacebookTwitterKopier linkEmner:England|Jordan Henderson (fodboldspiller)|Jürgen Klopp (fodboldtræner)|Liverpool FC|Fodbold




https://www.dr.dk/nyheder/udland/nordkorea-bekraefter-affyring-af-ny-type-missil-fra-ubad

UdlandNordkorea bekræfter affyring af ny type missil fra ubådStatsligt medie i Nordkorea bekræfter formodning om, at landets militær onsdag testede helt nyt missil.
03.
okt.
2019 kl.
03.
23Bemærk: artiklen er mere end 30 dage gammelLæs opNordkorea bekræfter torsdag, at landets militær onsdag med succes prøveaffyrede en ny type ballistisk missil fra en ubåd (SLBM).
Det meddeler det statslige medie KCNA torsdag ifølge nyhedsbureauet Reuters.
Onsdagens test af det nye missil blev registreret og kritiseret af både Sydkorea og Japan.
Regeringen i Sydkorea udtrykte "stærk" bekymring, mens Japans premierminister, Shinzo Abe, fordømte affyringen og sagde, at det var et brud på resolutioner vedtaget af FN's Sikkerhedsråd.
Oplysningen fra Nordkorea bekræfter en vurdering onsdag fra den sydkoreanske regering, som i en pressemeddelelse skrev, at der kunne være tale om et ballistisk missil affyret fra en ubåd.
Det var den niende affyring, siden Nordkorea s leder, Kim Jong-un, og USA's præsident, Donald Trump, mødtes i den demilitariserede zone (DMZ) i juni.
Affyringen skete, dagen efter at Nordkorea oplyste, at landet vil genstarte forhandlingerne om en atomaftale med USA lørdag.
Der har været sammenbrud i forhandlingerne, siden Trump og Kim Jong-un mødtes for anden gang for at diskutere Nordkoreas atomprogram i Vietnam i februar - et møde som endte uden en aftale.
Donald Trump nedtonede i september Nordkoreas mange missilaffyringer og sagde, at mange lande tester våben som dem.
FacebookTwitterKopier link




https://www.dr.dk/nyheder/politik/regeringen-laegger-op-til-besparelser-paa-290-millioner-kroner-paa-uddannelse

PolitikRegeringen lægger op til besparelser på 290 millioner kroner på uddannelseSocialdemokraterne anklages for løftebrud.
Garanterede før valget, at besparelser ikke kom.
Regeringen vil skære 290 millioner kroner på en række universitetsuddannelser.
(Arkivfoto) Af Anders Byskov Svendsen, Daniel Myrup og Morten Henriksen03.
okt.
2019 kl.
06.
15 | opdateret 03.
okt.
2019 kl.
09.
50Bemærk: artiklen er mere end 30 dage gammelLæs opRegeringen begår løftebrud og lægger op til massive besparelser på uddannelser på 290 millioner kroner.
Sådan lyder det både fra regeringens egne støttepartier og Dansk Magisterforening.
- Når man samlet set kigger på de løfter, som regeringen gav i valgkampen og sammenligner med det, de rent faktisk fremlægger i finansloven, kan man tale om, at de har lavet nogle uddannelsesløfter, som de ikke kan holde.
Derfor mener jeg også, det er et løftebrud, siger SF uddannelsesordfører, Jacob Mark.
Sagen handler om et såkaldt taxameterløft.
Det er penge, som humanistiske og samfundvidenskabelige uddannelser har fået siden 2010.
Her viste en rapport, at netop de udannelser var underfinansierede i forhold til andre.
Derfor har de siden fået ekstra penge hvert år.
Men i regeringens udspil til en ny finanslov er pengene ikke med.
Regeringens egne tal viser, at der er tale om en besparelse på 290 millioner kroner.
Hvad er taxameterløftetLandets universiteter bliver betalt efter et såkaldt taxameter.
Der findes tre takstniveauer, og i år er taksterne:Takst 1: 31.
900 kr.
Takst 2: 45.
400 kr.
Takst 3: 66.
400 kr.
Fag indenfor naturvidenskab, teknisk videnskab og sundhedsvidenskab modtager typisk den høje takst, mens samfundsvidenskab og humaniora typisk modtager den laveste takst.
I 2009 viste en rapport, at uddannelserne på takst 1 var underfinansierede.
Derfor lavede man et såkaldt taxameterløft for uddannelserne på takst 1.
Det har været på 5.
000 kr.
for hver studerende, der har bestået sine eksamener.
Taxameterløftet er løbende blevet forlænget.
Ifølge regeringens eget kasseftersyn fra august koster taxameterløftet 290 millioner kroner om året.
Forpligtede sig før valgetFå dage før valget var socialdemokraten Mattias Tesfaye ellers helt klar i spyttet.
Til Altinget.
dk sagde han om taxameterløftet:- Nu siger vi med åbne øjne, at vi forpligter os til, at det løft fortsætter.
Det vil vi gerne bruge penge på.
© ScanpixDet sagde TesfayeEn uge før folketingsvalget lovede socialdemokraten Mattias Tesfaye, at taxameterløftet ville blive videreført, hvis Socialdemokratiet vandt valget.
Det sagde han i et interview med netmediet Altinget den 29.
maj:- Nu siger vi med åbne øjne, at vi forpligter os til, at det løfte fortsætter.
Det vil vi gerne bruge nogle penge på.
- Hvis Mette Frederiksen bliver statsminister, skal de ikke tage hensyn til beskæringer i taxameterløftet i næste års budgetter.
Det skal fremgå af finansloven, hvis vi får mulighed for at danne regering.
Nu sidder Socialdemokraterne på magten og er vendt 180 grader.
Pengene er forsvundet fra finansloven.
Dansk Magisterforening repræsenterer de ansatte på universiteterne.
Formand Camilla Gregersen er mildest talt forbløffet over, at regeringen er vendt på en tallerken.
- Det er et løftebrud, når man lover at sikre uddannelserne den økonomi, som de har behov for, og så har glemt det, når finansloven skal præsenteres.
Det går simpelthen ikke.
- Det vil betyde fyringsrunder på universiteterne, og for de studerende vil det betyde færre undervisningstimer.
Det vil betyde, at de kommer ud med en dårligere uddannelse.
Nu var det her jo et løft.
Kan man ikke bare sige, at man bringer tilstanden tilbage til det normale?
- De ekstra penge kom på baggrund af en rapport, som ministeriet fik lavet tilbage i 2009.
Den viste, at lige præcis de her uddannelser, var exceptionelt underfinansierede.
Det gjorde, at man var nødt til at give uddannelserne en håndrækning, siger hun.
Det er et løftebrud.
Camilla Gregersen, formand for Dansk Magisterforening.
Samme toner lyder fra Sofie Carsten Nielsen, politisk ordfører for De Radikale.
Hun peger på, at regeringens videreførelse af taxameterbesparelserne vil ramme de uddannelser, som gennem flere år har været hårdt ramt af de årlige uddannelsesbesparelser i form af omprioriteringsbidraget.
- Jeg synes, der er meget lidt retning på regeringens uddannelsespolitik.
Der er mange flotte ord, men der bliver ikke rigtigt leveret.
Hvis uddannelserne skal i gang med massive fyringer og nedskæringer her til januar, så får vi nogle meget ringere uddannelser, og vi har altså brug for det modsatte, siger Sofie Carsten Nielsen.
Kommer med i forhandlingerUddannelses- og forskningsminister Ane Halsboe-Jørgensen har ikke ønsket at udtale sig om sagen.
Hun henviser i stedet til partiets uddannelses- og forskningsordfører, Kasper Sand Kjær.
Han siger, at det nu må indgå i forhandlingerne om en ny finanslov.
Her er der afsat 2,1 milliarder kroner til alle de krav, som de partier, der står bag regeringen, møder op med.
- Det har været et midlertidigt løft, man har haft.
Vi har overtaget en regning fra den tidligere regering, og nu lægger vi op til, at man kan tage det i drøftelserne ved de videre forhandlinger.
I sagde klokkeklart til vælgerne før valget, at I ville videreføre det her, hvis I vandt?
- Ja, og det er en mulighed, at vi ender med at gøre det i finansloven.
Det, vi har sagt nu, er, at det kan tages med ind til bordet sammen med andre ønsker, og så drøfter vi det i fællesskab alle fire partier.
Synes du, det skal videreføres?
- Det er op til en drøftelse med de andre partier om, hvad det er vigtigst at prioritere.
Men hvad med jer som parti.
Hvad mener I?
I sagde før valget, at det skulle videreføres.
Hvad mener I nu?
- Vi er der, hvor vi klar til at se på at videreføre det, men det kommer an på en drøftelse med de andre partier.
Hvad siger I til, at SF kalder det efter løftebrud?
- Det må stå for SF’s egen regning.
Men det er vel et løftebrud, når I siger før valget, at I vil videreføre det her, og så fremlægger i en finanslov, hvor I ikke viderefører det?
- Døren står stadig åben for, at det her bliver videreført.
Vi lægger så op til, at hvis det skal videreføres, skal det ske efter en drøftelse med de tre andre partier, siger Kasper Sand Kjær.
Opdateret: Takster i faktaboksen er rettet.
FacebookTwitterKopier linkEmner:Ane Halsboe-Jørgensen (politiker)|Kasper Sand Kjær (politiker)|Uddannelse|Socialdemokraterne|Dansk Magisterforening




https://www.dr.dk/nyheder/kultur/film/6-stjerner-aarets-mest-hypede-film-ryster-anmelder

FilmlandSe temaAf Filmanmelder og vært på FilmlandPer Juul CarlsenFilm og serier6 stjerner!
Årets mest hypede film ryster anmelder'Joker' forsøger ikke at være en god biografoplevelse.
Den vil være en virkelig rå og grum mavepuster, siger anmelder.
- Den forsøger ikke at være en god biografoplevelse.
Du skal være rystet, når du forlader biografen.
Det skal gøre ondt.
Det er ikke underholdning, det her.
Det er sgu kunst, skriver Per Juul Carlsen.
(© © 2018 Warner Bros.
Entertainment Inc.
All Rights Reserved)03.
okt.
2019 kl.
06.
30Bemærk: artiklen er mere end 30 dage gammelLæs opDet mest imponerende ved 'Joker' er ikke, at den vender grundigt op og ned på de superhelte, der har sat sig på biografspilletiden i de seneste år.
Det er heller ikke, at 'Joker' rammer stilen fra de udødelige filmklassikere 'Taxi Driver' og 'King of Comedy' så rent.
'Joker'Instruktør: Todd PhillipsMedvirkende: Joaquin Phoenix, Robert de Niro, Zazie BeetzPremiere: 3.
oktoberEller at instruktøren Todd Phillips hopper i en helt ny retning ovenpå succes med hårdkogte komedier som 'Tømmermænd i Vegas' og 'Tømmermænd i Thailand'.
Det mest imponerende – og der er rigtig meget at være imponeret over i 'Joker' – er heller ikke, at filmen har modet til at bytte rundt på rollerne i Batmans klassiske helteunivers, hvor den kappeklædte korsfarer og politiet samarbejder om at rydde op i byens menneskelige affald, skurkene og banditterne, der som en anden råddenskab forpester tilværelsen for almindelige og ordentlige mennesker.
Samfundets udstødte gør oprør i 'Joker'I stedet er det de almindelige - dem, der nedgør de syge og udstødte, taberne og tosserne - der er skurkene i 'Joker'.
Det er tv-værten, der gør nar af en stakkels mand, som så gerne vil være tv-kendis – eller bare være noget.
Det er de tre unge yuppier, der generer en ung kvinde og gennemprygler en stakkel i et undergrundstog.
Og det er rigmanden, der stiller op til borgmester i den dystre metropol Gotham City og nedgør byens laveste klasser i et tv-interview.
Dermed hopper 'Joker' direkte ind i år 2019, selvom den foregår i fattig-80’erne og sparker tidens debat om social ulighed og den rigeste ene procent i bollerne.
De fattige gør oprør i 'Joker'.
De er indestængt vrede over de rige, der udsuger og tramper nedad.
Hovedrolleindehaveren Joaquin Phoenix er tidligere blevet Oscar-nomineret for sine roller i 'Gladiator', 'Walk the Line' og 'The Master'.
(© Pressebillede: Warner Bros.
Entertainment Inc)Det er ikke bare et filmisk udtryk og en del af historien.
Vreden er et grundlæggende element i Todd Phillips og Scott Silvers manuskript.
Sjældent har Gotham City været så meget lig med New York og kritikken af et socialt ubalanceret USA været så håndgribelig.
Det mest imponerende ved 'Joker' er heller ikke, at den nusser og pusser så lidt om sit publikum.
Den forsøger ikke at være en god biografoplevelse.
Den vil være en virkelig rå og grum mavepuster af en film.
Du skal være rystet, når du forlader biografen.
Det skal gøre ondt.
Det er ikke underholdning, det her.
Det er sgu kunst.
'Joker' vandt jo den fine Guldløve på verdens ældste filmfestival, den i Venedig, hvor de ser det som deres fineste opgave at forsvare filmkunsten.
Det mest imponerende ved 'Joker' er heller ikke Joaquin Phoenix' præstation som staklen Arthur Fleck, der bor hjemme hos sin mor, og som forsøger at tjene til dagen og gyden ved at optræde som klovn.
Og som lider af en sjælden psykisk lidelse, der får ham til at bryde ud i ukontrollable latteranfald, som regel på upassende tidspunkter.
Jokeren er menneskeligPhoenix tøffer, skranter, sjosker, vælter, ramler, skvatter og bumler sig afsted som Arthur, der går fra den ene ydmygelse til den næste og må kæmpe med, at hans mor kalder ham lige præcis det, han ikke er: 'Happy'.
Joaquin Phoenix er intet mindre end imponerende i 'Joker', siger filmanmelder Per Juul Carlsen.
(© Pressebillede: Warner Bros.
Entertainment Inc)Der er en afgrund af ydmygelse, når Phoenix sidder foran sit spejl og forsøger at lægge den rette klovnemakeup eller hive i sine mundvige, så hans fortabte ansigtsudtryk ligner et smil.
Det er intet mindre end imponerende, men det mest imponerende ved 'Joker' er den måde, den gør den sygeste og mest afstumpede af alle superhelteverdenens superskurke til et menneske, man kan se for sig, når man går ned ad en gade.
Jokeren, Batmans karismatiske ærkeskurk, har altid været en syg sjæl, en brutal og ond skurk, der hurtigst muligt skulle uskadeliggøres og smides bag tremmer igen.
I 'Joker' er han mere menneskelig end systemet, samfundet og alt det normale.
Todd Phillips er mere eller mindre ligeglad med, hvad Jokeren kan finde på af ulykker.
Både i filmen og de år, der følger efter, hvor han i tusinder af historier skal kæmpe mod Batman i Gotham.
Phillips ser kun mennesket.
Det er virkelig imponerende godt set.
Læs også:Anmelder om 'hormonpumpende og grovkornet' ungdomsfilm: Taber hurtigt pustenFacebookTwitterKopier linkEmner:Vega (spillested)|USA|Thailand|Venedig|Joaquin Phoenix (skuespiller)




https://www.dr.dk/nyheder/regionale/hovedstadsomraadet/over-halvdelen-af-landets-kommuner-vil-have-penge-fra

Udligninger mellem kommunerSe temaKøbenhavnOver halvdelen af landets kommuner vil have penge fra fattigdomspulje62 kommuner har søgt om at få del i den 360 millioner kroner store statslige pulje.
Det er især børneområdet som lægger pres på økonomien, lyder det fra flere kommuner.
Af Lise Højer Rømeling, Peter Bye Andersen, Emma Lichscheidt og Heikki Yding03.
okt.
2019 kl.
06.
58Bemærk: artiklen er mere end 30 dage gammelLæs opDer mangler kroner på stadig flere kommunale kistebunde.
I hvert fald ansøger stadig flere kommuner om at få en økonomisk håndsrækning fra staten i to puljer for vanskeligt stillede kommuner.
Det slider selvfølgelig lidt på ordet "særligt", når to tredjedele synes, de er vanskeligt stillede.
Niels Jørgen Mau, Ekspert i kommunaløkonomiI år har 62 kommuner søgt om at få del i den 360 millioner kroner store pulje, som hele landet kan søge.
Det er det højeste antal i fem år.
Samtidig har 19 kommuner søgt en særlig pulje kun for hovedstadsområdet.
Det er rekord.
Pengepuljer til skrantende kommunerKommuner over hele landet kan søge om at få del i en særlig tilskudspulje til vanskeligt stillede kommuner.
Den kaldes §16-puljen og er i år på 360 millioner kroner, som finansieres af staten.
Desuden kan kommuner i hovedstadsområdet søge tilskud fra en pulje kun til hovedstadskommuner med særlige økonomiske problemer.
Den kaldes §19-puljen og finansieres udelukkende af hovedstadskommunerne selv.
I år er puljen på 236 millioner kroner.
Kommunerne skal leve op til forskellige krav for at få del i pengene.
Der lægges blandt andet vægt på, om kommunen har demografiske udfordringer.
Det kan være en aldrende befolkning eller har økonomiske udfordringer.
Kilde: Social- og IndenrigsministerietI Ishøj Kommune har man hårdt brug for penge udefra og har derfor søgt begge puljer.
Det forklarer kommunens borgmester, Ole Bjørstorp (S).
- Vi har store økonomiske vanskeligheder.
Vi får stadig flere borgere, og de koster penge.
Samtidig har vi et lavt skattegrundlag og mange indvandrere og kontanthjælpsmodtagere, siger han.
Han afviser, at kommunen kan klare sig uden de omkring 22 millioner kroner, som hovedstadspuljen sidste år kastede af sig.
Også selvom Ishøj får mange millioner fra udligningsordningen og ligger tæt på vækstlokomotivet København.
- Uden pengene bliver vi nødt til at spare på børne-, skole- og socialområdet.
Det vil vi meget gerne undgå, siger han.
Velhaverkommuner kan også være vanskeligt stilledeBlandt de rigere ansøgerkommuner finder vi Skanderborg Kommune.
Også her har man søgt i den landsdækkende pulje, selvom der kommer mange tilflyttere.
Problemet er, at det er dyrt, forklarer borgmester Frands Fischer (S).
- Vi er en vækstkommune, så vi får rigtig mange nye tilflyttere, men vi er også en kommune, der udligner rigtig meget til andre kommuner.
Når vi samtidig vækster, bliver vi ramt af, at der ikke er penge nok til at følge med i forhold til nye børnehaver, skoler og plejehjem, siger han.
Udligningssystemet, som Frands Fischer henviser til, betyder, at rige kommuner må aflevere en del af deres indtægter til fattigere kommuner.
Derfor mener borgmesteren, at hans kommune er særligt vanskeligt stillet og har hårdt brug for de 20 millioner kroner, den har bedt om.
- Vi mangler børnehaver, og de koster 30-35 millioner.
Vi skal have lavet flere børnehaver allerede næste år, så det er dét, pengene skal bruges til, siger han.
Ekspert: Kommuner søger, selvom de har god økonomiNår 62 ud af 98 kommuner søger hjælp fra en pulje for "særligt vanskeligt stillede kommuner", skulle man tro, at det står helt elendigt til.
Men man skal nok tage ordene "særligt vanskeligt stillede" med et gran salt, mener en af landets førende eksperter i kommunaløkonomi, Niels Jørgen Mau fra Det Nationale Forsknings- og Analysecenter for Velfærd, Vive.
- Det slider selvfølgelig lidt på ordet "særligt", når to tredjedele synes, de er vanskeligt stillede.
Men det er en årelang erfaring, at når der er den slags puljer, så søger man dem.
Også selvom kommunernes kassebeholdninger overordnet ser pæne ud for tiden, siger han.
Kommunerne oplister alle deres økonomiske problemer i deres ansøgninger til Social- og Indenrigsministeriet.
Mange af dem slås især med udgifter til børn og ældre, men det kan også, som i tilfældet med Skanderborg Kommune, være udtryk for vanskeligheder forbundet med ellers positive udviklinger.
- Det kan eksempelvis være børnetallet, som stiger i nogle kommuner, vurderer Niels Jørgen Mau.
FacebookTwitterKopier linkEmner:Ole Bjørstorp (politiker)|Socialdemokraterne|Social- og Indenrigsministeriet|Økonomi|København




https://www.dr.dk/mitliv/olivia-fik-fjernet-et-stykke-af-hjernen-jeg-er-som-en-nyfoedt-der-skal-laere-verden-kende

Mit LivOlivia fik fjernet et stykke af hjernen: Jeg er som en nyfødt, der skal lære verden at kendeOlivia blev opereret i hjernen for epilepsi.
Nu skal hun finde ud af, hvem hun er, når hun ikke længere er syg.
Af Trine Birk og Lærke Kromann (grafik)03.
okt.
2019 kl.
06.
06Læs opDer er noget, der mangler.
Det er en hvid klump, et stykke hjerne på størrelse med en bordtennisbold, der mangler.
Den blev fjernet den 5.
juni 2019 fra 18-årige Olivia Albergs venstre hjernehalvdel.
Men der er også noget andet, der mangler.
Det er, som om hun fik fjernet et stykke af sin identitet den juni-morgen, hun lagde sig på operationsbordet.
For hvem er Olivia, når hun ikke længere er syg?
Det skal hun til at finde ud af nu.
"Jeg stoler på jer.
"Det er de sidste ord, Olivia får frem-mumlet, da hun ligger på et operationsbord på Rigshospitalet med en iltmaske, der dækker hendes næse og mund.
Hun er klar til at få fjernet sin hippocampus og spidsen af sin tindingelap i venstre side af hjernen.
Det er i det område, epilepsien starter.
Hendes forældre står ved siden af hende, før operationen går i gang.
Hendes mor har kysset hende på kinden flere gange.
Men nu er det også nok.
Hun skal ikke kysse hende så meget.
- Jeg elsker dig, skat.
Vi ses, siger hun, før hun aer Olivia i håret og på skulderen.
Kampen for et bedre livI første del af programserien 'Kampen for et bedre liv' kan du følge 18-årige Olivia før, under og i de første måneder efter hendes hjerneoperation, der skal forsøge at fjerne hendes epilepsi.
Du kan streame programmet her eller se med på DR1 den 3.
oktober klokken 21.
00.
Nu ligger hun dér med en iltmaske over ansigtet, et galoperende hjerte og en vigtig sandsynlighedsregning i baghovedet.
Den siger, at der er 60-70 procent sandsynlighed for, at hun kan vågne op til et liv uden den sygdom, hun har levet med hele sit liv.
Uden dens begrænsninger på hendes hverdag.
Men der er også 1-2 procents risiko for, at hun kan vågne op til lammelser og talebesvær.
Hun kan få, hvad der svarer til en blodprop, hvis der sker en utilsigtet aflukning af kar i hendes hjerne.
Andre mulige komplikationer er forbigående depression og let svækkelse af synet på det ene øje.
Og så er der 70-80 procent sandsynlighed for, at hun vil opleve forbigående hovedpine og træthed.
Men Olivia føler sig tryg.
Hun er klar!
Det har hun været siden februar, da hun fik den nyhed, hun havde håbet på.
At hun var egnet til operationen.
For bare få år siden, vidste hun slet ikke, det var en mulighed.
Men hun tænker også på, hvordan hendes liv mon vil være uden epilepsien.
På mange måder minder Olivia om andre unge på sin alder.
Hun har langt, lyst hår, et smittende smil, og en næsepiercing, som hendes mor helst så ikke var der.
Hun går på HF, kan lide at gå på café med veninderne, går til fest tre-fire gange om måneden, og går til klaver.
Her har hun de seneste ti år inviteret Mozart, Beethoven og Erik Satie ind i forældrenes hjem i Lille Skotterup i Nordsjælland, når hun flytter fingrene rundt på de sorte og hvide tangenter.
Men hele sit liv har hun levet med en usynlig sygdom, der har gjort, at hendes ungdomsliv alligevel ikke har været som de fleste andres.
Jeg bider tænder.
Ryster lidt.
Kan ikke snakke - højst nogle få ord, og jeg kan ikke forstå, hvad folk siger til mig.
Jeg har mærkelige tanker.
Så mærkelige, at jeg ikke har ord til at beskrive dem.
Det brænder i kroppen.
Jeg har en trykkende fornemmelse og en mærkelig smag i halsen.
Sådan beskriver Olivia de epileptiske anfald, hun indtil for få måneder siden fik to-tre af om dagen.
Hun er blandt den ene procent af den danske befolkning, der har epilepsi.
Hver dag har hun skullet sluge fem piller for at holde epilepsien nede.
To om morgenen og tre om aftenen.
Uden medicinen har hun oplevet at få over 20 anfald på en dag.
Hvert anfald kan skade en epileptikers hjerne og for eksempel føre til hukommelsesbesvær.
Olivias epilepsi er heldigvis ikke én, hun skal frygte at dø af, men det er før set, at epileptikere har mistet livet i forbindelse med anfald eller årsagen bag epilepsien.
Ifølge Rigshospitalet er dødelighedsraten for epileptikere to til fire gange højere end normalbefolkningen.
Olivia vågner op med slanger i næsen til sine forældres og søskendes lettede ansigter.
Hjernekirurgen, der har opereret Olivia, vil sikre sig, at hun ikke har fået en blodprop under operationen.
-Kan du vise, hvad du kan med dine hænder?
Bare lav noget med dine hænder, siger han til Olivia.
Hun er forvirret og fortumlet og har hovedpine.
Men hun vrikker symmetrisk med fingrene og taler i hele sætninger.
Ingen lammelser, ingen varige synsforstyrrelser eller talebesvær.
Operationen er gået efter planen.
Nu skal tiden vise, om epilepsien også er væk.
I dag, fire måneder senere, har Olivia stadig ikke fået nogen anfald.
For hver måned uden mindskes risikoen for tilbagefald.
Hun er glad og taknemmelig for at være sluppet af med sine anfald.
Men det er også, som om der er noget, der mangler.
- Det er underligt ikke at få anfald.
Epilepsien har jo altid været en del af mig.
Jeg har nærmest sagt farvel til en del af mig selv og min identitet.
For Olivia har det 'unormale' altid været 'normalt'.
Men nu har de to pludselig byttet plads.
- Jeg har altid haft epilepsi.
Så jeg følte, jeg var normal før, og det var jo en normal hverdag for mig.
Jeg vidste ikke, hvordan det ville være at leve uden epilepsi.
Hvordan det ville være at være 'normal'.
Det er hun stadig ikke helt sikker på.
- Det er helt vildt underligt pludselig ikke at have en sygdom, som jeg har levet med hele mit liv, og at jeg bare kan gøre, hvad jeg har lyst til.
De færreste lagde mærke til hendes anfald.
Måske hendes matematikunderviser, når hun måtte bede ham gentage sit svar endnu engang, mens hun blev fjern i blikket og tankerne.
For Olivia var det noget af det værste ved epilepsien.
At folk ikke kunne se, hvor slemt hun havde det indeni.
Herunder beskriver hun ét af anfaldene.
Hvert anfald varede typisk mellem 30 sekunder og et minut.
Men det var sekunder, der havde stor indvirkning på hendes liv.
Hendes forældre skulle altid vide, hvor hun var.
Hun sendte sms'er og havde app'en 'Friendfinder' installeret på sin telefon.
Nu kan hun pludselig tage hen til en veninde eller i byen uden hele tiden at fortælle forældrene, hvor hun er.
- Jeg føler mig fri uden alle de regler.
Men det er også underligt.
Jeg har jo altid været under mine forældres vinger, og selvom det kunne være irriterende, har det også føltes trygt.
I de syv år hun gik til svømning, var hendes forældre altid med for at holde øje med hende i tilfælde af, at hun fik et anfald.
Til sommer kan hun for første gang bade i havet ved sommerhuset, uden at de behøver holde øje med hende.
- Det får mig til at føle mig mere voksen.
Jeg kan passe på mig selv nu.
Det giver mig også sommerfugle i maven.
Jeg føler mig mere fri og som en ny person.
Også i skolen føles det anderledes.
- Jeg føler mig mere normal nu.
Jeg er ikke hende den 'specielle' mere, og jeg kan høre bedre efter og følge mere med nu.
- Men jeg tør ikke sige, om jeg kommer til at få bedre karakterer.
Tangenterne på klaveret er sorte og hvide.
Men sådan er virkeligheden ikke, når man skal beskrive den følelse, som Olivia sidder tilbage med efter operationen.
Den er kompliceret.
Ligesom musikken.
Hun havde haft anfald, siden hun var helt lille, selvom symptomerne først fik et navn, da hun var ni år.
Og ja, det var da irriterende, når hendes forældre hele tiden skulle vide, hvor hun var henne.
Eller at hun måtte bede underviseren gentage det, han lige havde sagt.
Men det var den verden, hun kendte til, og hun havde ikke følelsen af, at den begrænsede hende.
Den frihed, hun pludselig har fået foræret, skal hun lære at håndtere.
Det er underligt pludselig at vågne op til en ny verden og skulle finde ud af, hvordan man lever i den.
- Jeg ved jo godt, hvem jeg er.
At jeg er Olivia Alberg.
Men når jeg har mine dårlige dage, kigger jeg mig i spejlet og tænker: Hvem er du?
Og jeg kan være bange for, at jeg aldrig finder ud af det.
- Jeg er et helt nyt menneske, og det skal jeg lige vænne mig til.
Det føles, som om jeg går i en boble og ikke helt ved, hvordan jeg skal leve livet.
Jeg er nærmest som en nyfødt baby i hovedet, der skal lære sig selv og verden at kende.
Det kan godt føles lidt skræmmende, når man er 18 år gammel.
Efter operationen har Olivia haft flere nedture.
Hun forklarer det med, at hun så småt begynder at forstå, hvad hun har været igennem.
Både før og under operationen.
Samtidig er det overvældende pludselig at få stukket en ny identitet i hånden fra den ene dag til den anden: Værsgo, find ud af, hvem du er nu.
- Men heldigvis får jeg god støtte af folk omkring mig.
Ellers tror jeg ikke, jeg ville kunne klare den.
Under de svære følelser, der indimellem dukker op, er hun dog stadig den glade pige, hun altid har været.
Og hun bliver endnu mere glad, for hver gang hun kommer i tanke om nye ting, hun kan nu, som hun ikke kunne før.
Det hjælper med at opveje de svære tanker.
- Det er ikke, fordi mine forældre eller epilepsien har holdt mig virkelig meget tilbage.
Men det har jo holdt mig en smule tilbage, selvom jeg aldrig selv følte, der var nogen begrænsninger.
- Men nu kan jeg faktisk gøre, hvad jeg har lyst til.
Nu kan jeg leve det liv, jeg vil.
Der er ikke så mange regler tilbage.
Nu kan jeg prøve at leve.
Hun giver et eksempel.
- Jeg turde ikke have et ordentligt studiejob før.
Det, synes jeg, er lidt pinligt.
Men hvis jeg fik et anfald, ville folk måske spørge, om jeg kunne hjælpe med noget, og så ville jeg bare stå og stirre.
Men nu kan jeg få et studiejob, fordi jeg ikke har nogen anfald.
Den slags gør hende glad.
Hun tør stadig ikke tro på, at epilepsien er helt væk.
Men fremtiden ser hun positivt på.
- Jeg tror, jeg vil få en lysere fremtid nu, for jeg kan gøre flere ting nu.
Det er kun det psykiske, der indimellem står i vejen.
Hun glæder sig til at flytte hjemmefra om et år eller to.
Det føler hun sig mere klar til nu.
- Og hvis jeg en dag får lyst til at tage kørekort, kan jeg også det.
En dag vil hun også gerne være mor.
Det har altid været en drøm.
Med eller uden epilepsien.
- Men nu føler jeg, jeg kan passe mit barn bedre, når jeg ikke får anfald.
Være en 'rigtig' mor.
Til sommer er hun færdig på HF.
Så vil hun gerne tage en uddannelse, hvor hun kan arbejde med mennesker, og hun vil gerne holde foredrag om epilepsi.
Men lige nu tager hun det hele én dag ad gangen.
Hun lærte heller ikke at spille Mozart på én dag.
Det kræver øvelse og tid at finde ud af, hvem man er, når man pludselig er blevet rask.
- De dårlige tanker var værst i starten.
Jeg lærer mig selv bedre at kende hver eneste dag.
Og en dag, så ved jeg også, hvem jeg er, uden epilepsi.
FacebookTwitterKopier linkEmner:Epilepsi|Sygdomme og lidelser|Rigshospitalet|Fritidsaktiviteter|Sjælland




https://www.dr.dk/nyheder/politik/efter-kritik-abner-minister-finde-penge-til-bredbandspulje

PolitikEfter kritik åbner minister for at finde penge til bredbåndspuljeFinansministeren vil fremrykke evaluering af bredbåndspulje efter kritik.
Finansminister Nicolai Wammen (S) åbnede i går en dør på klem for, at bredbåndspuljen kan overleve.
03.
okt.
2019 kl.
08.
31Bemærk: artiklen er mere end 30 dage gammelLæs opI sit finanslovsforslag vil regeringen ikke fortsætte den pulje på 98,5 millioner kroner, der støtter udrulning af hurtigere internet i tyndt befolkede områder.
Områder, hvor det ikke giver kommerciel mening at udrulle hurtigt internet.
Det har udløst kritik, og i går åbnede finansminister Nicolai Wammen (S) da også en lille dør på klem, for at puljen kan overleve.
- Jeg vil ikke stå og love, at der er penge til at fortsætte puljen.
Det skal evalueres, og hvis den evaluering viser, at det er en god idé at fortsætte indsatsen, så kan det være, at vi skal gøre det, sagde finansministeren.
Kritikken har nu fået finansministeren til at fremrykke evalueringen, så den er færdig inden finanslovsforhandlingerne er slut.
Læs også:Regeringen vil droppe pulje til bedre internet i tyndt befolkede områder- Hvis evalueringen er positiv, vil regeringen foreslå at puljen forlænges med 100 millioner kroner i 2020.
Blandt dem, der kritiserer bredbåndspuljens mulige bortgang er Venstres it-ordfører, Christoffer Melsom.
Ifølge energiselskabernes brancheforening, Dansk Energi, har over 100.
000 husstande og virksomheder i dag har så dårligt internet, at de ville kunne søge puljen.
Landdistrikternes Fællesråd mener, at en nedlæggelse af puljen vil være et stort tab.
Der er samlet set over de tre år givet støtte til omkring 12.
000 adresser i forskellige egne af Danmark.
/ritzau/FacebookTwitterKopier linkEmner:Nicolai Wammen (politiker)|Socialdemokraterne|Venstre|Befolkning|Erhverv




https://www.dr.dk/nyheder/vejret/weekendvejr-der-kan-komme-nattefrost

VejretWeekendvejr: Der kan komme nattefrostFrem til mandag skal man være klar på kølige dage og kolde nætter.
Rim skabes når luftmassen ved jordoverfladen afkøles, så meget, at den mættes.
Hvis det sker i frostgrader, bliver dampen til rim.
Hvis det var sket i varmegrader, ville dampen blive til dug.
(Foto: Hans Chr.
Katberg Olrik Thoft)Af Christian Jon Cherry03.
okt.
2019 kl.
10.
05 | opdateret 03.
okt.
2019 kl.
19.
09Bemærk: artiklen er mere end 30 dage gammelLæs opHar du gået med hænderne i lommen og skuttet dig i kulden de seneste dage, skyldes det, at køligt efterårsvejr har lagt sig tungt over landet.
Måske det er på tide, at hive huer og vanter frem fra gemmerne, for der er udsigt til frostklare nætter i weekenden.
Lokalt kan vi få efterårets første nattefrost, men langt de fleste vil se plusgrader på termometret om morgenen, hvor det er koldest.
Her bliver det køligstVandtemperaturen omkring Danmark er omtrent 12 grader, hvilket vil holde termometret ved østvendte kyster oppe.
Der er en strømning fra østlige retninger de kommende dage.
Det betyder, at luften er mestendels tør og kold.
Men da havvandet er varmere end luftmassen, som bevæger sig ind over landet, vil den polare luftmasse blive opvarmet på sin rejse mod de danske kyster.
Derfor vil vi formentlig ikke se nattefrost og de laveste maximumtemperaturer langs østvendte kyster.
Første datoer for nattefrost2019: ?
2018: 25.
september ved Billund2017: 9.
oktober ved Isenvad2016: 24.
oktober ved Karup2015: 19.
oktober ved Isenvad2014: 23.
september ved Isenvad2013: 28.
september ved Isenvad2012: 11.
oktober i Stenhøj2011: 8.
oktober ved Skrydstrup2010: 11.
oktober ved Sjælsmark2009: 13.
oktober ved Karup2008: 6.
oktober ved Skrydstrup2007: 9.
oktober ved Frederikshavn2006: 30.
oktober ved Rønne2005: 17.
september i IsenvadKilde:DMIFire kolde fra femdøgnerenAllerede fredag morgen kan Sjællandere opleve rim i græsset og på bilruden, når temperaturen rasler ned til kun et par graders varme.
Længere mod vest vil jyderne være omringet af mere lun luft takket være en del skyer, der medvirker til, at den laveste temperatur de fleste steder holdes over fem varmegrader.
I Nordjylland kan man som de eneste danskere regne med lidt dryp fra oven.
Lørdag begynder en gysertriologi, hvor vinden sørger for, at den følte temperatur kommer omkring frysepunktet.
Men ser man nøgternt på termometret, vil man aflæse fire til seks grader som den laveste temperatur.
Temperauren styrtdykker, når solen er gået ned, for vinden aftager i løbet af dagen, og når mørket falder på, vil der være et stort varmetab, der hvor, det er skyfrit.
Hovedrollen om søndagen kan blive Kong FrostDe laveste temperaturer finder man formentlig i Midtjylland.
Her havner man lokalt omkring frysepunktet.
Men der er en tendens til, at det er hele landet, som kommer til at opleve kulden, og det kun er de østvendte kyster som holder minimumstemperaturen over seks grader.
Mandag minder om søndagen, men med den lille forskel, at der lokalt i Vestjylland kan være steder, hvor temperaturen falder yderligere.
Prognosernes bud er, at vi havner nogle grader under fryspunktet.
Bornholm: Våd og mildI Østersøen udspiller sig en anerledes vejrsituation end i resten af landet.
Fredag og mandag ligger der en dyne af skyer, som holder på varmen.
Samtidig er vandet stadig i et tocifret temperaturleje.
Henover weekenden kan man på solskinsøen blive ramt af lidt regndråber, mens det holder mest tørt i resten af Danmark.
Hvorom alting er, så er det blevet tid til handsker og hue.
FacebookTwitterKopier linkEmner:Vejret|Jylland|Bornholm




https://www.dr.dk/nyheder/politik/tidligere-minister-lone-dybkjaer-er-alvorligt-syg-af-kraeft

PolitikTidligere minister Lone Dybkjær er alvorligt syg af kræftMulighederne for behandling er udtømte, siger den tidligere radikale toppolitiker i radioprogram.
Lone Dybkjær deltog i 2016 i bisættelsen af tidligere statsminister Anker Jørgensen med sin mand, tidligere statsminister Poul Nyrup.
(Arkivfoto) 03.
okt.
2019 kl.
06.
30Bemærk: artiklen er mere end 30 dage gammelLæs opDen tidligere toppolitiker og statsministerfrue Lone Dybkjær er alvorligt syg af kræft, fortæller hun i et program på Radio24syv.
Lone Dybkjær fik i 2011 konstateret brystkræft, og sygdommen har nu bredt sig til lunger og lever.
Ifølge Lone Dybkjær er mulighederne efterhånden "tyndet ud".
- Jeg har fået det hele.
Kemokur, strålekur og kemotabletter.
Nu er der ikke mere at gøre, siger 79-årige Lone Dybkjær i programmet.
Adspurgt om chancerne for, at hun klarer sig gennem kræftsygdommen, svarer den tidligere politiker:En af de første kvindelige R-ministre- De er dårlige, men det er ikke i morgen.
Lone Dybkjær fortæller i programmet, at hendes mand, tidligere statsminister Poul Nyrup (S), hjælper hende med at holde humøret oppe i den svære tid.
Lone Dybkjær blev første gang valgt ind i Folketinget i 1973 for De Radikale og fik igen sin faste gang på Christiansborg fra 1979 til 1994.
I 1988 blev hun udpeget som miljøminister i KVR-regeringen og var sammen med socialminister Aase Olesen de første kvindelige ministre for De Radikale.
Lone Dybkjær sagde endeligt farvel til Folketinget ved valget i 2011.
/ritzau/FacebookTwitterKopier linkEmner:Lone Dybkjær (politiker)|Radikale Venstre|Folketinget|Kræft|Sygdomme og lidelser




