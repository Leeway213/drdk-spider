https://www.dr.dk/sporten/fodbold/algeriet-vinder-afrikansk-mesterskab-foerste-gang-i-29-aar

FodboldAlgeriet vinder afrikansk mesterskab for første gang i 29 årMed en tidlig scoring vandt Algeriet 1-0 over Senegal i finalen ved det afrikanske mesterskab.
Algeriet fejrer triumfen ved Africa Cup of Nations efter finalesejren på 1-0 over Senegal.
Foto: REUTERS/Suhaib Salem 19.
juli 2019 kl.
23.
26 | opdateret 22.
juli 2019 kl.
16.
53Bemærk: artiklen er mere end 30 dage gammelLæs opEt tidligt mål var nok for Algeriet, som fredag kunne juble over den samlede sejr i Africa Cup of Nations.
Her bragede Algeriet og Senegal sammen i finalen, og den blev vundet 1-0 af Algeriet, som dermed vandt det afrikanske mesterskab for første gang siden 1990.
Algeriet har deltaget i turneringen 17 gange, og holdets store stjerne er Manchester Citys Riyad Mahrez, mens Senegals store navn er Liverpools Sadio Mané.
De to profiler brillerede dog ikke med mål i finalen, hvor Senegal jagtede sin første titel i turneringen.
Læs også:Premier League-profiler kæmper om den afrikanske trone: ’Det har været et stort kaos'Den afgørende scoring faldt efter blot to minutter, og kampen var derfor dårligt fløjtet i gang, før træner Djamel Belmadis tropper fra Algeriet kom foran.
Salif Sane var tilbage i startopstillingen i Senegals forsvar, da Napolis Kalidou Koulibaly havde karantæne, og Sane fik en uheldig rolle, da Algeriet scorede.
Algeriets Baghdad Bounedjah trak ind i banen og afsluttede et stykke fra feltet, hvorefter Salif Sane kastede sig ned for at afværge situationen.
Læs også:Tunesisk selvmål sender Senegal i afrikansk finaleBolden ramte da også Salif Sane, men blot for at tage en blød bue hen over hovedet på Senegal-keeper Alfred Gomis, der var trådt en meter ud af sit mål.
Derefter sejlede bolden i mål til 1-0.
Flere mål var der ikke i finalen, og derfor blev Nigerias Odion Ighalo topscorer med sine fem scoringer.
Både Sadio Mané og Riyad Mahrez scorede tre gange i turneringen.
/ritzau/FacebookTwitterKopier linkEmner:Algeriet|Kalidou Koulibaly (fodboldspiller)|Sadio Mané (fodboldspiller)|Senegal|Fodbold




https://www.dr.dk/nyheder/indland/i-nyborg-har-de-proevet-fyre-alle-p-vagterog-fortrudt-det-igen-folk-er-ligeglade-med

IndlandI Nyborg har de prøvet at fyre alle p-vagter.
.
.
og fortrudt det igen: ’Folk er ligeglade med lov og ret’En række kommuner dropper p-vagter.
I Nyborg har man genansat dem, selvom det giver underskud.
Butikker i Nyborg blev trætte af, at der ikke var parkering til kunderne, fordi folk parkerede i ugevis på pladser, der egentlig var begrænset til en time.
Af Nis Kielgast og Mikkel Leimand19.
juli 2019 kl.
21.
45Bemærk: artiklen er mere end 30 dage gammelLæs opEfter staten er begyndt at tage 70 procent af alle indtægter fra parkeringsafgifter, har flere kommuner valgt helt at droppe kontrollen.
Men i Nyborg har man allerede prøvet det – og nu gør man det stik modsatte.
Når der er tag-selv-bord af parkeringspladser og ingen kontrol, viser det sig, at folk er ligeglade med lov og ret.
Per Jespersen (S), medlem af byrådet i NyborgDen østfynske by droppede parkeringsvagterne tilbage i 2017, fordi kontrollen kostede mere, end afgifterne indbragte.
Men hurtigt måtte byrådet konstatere, at det ikke var alle bilister, der kunne håndtere fri parkering.
- Da vi nedlagde vores parkeringskontrol, kunne vi jo se, hvordan folk var ligeglade med reglerne.
Vi fik jo klager fra de handelsdrivende, fordi biler holdt 14 dage ude foran.
De lever jo af omsætningen fra kunder, der vil kunne parkere hurtigt lige foran butikkerne, siger Per Jespersen (S), der er formand for Teknik- og Miljøudvalget i Nyborg.
De dårlige erfaringer betød, at Nyborg i 2018 besluttede at genindføre parkeringsvagterne.
- Det skal være muligt at komme kørende ind i byen og stoppe uden for en forretning for at gå ind og handle.
Hvis der er halvtime- eller time-parkering, så skal det overholdes for at få et flow gennem byen.
Derfor har vi valgt at gøre det, selvom det er en underskudsforretning.
ParkeringsafgifterI 2018 besluttede den tidligere VLAK-regering med støtte fra Dansk Folkeparti at stramme den statslige ordning, så kommuner fra 2019 kun må beholde 30 procent af indtægterne fra p-billetter og p-afgifter.
Førhen måtte kommunerne beholde 50 procent af indtægterne.
- P-billetter må ikke være en pengemaskine eller skjulte skatter for kommunerne, lød det dengang fra tidligere økonomi- og indenrigsminister Simon Emil Ammitzbøll-Bille (LA).
Kilde: Social- og IndenrigsministerietFolk er ligeglade med lovenKommuner som Odsherred, Thisted og Struer er i øjeblikket i gang med at afvikle deres parkeringskontrol på grund af økonomien.
Men de vil have gavn af at lytte til erfaringerne fra Fyn, mener Per Jespersen.
Læs også:Her vil kommuner droppe p-vagter eller slække på kontrollen- I bund og grund skal vi tro på det bedste i alle mennesker, men når der er tag-selv-bord af parkeringspladser og ingen kontrol, viser det sig, at folk er ligeglade med lov og ret.
Jeg synes ikke, man skal droppe parkeringsvagter.
Der skal være lidt justits, siger han.
Det skræmmer ham ikke, at reglerne fra nytår blev ændret, så kommunerne går fra at aflevere 50 procent af indtægterne til staten til nu at skulle af med 70 procent.
For i Nyborg er p-vagter allerede alt andet end en pengemaskine.
- Vi havde i forvejen kalkuleret med et underskud, og det bliver så lidt større, så det betyder jo, at vi skal finde pengene et andet sted.
Men det er ikke noget, der vælter vores budgetter, siger Per Jespersen.
FacebookTwitterKopier linkEmner:Færdselsforseelser|Nyborg|Socialdemokraterne|Parkering|Fyn




https://www.dr.dk/sporten/cykling/tourdefrance/styrtet-tour-belgier-under-kniven-alt-er-syet-og-det-var-et-stort-saar

Tour de FranceStyrtet Tour-belgier under kniven: 'Alt er syet, og det var et stort sår'Wout van Aert styrtede på enkeltstarten og udgik af Touren.
Fredag aften blev han opereret for et dybt kødsår.
Mathieu Heijboer, Jumbo-Visma-holdleder, fortæller, at Wout van Aert er blevet opereret som følge af sit styrt på Tourens 13.
etape.
Foto: Yorick Jansens/Belga via ZUMA Press) 19.
juli 2019 kl.
21.
08 | opdateret 19.
juli 2019 kl.
22.
21Bemærk: artiklen er mere end 30 dage gammelLæs opDet så slemt ud, da Wout van Aert styrtede på fredagens enkeltstart i Tour de France.
Den belgiske mester i enkeltstart kom ikke på cyklen igen, og han måtte udgå af løbet.
Fredag aften blev han så opereret for et dybt kødsår på et hospital.
Det bekræfter Mathieu Heijboer, der er holdleder på Wout van Aerts hold, Jumbo-Visma, til det hollandske medie NOS.
- Han vågner nu.
Alt er syet op, og det var et stort sår.
Vi må se, hvor længe det tager.
Han skal blive her et par dage, siger holdlederen.
Ifølge Mathieu Heijboer var der tale om et dybt kødsår, der også påvirkede muskulaturen i det ene ben hos Wout van Aert.
Den 24-årige belgier vandt Danmark Rundt i 2018, og han vandt også 10.
etape i dette års udgave af Touren, og han var et af de store håb i enkeltstarten.
Han så også længe ud til at få en god tid på enkeltstarten, men i et sving gik det galt med lidt over en kilometer til målstregen.
Wout van Aert skar et sving for hårdt, og han blev revet af cyklen i et dramatisk sammenstød med barrieren i høj fart, og han blev liggende på asfalten længe, før han altså blev fragtet til et hospital og opereret.
/ritzau/FacebookTwitterKopier linkEmner:Wout van Aert (cykelrytter)|Cykelsport|Visma|Frankrig|Holland




https://www.dr.dk/sporten/fodbold/superliga/anfoert-af-fischers-finurligheder-klemmer-fck-sig-forbi-agf

SuperligaAnført af Fischers finurligheder klemmer FCK sig forbi AGFFC København levede op til favoritværdigheden og vandt 2-1 over AGF i Parken.
19.
juli 2019 kl.
21.
22 | opdateret 22.
juli 2019 kl.
16.
54Bemærk: artiklen er mere end 30 dage gammelLæs opAGF spillede godt med, men fik ikke point i fredagens udekamp i 3F Superligaen mod FC København, som vandt opgøret med 2-1.
FCK-profilen Viktor Fischer blev den afgørende faktor, da han lavede to fremragende oplæg til scoringerne fra Pierre Bengtsson og Jonas Wind.
Denne uges mest omtalte spiller i dansk fodbold har været Jens Stage, som før denne sæson kom til FCK fra netop AGF.
Jens Stage indledte kampen på bænken, men han fik de sidste 30 minutter på banen for værterne.
Ikke alle i Aarhus har været helt tilfredse med Stages skifte til FCK, og Jens Stages lejlighed i Aarhus blev i ugens løb udsat for hærværk.
Spilleren modtog dog både blomster og klapsalver fra begge klubbers fans før kampen, inden han også blev klappet på banen ved sin indskiftning.
Mestrene fandt hurtigt vej til nettetFCK kom bedst ud til kampen og kom foran efter 12 minutter.
Viktor Fischer sendte Pierre Bengtsson i dybden med en fremragende stikning, og Bengtsson kvitterede ved at sparke bolden i nettet.
Efter scoringen kom AGF bedre med og fik også bolden i mål, men scoringen blev underkendt for en noget tvivlsom offside.
AGF kunne dermed gå til pause bagud med 0-1 efter en første halvleg, hvor gæsterne ellers havde givet FCK god modstand.
Læs også:Fans støtter Jens Stage med en AGF-trøje: ’På tide, at vi som fans siger fra’Kampens afgørelse faldt efter godt en time, hvor Viktor Fischer på overlegen vis rundede en modstander, sendte bolden ind i feltet til Jonas Wind, som sparkede den fladt i mål til 2-0.
AGF's Tobias Sana burde efterfølgende have udlignet, men svenskeren sparkede forbi mål i en ellers helt fri position.
Gæsterne fik dog reduceret, da Jon Dagur Thorsteinsson på kølig vis vippede bolden hen over FCK-målmand Sten Grytebust og i mål til 1-2 i det 81.
minut.
I slutfasen fik AGF et direkte frispark på kanten af feltet, men Tobias Sana sparkede bolden over målet.
Jens Stage nåede at rage et gult kort til sig for et frispark midt på banen, men kunne efter kampen fejre, at FCK for sjette gang i træk besejrede AGF på hjemmebane i Superligaen.
/ritzau/FacebookTwitterKopier linkEmner:AGF|FC København|Viktor Fischer (fodboldspiller)|Fodbold|Aarhus




https://www.dr.dk/nyheder/indland/efter-dadyrangreb-ny-ulv-er-fundet-i-midtjylland

Ulve i DanmarkSe temaIndlandEfter dådyrangreb: Ny ulv er fundet i Midtjylland Der er siden april måned indvandret to hanulve til Jylland.
Den seneste vurderes at være kommet til i maj.
På bare tre måneder er der kommet to nye hanulve til Danmark.
(Arkivfoto) 19.
juli 2019 kl.
22.
16Bemærk: artiklen er mere end 30 dage gammelLæs opEn ung hanulv er for nylig indvandret fra Tyskland og har måske slået sig ned i Midtjylland.
Det viser DNA-prøver, som det tyske Senckenberg-laboratorie har foretaget for Miljøstyrelsen.
Dermed er den danske ulvebestand blevet mindst to hanulve rigere inden for de seneste tre måneder.
Den senest tilkomne har navnet GW1156m og blev opdaget i Midtjylland, fortæller Kent Olsen, forsknings- og samlingschef ved Naturhistorisk Museum Aarhus.
- Det er rigtigt, at der i foråret er kommet to nye ulve til Danmark.
Den ene af ulvene har vi ikke identificeret endeligt endnu, men vi ved, at der er tale om en hanulv, og at den formentlig er kommet til Danmark i april måned.
- Den senest indvandrede ulv har vi fået identificeret.
Det er sket ud fra dna, der er blevet fundet ved Silkeborg i et område, der hedder Harbovad.
- Her ligger der en privat hjortefarm, hvor dna-spor fra ulven blev fundet på to dræbte dådyr 5.
juni, siger Kent Olsen.
Født 700 km fra DanmarkNaturhistorisk Museum Aarhus og Aarhus Universitet overvåger ulvebestanden i Danmark for Miljøstyrelsen.
Ud fra DNA-prøverne har forskerne præcist kunne identificere ulven.
- Den er født i 2017 eller 2018 i Sachsen i Tyskland, så dens fødested ligger cirka 700 kilometer fra, hvor den bliver fundet i Danmark første gang.
Siden 5.
juni er der imidlertid ikke bekræftede spor efter GW1156m.
Men Kent Olsen tror, at ulvene fortsat er i Danmark.
- Jeg finder det overvejende sandsynligt, at begge ulve stadig er i Danmark.
Men GW1156m er formentlig vandret videre (fra Midtjylland, red.
), da den hanulv, der kom til i foråret, allerede er i Midtjylland.
- Derfor er det muligt, at GW1156m har opdaget, at der var afføring fra en anden ulv i området, og så er den vandret videre, siger han.
Har dræbt 33 fårSkal man tro det tyske medie Bild, så har GW1156m på sin vej gennem Nordtyskland gjort sig bemærket.
I en artikel fra 18.
juli skriver avisen således, at GW1156m siden april har dræbt hele 33 får i området omkring byen Lauenburg øst for Hamburg.
Kent Olsen kender ikke til ulvens eventuelle tidligere bedrifter i udlandet, men han understreger, at intet tyder på, at den nye ulv opfører sig unormalt.
- Ulven (GW1156m, red.
) har formentlig været her i godt 2-3 uger før angrebet sker i Harbovad.
Og siden er der gået over en måned, hvor vi ikke har nogen bekræftede angreb fra den.
- Så ud fra det vil jeg sige, at den opfører sig fuldstændig normalt og givetvis finder sin føde i form af hjortevildt i naturen, siger han.
Læs også:DF vil have ulveproblem løst inden der kommer 'lig på bordet'Miljøstyrelsen bekræfter, at ulven ikke er klassificeret som en problemulv i Tyskland, og med fundet af GW1156m estimeres det, at der er fem voksne ulve, samt et kuld unger i Danmark.
Naturhistorisk Museum Aarhus og Aarhus Universitet forventer snarest at kunne offentliggøre identiteten på den anden nye hanulv, der har slået sig ned i Midtjylland.
/ritzau/FacebookTwitterKopier linkEmner:Dyr|Jylland|Aarhus|Miljøstyrelsen|Naturhistorisk Museum




https://www.dr.dk/nyheder/indland/har-du-droemt-du-blev-forfulgt-havde-sex-eller-falder

IndlandHar du drømt, du blev forfulgt, havde sex eller falder?
Det er de tre slags drømme, vi husker bedst, men ofte husker vi slet ikke vores drømme.
Af Marie Allerslev Eriksen19.
juli 2019 kl.
19.
45Bemærk: artiklen er mere end 30 dage gammelLæs opVi drømmer i gennemsnittet fire til seks drømme hver nat, og i drømmesøvnen er hjernen lige så aktiv, som når vi er vågne.
Det er meget normalt, at vi ikke husker vores drømme, når vi vågner, men det kan du træne dig til, mener drømmeforsker Michael Rohde.
Hvordan gør man det?
Og hvad sker der, når vi drømmer?
Det kan du få svar på i videoen i toppen af artiklen.
Rettelse: I speaken fremgår det, at vi kun drømmer i REM-søvnen.
Nyere forskning viser, at vi kan drømme i alle søvnens faser, det er derfor en misforståelse, at REM-søvnen kaldes for drømmesøvnen, da drømmene også forekommer i andre faser.
I Sundhedsmagasinet på DR1 øver Nola Grace Gaardmand sig blandt andet på at huske sine drømme, og du kan se programmet om drømme her.
FacebookTwitterKopier linkEmner:DR1|Søvn




https://www.dr.dk/sporten/cykling/tourdefrance/tour-favorit-lovpriser-gulklaedt-franskmand-fortsaetter-han-saadan

Tour de FranceTour-favorit lovpriser gulklædt franskmand: 'Fortsætter han sådan, vinder han Touren'Julian Alaphilippe vandt enkeltstarten i Touren fredag foran favoritten Geraint Thomas.
Geraint Thomas tabte 14 sekunder til den gule trøje og Julian Alaphilippe på Tourens 13.
etape.
Foto: EPA/GUILLAUME HORCAJUELO 19.
juli 2019 kl.
19.
44Bemærk: artiklen er mere end 30 dage gammelLæs opDet franske cykelhåb Julian Alaphilippe leverede en kraftpræstation, da der fredag blev kørt enkeltstart i Tour de France.
Rytterne skulle på 13.
etape tilbagelægge 27,2 kilometer på en rute, der var kuperet i den første halvdel, og som havde start og mål i Pau.
Her var det ventet, at Alaphilippe ville tabe tid til Ineos-kaptajn Geraint Thomas, men det gik lige omvendt.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Alaphilippe kørte sig helt ud og vandt enkeltstarten med 14 sekunder ned til Geraint Thomas, og dermed udbyggede franskmanden sin føring i den samlede stilling.
- Jeg ønskede virkelig at beholde førertrøjen, men det er helt fantastisk, at jeg kunne vinde etapen, siger Julian Alaphilippe.
Han har sendt Frankrig på den anden ende med sin kørsel i Touren indtil nu, og mange franskmænd drømmer da også om den første franske Tour-vinder siden 1985.
Læs også:Enkeltstart gjorde 'modbydeligt ondt' på tilfreds FuglsangGeraint Thomas er da også fuld af lovord for manden i gult.
- Fortsætter han på denne måde, så vinder han Touren.
- Han kører utrolig godt, og han helt klart favoritten, og ham man skal holde øje med i øjeblikket, men der er stadig langt igen, og der kommer mange hårde etaper, siger Geraint Thomas.
Jakob Fuglsang var 1 minut og 7 sekunder efter Alaphilippe på 12.
-pladsen, mens Kasper Asgreen, der længe havde bedste tid, sluttede som nummer otte på etapen med 52 sekunder op til Julian Alaphilippe.
I den samlede stilling krøb Fuglsang en smule frem, og danskeren er nu nummer 13 med 4 minutter og 29 sekunder op til den gule trøje og 3 minutter og 3 sekunder op til Thomas.
FacebookTwitterKopier linkEmner:Geraint Thomas (cykelrytter)|Jakob Fuglsang (cykelrytter)|Julian Alaphilippe (cykelrytter)|Cykelsport|Frankrig




https://www.dr.dk/nyheder/viden/teknologi/vaerre-end-tjernobyl-soenderbombet-stillehavs-paradis-lider-under-kraftig

TeknologiVærre end Tjernobyl: Sønderbombet Stillehavs-paradis lider under kraftig stråling Marshalløerne er stadig hårdt plaget af radioaktiv stråling fra USA's atomprøvesprængninger.
Fra 1948 til 1958 udførte USA 67 atomprøvesprængninger omkring Marshalløerne.
En af dem var en hydrogenbombe, som viste sig at være 2,5 gange så kraftig, som forskerne havde beregnet.
Af Maria Lise Behrendt19.
juli 2019 kl.
20.
01Bemærk: artiklen er mere end 30 dage gammelLæs opMidt ude i det vestlige Stillehav ligger øgruppen Marshalløerne.
På overfladen ligner de mange småøer noget, som de fleste nok vil forbinde med et ferieparadis.
Marshalløernes mange prøvelser Mashalløerne består af omkring 1.
150 øer, som er grupperet i mere end 30 atoller (koraløer).
Indtil 1944 var øerne besat af Japan.
I 1944 indtog USA området, og først i 1986 fik Marshalløerne sin selvstændighed.
Fra 1946 til 1954 - under den kolde krig - udførte amerikanerne 67 atomprøvesprængninger i og omkring øerne.
I dag kæmper ø-staten både med efterdønninger fra USA's atomprogram, som har efterladt flere af øerne ubeboelige på grund af radioaktiv forurening og har øget risikoen for flere kræftformer.
Derudover er Marshalløerne også hårdt ramt af arbejdsløshed, befolkningsflugt og klimaforandringer.
Kilder: NCBI, National Geographic.
Men under Stillehavets lyseblå overflade gemmer sig andet end farverige fisk og smukke koraller.
Ud for atollen (en koralø) Bikini hviler nemlig vraget af krigsskibet USS Saratoga til evigt minde om en tid, der for længst er ovre, men som bliver ved med at plage de mennesker, som bor (eller boede) på en af Marshalløerne.
USS Saratoga-vraget er resultatet af to af de 67 atomprøvesprængninger, som USA foretog i området omkring Marshalløerne under den kolde krig, inden amerikanerne smuttede og i øvrigt efterlod store dele af deres radioaktive affald i et nærmest ubeskyttet krater.
Siden har USA lykkeligt ‘glemt’ alt om affaldet.
© ScanpixTjernobyl og Fukushima Den 26.
april 1986 indtraf det, der stadig betegnes som historiens største atomkraftulykke på Tjernobyl-atomkraftværket i Ukraine, da en reaktor eksploderede.
Ved ulykken blev der udløst 400 gange så meget radioaktiv forurening, som da USA i 1945 kastede atombomben over Hiroshima.
I dag strækker evakueringszonen omkring Tjernobyl-værket sig over ca.
4.
000 kvadratkilometer.
Til sammenligning er Fyns areal 3.
000 kvadratkilometer.
I marts 2011 blev Japan ramt af et kraftigt jordskælv og en efterfølgende tsunami, som udløste en atomulykke på Fukushima-atomkraftværket.
Mere end 100.
000 mennesker blev evakueret fra området omkring værket.
Mange er endnu ikke vendt tilbage til deres hjem.
Ulykken regnes for at være på niveau med Tjernobyl.
Kilder: BBC, dr.
dk, Beredskabsstyrelsen og World Nuclear Association.
Det har de omkring 60.
000 indbyggere på Marshalløerne ikke.
Tværtimod har de netop fået endnu en påmindelse om, hvorfor mange af dem i dag er tvunget til at bo på de to øer Ebeye og Majuro (som også er navnet på hovedstaden), hvor overbefolkning er et voksende problem.
Undersøgelser udført af det amerikanske Columbia University viser nemlig, at nogle af Marshalløerne er langt mere forurenede med radioaktiv stråling end både Fukushima-ulykken i Japan i 2011 og Tjernobyl i Ukraine, hvor historiens største atomkraftulykke indtraf i 1986.
Stråling er seks gange højere end tilladtForskere fra Columbia University har udgivet tre undersøgelser i tidsskriftet PNAS, hvor de undersøger henholdsvis stråling i jordprøver, radioaktiv forurening af frugt og et bombekrater ud for Bikini-atollen, hvor USA smed det kraftigste af sine atomvåben i 1954.
Undersøgelserne af jorden viser blandt andet, at ioniserende stråling på Bikini-atollen og øen Naen, der er en del af Rongelap-atollen, er langt højere end det maksimale strålingsniveau, som er aftalt mellem USA og Marshalløerne.
Det sikre strålingsniveau for indbyggere på Marshalløerne er sat til 100 millirem per år.
På dele af Bikini er mængden af ioniserende stråling på helt op til 648 millirem, mens strålingsniveauet på Naen er op til 460 millirem.
Ifølge forskerne er det ‘væsentlig højere’ niveauer, end man har registreret i både Fukushima og Tjernobyl.
To atombomber skulle der til, før krigsskibet USS Saratoga sank ud for Bikini-atollen i 1946.
Hemmelig test afsløret af voldsomt radioaktivt nedfaldUSA tog kontrollen over Marshalløerne under Anden Verdenskrig.
Efter krigen begyndte amerikanerne at teste deres atomvåben-arsenal på og omkring de mange øer.
Beboere blev tvangsflyttet og evakueret efter behov.
Prøvesprængningerne blev ved frem til 1958.
Inden da nåede amerikanerne at udføre 67 test.
Én af dem var af den mest kraftfulde bombe, som amerikanerne nogensinde har detoneret.
Testen foregik på Bikini-atollen, hvor bomben, som havde en kraft, der svarer til 15 megaton TNT, efterlod et 1,5 kilometer bredt og 75 meter dybt krater.
Egentlig var testen hemmelig, men på grund af voldsomt radioaktivt nedfald måtte flere beboere på øerne omkring i al hast evakueres, og der gik ikke lang tid, før nedfaldet kunne spores i lande som Australien, Japan og endda dele af Europa.
En indbygger døde som direkte følge af nedfaldet og flere andre fik strålesyge.
Prøverne fra Columbia University viser, at strålingen fra krateret, som har fået tilnavnet ‘Castle Bravo’, stadig er tårnhøjt.
Tidligere forskning har også vist, at risikoen for at få forskellige kræfttyper er langt højere på Marshalløerne end i for eksempel USA den dag i dag.
FN advarer mod 'radioaktiv kiste'Selvom USS Saratoga, der blev sænket af en prøvesprængning i 1946, stadig ligger hen som et tydeligt bevis på USA's ødelæggelse af Marshalløerne, har amerikanerne haft mere end almindeligt svært ved at anerkende deres ansvar.
Her ses den beton-kuppel, som amerikanerne i 1979 konstruerede over et krater på Marshalløen Runit.
Krateret er fyldt med atomaffald, og betonen er begyndt at slå revner.
I 1986 fik Marshalløerne sin selvstændighed og skrev i samme ombæring under på, at der ikke længere kunne gøres krav mod USA vedrørende atomtest-programmet.
I dag står øerne altså med et nedarvet problem, som stadig forårsager store lidelser.
Indbyggere må leve med, at mange af deres oprindelige levesteder er så forurenede, at de aldrig kan vende tilbage.
Og selv om de nu bor på ‘sikre’ øer, er mange stadig udsat for store mængder stråling.
Mange er blevet syge på grund af det radioaktive nedfald, og op mod en tredjedel af befolkningen har forladt landet for at bosætte sig i USA.
Som om at det ikke var nok, er de lavtliggende øer kraftigt truet af stigende havvandstande som følge af klimaforandringer, og FN's generalsekretær, António Guterres, advarede så sent som i maj i år mod Marshalløernes ‘radioaktive kiste’: Et krater med atomaffald, som amerikanerne i 1979 overdækkede med beton.
Betonen slår nu revner, og fordi havet stiger, risikerer vandet at trænge ind og forurene Stillehavet med blandt andet plutonium-239, som er ekstremt giftigt.
FacebookTwitterKopier linkEmner:António Guterres (politiker)|USA|Columbia University|Japan|Militærudstyr




https://www.dr.dk/nyheder/udland/storbritannien-om-beslaglagte-skibe-ekstremt-bekymrende

UdlandStorbritannien om beslaglagte skibe: 'Ekstremt bekymrende'Et britisk og et liberisk skib er angiveligt blevet tilbageholdt ved Hormuzstrædet, hvor der i øjeblikket er store spændinger.
Irans Revolutionsgarde oplyser fredag, at den har beslaglagt et britisk skib i det højspændte område ved Hormuzstrædet.
Derudover er et liberisk skib angiveligt også beslaglagt.
Lars Lindevall19.
juli 2019 kl.
20.
17 | opdateret 19.
juli 2019 kl.
23.
22Bemærk: artiklen er mere end 30 dage gammelLæs opIrans Revolutionsgarde oplyser fredag, at den har tilbageholdt et britisk skib i Hormuzstrædet.
Derudover blev et liberisk skib, der ejes af et Glasgow-baseret firma, også beslaglagt kortvarigt, men fik lov til at sejle videre, efter det var blevet undersøgt af bevæbnede vagter, skriver BBC.
- Jeg er ekstremt bekymret over Irans beslaglæggelse af to skibe, udtaler Storbritanniens udenrigsminister, Jeremy Hunt, ifølge Reuters.
- Jeg vil hurtigst muligt deltage i et nationalt sikkerhedsmøde for at vurdere, hvad vi ved, og hvad vi kan gøre for hurtigt at sikre frigivelsen af de to skibe - et britisk og et liberisk skib, siger Jeremy Hunt.
Han kalder beslaglæggelsen helt uacceptabel.
- Det er essentielt, at der er ret til at navigere frit, og at alle skibe kan bevæge sig sikkert i området, siger Hunt.
Tilbageholdelserne markerer den seneste optrapning i et højspændt område.
Ifølge nyhedsbureauet Reuters er der tale om det britiske olieskib 'Stena Impero'.
Det liberiske skib 'Mesdar', der ejes og drives af det Glasgow-baserede firma Norbulk, havde ifølge The Guardian en pludselig omledning fra sin kurs mod den saudiske havn Ras Tanura.
Sporingsdata viser, at skibet bevægede sig mod nord mod den iranske kyst, inden der tilsyneladende blev slukket for sporingssignalet.
Skibets operatør kunne så senere oplyse, at skibet var blevet beslaglagt kortvarigt, men så fik lov til at fortsætte sin rute.
Årsagen til tilbageholdelsen af det britiske skib skulle ifølge Irans Revolutionsgarde være, at skibet har overtrådt international lov.
Hvorfor er Hormuzstrædet så vigtigt?
• Strædet ligger mellem Oman og Iran og er forbindelsen mellem flere af landene ved Golfen; Irak, Kuwait, Saudi-Arabien, Bahrain, Qatar og Forenede Arabiske Emirater.
• Det er den eneste adgang med eksporteret råolie fra den Persiske Golf, og en tredjedel af verdens olie, der bliver transporteret via skibe, går gennem her.
• Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
Hastemøde i nødkommitéStorbritanniens regerings nødkommité mødes netop nu til et hastemøde omkring hændelsen, skriver Reuters.
- Vi søger omgående yderligere information og vurdering af situationen efter rapporter om en hændelse i Golfen (Den Persiske Golf, red.
), siger en talsmand for Storbritanniens Forsvarsministerium ifølge nyhedsbureauet.
Irans Revolutionsgarde oplyser ifølge nyhedsbureauet, at tankeren er blevet tilbageholdt på grund af "manglende overholdelse af internationale maritime love og regler".
Ifølge Irans statslige nyhedsbureau, IRNA, havde det britiske skib ignoreret advarsler.
Ejer kan ikke komme i kontakt med skibEjeren af skibet, Stena Bulk, og Northern Marine Management, der også hører under Stena, oplyser, at man "i øjeblikket ikke er i stand til at komme i kontakt med skibet".
- Stena Bulk og Northern Marine Management kan bekræfte, at det britisk registrerede fartøj ‘Stena Impero’ er blevet mødt af uidentificerede små skibe og en helikopter under transit i Hormuzstrædet, mens fartøjet var i internationalt farvand.
Vi er i øjeblikket ude af stand til at kontakte fartøjet, skriver rederiet i en pressemeddelelse.
Selskabet oplyser, at der var 23 personer om bord på skibet.
Der har fredag aften ikke været nogen meldinger om tilskadekomne.
Der er tale om det britiske olieskib "Stena Impero".
Det skal ifølge Irans Revolutionsgarde have overtrådt internationale søfartsregler.
(Foto: Stena.
com)Det er angiveligt myndighederne i den iranske provins Hormozgan, der har bedt om, at skibet skulle beslaglægges.
Det er den seneste optrapning af en særdeles højspændt situation i området ved Hormuzstrædet, der forbinder Den Persiske Golf og Omanbugten.
Torsdag meddelte USA, at man havde skudt en iransk drone ned i området.
Det er fredag dog blevet afvist af Iran.
Det Hvide Hus oplyser ifølge Reuters, at USA er opmærksom på rapporter om en iransk beslaglæggelse af en britisk olie-tanker.
USA's præsident Donald Trump har udtalt, at han vil drøfte sagen med Storbritannien.
Konflikt-optrapningTorsdag i sidste uge oplyste den britiske regering, at tre krigsskibe, som menes at være fra Iran, har forsøgt at standse et britisk olietankskib i at sejle gennem Hormuzstrædet.
Dette skete efter, at et iransk tankskib med råolie blev tilbageholdt af britiske flådefartøjer ud for Gibraltar.
Det blev begrundet med, at tankskibet i strid med EU's sanktioner skulle aflevere sin last i Syrien.
Ifølge seniorforsker i Dansk Institut for Internationale Studier (DIIS) Helle Malmvig var der tale om en klar hævnaktion fra Irans side, efter Storbritannien havde beslaglagt det iranske olietankskib.
- Iran har ønsket at signalere, at landet er parat til at besvare alle fjendtligheder, men samtidig vil man ikke eskalere konflikten, sagde Helle Malmvig.
Det britiske skibsfartskammer opfordrer til øget sikkerhed for skibe i området ved Hormuzstrædet.
Det siger kammerets chef, Bob Sanguinetti, ifølge Reuters.
FacebookTwitterKopier linkEmner:Donald Trump (politiker)|Iran|Storbritannien|EU|Rederier




https://www.dr.dk/nyheder/penge/vild-vaekst-i-oersted-giver-staten-gevinst-paa-80-milliarder-bringer-danmark-i-plus

PengeVild vækst i Ørsted giver staten gevinst på 80 milliarder: Bringer Danmark i plusVæksten i Ørsted har været så enorm , at den har kunnet finansiere Forsvaret de seneste tre år.
Siden børsnoteringen i 2016 har den danske stat tjent 80,7 milliarder kroner på investeringen i Ørsted.
Af Mathias Sommer19.
juli 2019 kl.
19.
33Bemærk: artiklen er mere end 30 dage gammelLæs opDen voldsomme værdistigning i vindmøllegiganten Ørsted skæpper godt i den danske stats husholdning.
Ørsted har været igennem en vild vækst, siden selskabet, det tidligere Dong, blev børsnoteret for tre år siden.
I dag er Ørsted 265,7 milliarder kroner værd - knap 160 milliarder kroner mere end ved børsnoteringen.
Og da den danske stat ejer halvdelen af Ørsted, giver aktiebeholdningen bugnende plusser på nationalregnskabet.
Faktisk medvirker kurshoppet i Ørsted til, at de danske finanser samlet set er gået i plus.
- Den ret voldsomme vækst i Ørsted betyder rigtigt meget for statsregnskabet.
Faktisk er Ørsted en af de helt store årsager til, at vi har en finansiel nettoformue i staten, altså at vi ejer flere penge, end vi skylder væk, siger Søren V.
Kristensen, der er chefanalytiker i Sydbank.
For første gang i dette årti gik de offentlige finanser sidste år i plus.
Nu har den danske stats nettoformue rundet 25,8 milliarder kroner.
Og til statens formue bidrager statens aktiebeholdning i Ørsted med nu i alt 133 milliarder kroner.
Førende i USAI dag kunne Østed melde nok en positiv nyhed ud, da selskabet kunne fortælle, at det har vundet et udbud om at bygge en enorm vindmøllepark ud for Long Island i New York.
Vindmølleparken får en størrelse på 880 megawatt, hvilket er over dobbelt så stort som parken ved Anholt, som Ørsted ligeledes står bag.
Ordren ud for kysten i New York er blot endnu en fjer i hatten, efter et endnu større udbud på en park ud for New Jersey blev vundet for blot fem uger siden.
- Da vi gik ind i USA for fire år siden, havde vi ikke på forhånd viden om, hvor stort markedet ville blive.
Men det, vi har set, har overgået vores forventninger.
Vi ser en stor efterspørgsel, og samlet set er det amerikanske marked blevet et af de største i verden.
Og det er klart, at det faktum, at vi gik ind tidligt i markedet, har givet os en førerposition på det amerikanske marked, siger Henrik Poulsen, administrerende direktør i Ørsted.
Se et klip med Henrik Poulsen i videoen herunder.
De gode historier fra det amerikanske marked har givet et yderligere hop til aktien på 13 procent den seneste måned.
- Det er noget af et væksteventyr, som vi har set.
Det er nogle meget vigtige folk, som har været med til at gøre Ørsted til nu det næstmest værdifulde selskab i Danmark målt på markedsværdi, siger Søren V.
Kristensen.
Kunne finansiere Forsvaret i tre årSiden børsnoteringen i 2016 har den danske stat tjent 80,7 milliarder kroner på investeringen i Ørsted.
Offentlige udgifterDe samlede offentlige udgifter er omkring 1.
100 milliarder om året.
Den danske stats aktiebeholdning i Ørsted er omkring 133 milliarder - altså over 10 procent af alle de penge, som den danske stat bruger på et år.
Her er nogle af posterne på statsbudgettet (2018):Forsvaret: koster 24,7 milliarder kroner om åretSundhedsvæsen: Koster 168,2 milliarder kroner om åretUndervisning: Koster 98,1 milliarder om åretFritid, kultur og religion: Koster 23,2 milliarder kroner om året.
Kilder: Danmarks Statistik og FinansministerietBeløbet er så voluminøst, at det stort set har kunnet finansiere de samtlige udgifter til Forsvaret i samme periode.
- Med de penge kan man finansiere Forsvaret i tre år.
Og kigger man på undervisningen, som koster omkring 100 milliarder kroner om året, så har vi næsten til driften af Folkeskolen i et helt år i den værdistigning, siger Søren V.
Kristensen.
Og da man kan bogføre de store værdistigninger i nationalregnskabet, så giver det faktisk andre fordele end bare en mulig aktiegevinst.
- Når Danmark skal ud at låne penge i markedet, så betyder det rigtig meget, at de offentlige finanser er i balance.
Lige nu er renten på en dansk statsobligation i minus, og det siger noget om, hvor attraktivt det er at have penge i Danmark.
- Kigger man for eksempel mod Italien, hvor der ikke er styr på de offentlige finanser, så ligger renten et helt andet sted, siger han.
Det ville dog kræve en realisering af aktierne i Ørsted, før pengene kunne bruges på for eksempel Forsvaret eller undervisning.
Solgte staten Dong for billigt?
Går man tilbage til 2013, var historien om Ørsted - det tidligere Dong - en helt anden.
Selskabet var i krise, og for at skaffe kapital til en omstilling af virksomheden blev investorer ført an af den amerikanske kapitalfond Goldman Sachs inviteret med ombord.
Investorerne købte 26 procent af Ørsted for 11 milliarder kroner, i samme forbindelse blev Ørsted værdisat til 31,5 milliarder kroner - inden kapitalindskuddet fra investorerne, hvoraf Goldman Sachs stod for otte af milliarderne.
Tager man udgangspunkt i den værdisætningen i 2013, har staten tjent over 110 milliarder kroner på sin ejerandel i Ørsted.
Omvendt er staten i princippet gået glip af omkring 55 milliarder kroner i Ørsteds vilde vækst, efter en stor del af selskabet blev solgt i forbindelse med aktieudvidelsen i 2013.
- Det er jo nemt på bagkant at sige, at det da var ærgerligt.
Omvendt kan vi jo ikke sige, at det var gået på den her måde, hvis staten havde holdt fast i aktierne.
Det er heller ikke sundt, at staten har så stor en eksponering til aktiemarkedet.
Så det havde også båret mere risiko, hvis staten havde holdt fast i så stor en ejerandel, siger Søren V.
Kristensen.
Goldman Sachs har trukket sig endeligt ud af Ørsted.
Det skete i 2017, hvor kapitalfonden samtidig sikrede sig en samlet gevinst på 12,4 milliarder kroner på fire år.
FacebookTwitterKopier linkEmner:Økonomi|Goldman Sachs|DONG Energy|USA|Henrik Poulsen (erhvervsleder)




https://www.dr.dk/nyheder/udland/beskyldt-krigsforbrydelser-kosovos-premierminister-gar-af

UdlandBeskyldt for krigsforbrydelser: Kosovos premierminister går afEn særlig domstol i Haag har indkaldt Kosovos premierminister.
Det har fredag fået ham til at trække sig.
Kosovos premierminister, Ramush Haradinaj, meddelte fredag på et pressemøde, at han træder tilbage.
19.
juli 2019 kl.
18.
10Bemærk: artiklen er mere end 30 dage gammelLæs opKosovos premierminister, Ramush Haradinaj, har besluttet sig for at trække sig, efter at han er blevet indkaldt til en særdomstol i Haag.
Det oplyser premierministeren selv fredag.
Den særlige domstol, som Haradinaj er indkaldt til, blev oprettet i 2015.
Den blev oprettet for at behandle sager, hvor medlemmer af Kosovos Befrielseshær (KLA) beskyldes for at have begået krigsforbrydelser i konflikten i 1998-1999, der kom forud for Kosovos løsrivelse fra Serbien.
Haradinaj var hærfører for KLA.
- Jeg modtog et opkald fra den særlige domstol som mistænkt.
Jeg blev tilbudt at komme som premierminister eller som almindelig borger fra Kosovo.
Jeg valgte det sidste, siger 51-årige Haradinaj.
Vil acceptere alle kravUnder et interview med nyhedsbureauet AFP udtalte Haradinaj tidligere på året, at Kosovo ville acceptere alle særdomstolens krav.
I forbindelse med sin indkaldelse til domstolen siger han, at det politisk set er skidt for Kosovo.
Han tilføjer dog:- Jeg respekterer den juridiske henvendelse.
Jeg tager derhen.
Jeg vil forsvare mig selv for at have kæmpet for mit land.
Domstolen i Haag er etableret for EU-midler og behandler anklager om forbrydelser mod blandt andet etniske minoriteter under Kosovos lov.
Kosovo, der er lidt større end Sjælland, er en tidligere serbisk provins i Jugoslavien.
Kosovo erklærede sig som en selvstændig stat i februar 2008.
USA og de fleste vestlige lande anerkender Kosovo som værende uafhængigt.
Det gælder dog ikke Serbien og de allierede Rusland og Kina.
/ritzau/AFPFacebookTwitterKopier linkEmner:Haag|Serbien|Krige og væbnede konflikter|Forbrydelser mod menneskeheden|EU




https://www.dr.dk/nyheder/indland/cybercenter-om-mobildata-kan-vaere-positivt-med-driftscenter-i-rumaenien

IndlandCybercenter om mobildata: Kan være positivt med driftscenter i RumænienNår TDC's driftscenter flytter, kan Center for Cybersikkerhed stadig føre tilsyn, hvis teleselskab inviterer.
Thomas Lund-Sørensen, chef for Center for Cybersikkerhed, mener, at et godt samarbejde medfører et højt sikkerhedsniveau.
19.
juli 2019 kl.
18.
24Bemærk: artiklen er mere end 30 dage gammelLæs opEt godt samarbejde mellem det danske teleselskab TDC og Center for Cybersikkerhed skal sikre, at data fra tre millioner danskeres mobilnetværk håndteres sikkert.
Det siger Thomas Lund-Sørensen, som er chef for Center for Cybersikkerhed, der er en del af Forsvarets Efterretningstjeneste.
- Et godt samarbejde skaber en fælles ståplads for at sikre, at der er et højt sikkerhedsniveau, siger Thomas Lund-Sørensen til Ritzau.
Politiken skriver fredag, at det såkaldte network operations center (NOC) 31.
august udflyttes til Bukarest i Rumænien.
Læs også:Kontrol med kernen i TDC's mobilnet flytter til RumænienDet sker, i forbindelse med at TDC har indgået aftale med Ericsson om driften af mobilnetværket.
Med udflytningen vil Center for Cybersikkerhed ikke længere med loven i hånden kunne komme på tilsynsbesøg eller kræve, at ansatte i Ericssons driftscenter i Rumænien har danske sikkerhedsgodkendelser.
Det bekræfter Thomas Lund-Sørensen, men han pointerer samtidig, at Center for Cybersikkerhed fortsat kommer til at kunne føre kontrol i samarbejde med TDC.
Ifølge dansk lovgivning kan Center for Cybersikkehed kræve af televirksomheder, at de udstationerer en medarbejder med dansk sikkerhedsgodkendelse til at holde øje med arbejdet i driftscenteret.
Televirksomheder kan også blive pålagt at gennemføre undersøgelser af sikkerheden i driftscenteret.
Læs også:Eksperter om udflytning af kritisk infastruktur til Rumænien: 'Meget betænkeligt' og 'kritisk'Center for Cybersikkerhed har også mulighed for at komme på tilsynsbesøg, hvis teleselskaberne inviterer, når de gennemfører deres tilsyn.
Det er der ifølge Thomas Lund-Sørensen god tradition for.
- Grundlæggende set ændrer sikkerheden sig ikke væsentligt.
Den kommer ind under et svensk selskab, som vi har stor tiltro til, siger Thomas Lund-Sørensen.
- Det kan have en positiv effekt, at driften kommer til at ligge i Rumænien.
Det er et stort og mandskabstungt setup, og man driver netværk for 45 andre store televirksomheder.
Driftssikkerheden bliver måske endnu højere, siger han.
Læs også:Minister kaldt i samråd: DF vil skrotte udflytning af telecenterSå danskere behøver ikke være nervøse for sikkerhedsbrister?
- Der kan forekomme sikkerhedsbrister overalt.
Det er vigtigt at forstå, at det er i televirksomhedernes egen interesse at have så meget sikkerhed som muligt, ligesom det er er i underleverandørernes interesse at have en så høj sikkerhed som muligt, siger Thomas Lund-Sørensen.
/ritzau/FacebookTwitterKopier linkEmner:Center for Cybersikkerhed|TDC|Telebranchen|Rumænien|Efterretningstjenester




https://www.dr.dk/nyheder/udland/danskere-i-europa-parlamentet-vil-aendre-eu-lov-vi-vil-have-lov-til-stoppe-salg-af

UdlandDanskere i Europa-Parlamentet vil ændre EU-lov: Vi vil have lov til at stoppe salg af benzinbilerEuropæisk lovgivning sætter en kæp i hjulet for, at Danmark kan stoppe salget af benzin- og dieselbiler i 2030.
Hvis et EU-direktiv fra 2007 ikke bliver ændret, kan Danmark ikke stoppe salget af benzin- og dieselbiler i 2030.
Af Sarah Munk Jørgensen (video)19.
juli 2019 kl.
19.
03Bemærk: artiklen er mere end 30 dage gammelLæs op- Det er jo fuldstændig grotesk og helt absurd.
Sådan lyder det fra Enhedslistens medlem af Europa-Parlamentet, Nikolaj Villumsen.
Han er fortørnet over, at et gammelt EU-direktiv fra 2007 kan stå i vejen for, at Danmark ikke må stoppe salget af benzin- og dieselbiler i 2030.
Nikolaj Villumsen, Enhedslistens medlem af EU-Parlamentet, mener at EU-direktivet fra 2007 absolut bør ændres.
Europæisk lovgivning skal ikke stå i vejen for danske klimamål, mener han.
Det er ellers en af regeringens helt store klimamål for at nedbringe vores CO2-udslip.
- Jeg vil rejse det over for den nye EU-Kommission – vi skal have lov til i Danmark, men også andre ambitiøse lande, at gå foran og vise vejen for den grønne omstilling.
Så direktivet skal ændres, siger Nikolaj Villumsen.
Læs også:Enhedslisten vil både nedbryde EU og gøre det klimagrøntDerudover mener han, at det er helt nødvendigt, at den danske regering kommer i gang og insisterer på, at det skal være muligt at lave en ambitiøs grøn omstilling.
Derfor opfordrer han også den danske transportminister, Benny Engelbrecht (S), til at rejse problemer i Ministerrådet.
Det er nemlig her, hvor repræsentanter for medlemslandene kan mødes - så når det handler om transport, er det alle transportministre, der mødes i Ministerrådet.
Ny klimalov skal bane vejenEU-direktivet fra 2007 fastlægger, hvilke typer godkendelser biler kan få i Europa.
De bestemmelser kan Danmark ikke ignorere, og derfor skal EU ændre direktivet, hvis Danmark skal kunne stoppe salget af de konventionelle benzin- og dieselbiler.
Christel Schaldemose, der er medlem af Europa-Parlamentet for Socialdemokratiet, er enig med Nikolaj Villumsen i, at noget skal ændres.
Socialdemokratiske Christel Schaldemose mener, at en ny klimalov vil overtrumfe det gamle direktiv.
For vi har brug for EU-lovgivning, der giver mulighed for, at vi i Danmark kan få lov til at forbyde benzin- og dieselbiler, siger hun.
- Jeg ved ikke, om det er det konkrete direktiv, der er problemet.
Hvis man nu kunne få en klimalov, der kunne overtrumfe direktivet, så behøver man jo ikke at ændre det, siger Christel Schaldemose.
Med en klimalov henviser hun til den nyvalgte formand for EU-Kommissionen, Ursula von der Leyen, der i sin tale i Europa-Parlamentet i tirsdags fremlagde en plan, der indeholder en ny klimalov.
Læs også:Dansk stop for salg af fossilbiler i 2030 i strid med EU-lovI første omgang er det medlemmerne af Europa-Parlamentet, der skal lægge pres på den nye kommission, mener Christel Schaldemose.
- Det vil være en kæmpestor hjælp, hvis ministrene overalt i Europa også er med til at presse på for, at vi få flere værktøjer i kassen, så vi kan nå vores klimamål, siger hun.
Forskning kan også være løsningen- Som det (EU-direktivet, red.
) er formuleret i dag, så skal der justering til, vurderer Morten Løkkegaard (V).
Men De Konservatives medlem af parlamentet, Pernille Weiss, er ikke enig i, at en ændring af direktivet er løsningen.
Pernille Weiss fra Det Konservative ser ikke en ændring af direktivet som en løsning.
I stedet skal vi tænke på at gøre hele Europa mere bæredygtigt.
Det sker ved at fokusere kræfterne på forskning og innovation, siger hun.
- Vi skal i stedet sætte meget mere fart på og afsætte mange flere ressourcer til forskning og udvikling af grønne transportformer – både på bilområdet og i forhold til tog- og lastvognstrafik, siger hun og fortsætter:- Tiden er ikke til, at man kun elektrificerer transportsektoren.
El er vejen frem, men det er ikke den eneste og slet ikke nu.
Men hvis el ikke er den eneste vej frem, hvad er så?
- Der udvikles motorer, som er mere miljøvenlige i en overgangsfase fra den fossile brændstof til den vedvarende og grønne energi.
Det er vigtigt at vi får den ud på vejene og virke nu – også selvom det betyder, at der vil være fossile brændstoffer i nogle transportformer i en overgangsperiode, siger Pernille Weiss.
Den 1.
november indtræder den nye EU-Kommission, og så går arbejdet i gang med at udforme en nye klimalov.
FacebookTwitterKopier linkEmner:Benny Engelbrecht (politiker)|Christel Schaldemose (politiker)|EU|Europa-Kommissionen|EU-forhold




https://www.dr.dk/sporten/badminton/antonsen-slaar-sig-i-semifinalen-ved-indonesia-open

BadmintonAntonsen slår sig i semifinalen ved Indonesia OpenAnders Antonsen slog sin malaysiske modstander forholdsvis sikkert 21-16, 21-11.
Danske Anders Antonsen er semifinaleklar ved Indonesia Open.
Foto: ADEK BERRY / AFP 19.
juli 2019 kl.
17.
51 | opdateret 22.
juli 2019 kl.
16.
54Bemærk: artiklen er mere end 30 dage gammelLæs opDen danske badmintonkomet Anders Antonsen er klar til semifinalen i Indonesia Open.
Aarhusianeren sikrede sig fredag en plads blandt de sidste fire i en af årets største turneringer, da han slog malaysiske Lee Zii Jia i to sæt med cifrene 21-16, 21-11.
Det er første gang i Antonsens karriere, at han når semifinalen i en såkaldt Super 1000-turnering, der er det næsthøjeste niveau på World Touren.
Kun sæsonfinalen rangerer højere.
Lørdag venter Wong Wing Ki Vincent fra Hongkong i kampen om en finaleplads.
Lukkede sikkert kampenDanskeren kom nogenlunde frisk ind til fredagens kvartfinale.
Han spillede således kun 13 dueller torsdag, da han gik videre, efter at den kinesiske stjerne Shi Yuqi måtte trække sig med en skade.
Første sæt startede meget jævnbyrdigt.
Antonsen kom foran 8-5, men så kom Lee Zii Jia, der torsdag slog OL-guldvinderen Chen Long ud, tilbage ved 9-9.
Malaysieren kom foran 14-11, inden Antonsen med ni point i træk sikrede sig seks sætbolde, hvoraf tre blev taget i brug.
Andet sæt var anderledes ensidigt.
Antonsen kom foran 4-0, inden Lee Zii Jia første gang vandt en duel.
Det blev også 11-3, inden malaysieren begyndte at nærme sig en smule.
Efter en god periode fik Zii Jia reduceret til 9-15, men så hankede danskeren op i sig selv og satte tingene på plads.
/ritzau/FacebookTwitterKopier linkEmner:De Olympiske Lege|Hong Kong




https://www.dr.dk/nyheder/udland/norsk-fjeld-bevaeger-sig-beboere-evakueres-14-gang

UdlandNorsk fjeld bevæger sig: Beboere evakueres for 14.
gangDer er overhængende fare for store jordskred ved fjeldet Mannen, vurderer norske myndigheder.
Geologer kalder det ustabile fjeldparti i Mannen for 'Veslemannen'.
Det er det mest overvågede fjeld i Norge.
Af Lars Lindevall19.
juli 2019 kl.
16.
48Bemærk: artiklen er mere end 30 dage gammelLæs opDe norske myndigheder opjusterer fareniveauet til rødt ved det norske fjeld Mannen, efter at fjeldet har bevæget sig for meget i løbet af de seneste dage.
De 11 beboere, der bor i dalen ved fjeldet, bliver evakueret for tredje gang i år, skriver NRK.
Siden 2014 har der været 14 evakueringer.
Fjeldet, der er 1.
294 meter højt og ligger i Romsdalen i den vestlige del af Norge, har været under konstant overvågning siden 2009, fordi der er en betydelig fare for et massivt skred fra fjeldpartiet 'Veslemannen'.
Togstrækninger i området mellem Ånsdalsnes og Bjorli er blevet midlertidigt lukket, og politiet har indført færdels- og opholdsforbud.
Hvad er rødt fareniveau?
Ved rødt fareniveau vurderes det, at der er overhængende fare for jordskred.
Politiet iværksætter der straks evakueringer, og veje, jernbaner og anden trafik indenfor de farlige områder vil blive lukket.
Kilde: NRKDe største bevægelser i årBevægelserne i fjeldpartiet Veslemannen er nu 500 millimeter per døgn i den øvre del og 60 millimeter i den nedre del.
Det er de største bevægelser, som er registreret i år, oplyser norske myndigheder.
- Der er tale om et fjeldparti, som har flyttet sig meget.
Der er dermed blevet opbygget en spænding, som over tid fører til, at bevægelsen nu øges på trods af, at der ikke er kommet noget særligt nedbør, siger geolog Ingrid Skrede fra det norske Vandressource- og Energidirektorat (NVE).
Regn kan øge risikoDer er meldinger om regn i løbet af fredagen, hvilket kan forstærke bevægelserne i fjeldet.
- Vandtilførsel har tidligere vist sig at øge bevægelsen i fjeldpartiet, så det bliver spændende at se, hvad nedbøren vil føre med sig, siger Ingrid Skrede, der tilføjer, at fjeldet bliver "mere og mere ustabilt".
Der er fare for et jord- og stenskred på op til 180.
000 kubikmeter, hvis 'Veslemannen' styrter ned over dalen, oplyser det norske Vandressource- og Energidirektorat (NVE).
Det mest overvågede fjeldEksperter vurderer, at et skred vil ske før eller siden.
Spørgsmålet er, hvornår det sker.
Derfor er Mannen det mest overvågede fjeld i Norge og bliver løbende holdt nøje øje med af norske geologer på grund af den overhængende frygt for et alvorligt skred.
I oktober 2014 forudså geologer, at et skred var få timer fra at ske, hvilket satte myndighederne i området i allerhøjeste alarmberedskab, beboere i området blev evakueret, og folk fik forbud mod at opholde sig tæt ved fjeldet.
Men skredet skete aldrig.
Også i 2015, 2016 og 2017 blev der iværksat evakueringer af beboerne på grund af frygten for et skred.
Mannen er 1.
294 meter højt og har de senere år gjort geologer bekymrede for et skred.
FacebookTwitterKopier linkEmner:Norge|NRK




https://www.dr.dk/nyheder/udland/julias-ekskaereste-blev-krigsveteran-tog-vaaben-med-fra-fronten-og-forsoegte-skyde

UdlandJulias ekskæreste blev krigsveteran: Tog våben med fra fronten og forsøgte at skyde hendeEfter fem års krig har Ukraine nu 400.
000 veteraner.
Statistisk set har omkring ti procent af dem nu psykiske problemer.
Julia Kontjakovskajas ekskæreste er en af Ukraines mange krigsveteraner.
Af Matilde Kimer - Ukraine19.
juli 2019 kl.
17.
50Bemærk: artiklen er mere end 30 dage gammelLæs opEn lun søndag aften sad Julia Kontjakovskaja på en cafeterrasse med et par af sine venner, da hendes ekskæreste skrev, at han havde nogle af de penge, han skyldte hende.
Hun var forbeholden.
Deres forhold var gået i stykker få måneder tidligere, og mens de var kærester, var det ofte diskussioner om penge, der havde udløst hans raseri.
Ekskæresten havde kæmpet ved fronten i Østukraine i flere år og opnået et ry som vaskeægte krigshelt.
Selvom han nu befandt sig i den fredelige hovedstad, Kijev, havde han taget krigen med hjem, husker Julia.
Han virkede til at have besluttet, at når man har været i krig og er en helt, så har man lov til at skyde, når man vil, og mod hvem man vil, fortæller Julia Kontjakovskaja og tager et dybt hvæs af sin cigaret.
Da Julias ekskæreste ankom til cafeen, var det ikke penge, men våben han havde med.
Rusland annekterede i foråret 2014 halvøen Krim.
Indlemmelsen af Krim-halvøen som en del af Rusland bliver med få undtagelser ikke anerkendt af det internationale samfund.
Nyt ministerium til veteranerUkraine har ikke offentliggjort statistik over, hvor mange voldstilfælde med veteraner indblandet der har været de seneste fem år, men politiet har meldt om en markant stigning af husspektakler i husstande med veteraner.
Ligesom de ukrainske medier ofte bringer historier om psykisk syge veteraner.
Formanden for parlamentets veteranudvalg fortalte i begyndelsen af 2018, at antallet af selvmord blandt veteranerne havde oversteget 1.
000 personer.
Det stod klart for lovgiverne, at med så mange veteraner med så svære problemer var det nødvendigt at sætte en del penge til side.
Ukrainske veteranerKrigen i Ukraine har varet i over fem år.
Krigen mellem ukrainsk militær og den pro-russiske separatistbevægelse i Østukraine har kostet mindst 10.
000 civile livet, og de foreløbige forsøg på våbenhvile er brudt sammen.
Landet har nu mere end 360.
000 veteraner, og statistisk set har omkring ti procent af dem psykiske problemer efter oplevelserne på frontlinjen.
Derfor opretter Ukraine nu et veteran-ministerium, der skal hjælpe og støtte veteraner og deres familier.
Regeringen forklarede, at udsatte eller syge veteraner har brug for at have ét sted at henvende sig, og det har fået staten til at bruge penge fra det ganske pressede budget til at oprette et Veteranministerium, der begyndte arbejdet 1.
juli i år.
- Jeg tror, staten forstår, hvor seriøst man skal tage det her.
Opgaven er svær, men formålet med vores arbejde er først og fremmest at beskytte veteranerne og deres familier, fortæller viceminister Oksana Koljada fra ministeriet for veteraner.
Ifølge hende er det ekstra presserende at få koordineret indsatsen til Ukraines flere hundrede tusinde veteraner, fordi en stor del af soldaterne slet ikke havde noget militærerfaring, da de blev hentet ind til hæren.
- Vi skal forstå, at der siden krigens start har været seks bølger af mobilisering.
Krigen bestod ikke af veltrænede, erfarne soldater, men af helt almindelige mænd fra samfundet som frivilligt meldte sig til at slås, siger hun og tilføjer:- Det giver nogle særlig problemer.
Efter fem års krig har Ukraine nu åbnet et ministerium for veteraner samt veterancentre.
Oksana Koljada slår fast, at den psykologiske og sociale rehabilitering af veteranerne, så de igen kan fungere i det almindelige samfund, har førsteprioritet for det nyåbnede ministerium.
Ekskæreste åbnede ildJulia Kontjakovskaja ser frem til, at der bliver etableret en form for behandlingstilbud til mænd som hendes ekskæreste, der opsøgte hende bevæbnet med en riffel.
- Efter han havde skudt tre-fire skud med pistolen, sad noget fast i magasinet, og han gik over til sin bil.
Vi troede, at konflikten var afværget, men vi tog fejl.
Han hentede en riffel og begyndt at skyde med den, fortæller Julia Kontjakovskaja om den aften på cafeen.
Hun gemte sig bag en af sine venner, som blev ramt i foden, da ekskæresten skød rundt i cafeen, hvor næsten alle gæsterne havde søgt dækning på gulvet.
Efter at have tømt magasinet, kastede han riflen på gulvet og kørte væk.
Riflen som Julias ekskæreste bar, da han pludselig opsøgte hende.
Nogle af parrets tidligere venner har bedt Julia om at lade være med at lægge sag an mod ekskæresten, fordi han er traumatiseret af krigen.
Men Julia, der selv har været frivillig ved fronten og kørt forsyninger til soldater, mener ikke, at veteraner, der ligesom hendes ekskæreste går amok, skal skånes.
- Han har været soldat.
Beskyttet en by og et territorium.
Han har slået ihjel i krigen uden at stå til regnskab, fortæller hun og gør det klart, at hun stadig ikke ved, om hans intention den aften faktisk var at slå hende ihjel eller bare skræmme hende.
- Der er helt sikkert problemer med de frivillige krigere – og de bør have hjælp, mener hun og forklarer, at hendes ekskæreste til politiet har berettet, at han blev provokeret til at affyre sine våben.
Julia - og tusindvis af andre veterankærester, koner og familier - ser frem til en mere effektiv veteranpolitik, hvor man når at opfange faresignalerne, inden krigen flytter med ind i familien.
Læs også:Populær popsang er 'skrig fra sjælen': Ukrainske kvinder vil bryde voldstabuFacebookTwitterKopier linkEmner:Ukraine|Soldater|Caféer og barer|Kijev




https://www.dr.dk/nyheder/udland/parorende-og-overlevende-fra-estonia-ulykke-taber-retssag

UdlandPårørende og overlevende fra Estonia-ulykke taber retssagEn domstol i Paris har afvist pårørende og overlevendes krav om erstatning i sag om "Estonia"-ulykke fra 1994.
På billedet her bliver bovporten fra "Estonia" trukket op af vandet efter ulykken, der kostede 852 mennesker livet.
 Ritzau Scanpix)19.
juli 2019 kl.
16.
16Bemærk: artiklen er mere end 30 dage gammelLæs opMere end 1000 pårørende og overlevende fra "Estonia"-færgeulykken i 1994 har fredag tabt en retssag, hvor de ville stille skibsværftet, der byggede skibet, og selskabet, der sikkerhedsgodkendte det, til regnskab.
Fakta om Estonia- Det 155 meter lange "Estonia" sank ud for Finlands kyst natten mellem 27.
og 28.
september 1994.
- Skibet var på vej fra Estlands hovedstad, Tallinn, til Sveriges hovedstad, Stockholm.
- 852 mennesker omkom, og 137 overlevede svarende til blot 14 procent af de ombordværende.
Blandt de overlevende var danskeren Morten Boje Hviid.
- En fælles havarikommission nedsat af Sverige, Estland og Finland fastslog i 1997, at skibets bovport var gået op under sejladsen.
Da det var høj sø, flød der vand ind på bildækket.
Det gjorde skibet ustabilt i en grad, så det endte med at kæntre og synke.
En foreløbig rapport blev allerede færdig i 1995.
Begge har været stærkt omdiskuterede.
- Riksdagen i Sverige nåede i 1998 frem til, at skibet ikke skulle hæves.
De dødes gravfred på havets bund talte imod.
- Næsten 500 svenskere mistede livet på Estonia.
- Blot 26 kvinder overlevede forliset.
Hovedparten af de overlevende var mænd mellem 20 og 44 år.
- Skibet blev bygget på et tysk værft og afleveret til rederiet Sally i 1980.
På det tidspunkt var det Østersøens største færge.
Efterfølgende skiftede færgen rederi, og da den forliste hørte den under Estline Marine Company.
Kilder: DR, Berlingske og RitzauEn domstol i Frankrigs hovedstad, Paris, har således afvist kravet om en erstatning på i alt 40,8 millioner euro - over 300 millioner kroner.
De pårørende og overlevende krævede erstatning fra sikkerhedsselskabet Bureau Veritas samt det tyske skibsværft Meyer-Werft.
I alt 852 mennesker mistede livet i ulykken.
Det er fortsat en af de værste ulykker til havs i europæisk historie, skriver nyhedsbureauet AP.
Skibet forliste i hårdt vejr mellem Tallinn og Stockholm.
En dansker var blandt de omkomne.
Den senere socialdemokratiske rådgiver Morten Boje Hviid var blandt de 137, der overlevede.
Ikke overbevist om fejlI en udtalelse fra domstolen lyder det, at det ikke lykkedes for sagsøgerne at bevise, at der var en "grov eller bevidst fejl, der kunne tilskrives Bureau Veritas og/eller Meyer-Werft".
Det skriver nyhedsbureauet AFP.
Afgørelsen skuffer den tyske advokat Henning Witte.
Han repræsenterer de pårørende til ofrene i ulykken.
- Cirkusset fortsætter.
Det er fuldstændig skandaløst, hvordan man ignorerer hændelserne omkring "Estonia" og ikke mindst de pårørende, siger han til det svenske nyhedsbureau TT.
Morten Boje Hviid var den eneste danske overlevende fra Estonia.
To dage efter redningen fortalte han om sine oplevelser på et pressemøde.
En international undersøgelse fastslog i 1997, at skibets bovport var gået op under sejladsen.
Da det var høj sø, flød der vand ind på bildækket.
Det gjorde skibet ustabilt i en grad, så det endte med at kæntre og synke.
Den 155 meter lange færge sank natten mellem 27.
og 28.
september 1994.
/ritzau/APFacebookTwitterKopier linkEmner:Ulykker|Paris|Socialdemokraterne|Stockholm|Tallinn




https://www.dr.dk/nyheder/regionale/sjaelland/daarlig-hoest-rammer-landets-frugtavlere-vi-sad-alle-sammen-og-graed

SjællandDårlig høst rammer landets frugtavlere: 'Vi sad alle sammen og græd' Forbrugerne kommer til at lede længe efter danske æbler og pærer til efteråret.
Der er ikke mange æbler at finde på frugttræerne ved KysØko.
 privatfoto)Af Lis Vibeke Læsøe Olsen og Julie Würtz19.
juli 2019 kl.
19.
14Bemærk: artiklen er mere end 30 dage gammelLæs opDer er ikke mange æbler at skue på grenene ved frugtplantagen KysØko, der ligger ved Næstved.
Nattefrost i maj har nemlig haft store konsekvenser for den økologiske æbleplantage med 8.
000 frugttræer, som nu mister en stor del af sin æblehøst denne sommer.
- Det er en rimelig stor katastrofe.
Jeg mister omkring 80 procent af mine æbler, hvilket svarer til en omsætning på 300.
000 kroner.
Det gør ondt på tegnepungen, siger økologisk æbleavler Anders Lindgård fra KysØko.
Det er en rimelig stor katastrofe.
Anders Lindgård, ejer af KysØko.
Frostskaderne kan især ses hos æblesorterne Holstener Cox og Rød Aroma.
- Derimod kan man ikke se nogen skader ved sorten Santanaæbler, siger Anders Lindgård.
Hvordan de forskellige æblesorter rammes af nattefrost afhænger af, hvornår frugttræerne blomstrer, fortæller æbleavleren.
- Nogle frugter blomstrer tidligere end andre, og så er frugten allerede sat.
Andre blomstrer senere, og så har de ikke taget skade, siger Anders Lindgård.
Flere frugter er ramtDet er ikke bare æblerne, der er mærket af den dårlige høst.
Kirsebærrerne er også hårdt ramt.
- Vi havde 50 kilo kirsebær i år, og vi plejer at have 200 kilo.
Det er rigtig dårligt.
Jeg har også en genbo, der er solbæravler, som har 50 hektar med solbær.
Han plejer at høste omkring 104 tons, og han får måske 10 tons i år, siger han.
Anders Lindgård har mødtes med flere frugtavlere, der står i samme situation.
- Vi sad alle sammen og græd.
Der var ikke nogen, der så glade ud, siger han og beskriver frugthøsten som et lotteri, hvor man nogle gange får en negativ gevinst.
Normalt hænger æblerne i hobetal på grenene ved frugtplantagen.
Nu er der næsten ingen.
I Æble og Pære-gruppen, der hører under Gartnerirådgivningen, vurderer formand Jan Jager, at der på landsplan vil blive høstet over en tredjedel mindre æbler og pærer end sædvanligt.
- I år forventer vi en reduktion i høsten på 35 procent, når det gælder æbler, og 40 procent, når det gælder pærer.
Vi hører, at det er stort set alle i hele landet, der er ramt, siger han og fortæller, at det bliver sværere for forbrugerne at finde dansk frugt i supermarkederne.
- Forbrugeren vil også opleve en lille prisstigning på frugten, men den vil langt fra dække den indtægt, som frugtavleren har mistet.
Afhænger af sort og beliggenhedDet er meget forskelligt, hvordan høsten af årets frugter kan blive påvirket, vurderer Jan Jager.
- I år har det været beliggenheden og æblesorten, der har været afgørende for høsten, men det kan variere fra år til år, siger han.
En af de frugtplantager, der er gået fri af den frugtdræbende nattefrost, er Fejø Frugt, fordi den har en heldig beliggenhed.
- Vores høst ser rigtig god ud.
Vi har stort set fuld høst i æbler, pærer og blommer, siger ejeren af Fejø Frugt, Laust Spandet Jensen.
Sidste år var frugtplantagen spækket med forskellige æblesorter.
 DR)- Fastlandet har været hårdt ramt af nattefrost, men vi har på grund af vores ø-klima undgået frost om natten.
Så det er simpelthen vores beliggenhed, der redder os.
Ifølge Jan Jager er den dårlige høst dog ikke et tegn på, at frugtavlerne kan læne sig tilbage i havestolen og droppe arbejdet resten af sommeren.
- Man er nødt til at passe driften og holde træerne sunde.
Ellers vil det ramme næste års høst, siger han.
I stedet vurderer han, at der venter en positiv høst næste år.
- Vi forventer, at det bliver en god høst i 2020.
Nu har træerne en mulighed for at bruge energi på at lave knopper, så der kan komme en stor blomstring til foråret, lyder det fra Jan Jager.
FacebookTwitterKopier linkEmner:Gartnerier|Kysøko|Vejret|Fejø|Næstved




https://www.dr.dk/sporten/cykling/tourdefrance/etapen-paa-1-minut-velkoerende-fuglsang-taber-tid-til-flyvende

Tour de FranceETAPEN PÅ 1 MINUT Velkørende Fuglsang taber tid til flyvende franskmand i gultDe bedste ryttere i klassementet tog tid på Jakob Fuglsang, der ellers kørte en godkendt enkeltstart.
Etapen blev vundet af Julian Alaphilippe i den gule trøje.
19.
juli 2019 kl.
17.
35 | opdateret 22.
juli 2019 kl.
16.
56Bemærk: artiklen er mere end 30 dage gammelLæs opDet franske cykelhåb Julian Alaphilippe leverede en kraftpræstation, da der fredag blev kørt enkeltstart i Tour de France.
Rytterne skulle på 13.
etape tilbagelægge 27,2 kilometer på en rute, der var kuperet i den første halvdel, og som havde start og mål i Pau.
Her var det ventet, at Alaphilippe ville tabe tid til Ineos-kaptajn Geraint Thomas, men det gik lige omvendt.
BLÅ BOG Julian AlaphilippeFødt: 11.
juni 1992 (27 år).
Nationalitet: Fransk.
Hold: Quick-StepUdvalgte meritter:- Fire etapesejre i Tour de France (2018 og 2019).
- Vinder af Tourens prikkede bjergtrøje (2018).
- Etapesejr i Vuelta a España (2017).
- Vinder af Milano-Sanremo (2019).
- Vinder af Fléche Wallonne (2018 og 2019).
- Vinder af Strade Bianche (2019).
- Vinder af Clásica de San Sebastian (2018).
- Vinder af Tour of Britain (2018).
- Vinder af Tour of California (2016).
Kilde: procyclingstats.
com.
Alaphilippe kørte sig helt ud og vandt enkeltstarten med 14 sekunder ned til Geraint Thomas, og dermed udbyggede franskmanden sin føring i den samlede stilling.
Jakob Fuglsang var 1 minut og 7 sekunder efter Alaphilippe på 12.
-pladsen, mens Kasper Asgreen, der længe havde bedste tid, sluttede som nummer otte på etapen med 52 sekunder op til Julian Alaphilippe.
I den samlede stilling krøb Fuglsang en smule frem, og danskeren er nu nummer 13 med 4 minutter og 29 sekunder op til den gule trøje og 3 minutter og 3 sekunder op til Thomas.
Steven Kruijswijk kørte sig op på tredjepladsen samlet, og hollænderen er 2 minutter og 17 sekunder foran Fuglsang.
Asgreen lå længe i frontInden de største navne kørte deres enkeltstart til sidst var danske Kasper Asgreen længe på alles læber.
Den danske mester i kampen mod uret blev på grund af sin placering langt nede i klassementet sendt ud som den blot sjette rytter, og det stod hurtigt klart, at han havde gode ben.
Asgreen kom i dannebrogstrøjen i mål hele 30 sekunder foran Chad Haga, der var den hidtil hurtigste, i tiden 35 minutter og 52 sekunder, og så kunne Quick-Step-rytteren sætte sig i den varme stol.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Her nåede han at sidde i næsten halvanden time, inden belgiske Thomas De Gendt, der vandt 8.
etape efter et langt udbrud, slog danskerens tid med 16 sekunder.
En af dagens håb var også Wout van Aert, men den 24-årige belgier, der vandt Danmark Rundt i 2018 og også sejrede på 10.
etape i Touren i år, led en hård skæbne.
Han så længe ud til at få en god tid, men van Aert styrtede voldsomt med lidt over en kilometer til mål.
Den belgiske mester i enkeltstart skar et sving for hårdt og blev revet af cyklen i et dramatisk styrt i høj fart, og han endte med at udgå af løbet.
/ritzau/FacebookTwitterKopier linkEmner:Geraint Thomas (cykelrytter)|Jakob Fuglsang (cykelrytter)|Quick-Step Team|Cykelsport|Astana Pro Team




https://www.dr.dk/nyheder/politik/roed-blok-fastholder-maal-om-dieselbil-forbud-trods-nej-fra-eu

PolitikRød blok fastholder mål om dieselbil-forbud trods nej fra EUKlimaordførere vil have Danmark til at tage kampen op i Bruxelles.
Den danske regerings overordnede plan om at reducere drivhusgasserne med 70 procent i 2030 er en af de mest ambitiøse i verden.
Nu viser et brev fra Europa-Kommissionen, at et af de centrale delmål på transportområdet bliver svært at nå til tiden.
Af Oliver Batchelor19.
juli 2019 kl.
16.
56Bemærk: artiklen er mere end 30 dage gammelLæs opSocialdemokratiet holder fast i målet om at forbyde et salg af nye dieselbiler i 2030, selvom det gældende EU-direktiv på området forbyder Danmark og andre lande at gå solo på området.
Sådan lyder beskeden fra regeringspartiets klima-, energi- og forsyningsordfører Anne Paulin, efter at Europa-Kommissionen i et brev til Folketingets Europaudvalg har trådt på bremsen.
- Vi har ikke lovet vælgerne, at den grønne omstilling er let at gennemføre.
Men vi er nødt til at sætte nogle høje ambitioner, hvis vil noget på området.
Vi skal have nogle grønnere biler, og det kræver både en ændring af dansk og europæisk lovgivning, siger hun.
Læs også:Professor om dansk dieselbil-forbud: EU inviterer til 'venlig pression' - men Tyskland kan trække i håndbremsenHelt konkret henviser EU-kommissær for det indre marked Elzbieta Bienkowska til det direktiv fra 2007, der fastsætter EU's regler for, hvilke biler der må køre på de europæiske veje:- I henhold til gældende EU-typegodkendelseslovgivning er et fuldstændigt forbud mod markedsføring, import eller registrering af nye benzin- og dieselbiler i en medlemsstat ikke foreneligt med EU-lovgivningen.
S: Står også på mål for klimaplan i EUI sit brev opfordrer den polske kommissær dog samtidig den danske regering til at tage sagen op i EU's ministerråd sammen med en række andre lande, Frankrig, Spanien, Storbritannien, Holland og Irland, der har lignende planer om at forbyde forbrændingsmotorer fra 2030 til 2040.
EU-kommissæren for det indre marked hedder Elzbieta Bienkowska og er fra Polen.
Det ser Socialdemokratiets klima- og energiordfører Anne Paulin som et signal om, at det ikke er umuligt at nå målet om at stoppe salget af såkaldte fossilbiler i Danmark om 11 år.
- Jeg kan ikke stå og love det hundrede procent.
Men jeg kan love, at den ambitiøse politik, som vi står på mål for herhjemme, den står vi også på mål for i europæisk regi, siger Anne Paulin.
Hun påpeger, at verden har ændret sig i de senere år - ikke mindst i Bruxelles.
- EU-reguleringen er jo ikke en kontant størrelse.
Den bliver ændret undervejs.
Og der er også kommet en ny formand for kommissionen, som taler om, at vi skal have mere ambitiøse klimamål for EU, siger hun med henvisning den nye tyske kommissionsformand, Ursula von der Leyen.
Støtteparti kræver dansk handlingHos Enhedslisten, som i forbindelse med regeringsforhandlingerne blev enige med S-regeringen og de øvrige to støttepartier, SF og Radikale Venstre, om det såkaldte forståelsespapir, ærgrer klimaordfører Mai Villadsen sig.
- Det var desværre forventeligt, at vi ville få det svar fra EU.
Men det er stadig enormt frustrerende og ærgerligt, at EU på den måde kan stille sig i vejen for, at et medlemsland kan gå foran med den grønne omstilling.
Hun forventer nu, at den danske regering tager kampen op i Bruxelles.
- Jeg vil bede den nye klimaminister Dan Jørgensen (S) om at tage det her op ned i ministerrådet, så vi kan presse på for, at det er muligt for et medlemsland at gå forrest med den grønne omstilling, eksempelvis med at forbyde benzin- og dieselbiler i 2030, siger Mai Villadsen.
'Heldigvis enig med andre lande'Heller ikke SF og Radikale Venstre tvivler på, at der kommer et forbud mod nysalg af diesel- og benzinbiler.
- Vi ved jo godt, at der er begrænsninger i forhold til EU's indre marked.
Danmark er heldigvis enig med en række andre lande i EU om at lave et forbud, så derfor tror jeg, at der er gode muligheder for at få det igennem i EU, siger politisk ordfører i SF Karsten Hønge til RItzau.
Også Ida Auken, som er klima- og miljøordfører i Radikale Venstre, hæfter sig ved, at Danmark ikke er alene om at ønske lignende forbud.
Hun har tiltro til, at der bliver indført et forbud mod de forurenende biler, skriver hun på Twitter.
- Bilindustrien i Europa må læse skriften på væggen.
Danmark kommer til at forbyde nysalg af benzin- og dieselbiler på den ene eller anden måde.
Det er en vigtig del af klimaløsningen, skriver Ida Auken.
DR Nyheder har forsøgt at få klima-, energi- og forsyningsminister Dan Jørgensen (S) i tale, men beskeden fra ministeriet er, at han er på sommerferie og derfor ikke til at træffe.
FacebookTwitterKopier linkEmner:Dan Jørgensen (politiker)|Ida Auken (politiker)|Radikale Venstre|EU-forhold|Bruxelles




https://www.dr.dk/nyheder/kultur/svensk-domstol-forlaenger-varetaegtsfaengsling-af-kendt-rapper

KulturSvensk domstol forlænger varetægtsfængsling af kendt rapperA$AP Rocky blev anholdt 3.
juli efter et gadeslagsmål i Sverige.
Hans varetægtsfængsling er fredag forlænget.
A$AP Rocky blev anholdt efter et gadeslagsmål i Stockholm den 30.
juni.
Hans varetægtsfængsling er fredag forlænget frem til 25.
juli (Arkivfoto).
19.
juli 2019 kl.
16.
01Bemærk: artiklen er mere end 30 dage gammelLæs opDen amerikanske rapstjerne A$AP Rocky har fredag fået forlænget sin varetægtsfængsling med en uge af byretten i Stockholm.
Musikeren, hvis rigtige navn er Rakim Mayers, blev anholdt kort efter midnat 3.
juli.
Det skete, efter at han angiveligt var involveret i et gadeslagsmål i den svenske hovedstad den 30.
juni.
Den 30-årige rapper beskyldes for overfald, og de svenske anklagere har fredag fået frem til 25.
juli til at efterforske sagen.
Læs også:Risikerer seks års fængsel: Verdensstjerner kræver fængslet rapper løsladtTidligere har en underskriftsindsamling også fået store stjerner som Post Malone, Justin Bieber og Frank Ocean til at ytre deres støtte til rapperen.
Stockholms byret besluttede 5.
juli, at A$AP Rocky skulle holdes i myndighedernes varetægt, mens sagen efterforskes.
Retten vurderede, at der var risiko for, at rapperen ville flygte.
A$AP Rockys svenske advokat, Slobodan Jovicic, er uenig i fredagens afgørelse ved byretten i Stockholm.
Han påpeger, at det ikke giver mening at tro, at A$AP Rocky ville finde på at flygte.
Hvis han skulle blive væk, ville det nemlig betyde, at han ikke vil kunne vende tilbage til Europa af frygt for at blive anholdt.
- Jeg er rigtig skuffet, selv om det også var meget forventet, når man ser på vores regler for varetægtsfængsling.
Det er rigtig nemt at tilbageholde folk, lyder det fra den svenske advokat.
Læs også:Risikerer seks års fængsel: Verdensstjerner kræver fængslet rapper løsladtA$AP Rocky slog for alvor igennem med sangen "Fuckin' Problems" fra 2012, der har mere end 400 millioner afspilninger på streamingtjenesten Spotify.
Han gav i juni koncert ved festivalen Tinderbox i Odense.
/ritzau/AFPFacebookTwitterKopier linkEmner:Justin Bieber (musiker)|Post Malone (musiker)|Stockholm|Kriminalitet|Spotify




https://www.dr.dk/sporten/oevrig/rindom-kaprer-foerstepladsen-efter-vindfattig-vm-dag

Øvrig sportRindom kaprer førstepladsen efter vindfattig VM-dagDanske Anne-Marie Rindom fik en god start på VM i Laser Radial.
Anne-Marie Rindom ligger på en delt førstepladsen efter første dag ved VM i Laser Radial.
Foto: Henning Bagger/Ritzau Scanpix) Af Emil Halkier19.
juli 2019 kl.
17.
30 | opdateret 22.
juli 2019 kl.
16.
56Bemærk: artiklen er mere end 30 dage gammelLæs opSkibet er ladet med medaljeambitioner, og dem har danske Anne-Marie Rindom givet sig selv de bedst mulige forudsætninger for at indfri efter førstedagen ved VM i Laser Radial i Japan.
Danskeren kaprede således førstepladsen efter fredagens eneste sejlads.
Den danske europamester fik en udfordrende dag på vandet, men viste storform trods vejrmæssige udfordringer, skriver Laser-træner Piotr Wojewski i en SMS fra Japan.
- Efter lang tid på land, hvor vi ventede på vind, blev sejlerne sendt ud.
Det var et svært race med let vind og store forskelle i lufttrykket under sejladsen.
Anne-Marie traf gode beslutninger i båden og tog fronten fra start til slut, lyder det fra Piotr Wojewski om Rindoms gode VM-start.
Oprindeligt var der planlagt to sejladser under mesterskabets førstedag, men grundet manglende vind blev det ved en enkelt.
Dermed venter der Rindom tre sejladser lørdag.
Den anden VM-dansker, Anna Munch, sluttede sin første sejlads på en delt 39.
plads.
VM i Laser Radial afholdes i Sakaiminato-City i Japan fra 18.
-24.
juli.
FacebookTwitterKopier linkEmner:Anne-Marie Rindom (sejler)|Japan|Sejlsport




https://www.dr.dk/sporten/fodbold/superliga/minut-minut-fck-mistede-momentum-men-slaar-agf-2-1






https://www.dr.dk/nyheder/indland/saadan-lokkes-du-til-koebe-mere-paa-nettet

IndlandSådan lokkes du til at købe mere på nettetDer er en god grund til, at du kan have svært ved ikke at købe lidt ekstra ting på nettet.
Af Casper Helweg Christiansen19.
juli 2019 kl.
14.
50Bemærk: artiklen er mere end 30 dage gammelLæs opEn netbutik er designet til at få dig til at proppe flere varer i din digitale indkøbskurv.
Et hold forskere har undersøgt de 200 største amerikanske webshops og fundet frem til, at de i gennemsnit bruger 19 små tricks eller metoder, der er med til at manipulere din hjerne til at købe mere.
Læs også:Lader du dig snyde?
Her er de tricks, webshops bruger for at få os til at købe mereDerfor ender vi som forbrugere gang på gang med at købe ting på nettet, som vi overhovedet ikke var på udkig efter.
I videoen kan du blive lidt klogere på nogle af disse tricks, og finde ud af hvorfor de virker.
FacebookTwitterKopier link




https://www.dr.dk/nyheder/udland/jordskaelv-far-folk-pa-gaden-i-athen-i-graekenland

UdlandJordskælv får folk på gaden i Athen i Grækenland22 kilometer nordvest for Athen ramte et jordskælv.
Der er umiddelbart ingen meldinger om tilskadekomne.
Folk i Athen i Grækenland løb ud på gaden, efter et jordskælv ramte hovedstaden fredag eftermiddag.
Flere opholdt sig på Syntagma Pladsen.
)19.
juli 2019 kl.
15.
39Bemærk: artiklen er mere end 30 dage gammelLæs opEt jordskælv med en styrke på 5,1 er registreret 22 kilometer nordvest for den græske hovedstad, Athen.
Det oplyser Det Geologiske Institut i Athen til nyhedsbureauet AP kort før klokken 13.
30 fredag dansk tid.
Skælvet kunne mærkes i hovedstaden, hvor folk løb ud af bygninger og ud på gaden i byen.
Umiddelbart efter jordskælvet er der ingen meldinger om skader på hverken personer eller bygninger.
Jordskælvet resulterede i kortvarigt strømsvigt flere steder, og brandvæsenet har meldt om personer, der sidder fast i elevatorer rundt omkring.
Det er ikke sjældent, at Grækenland oplever jordskælv, skriver nyhedsbureauet AFP.
Men det er sjældent, at det fører skader med sig.
Reuters' korrespondent på stedet mærkede et kraftigt efterskælv omkring 40 minutter efter jordskælvet, skriver nyhedsbureauet.
I juli 2017 mistede to personer livet, da et jordskælv med en styrke på 6,7 ramte øen Kos i Det Ægæiske Hav.
For 20 år siden, i 1999, omkom 143 personer i Athen og i området, der ligger nordvest for hovedstaden, under et skælv med en styrke på 5,9, skriver AFP.
/ritzau/FacebookTwitterKopier linkEmner:Jordskælv|Athen|Grækenland|Twitter




https://www.dr.dk/nyheder/indland/her-vil-kommuner-droppe-p-vagter-eller-slaekke-paa-kontrollen

IndlandHer vil kommuner droppe p-vagter eller slække på kontrollenNye regler får en stribe kommuner til at skære ned på kontrollen af ulovlige parkeringer.
Nogle kommuner vil slet ikke have parkeringsvagter længere.
Det er simpelthen blevet en underskudsforretning.
Af Nis Kielgast19.
juli 2019 kl.
16.
00Bemærk: artiklen er mere end 30 dage gammelLæs opSiden nytår har kommunerne skullet aflevere 70 procent af deres indtægter fra parkeringsafgifter til staten.
Det har nu fået flere kommuner til at neddrosle eller simpelthen at droppe parkeringsvagterne, fordi kontrollen ville have været en underskudsforretning.
Tidligere skulle kommunerne kun aflevere halvdelen af parkeringsindtægterne, men VLAK-regeringen og Dansk Folkeparti satte procenten op for, at kommunerne ikke skulle have incitament til at gøre parkering til "en pengemaskine".
Thisted: Ingen kontrolDet tidligere rådhus i Thisted.
Sidste måned meldte Thisted Kommune ud, at der ikke længere vil være parkeringskontrol fra nytår.
Kommunen har regnet sig frem til, at det vil give et underskud på 90.
000 kroner, hvis man skulle fortsætte med at have parkeringsvagter.
I fremtiden bliver det op til politiet at udskrive bøder, men ifølge TV2 Nord regner kommunen ikke med, at det vil ske særlig ofte.
Struer: Ingen kontrolStruer er blandt andet kendt for at være hjemby for Bang & Olufsen.
Struer Kommune har også regnet sig frem til, at det ikke længere kan løbe rundt, når man skal aflevere 70 procent af indtægterne til staten i stedet for 50 procent.
Ifølge TV Midtvest havde kommunen en aftale med et privat parkeringsfirma, der skulle have halvdelen af indtægterne, så regnestykket endte med at vise et minus på 60.
000 kroner årligt.
Odsherred: Ingen kontrolOdsherred Odsherred Kommune på Sjælland har også valgt at droppe parkeringsvagterne.
Men det er ikke noget, byrådet er specielt begejstret for at gøre.
- Det kan selvfølgelig give nogle rigtig store udfordringer med folk, der bare parkerer hid og did, når man ikke længere kontrollerer, men så er det politiet, der må træde til, siger borgmester Thomas Adelskov (S) til DR.
Før løb kontrollen rundt, men med de nye regler ville den have givet underskud.
Køge: Mindre kontrolKøge Torv med statuen af Frederik VII.
Arkivfoto.
Køge Kommune har ikke droppet kontrollen helt, men man har droslet ned og fyret en parkeringsvagt og en sagsbehandler på parkeringsafgiftsområdet, skriver specialmediet kommunen.
dk.
Der vil stadig være steder i byen, man skal betale for at parkere, men kommunen melder om, at budgettet er udfordret af, at størstedelen af indtægterne skal afleveres til staten.
Høje-Taastrup: Mindre kontrolKvarteret ved stationen i Høje-Taastrup.
Arkivfoto.
I Høje-Taastrup har man regnet sig frem til, at det nu vil koste kommunen omtrent 100 kroner, hver gang der udstedes en parkeringsafgift.
Derfor vil de nye regler betyde, at der vil blive udskrevet færre parkeringsafgifter end tidligere, oplyser Vej- og affaldschef Lars Koch til kommunen.
dk.
FacebookTwitterKopier linkEmner:Færdselsforseelser|Thomas Adelskov (politiker)|Taastrup|Parkering|TV 2 (tv-kanal)




https://www.dr.dk/nyheder/indland/kampagne-vil-have-dig-til-droppe-delfinshowet-kan-kun-beskrives-som-dyremishandling

IndlandKampagne vil have dig til at droppe delfinshowet: 'Kan kun beskrives som dyremishandling'World Animal Protection har tidligere kæmpet mod ture på elefantryg.
Hos rejseselskabet Tui er det stadig muligt at booke en tur til en delfinpark på Tenerife.
Af Anton Lind19.
juli 2019 kl.
15.
03Bemærk: artiklen er mere end 30 dage gammelLæs opDu skal tænke dig rigtig godt om, inden du tager familien med ind og se delfiner på sommerferien sydpå.
Det mener dyrevelfærds-organisationen World Animal Protection, der har sat gang i en ny kampagne med titlen 'Ferieunderholdningen bedrager', som skal oplyse turister om, hvad de reelle forhold er for dyr i underholdningsbranchen.
For mange af dem, der vælger oplevelser med vilde dyr, er dyreelskere eller har en fascination af dyr, fortæller direktør i World Animal Protection Danmark Gitte Buchhave.
- Men folk kender ikke til de lidelser, dyrene gennemgår.
Og derfor har vi som organisation en meget stor opgave med at oplyse om de faktiske forhold i branchen, så dyrevenner ikke af uvidenhed kommer til at støtte en industri, som kun kan beskrives som dyremishandling, siger hun.
Har før haft succes med elefanterWorld Animal Protection har tidligere haft succes med kampagner om ture på elefantryg og håber derfor på, at den nye kampagne kan gøre samme forskel for delfiner.
World Animal Protection har tidligere kørt kampagner mod ture på elefantryg.
- Det har virkelig rykket folk, så der nu er 73 procent af danskerne, som ikke synes, at det er acceptabelt at ride på elefanter under deres ferie.
Og det er der, vi skal op med delfinerne også, men det kræver en masse oplysning om de faktiske forhold, siger Gitte Buchhave og henviser til organisationens egen undersøgelse.
Hun understreger, at uanset hvor gode forhold delfinerne har, vil det aldrig være godt nok til, at det bliver acceptabelt at holde dem på den måde.
- Uanset bassinets størrelse er det ganske enkelt ikke muligt for en delfin at trives i et delfinarie, siger hun.
Reklamer hos Spies og TuiSom konsekvens af de kampagner, der har oplyst om ture på elefantryg, har flere danske rejseselskaber fået et øget fokus på dyrevelfærd.
Der er til gengæld stadig delte meninger, når det handler om delfinshows.
På Spies' hjemmeside har man i denne uge kunnet bestille en udflugt til en dyrepark på Tenerife med et delfinshow.
Selskabet fortæller dog, at turen var havnet på hjemmesiden ved en it-fejl.
Her ses delfiner i det fri - ude i havet.
Men hos Tui er det stadig muligt at booke turen til selvsamme park, og sådan vil det blive ved med at være, oplyser selskabets pressechef, Mikkel Hansen.
- Så længe at parken overholder de globale retningslinjer, som er på området, vil vi fortsætte samarbejdet, siger han.
FacebookTwitterKopier linkEmner:Dyr|World Animal Protection|Dyremishandling|Tenerife|Spies




https://www.dr.dk/nyheder/indland/drenge-domt-delte-video-med-terrordrab-i-marokko

Dansker og nordmand dræbt i MarokkoSe temaIndlandTo drenge dømt: Delte video med terrordrab i MarokkoTo drenge delte en video, der blev optaget, da danske Louisa og norske Maren blev dræbt, på Facebook MessengerTo drenge er idømt tre måneders betinget fængsel for at dele den video, der blev optaget i forbindelse med terrordrabene i Marokko.
(Arkivfoto).
19.
juli 2019 kl.
15.
39Bemærk: artiklen er mere end 30 dage gammelLæs opTo drenge på 16 og 17 år er ved Retten i Esbjerg blevet dømt for at have delt en video med terrordrabet på en kvinde i Marokko i december på Facebook Messenger.
Det oplyser Syd- og Sønderjyllands Politi i en pressemeddelelse.
Videoen blev optaget, da danske Louisa Vesterager Jespersen og norske Maren Ueland i december sidste år blev dræbt, da de var på vandretur i Atlasbjergene.
Den 17-årige blev idømt tre måneders fængsel, der blev gjort betinget mod, at han udfører 80 timers samfundstjeneste.
Dommen over den 16-årige lød også på tre måneders fængsel.
Den blev gjort betinget mod, at han undergiver sig tilsyn af de sociale myndigheder.
Desuden skal han følge de sociale myndigheders anvisninger om skolegang, uddannelse eller arbejde.
Hvis myndighederne finder det nødvendigt, skal han desuden i psykologisk eller psykiatrisk behandling og/eller i behandling for misbrug med blandt andet kontrol af urinprøver.
Læs også:29-årig kvinde er dømt for at dele drabsvideoFungerende specialanklager Anemarie Haahr er godt tilfreds med fredagens dom.
- Den sender dels et signal om, at der er tale om deling af en video med stærkt krænkende indhold, dels forholder dommen sig til, at der er tale om to skoleelever, udtaler hun blandt andet i pressemeddelelsen.
Torsdag blev 24 mænd dømt i Marokko for overfaldet.
De to, som udførte drabene, og ham, der optog dem på video, blev alle idømt dødsstraf.
/ritzau/FacebookTwitterKopier linkEmner:Syd- og Sønderjyllands Politi|Facebook|Marokko|Jylland|Anklagemyndigheden




https://www.dr.dk/sporten/fodbold/superliga/fans-stoetter-jens-stage-med-en-agf-troeje-paa-tide-vi-som-fans-siger-fra

SuperligaFans støtter Jens Stage med en AGF-trøje: ’På tide, at vi som fans siger fra’Jens Stages skifte fra AGF til FCK fik tidligere på ugen opmærksomhed af en helt forkert årsag.
Fodboldspilleren Jens Stages skifte fra AGF til FC København tidligere i juli er ikke blevet taget lige godt imod af alle.
Af Anne Hedegaard Petersen og Mikkel Vithner Hansen19.
juli 2019 kl.
12.
48Bemærk: artiklen er mere end 30 dage gammelLæs opEn genstand blev sidste weekend kastet ind gennem vinduet til Jens Stages lejlighed i Aarhus.
Herefter kom det frem, at det var 23-årig AGF-fan, der kastede en røgbombe ind gennem ruden, og han er nu sigtet i sagen.
Der skal være plads til forskellige holdninger.
Men når vi markerer det på den her måde, så viser det, at grænsen er overtrådt.
Freddy Kirszner, medlem af 'Tossehjørnet'Det skulle angiveligt være sket på grund af utilfredshed over, at Stage tidligere på måneden meldte ud, at han skifter fra AGF til FC København.
Læs også:23-årig mand erkender trusler mod FCK-spiller: 'I Aarhus straffes Judas-svin'Efterfølgende har flere af AGFs fangruppereringer taget afstand til hændelsen på de sociale medier med hashtagget 'Aarhushardinryg', og i aftenens Superligakamp mellem netop FC København og AGF i Parken har de besluttet sig for at gøre noget mere.
Derfor vil Jens Stage modtage AGF's nye spilletrøje før kampen, siger Freddy Kirszner, der er medlem af AGF-fanklubben ’Tossehjørnet’.
- Det er en markering af, at Aarhus har hans ryg.
Det er fanen Jens Stage, vi appellerer til.
En ting er at skifte, det kan der være forskellige meninger om.
Men når der sker et angreb som det mod hans lejlighed, så er det på tide, at vi som fans siger fra.
Jens Stages lejlighed i Aarhus blev udsat for hærværk og brandstiftelse sidste weekend.
En genstand blev kastet ind gennem en rude, og efterfølgende opstod der en mindre brandskade i lejligheden.
(Foto: Presse-fotos.
dk © Scanpix)Skal ikke have sydeuropæiske fantilstande i DanmarkDe fleste ved, at sport kan fremkalde store følelser.
Sejre og nederlag.
Salg og køb af spillere.
Men Freddy Kirszner og resten af ’Tossehjørnet’ vil gerne markere, at angreb som det mod Jens Stages lejlighed på ingen måder hører hjemme i Danmark.
- Vi skal ikke have tilstande i Danmark, som minder om nogle steder i det sydlige Europa, hvor der foregår overfald og vold mod tidligere spillere, når de skifter klub.
Læs også:FC København køber AGF-slider i rekordhandel- Der skal være plads til forskellige holdninger.
Men når vi markerer det på den her måde, så viser det, at grænsen er overtrådt.
Det er tre AGF-fangrupper, der er gået sammen om at vise deres støtte til Jens Stage.
Gruppen ’Galehuset’ har samlet ind til at gavekort til en glarmester, mens ’AGF-fanklub på Sjælland’ også giver en gave.
Du kan følge kampen mellem FC København og AGF i LIGA på P3 fra kl.
19.
FacebookTwitterKopier linkEmner:AGF|FC København|Aarhus|Fodbold|Vold




https://www.dr.dk/nyheder/indland/p4-vaerten-karlo-staunskaer-fra-danmarksmester-er-doed

IndlandP4-værten Karlo Staunskær fra 'Danmarksmester' er dødDen tidligere DR-vært blev 66 år.
Karlo Staunskær døde i tirsdags, skriver hans bror i en nekrolog.
Af Emil Søndergård Ingvorsen19.
juli 2019 kl.
12.
59Bemærk: artiklen er mere end 30 dage gammelLæs opKarlo Staunskær, der er kendt som mangeårig vært på P4-programmet 'Danmarksmester, er død i en alder af 66 år.
Det skriver hans bror, tidligere borgmester i Skanderborg Jørgen Staunskær Gaarde, i en nekrolog i Aarhus Stiftstidende.
Karlo Staunskær, der også var dramaturg og tekstforfatter, døde i tirsdags, skriver broren.
- Karlo var radiomand i ordets allerbedste betydning.
Han elskede radioen og det Danmarks Radio, som han blev en del af i 1985.
Hans evner blev brugt i mange sammenhænge - børne-, sport-, kultur-, nyheds- og musikradio, skriver han i nekrologen, hvor det videre lyder:- Karlo havde sine meningers mod og var i sit arbejde og sit liv fokuseret på ordentlighed, rimelighed og troværdighed.
Mindeord: Karlo var en elsket radioværtFra 2003 til 2018 var Karlo Staunskær vært på 'Danmarksmester' - først på P4 og sidenhen på P5.
Han valgte at lade sig pensionere sidste år.
Karlo Staunskær blev ansat i DR i 1985, og han har blandt andet lavet børneradio, P3 Sporten, ’Kulturnyt’ på P1 og ’Top 20’ på P3.
Han har også været regional vært i Aarhus og redaktionschef i Provinsafdelingen.
I et mindeord skriver redaktionschef i DR Nyheder, Aktualitet og Distrikter Erik Nielsen:- Karlo var et ordentligt, nærværende og meget varmt menneske.
Egenskaber, der gjorde ham til en særdeles dygtig og meget afholdt vært på programmet 'Danmarksmester', som han var vært på i mere end 15 år.
- Karlo var en elsket radiovært og et kreativt menneske, der i sin fritid skrev sange, manuskripter til skuespil og musicals til den professionelle sceneKarlo Staunskær efterlader sig hustru, to børn, fem børnebørn og to søskende.
Han vil blive bisat fra Brabrand Kirke fredag 26.
juli kl.
13.
FacebookTwitterKopier linkEmner:Navnestof|Aarhus|DR P1|DR P4|Skanderborg




https://www.dr.dk/nyheder/regionale/hovedstadsomraadet/koebenhavnerboern-har-lange-udsigter-til-en-institutionsplads-i

KøbenhavnKøbenhavnerbørn har lange udsigter til en institutionsplads i FrederiksbergSidste år åbnede kommunen ellers op for, at børn fra andre kommuner kunne blive skrevet på ventelister til deres institutioner.
Kun ét enkelt barn fra København har fået en institutionsplads i Frederiksberg siden oktober sidste år.
Af Karoline Kert19.
juli 2019 kl.
15.
22Bemærk: artiklen er mere end 30 dage gammelLæs opI oktober sidste år åbnede Frederiksberg Kommune ventelisterne til deres daginstitutioner op for at give forældre fra Københavns Kommune mulighed for at skrive deres barn på venteliste, så barnet kunne komme i institution over kommunegrænsen.
Det skulle samtidig afhjælpe manglen på daginstitutionspladser i Københavns Kommune.
Men reelt har det lange udsigter for københavnske børn at komme i institution i Frederiksberg.
En af dem, der siden oktober har stået på ventelisten og ventet forgæves på en institutionsplads til sin søn, er Ashley Jensen.
- Jeg fik at vide af Frederiksberg Kommune, at min søn stod på ventelisten med samme vilkår som Frederiksbergbørn, men vi fik aldrig at vide, at det ikke var muligt, at han ville få en plads, siger hun.
Læs også:Frederiksbergs daginstitutioner åbner ventelister til københavnerbørnSiden ventelisterne åbnede i efteråret, er 212 børn fra København blevet skrevet op, men indtil videre har kun et enkelt barn fra København fået en institutionsplads, oplyser Frederiksberg Kommune.
Hos kommunen mener de ikke, at det er deres opgave at have plads til andre børn, siger Laura Lindahl, der er formand for Børneudvalget fra Liberal Alliance i Frederiksberg Kommune.
Københavnerbørn212 børn fra København står på venteliste til en institutionsplads i Frederiksberg.
Ét enkelt barn har fået plads siden oktober 2018.
214 børn fra København går i institution i Frederiksberg, men det er børn, der enten er startet, da ventelisterne var åbne for flere år siden, eller fordi forældrene efterfølgende er flyttet fra Frederiksberg.
Kilde: Frederiksberg Kommune- Vores primære opgave og eneste fokus er at drive gode daginstitutioner for Frederiksbergs børn og ikke at afhjælpe København.
København er en stor kommune med masser af penge, så de må selv håndtere deres problemer, siger hun.
Flere ledige pladser i fremtidenDet er dog ikke alle i Børneudvalget, som er enige med formanden.
Stod det til Ruben Kidde, der er medlem af udvalget fra Radikale Venstre, skulle Frederiksberg have flere pladser til børn fra andre kommuner.
- Jeg synes, det er rigtig ærgerligt, at der ikke er kommet flere børn ind.
Det gør ikke nogen forskel, om du bor i København eller på Frederiksberg.
Du fortjener, at dit barn bliver passet, siger han.
Samtidig med at ventelisterne blev åbnet, nedlagde Frederiksberg Kommune i efteråret 495 institutionspladser, så der ikke længere var et overskud af pladser.
Derfor er chancerne for at få en plads minimal for børn uden for kommunens grænser, siger Laura Lindahl.
- Vi lukkede daginstitutioner for at matche antallet af institutionspladser med antallet af børn, og derfor er der selvsagt ikke plads til at tage alle mulige udenbysbørn ind i vores institutioner, siger hun.
Frederiksberg Kommune har pasningsgaranti over for deres egne borgere, hvilket betyder, at en ledig plads i første omgang vil blive tilbudt til et barn fra Frederiksberg, selvom et barn fra København står højere på venteliste.
Læs også:Hovedstadskommuner siger nej tak til børn udefra i daginstitutionerneSkal oplyses om chancerneMen selvom pladserne er få, har Ruben Kidde forventninger om flere pladser fremover.
- Jeg har fået svar fra forvaltningen om, at der skal komme omkring 50 pladser, men jeg er da ked af, at vi ikke kunne få de andre politikere i kommunen til at være mere ambitiøse med antallet af institutionspladser, siger han.
For Ashley Jensen har tiden på ventelisten siden oktober været frustrerende for hende og familien.
- Jeg er rigtig ked af, at de ikke har oplyst tydeligt, hvad vores chancer for at få en plads var.
Det giver ikke mening at give os et falsk håb, siger hun.
Den frustration forstår Laura Lindahl godt og påpeger, at de københavnske forældre selvfølgelig skal oplyses om chancerne for at få en institutionsplads på Frederiksberg.
- Det er vigtigt at gøre det klart for de københavnske forældre, at de ikke skal regne med at få en plads på Frederiksberg, og at de er opmærksomme på, at københavnerbørn altid kommer i anden række.
De skal kende til udsigterne og ikke vente forgæves, siger hun.
Borgmester i København: Vi sørger selv for vores borgereI Københavns Kommune vil de selv sørge for københavnernes behov for institutionspladser, lyder det i et skriftligt svar fra Jesper Christensen, der er socialdemokratisk børne- og ungdomsborgmester i Københavns Kommune.
- Vi bygger på livet løs, så jeg har en klar forventning om, at vi kan blive ved med at følge med behovet for institutionspladser.
Vi tilbyder en plads i løbet af to måneder højest fire kilometer fra bopælen, skriver han.
Aktuelt går 214 børn fra København i institution i Frederiksberg, men det er børn, der enten er startet, da ventelisterne var åbne for flere år siden, eller fordi forældrene efterfølgende er flyttet fra Frederiksberg.
FacebookTwitterKopier linkEmner:Frederiksberg|Frederiksberg Kommune|København|Laura Lindahl (politiker)|Lokalpolitik




https://www.dr.dk/nyheder/regionale/sjaelland/roede-partier-staar-i-koe-aendre-parkeringsregler-kommunerne-er-belastet

SjællandRøde partier står i kø for at ændre parkeringsregler: 'Kommunerne er belastet i forvejen'Det skal være gunstigt for mindre kommuner at have parkeringskontrol, mener flere partier.
Mindre kommuner vil ikke have ny parkeringsregel til at være en underskudsforretning.
Af Mathilde Nordenlund og Julie Würtz19.
juli 2019 kl.
14.
05Bemærk: artiklen er mere end 30 dage gammelLæs opSmå kommuner skal ikke straffes, når de fremover skal betale 70 procent af deres indtægter fra parkering til staten, lyder det fra borgmester Thomas Adelskov (S) i Odsherred Kommune.
Tidligere måtte kommunerne selv beholde 50 procent af indtægterne, når de kommunale parkeringsvagter lagde en foldet papirseddel i bilruden, hvis en bil var parkeret forkert eller ulovligt.
ParkeringsindtægterHer er de fem kommuner med de største bruttoparkeringsindtægter i 2017.
Københavns Kommune: 621.
500.
000 kronerAarhus Kommune: 66.
450.
000 kronerFrederiksberg Kommune: 58.
869.
412 kronerAalborg Kommune: 36.
035.
003 kronerOdense Kommune: 17.
313.
565 kronerKilde: FDMMen den lovgivning er nu ændret.
Sidste år besluttede den tidligere VLAK-regering med støtte fra Dansk Folkeparti at stramme den statslige ordning, så kommunerne fra i år kun må beholde 30 procent af indtægterne fra p-billetter og p-afgifter.
Men man skal ikke gøre parkering til en underskudsforretning for de mindre kommuner, mener borgmesteren.
I stedet foreslår han at lave en ordning, der rammer de store kommuner, som tjener mange penge på parkering.
- Vi skal ikke tjene penge på parkeringsbøder.
Vi skal bare bruge bøderne til at regulere trafikken i vores byer og i vores sommerhusområder, siger Thomas Adelskov.
Vil ændre reglerne for små kommunerKommunalordfører for Radikale Venstre Kathrine Olldag er enig.
Når kommunerne og regeringen mødes til økonomiforhandlinger i efteråret, vil hun arbejde for en differentieret løsning.
- Hvis man vil have noget til at fungere ude i virkeligheden, må man differentiere mellem de kommuner, der virkelig tjener mange penge på det her, og dem, der bare lige får det til at løbe rundt, siger hun.
Lige nu er det fire store kommuner i Danmark, som står for 90 procent af alle parkeringsindtægter.
Den droppede parkeringskontrol i de mindre kommuner vækker også bekymring hos færdselsafdelingen i Midt- og Vestsjællands Politi.
De frygter, at den manglende kontrol vil skabe flere farlige parkeringer.
Socialdemokratiets gruppeformand, Flemming Møller Mortensen, lover, at særligt politiets advarsler vil blive taget alvorligt.
- Ministeren vil efter sommerferien lytte til vurderingerne af konsekvenserne af den nye lovgivning.
Kommunernes økonomi er belastet i forvejen, og hvis det her resulterer i en yderligere belastning, så giver det jo ikke mening, siger han.
Kathrine Olldags klare forventning er, at reglerne bliver lavet om allerede i forhandlingerne til efteråret, fordi det nuværende flertal i Folketinget står uden for parkeringsaftalen.
Social- og indenrigsminister Astrid Krag er bekendt med kritikken af de nye parkeringsregler, men understreger, at det er for tidligt at sige, om regeringen går til økonomiforhandlingerne med emnet på bordet.
- Som helt ny minister er der mange nye ting, jeg skal have taget stilling til.
Det her er en af dem, og jeg er bekendt med kritikken.
Men hvordan regeringens oplæg til økonomiforhandlingerne kommer til at se ud er endnu for tidligt at sige, siger Astrid Krag i et skriftligt svar til DR.
FacebookTwitterKopier linkEmner:Thomas Adelskov (politiker)|Midt- og Vestsjællands Politi|Færdselsforseelser|Parkering|Sjælland




https://www.dr.dk/nyheder/politik/professor-om-dansk-dieselbil-forbud-eu-inviterer-til-venlig-pression-men-tyskland

PolitikProfessor om dansk dieselbil-forbud: EU inviterer til 'venlig pression' - men Tyskland kan trække i håndbremsenDanmark bør samle en alliance og måske slække på 2030-deadline, siger Peter Nedergaard.
Volkswagen, der står bag mærker som Audi, Porsche, Skoda og Seat, har meldt ud, at bilkoncernen frem mod 2028 vil producere 22 millioner elbiler i 70 forskellige varianter.
Af Oliver Batchelor19.
juli 2019 kl.
12.
38Bemærk: artiklen er mere end 30 dage gammelLæs opSelvom de nuværende EU-regler sætter en stopper for, at Danmark kan gå solo og forbyde salg af nye diesel- og benzinbiler i 2030, er der ikke nogen grund til at opgive ævred.
Det vurderer professor i statskundskab ved Københavns Universitet Peter Nedergaard, efter at kommissionen i et brev til Folketinget har svaret, at de nuværende EU-regler spænder ben for klimaplanerne.
For ifølge professoren åbner EU-Kommissionen for, at Danmark og en række andre lande alligevel kan få mulighed for at realisere deres planer om at forbyde salg af såkaldte fossilbiler i 2030 eller 2040.
- Kommissionen sidder bestemt ikke med korslagte arme - snarere tværtimod.
Men så skal der komme en konkret henvendelse fra Danmark og helst med en række af de store bilproducerende lande, siger han.
Læs også:Dansk stop for salg af fossilbiler i 2030 i strid med EU-lovI brevet til Folketingets Europaudvalg, som Berlingske referer til i dagens avis, henviser den polske EU-kommissær Elzbieta Bienkowska til EU's fælles regler for, hvilke biler der må køre på de europæiske veje.
Så længe der ikke bliver ændret på det nuværende direktiv om typegodkendelse af køretøjer, er det ikke muligt for Danmark at gå solo om at forbyde nye diesel- og benzinbiler.
- I henhold til gældende EU-typegodkendelseslovgivning er et fuldstændigt forbud mod markedsføring, import eller registrering af nye benzin- og dieselbiler i en medlemsstat ikke foreneligt med EU-lovgivningen, skriver kommissæren.
Professor: Positive signaler fra BruxellesMen det er ikke ensbetydende med, at det ikke kan lade sig gøre for den danske regering at nå sit mål om at få de mest forurenende biltyper væk fra de danske veje, mener Peter Nedergaard.
Ifølge Peter Nedergaard er det ikke helt umuligt, at Danmark på et tidspunkt kan forbyde salg af nye diesel- og benzinbiler.
- Som jeg læser brevet fra EU-kommissæren, så inviterer hun blandt andre Danmark til at udøve venlig pression.
Hun signalerer, at hvis der kommer et forslag fra en bred gruppe af lande, så vil kommissionen se velvilligt på det.
Det er kommissionens jargon for, at så kommer den også med et forslag, siger Peter Nedergaard.
EU-kommissæren nævner i brevet til Folketinget, at regeringerne i Frankrig, Spanien, Storbritannien, Holland og Irland ligesom den danske har planer om at forbyde forbrændingsmotorer fra 2030 til 2040.
- Derfor vil jeg personligt hilse en rådsdiskussion velkommen, hvor jeg selv med glæde ville deltage, skriver Elzbieta Bienkowska og opfordrer direkte Danmark til at anmode om det hos det land, der har formandsskabet for EU-rådet, hvilket lige nu er Finland.
Tyskland kan stikke en kæp i hjuletPeter Nedergaard hæfter sig ved, at de to store bilproducerende lande Frankrig og Spanien er nævnt i brevet.
Men det springende punkt kan i sidste ende være Tyskland, som er Europas største bilproducent.
- Ligeså vigtigt, som de lande, der er nævnt i brevet, er de lande, som ikke er nævnt.
Og det er Tyskland og for den sags skyld også Italien.
Hvis man kan få de lande med, så kan man få ændret direktivet, men så bliver man nok nødt til at udskyde fristen, siger Peter Nedergaard.
Det er næppe realistisk, at et EU-forbud mod nye benzin- og dieselbiler er "klappet og klar" om ti år, mener professoren.
- Det svarer til, at du kører 120 kilometer i timen og forventer, at du kan holde farten hele tiden.
Som regel er der jo vejarbejde og langsomt kørende lastbiler, som gør, at man kommer senere frem.
Peter Nedergaard mener, at der er større chance for, at en alliance med Danmark vil få succes med et forslag, hvis landene ikke hænger sig i en deadline, der hedder 2030.
- Man skal huske, at det kræver en voldsom omstilling af en stor bilproduktion, som måske beskæftiger 10 procent af arbejdsstyrken i den tyske industri.
Der kan man forestille sig, at Tyskland vil kræve en længere frist, forskellige undtagelser og at EU støtter omstillingen.
FacebookTwitterKopier linkEmner:EU|EU-forhold|Tyskland|Folketinget|Peter Nedergaard (professor)




https://www.dr.dk/nyheder/regionale/sjaelland/slut-med-boeder-i-forruden-nye-regler-faar-smaa-kommuner-til-droppe

SjællandSlut med bøder i forruden: Nye regler får små kommuner til at droppe parkeringskontrol'Vi har ikke ressourcer til at overtage kontrollen', lyder det fra politiet.
Tidligere skulle kommunerne aflevere 50 procent af parkeringsindtægterne til staten, men nu skal kommunerne aflevere 70 procent af indtægterne.
Af Mathilde Nordenlund19.
juli 2019 kl.
13.
01Bemærk: artiklen er mere end 30 dage gammelLæs opFra nytår kommer der ikke længere til at ligge en seddel i forruden fra en kommunal p-vagt, hvis man for eksempel parkerer for tæt på et hjørne eller over en cykelsti i Odsherred Kommune.
Byrådet har nemlig besluttet at sløjfe parkeringskontrollen, efter at der i år er trådt en ny lov i kraft, så 70 procent af parkeringsindtægterne – mod tidligere 50 procent - skal afleveres til staten.
Parkeringsafgifter I 2018 besluttede den tidligere VLAK-regering med støtte fra Dansk Folkeparti at stramme den statslige ordning, så kommuner fra 2019 kun må beholde 30 procent af indtægterne fra p-billetter og p-afgifter.
Førhen måtte kommunerne beholde 50 procent af indtægterne.
- P-billetter må ikke være en pengemaskine eller skjulte skatter for kommunerne, lød det dengang fra tidligere økonomi- og indenrigsminister Simon Emil Ammitzbøll-Bille (LA).
Kilde: Social- og Indenrigsministeriet- Derfor skal vi ud og finde pengene et andet sted, og det ville være en hjemmehjælper eller en pædagogmedhjælper, vi var nødt til at fyre for at finansiere det, siger borgmester Thomas Adelskov (S).
Det vil byrådet ikke være med til, understreger borgmesteren.
- Så vi har simpelthen opsagt aftalerne og kommer ikke til at have p-vagter længere i Odsherred Kommune, siger han.
Parkering Nord, der står for parkeringskontrollen i 25 kommuner rundt om i landet, oplyser, at også Thisted og Struer kommuner har opsagt samarbejdet, efter de nye regler er trådt i kraft.
- Det kan selvfølgelig give nogle rigtig store udfordringer med folk, der bare parkerer hid og did, når man ikke længere kontrollerer, men så er det politiet, der må træde til, siger borgmester Thomas Adelskov (S).
Frygter flere farlige parkeringerMen det kommer politiet ikke til, siger Peter Stryhn, der er leder af færdselsafdelingen i Midt- og Vestsjællands Politi.
- Det er sørgeligt, at kommunerne skærer ned på eller afskaffer parkeringskontrollen.
Det er ikke noget, færdselspolitiet får tid til at tage sig af.
De kommunale parkeringsceller blev lagt ud, for at kommunerne skulle se efter, at regler blev overholdt, siger han.
Politiet rykker ud, hvis de får opkald om, at en bil holder farligt parkeret og skal flyttes, men de har ikke ressourcer til den forebyggende kontrol, understreger han.
Derfor frygter Peter Stryhn, at det vil gå ud over trafiksikkerheden.
- Når folk bliver opmærksomme på, at der ikke er nogen, der kommer og opretholder reglerne, så frygter jeg, at det kan blive det vilde vesten, hvor folk holder som de vil.
Så får man dårligere oversigtforhold, og det kan ende med, at der sker utilsigtede færdselsuheld, siger Peter Stryhn.
Den bekymring bakkes op af erfaringer fra Lolland Kommune.
Her afskaffede man for et par år siden parkeringskontrollen for at spare penge, men måtte indføre den igen.
- Vi oplevede, at borgerne holdt, hvor det passede dem, og det gav nogle irritationsmomenter og nogle farlige situationer, så vi måtte indføre kontrollen igen, siger formand for teknikudvalget i Lolland Kommune Gert Mortensen (S).
Thomas Adelskov håber, at en mulig løsning kunne være, at man differenterede reglerne, så de små kommuner uden de store parkeringsindtægter blev tilgodeset.
- En mulighed kunne jo være at lave en differentieret model, så man sætter ind, der hvor man synes, at kommunerne har tjent på parkering, i stedet for at ramme alle os andre, der bare forsøger at regulere trafikken, siger Thomas Adelskov (S).
Læs også:P-vagter genindføres: Bilister kunne ikke håndtere fri parkeringFacebookTwitterKopier linkEmner:Thomas Adelskov (politiker)|Midt- og Vestsjællands Politi|Socialdemokraterne|Parkering|Sjælland




https://www.dr.dk/nyheder/indland/sommerhuse-med-plads-til-30-personer-udfordrer-lovgivningen

IndlandSommerhuse med plads til 30 personer udfordrer lovgivningenKæmpesommerhuse har ændret sommerlandskabet til gene for naboer.
11 nybyggede luksussommerhuse.
Træer bliver fældet for at gøre plads til, hvad Ulla Brinch fra Asserbo beskriver som feriecentre.
Af Daniel Myrup Pedersen19.
juli 2019 kl.
11.
28Bemærk: artiklen er mere end 30 dage gammelLæs opHvorfor tager du i sommerhus?
- Min kone og jeg tager i sommerhus for at nyde naturen, og vi vil gerne slappe af her, siger Søren Poulsen, der ejer et sommerhus ved Hostrup Strand ved Skive.
Han er pensionist og bestyrelsesmedlem i den lokale grundejerforening.
- Det giver en form for utryghed, når der i alt kan bo 272 mennesker her – det er rigtigt mange nye naboer at få hver uge, siger sommerhusejer Ulla BrinchMen de seneste år er der sket en udvikling i sommerhuslandskabet rundt om i Danmark.
En udvikling, som får sommerhusejer Ulla Brinch fra Asserbo til at bekymre sig:- Vi bor i praksis ved siden af et feriecenter.
Vi oplever, at op mod 200 mennesker rykker ind og så ud igen efter en uge, hvor service-, have- og rengøringspersonalet kommer, inden et nyt hold ankommer.
Ulla Brinch og Søren Poulsen taler begge om en ny tendens, der ses i byggeri af sommerhuse.
De er enormt store og har plads til over 20 sovende gæster.
Et luksussommerhus, som det bliver kaldt.
Kan være imod lovenIfølge tal fra Danmarks Statistik er antallet af sommerhuse mellem 200-499 kvadratmeter steget fra 1160 i 1987 til 3008 i 2017.
Antallet af sommerhuse på over 500 kvadratmeter er tredoblet siden år 2000 til 157 styk på landsplan i dag.
Se dronebilleder af et nybygget luksussommerhuskvarter i Asserbo herover.
Det er særligt et firma ved navn Skanlux, som har gjort en forretning ud af at sælge totalløsninger for kunder, hvor de bygger et sommerhus med plads til over 20 sovende gæster og efterfølgende står for salg, service og udlejning.
Det er netop den måde at drive forretning på, som får flere grundejerforeninger rundt om i Danmark til at stille spørgsmål.
For det er ulovligt at have et privat sommerhus og bruge det udelukkende som udlejningshus, da det kræver en særlig tilladelse.
Derfor kigger Erhvervsstyrelsen på flere sager, hvor de skal afgøre, om en given sommerhusejer overholder reglerne.
- Reglerne er grundlæggende, at du selvfølgelig gerne må udleje dit sommerhus selv, men du skal have et ikke-uvæsentligt eget brug, siger vicedirektør i Erhvervsstyrelsen, Sigmund Lubanski.
Det forventes, at der falder afgørelse i de første sager efter sommerferien.
Spar tiden - det er lovligtHvis Feriehusejernes Brancheforening skulle have noget at sige til Erhvervsstyrelsen, så ville det nok være noget i stil med 'gå tidligt på sommerferie'.
- Når vi ser de her store sommerhuse, så er vi ikke i tvivl om, at det er lovligt.
Det er almindelige danskere, der kan købe dem, og det er almindelige danskere, der kan leje de her store sommerhuse, siger administrerende direktør, Carlos Villaro Lassen.
Hvem er Skanlux?
Skanlux er et byggefirma, som blandt andet bygger såkaldte luksussommerhuse.
De både bygger, sælger, udlejer og om nødvendigt servicerer sommerhuse i deres totalkoncept.
Det er netop den fremgangsmåde, som forstærkede mistanken om, at de byggede huse udelukkende med henblik på udlejning, hvilket er imod reglerne for sommerhuse.
Tidligere har det fremgået af deres hjemmeside, at deres luksussommerhus blev kaldt 'tilskud til pensionen' og 'investeringssommerhus'.
Efter samtale med Erhvervsstyrelsen har firmaet ændret markedsføringen, så de i dag bliver omtalt 'En brugbar investering - og eget sommerhus'.
Han lægger dog vægt på, at loven er vigtig at overholde, da brancheforeningen ønsker at værne om den 'gode danske lovgivning, der er på sommerhusområdet'.
SommerhusdilemmaetLovgivningen, Carlos Villaro Lassen taler om, er afgifts- og skattereglerne for sommerhuse.
Den tidligere VLAK-regering hævede bundfradraget på udlejning af private sommerhuse til 40.
000 kroner om året og nedsatte el-afgiften for sommer- og feriehuse.
Og det skaber et dilemma.
- Udfordringen er jo, at vi gerne vil have aktivitet i vores sommerhusområder, hvorfor man har gjort det skattemæssigt attraktivt at leje sit sommerhus ud, siger Henning Boye Hansen, skatteekspert hos revisionsfirmaet BDO.
Og det er sommerhusejere Søren Poulsen og Ulla Brinch også enig i.
De skal selvfølgelig have lov til at feste og skabe aktivitet i området.
Men de tvivler på, at det er, hvad der reelt set sker:- Mange firmaer kommer her på teambuilding-tur.
Og man kan jo forestille sig, hvordan det er at bo ved siden af et konferencecenter lige mit i sit sommerhusområde; det er nok de færreste, der vil synes, at det var rart, siger Ulla Brinch, der har sit sommerhus i Asserbo.
- Man har jo egentlig angrebet naturen her, for området var tidligere meget kuperet og der var endda en lille skov, siger sommerhusejer Søren Poulsen ved Hostrup Strand.
- Vi er bekymret for strandudnyttelsen, når der nu kommer op til 300 personer i det her område.
Fuldt udlejet er der faktisk flere personer, end der bor her i forvejen, siger Søren Poulsen ved Hostrup Strand og fortsætter:- Når de kommer så mange, så tror jeg ikke på, at de lægger deres penge i lokalmiljøet.
De medbringer nok ting selv.
Begge sommerhusejere mener, at kæmpesommerhusene ikke er lovlige i forhold til de gældende regler for sommerhuse, men glæder sig til Erhvervsstyrelsens første afgørelser i sagen.
Herunder kan du se, hvor der er placeret sommerhuse med plads til over 20 sovende gæster.
FacebookTwitterKopier linkEmner:Carlos Villaro Lassen (erhvervsleder)|Bolig|Erhvervsstyrelsen|Fritidsaktiviteter|Skive




https://www.dr.dk/sporten/golf/bjerregaard-byder-sig-til-i-toppen-ved-british-open

GolfBjerregaard byder sig til i toppen ved British OpenLucas Bjerregaard og Thorbjørn Olesen gik en stærk anden runde i Nordirland.
Lucas Bjerregaard ligger på en delt 11.
plads ved British Open efter fredagens anden runde.
Foto: REUTERS/Ian Walton 19.
juli 2019 kl.
16.
09Bemærk: artiklen er mere end 30 dage gammelLæs opLucas Bjerregaard og Thorbjørn Olesen har fået en fremragende start på årets sidste golfmajor, British Open.
De to danskere gik begge fredagens anden runde i tre slag under par og er nu henholdsvis fire og to slag under par samlet.
Da alle spillere var færdige fredag aften, var danskerne placeret godt i feltet inden weekendens finalerunder, og begge klarede sig da også sikkert videre over cutgrænsen.
Lucas Bjerregaard ligger på en delt 12.
-plads, mens Olesen er rangeret som delt nummer 25.
Det kunne man ikke sige om nordirske Rory McIlroy, som torsdag kom helt skidt fra land med en runde i hele otte slag over banens par på 71 slag.
Verdensranglistens nummer tre fik godt nok rettet op på det hele fredag med en runde i seks slag under, men det var ikke nok til at klare cuttet.
Også golffænomenet Tiger Woods, der var på jagt efter sin majorsejr nummer 16 i karrieren, måtte sige farvel til turneringen efter fredag.
Tiger Woods gik runden i et slag under par, men hans rædselsfulde første dag i syv slag over par betød, at Tiger Woods sluttede hele seks slag over par.
Også Phil Mickelson måtte med samlet otte slag over par se sig ude af British Open for denne gang, mens Francesco Molinari, der vandt turneringen i fjor, akkurat klarede cutgrænsen.
I front deler John Bradley "J.
B.
" Holmes fra USA førstepladsen med Shane Lowry fra Irland.
Begge er samlet otte slag under par inden lørdag, mens verdensetter Brooks Koepka er tre slag efter på en delt ottendeplads efter en fredag i to slag under par.
Stærk dansk afslutningThorbjørn Olesen var første dansker på Royal Portrush-banen fredag.
De første fem huller blev klaret i par, inden en bogey på sjette hul gav en smule malurt i bægeret.
Det fik Olesen dog rettet op på ved på det efterfølgende hul at lave en birdie.
Det blev til yderligere tre af dem på 11.
, 12.
og 16.
hul, og så havde danskeren gået sin bedste runde i British Open i syv år.
Lucas Bjerregaard matchede senere på dagen sin landsmand.
Fem birdies på de første 12 huller sendte ham mod den absolutte top, inden to bogeys på 13.
og 15.
hul hev Bjerregaard lidt ned igen.
Lucas Bjerregaard er med i British Open for anden gang.
Første gang var i 2011, hvor frederikshavneren ikke klarede cuttet.
Thorbjørn Olesen er med for ottende gang.
Det bedste resultat kom i 2012, hvor det blev til en delt niendeplads.
/ritzau/FacebookTwitterKopier linkEmner:Brooks Koepka (golfspiller)|Golf|Rory McIlroy (golfspiller)|Nordirland|Irland




https://www.dr.dk/sporten/fodbold/premier-league-profiler-kaemper-om-den-afrikanske-trone-det-har-vaeret-et-stort-kaos

FodboldPremier League-profiler kæmper om den afrikanske trone: ’Det har været et stort kaos'Sadio Manés Senegal og Riyad Mahrez’ Algeriet mødes i finalen ved det afrikanske mesterskab.
Sadio Mané og Riyad Mahrez kæmper om guldet ved Africa Cup of Nations.
(© (c) Getty Images/Scanpix)Af Arnela Muminovic19.
juli 2019 kl.
12.
30Bemærk: artiklen er mere end 30 dage gammelLæs opMens de fleste fodboldinteresserede danskere i øjeblikket har fokus på den bedste danske række, Superligaen, så foregår der faktisk også en slutrunde på verdens næststørste kontinent.
Dett afrikanske mesterskab, Africa Cup of Nations, er nået helt frem til finalen, hvor Senegal og Algeriet mødes i aften.
Og følger man nogenlunde med i europæisk topfodbold, så vil man også kunne genkende en del navne i de to holds startopstillinger.
To af de største er Sadio Mané og Riyad Mahrez.
De to kæmpede for få måneder siden om det engelske mesterskab, som Mahrez og Manchester City vandt knebent foran Mané og Liverpool.
Og nu er de to endt i endnu en tvekamp – denne gang om den afrikanske trone – hvor en sejr vil betyde enormt meget for begge hold og for spillerne.
Riyad Mahrez sendte Algeriet i finalen med et frispark i overtiden i semifinalen mod Nigeria.
Det fortæller Oscar Rothstein, sportsskribent på Zetland med speciale i afrikansk fodbold.
- For netop de to lande vil det være rigtigt stort.
Senegal har aldrig vundet det, og Algeriet har ikke sikret sig titlen siden 1990.
De spillere og profiler, som lykkes med at vinde turneringen, vil blive svøbt ind i historien om, at det netop var dem, der formåede at gøre det – i modsætning til de andre.
Det gælder også for Mané og Mahrez.
Premier League-stjernerne kommer da heller ikke uden om at være de to spillere, der er allermest fokus på, selvom Oscar Rothstein understreger, at begge hold har mere at byde på end den enkle fortælling om to enmandshære.
- Det er ikke ligesom Egypten med Mohamed Salah, hvor alt var lagt på, at han skulle sikre dem sejren.
Både Senegal og Algeriet har mere at byde på rent trupmæssigt og taktisk.
Men man kommer ikke udenom, at Mané og Mahrez er de største stjerner.
Når vinderen bliver fundet, vil historien også være, at enten Mahrez eller Mané har ført deres land til den store sejr, siger han.
Kaotiske forhold uden for banenDet er dog ikke kun spillet på banen, der har prydet overskrifterne omkring Africa Cup of Nations.
Årets turnering har været præget af en del kaos både inden og under slutrunden.
Egentlig skulle det have været Cameroun, der skulle have stået for værtskabet.
Men syv måneder før åbningskampen blev det centralafrikanske land opgivet som vært på grund af økonomiske problemer og uroligheder inden for landet grænser.
De 10 seneste vindere2017 - Cameroun2015 - Elfenbenskysten2013 - Nigeria2012 - Zambia2010 - Egypten2008 - Egypten2006 - Egypten2004 - Tunesien2002 - Cameroun2000 - CamerounEgypten trådte til som en plan B, men den løsning har ikke fungeret optimalt.
Både fans og pressefolk har oplevet store logistiske problemer med mad, drikke og håndtering af billetter.
Noget som Oscar Rothstein oplevede på egen krop, da han dækkede gruppespillet i Egypten.
- Det har været et rent kaos.
Presseforholdene har på alle måder været katastrofale.
Det har på intet tidspunkt været muligt at modtage forplejning på stadion, hvor der har været 40 grader mange af dagene.
- En af grundene til dette er selvfølgelig, at Egypten har måttet klare en masse praktiske ting på kort tid.
Men derudover er der kæmpe problemer i det afrikanske forbund, CAF, som er blevet sat under administration af FIFA.
Og derfor har der ikke været styr på meget, forklarer han.
Spillet på banen har dog heldigvis ikke været præget af kaos eller uroligheder, hvor Senegal og Algeriet som bekendt er dem, der har imponeret allermest.
Og det på hver deres egen måde.
Sadio Mané håber at føre Senegal frem til nationens første triumf ved det afrikanske mesterskab.
Senegal har excelleret mest på grund af deres defensive struktur, mens Algeriet har shinet offensivt med tempofyldt og kreativt spil.
Selvom Oscar Rothstein har været imponeret over Algeriet og deres overraskende finaleplads, så tror han dog på Sadio Mané og Senegal som vinderen i finalen.
- Jeg havde Senegal som favorit, før turneringen startede, så dem holder jeg stadig fast ved.
Deres hold og taktik passer godt til en finale.
Men det bliver et tæt opgør, hvor Algeriet vil blive støttet af mange algeriske fans på stadion i Cairo.
Jeg tipper på en 1-0- eller 2-1-sejr til Senegal, siger han.
Finalen spilles fredag aften klokken 21.
FacebookTwitterKopier linkEmner:Algeriet|Mohamed Salah (fodboldspiller)|Sadio Mané (fodboldspiller)|Fodbold|Manchester City FC




https://www.dr.dk/sporten/cykling/video-dansk-profil-koerer-sig-paa-podiet-i-kvindernes-endags-tour-de-france

CyklingVIDEO Dansk profil kører sig på podiet i kvindernes endags-Tour de FranceCecilie Uttrup Ludwig blev nummer tre, da La Course by Le Tour de France blev kørt i Pau.
Cecilie Uttrup Ludwig gjorde en rigtig god figur i La Course by Le Tour de France.
/ritzau/ og DR Sporten19.
juli 2019 kl.
13.
22Bemærk: artiklen er mere end 30 dage gammelLæs opCecilie Uttrup Ludwig viste sig i dag igen frem i La Course by Le Tour de France.
Sidste år blev den danske cykelrytter nummer fire i kvindernes endagsudgave af det franske cykelløb, men i år endte hun på podiet, da det blev til en tredjeplads.
Læs også:Dansk topresultat i Flandern!
Cecilie Uttrup Ludwig kører sig på podietDen hollandske stjerne Marianne Vos, der blandt andet har tre VM-titler og en OL-guldmedalje på cv'et, vandt efter en magtdemonstration på de sidste hundrede meter.
Canadiske Leah Kirchmann blev nummer to.
- Jeg er bare virkelig glad.
Det var en rigtig god dag.
Det giver helt vildt meget at køre i den her kulisse – jeg elsker det.
Det er én stor cykelfest, og man kan ikke gøre andet end at blive glad, når man får al den energi fra publikum, siger Cecilie Uttrup Ludwig til DR.
- Jeg forsøgte at have is i maven i finalen.
Jeg vidste godt, at Marianne var skarp, så det galt om at finde hendes hjul og hænge på.
Jeg gik da efter sejren, det er altid det, jeg siger efter.
Men lige nu er hun for hurtig.
Det 121 kilometer lange World Tour-løb havde både start og mål i sydfranske Pau, hvor herrerne senere fredag kører enkeltstart.
Men hvor La Course de sidste par år har budt på store bjerge, så kunne den største stigning på fredagens rute, der bød på fem omgange på en rundstrækning omkring Pau, bedst betegnes som en stor omend stejl bakke.
Cecilie Uttrup Ludwig stak første gang næsen frem, da hun mod slutningen af løbet sammen med fire andre prøvede at stikke af fra favoritgruppen.
Det lykkedes dog ikke at få et hul, der holdt.
Kun én af udbryderne, australske Amanda Spratt, var til sidst tilbage alene i front på den sidste omgang.
Australierens forspring kom efter intens jagt fra favoritgruppen ned på cirka ti sekunder, men som målstregen nærmede sig, trak Spratt en smule fra igen, fordi der opstod uenighed blandt favoritterne om, hvem der skulle trække hende i land.
Den hollandske stjerne Marianne Vos vandt efter en magtdemonstration på de sidste hundrede meter.
Læs også:Glem mændene i Touren for en stund: Verdens bedste kvinder folder sig ud i PauDet blev de tilsyneladende enige om, for på de sidste par kilometer blev Spratts forspring mindre og mindre, og med et par hundrede meter tilbage var det slut.
Her trådte Marianne Vos an og gjorde de andre ryttere til statister.
Med et eksplosivt ryk fløj hun forbi Spratt, og så blev det for resten af favoritgruppen til en kamp om anden- og tredjepladsen.
Sidstnævnte tog Cecilie Uttrup Ludwig en cykellængde efter Leah Kirchmann.
Løbet blev sendt live på TV i flere lande - herunder i Danmark - og det glæder den danske cykelprofil, at kvindecykling i løbet af de senere år har fået mere og mere medieeksponering.
- Det er godt for kvindecykling, at vi får den eksponering, at folk kan se det live derhjemme.
Når folk ser, at kvindecykling er lige så spændende som herrecykling, så skal det nok komme med tiden, siger Cecilie Uttrup Ludwig.
FacebookTwitterKopier linkEmner:Cecilie Uttrup Ludwig (cykelrytter)|Frankrig|Cykelsport|De Olympiske Lege|Holland




https://www.dr.dk/nyheder/udland/33-omkommet-brand-kan-vaere-japans-vaerste-massedrab-i-18-aar

Udland33 omkommet: Brand kan være Japans værste massedrab i 18 årAnimationfans sørger foran den udbrændte bygning.
Af Camilla Markvardsen19.
juli 2019 kl.
11.
07Bemærk: artiklen er mere end 30 dage gammelLæs opAnimationfans, tegnere og beboere i området er mødt op med blomster for at vise de 33 omkomne en sidste respekt.
- De unge mennesker tegnede og promoverede japansk animation i udlandet.
De er blevet dræbt uden nogen grund af en enkelt person.
Det er ubærligt, siger en grådkvalt Yasuko Tomita, der er nabo til filmstudiet Kyoto Animation.
Politiet har tilbageholdt en 41-årig mand, der ifølge japank tv er mistænkt for at hælde en væske, der tilsyneladende var benzin, ud på første etage af bygningen for derefter at sætte ild til den.
Hvis der er tale om et massedrab, er det det værste angreb i Japan siden 2001, hvor en mordbrand kostede 44 livet i Tokyo.
Dødtallet i Kyoto Animation overstiger sågar giftgasangrebet i Tokyos undergrundbane i 1995, hvor 13 blev dræbt.
Blomster og tegninger dedikeret til ofrene.
Øjenvidner: Han råbte "dø!
"Der var 74 personer i bygningen, da udbrød i brand i går.
Ifølge Kyotos politi spredte branden sig så hurtigt, at det var svært at nå at flygte.
Tolv mænd, tyve kvinder og en person, hvis køn endnu ikke identificeret, er omkommet.
- Hvordan kan nogen finde på sådan noget, siger tegneren Sister Himitsu, der er mødt op for at lægge blomster foran Kyoto Animation.
Øjenvidner har fortalt, at den tilbageholdte mand råbte "dø!
", da han hældte den uidentificerede væske ud i filmstudiet.
Og ifølge CNN har et øjenvidne fortalt, at manden sagde: "De plagierede", da han blev tilbageholdt af politiet.
Læs også:Formodet mordbrand i japansk filmstudie knuser fan-hjerter- Hvis du gør noget så slemt, kommer du i helvede, siger tegneren Sister Himitsu.
27-årige Yuichi Kumami har taget fri fra arbejde og er rejst fra nabobyen Osaka for også at lægge blomster.
- Det var mit håb, at de skulle lave flere mindeværdige værker i fremtiden.
Men nu er det måske umuligt for dem, og det er meget deprimerende, siger den unge animationsfan med gråd i stemmen.
Animationsstudiet bliver kaldt KyoAni og blev oprettet i 1981.
FacebookTwitterKopier linkEmner:Japan|Tokyo|Brande|CNN|Ulykker




https://www.dr.dk/sporten/cykling/tourdefrance/oversigt-her-er-de-vigtigste-starttider-til-den-afgoerende-enkeltstart

Tour de FranceOVERSIGT Her er de vigtigste starttider til den afgørende enkeltstartTour de Frances eneste enkeltstart køres i dag.
Geraint Thomas, Jakob Fuglsang og Kasper Asgreen bliver alle interessante at følge på dagens enkeltstart.
Af Frederik Palle og Tobias Boldt19.
juli 2019 kl.
11.
34Bemærk: artiklen er mere end 30 dage gammelLæs opDer er stadig 166 ryttere til start i årets Tour de France, så hvis man ikke har hele eftermiddagen til at se enkeltstart, så har vi udpeget alle de vigtigste tider til dagens 27,2 lange udfordring.
DanskerneKasper Asgreen starter som den første dansker i morgen.
•14.
05 Kasper Asgreen•14:11 Lars Bak•14:14 Michael Mørkøv•14:30 Christopher Juul Jensen•14:41 Magnus Cort•15:07 Mads Würtz•15:34 Søren Kragh Andersen•15:39 Michael Valgren•16:51 Jakob FuglsangSpecialisterneWout van Aert har vist storform ved Tour de France, men er også lidt af en haj til enkeltstarter og regnes derfor blandt favoritterne.
•14.
03 Tony Martin•14.
04 Chad Haga•14:09 Alex Dowsett•14:34 Yves Lampaert•14:51 Stefan Küng•15:30 Wout Van Aert•15:40 Jonathan Castroviejo•16:01 Maximilian SchachmannKlassementets top 10Kan Geraint Thomas tage tid nok på Julian Alaphilippe og tage førertrøjen?
Det bliver svært, men ikke umuligt.
•17:01 Thibaut Pinot•17:03 Daniel Martin•17:05 Nairo Quintana•17:07 Adam Yates•17:09 Enric Mas•17:11 Emanuel Buchmann•17:13 Steven Kruijswijk•17:15 Egan Bernal•17:17 Geraint Thomas•17:19 Julian AlaphilippeFacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Jakob Fuglsang (cykelrytter)|Cykelsport|Frankrig




https://www.dr.dk/nyheder/regionale/sjaelland/en-svaer-beslutning-tid-og-evighed-stor-interesse-uroert-skov

SjællandEn svær beslutning for tid og evighed: Stor interesse for urørt skov23 skovejere har søgt om tilladelse til at omlægge skovarealer til urørt skov.
Af Anne Kathrine Stengaard og Julie Würtz19.
juli 2019 kl.
11.
02Bemærk: artiklen er mere end 30 dage gammelLæs opNår efterårsstormene har væltet træer i skoven, så skal træerne blive liggende i skovbunden, så insekter, dyr og planter kan få gavn af den faldne stamme.
Miljøstyrelsen har for tredje år i træk åbnet op for, at private skovejere kan søge om tilskud til at omlægge et areal af deres skov til urørt skov.
Det har 23 skovejere i hele landet benyttet sig af muligheden for i år.
Urørt skov er, som navnet antyder, skov, hvor menneskelig indgriben ikke er tilladt.
Det vil sige, at der ikke bliver ryddet op, hvis en storm vælter et træ, skovstierne får lov til at gro til, og der bliver ikke reguleret i bestanden af dyr og planter.
Målet med den urørte skov er at skabe mere biodiversitet i de danske skove.
Svær evighedsbeslutningMen det er en svær beslutning at søge puljen for slet ikke at tale om i sidste ende at beslutte at tage imod Miljøstyrelsens penge.
Det er nemlig en beslutning for tid og evighed.
Når først skoven bliver omlagt til urørt skov, kan det ikke laves om - om ejerne så ændrer mening efter fem, ti eller tyve år.
Det vil sige, at ejerne af skovarealerne i princippet ejer jorden, men må ikke gøre noget for at holde den.
NaturpakkenDen tidligere regering med Venstre, Liberal Alliance og Det Konservative Folkeparti valgte sammen med Dansk Folkeparti at gennemføre en række indsatser på naturområdet for i alt 363,5 millioner kroner i 2016 til 2019 på følgende områder:• Biodiversitetsskov• Videreførte naturindsatser• Natur og biodiversitet• Bynatur og friluftsliv• Det åbne land og landmanden som naturforvalter• Moderne naturforvaltning og afbureaukratiseringKilde: Miljøstyrelsen- Det er et problem, at man binder sig i al evighed.
Man mister sin handlefrihed, siger skovfogeden på Svenstrup Gods, Claus Løvendahl, der dog i enighed med godsejeren alligevel valgte at søge om at omlægge et af godsets skovarealer til urørt skov.
Der er tale om en lille ø-skov i Valsølille Sø på Midtsjælland, der fylder omkring 17 hektarer, hvilket svarer til omkring 12 fodboldbaner.
- Det er en ø i en sø.
Vi synes, den er særlig, og vi kan alligevel kun skove derovre, når det er isvinter, og det er det jo ikke så tit længere, fortæller Claus Løvendahl.
Ifølge skovfogeden er Miljøstyrelsens ordning med urørt skov kun relevant for godset, fordi øen er så afgrænset og svært tilkommelig.
- Vi kunne ikke drømme om at søge om ordningen til andre arealer af vores skov.
Det er især konsekvenserne ved et generationsskifte, som har holdt Svenstrup Gods fra at søge de tidligere år.
- Vi ved jo ikke, hvordan verden ser ud om en eller to generationer.
Men her har vi så valgt at låse os, og det vil sige, at der ikke bliver nogen muligheder for at lave noget andet på øen, siger Claus Løvendahl.
Resultaterne af den urørte skov kommer godset heller ikke til at se foreløbig.
Det fortæller direktøren i Dansk Skovforening, Jan Søndergaard.
- De første 20, 30 eller 40 år vil du som skovgæst ikke kunne se noget overhovedet.
Det er først, når der er gået mindst 100 år, at man kan se skovbilledet ændre sig, siger han.
Svenstrup Gods håber at få minimum to millioner kroner for deres 17 hektar på øen.
Grænser for urørt skovSelvom det er godt for biodiversiteten, at vi mennesker holder fingrene fra skovene, er der grænser for, hvor meget skov der giver mening at lade stå uberørt hen.
- Når det nu haster med at få noget gjort ved vores CO2-indhold i atmosfæren, så er skovene og træproduktionen nok den vigtigste muskel, når vi skal hive CO2 ud af atmosfæren og erstatte vores fossile produkter med træprodukter i stedet.
Det er en proces, der skal gå hurtigt, siger direktøren i Dansk Skovforening, Jan Søndergaard.
Hos Danmarks grønne tænketank Concito er direktør Christian Ibsen enig i, at fokus ikke kun skal være på at få så meget urørt skov som muligt.
- De kommende år skal vi have meget mere skov i Danmark, og så skal vi stoppe med at skændes om, hvilken type skov vi skal have.
Vi skal have mere af det hele.
I Danmark er cirka 16 procent af landets areal i dag dækket af skov, og siden 2017 er der omlagt 317 hektar skov til urørt skov.
Læs også:Den danske skovbund har det skidt: Planter og dyr forsvinderFacebookTwitterKopier linkEmner:Skove|Miljøstyrelsen|Concito|Svenstrup|Skovbrug




https://www.dr.dk/nyheder/regionale/fyn/endnu-en-brand-i-nyborg-familie-genhuset-efter-villabrand

FynEndnu en brand i Nyborg: Familie genhuset efter villabrandSiden 2.
april i år har Fyns Politi modtaget ti anmeldelser om brandstiftelser i Nyborg.
Det vides endnu ikke, om branden var påsat.
Arkivfoto.
Af Cindie Madsen19.
juli 2019 kl.
11.
56 | opdateret 19.
juli 2019 kl.
14.
47Bemærk: artiklen er mere end 30 dage gammelLæs opNatten til fredag har der igen været en brand i Nyborg, denne gang i en villa på tre etager på Jernbanegade i centrum af byen.
Det var en nabo, der opdagede, at der var brand i kælderen, og beboerne blev derefter evakueret og genhuset hos familie, så ingen kom til skade.
Det fortæller vicepolitiinspektør ved Fyns Politi Carsten Dichmann.
- De skulle evakueres, da der var krafttig varme og røgudvinkling.
Branden har skabt massive skader i kælderen, siger han.
Man kender stadig ikke årsagen, oplyser Carsten Dichmann fra Fyns Politi.
Branden blev anmeldt klokken 23.
26 i går aftes, og der har i løbet af dagen været undersøgelser.
Carsten Dichmann kan ikke på nuværende tidspunkt sige, hvordan branden er opstået, men lige nu undersøger de branden som et gerningssted.
- Der er nogle ting, der gør, at vi finder den her brand mistænksom.
Det første er tidspunktet, altså at det skete i de sene, mørke aftentimer.
Det andet er, at den ligger relativt tæt på de andre brande, siger han.
Flere brandeDet er den tiende brand i rækken på bare få måneder i Nyborg.
Den første brand opstod i et kolonihavehus tilbage i april, som blev efterfulgt af en anden kolonihavebrand i maj.
I juni blev tre brande stiftet, og natten til 12.
juli opstod der igen tre brande inden for en radius af 400 meter.
Om denne brand også er påsat vides endnu ikke.
- Den endelig brandårsag er for tidlig at sige noget om, siger Carsten Dichmann.
Jytte Rasmussen kunne se branden fra sin terrasse.
Jytte Rasmussen bor tæt på villaen og så både ild og røg fra sin terrasse.
Hun frygter, at denne brand også er påsat og er derfor begyndt at være en smule bekymret.
- Jeg er urolig og tænker på, hvor det mon bliver næste gang.
Det er noget forfærdeligt noget, og jeg håber bare, at de finder dem, der gør det her, siger hun.
Vicepolitiinspektør Carsten Dichmann håber også på, at de får en konklusion snart.
Læs også:Politiet mistænker den samme person for at stå bag ni brande i kolonihaver: Beboere tør ikke overnatte- Vi er udmærket klar over, at befolkningen i området er bekymrede over det her.
Det er fuld forståeligt.
Derfor opfordrer vi også til, at folk er opmærksomme og ringer 114, hvis de ser noget mistænksomt, siger han.
Opdateret klokken 14.
47 med kommentar fra Fyns Politi og borger Jytte Rasmussen.
FacebookTwitterKopier linkEmner:Fyns Politi|Nyborg|Brande|Fyn|Politi




https://www.dr.dk/musik/festival/stoerste-hovednavn-nogensinde-tryllebinder-publikum-paa-dansk-festival-taenk-de-er-i

MUSIK I LEJET 2019Se temaFestivalStørste hovednavn nogensinde tryllebinder publikum på dansk festival: 'Tænk, at de er i lille Tisvilde!
'Dj-duoen Disclosure imponerede et feststemt publikum, da de natten til fredag gæstede Musik i Lejet.
Det største hovednavn nogensinde på Musik i Lejet levede op til forventningerne, mener publikum efter aftenens koncert.
Af Kasper Madsbøll Christensen19.
juli 2019 kl.
11.
00Bemærk: artiklen er mere end 30 dage gammelLæs opEn lun sommeraften, cocktails i glasset, bølgeskvulp i baggrunden og lyden af dyb, basdunkede house-musik.
Det lyder måske som en scene fra den spanske festø Ibiza, men billedet er faktisk taget direkte ud af den danske sommernat i Tisvildeleje i Nordsjælland.
For da klokken passerede tolv midnat, og torsdag blev til fredag, indtog den britiske dj-duo Disclosure nemlig Musik i Lejet som det absolutte hovednavn på dette års udgave af strandfestivalen, der er blevet afholdt hvert år siden 2009.
DisclosureBritisk dj-duo bestående af brødrene Guy og Howard Lawrence.
De er født i henholdsvis 1991 og 1994.
Duoen har indtil videre udgivet to album - de har begge ligget nummer ét på albumhitlisten i hjemlandet, Storbritannien.
Blandt deres største hits kan nævnes 'Latch' og 'Omen' (begge featuring Sam Smith) samt 'White Noise' (featuring AlunaGeorge) og 'Magnets' (featuring Lorde).
De arbejder i øjeblikket på deres tredje album.
Faktisk lyder det fra Musik i Lejet selv, at Disclosure er det største navn, der nogensinde har gæstet den nordsjællandske festival.
Og selvom det måske ikke lige ringer en klokke, når jeg nævner navnene på brødrene Howard og Guy Lawrence, så kan du med ret stor sandsynlighed nynne med på sange som 'Latch', 'White Noise' og 'Magnets' uden problemer.
Det kunne et begejstret, dansende publikum foran Strandscenen i Tisvildeleje også, da dj-brødrene retorisk spurgte, om folk var klar på at feste.
Se billeder fra koncerten herunder: Da klokken slog midnat, og torsdag blev til fredag, gik de to brødre Howard og Guy Lawrence på Musik i Lejets største scene, Strandscenen, under deres dj-alias Disclosure badet i rødt laserlys.
 - Hvad så Danmark, er I klar til at feste?
, spurgte Disclosure oppe fra scenen.
Det var publikum.
 Publikum var med fra start og hoppede, dansede og kastede håndtegn i takt til dj-duoens tunge, basdunkende rytmer.
 Festivalgæsterne var mødt talstærkt op foran Strandscenen, og især da Disclosure begyndte at diske op med kendte numre som 'White Noise', blev der danset igennem i de pudderfine strandsand foran scenen.
 Disclosure spillede i halvanden time og nåede klimaks med hitsangen 'Latch' - i hvert fald at dømme ud fra publikums begejstrede reaktion.
1 / 5Da klokken slog midnat, og torsdag blev til fredag, gik de to brødre Howard og Guy Lawrence på Musik i Lejets største scene, Strandscenen, under deres dj-alias Disclosure badet i rødt laserlys.
1 / 5- Hvad så Danmark, er I klar til at feste?
, spurgte Disclosure oppe fra scenen.
Det var publikum.
2 / 5Publikum var med fra start og hoppede, dansede og kastede håndtegn i takt til dj-duoens tunge, basdunkende rytmer.
3 / 5Festivalgæsterne var mødt talstærkt op foran Strandscenen, og især da Disclosure begyndte at diske op med kendte numre som 'White Noise', blev der danset igennem i de pudderfine strandsand foran scenen.
4 / 5Disclosure spillede i halvanden time og nåede klimaks med hitsangen 'Latch' - i hvert fald at dømme ud fra publikums begejstrede reaktion.
5 / 5Lyt til 'Latch', mens du læser videre:Disclosure - Latch (feat.
Sam Smith)'Det er kæmpe stort'Vennerne Adam Sylvester Dietrich (til venstre), Nicklas Jørgensen (i midten) og Tobias Beck Scheibel (til højre) er til Musik i Lejet for tredje gang.
De er imponerede over, at det er lykkedes festivalen at booke så stort et navn som Disclosure.
Vennerne Adam Sylvester Dietrich (19), Nicklas Jørgensen (18) og Tobias Beck Scheibel (19) er med egne ord ikke store fans af Disclosure, men synes alligevel, at det er 'kæmpestort', at det er lykkedes Musik i Lejet at booke dj-duoen.
- Det er fuldstændig vanvittigt.
Det er lille Tisvilde, og så er det Disclosure - det er kæmpe stort.
Prøv lige at tænke på, at de er i lille Tisvilde!
Altså, der er en skov lige dér, sagde Adam Sylvester Dietrich begejstret efter koncerten, mens han pegede den stik modsatte vej af scenen - ind mod den nordsjællandske nåleskov.
- Jeg er ikke stor fan af Disclosure, men det var alligevel en fed koncert.
- Jeg hører dem heller ikke så tit, men nu står jeg her, og det er røvfedt, supplerede Nicklas Jørgensen, inden Tobias Beck Scheibel indrammede de tre venners festivalaften med følgende kommentar:- Det er tredje år i træk, vi er her, og jeg synes klart, at Disclosure er det fedeste navn, jeg har oplevet indtil videre.
De formår at skabe en fest, hvilket er virkelig fedt.
'De fik virkelig sat gang i en fest'Sandra Nielsen (til venstre) og Elisabeth Sand Nielsen (til højre) syntes, koncertens midterdel var en lille smule kedelig, men var begejstrede for både starten og slutningen af det halvanden time lange dj-set.
Veninderne Sandra Nielsen (25) og Elisabeth Sand Nielsen (25) var også taget forbi Strandscenen - der er Musik i Lejets største - for at overvære Disclosure-koncerten.
De mente, at duoens halvanden time lange dj-set passede perfekt til publikums stemning og den smukke udsigt over vandet lige bag ved scenen.
- Det er mega sejt, at Disclosure spiller på Musik i Lejet, og de fik virkelig sat gang i en fest, sagde Sandra Nielsen.
- Det er helt sikkert ét af de navne, vi har snakket om, at vi skulle høre her på festivalen.
Men vi kommer også for selve festivalen og stemningens skyld, supplerede veninden Elisabeth Sand Nielsen.
De syntes især, at starten og slutningen af koncerten var 'mega cool', mens koncertens midte ikke helt levede op til forventningerne.
Det ændrer dog ikke på, at bookingen af den britiske duo har skruet pigernes forventninger op til næste års Musik i Lejet:- Det vil da være en skuffelse, hvis ikke der kommer noget på minimum et lignende niveau næste år, sluttede Elisabeth Sand Nielsen.
Lyt til 'White Noise', mens du læser videre:Disclosure - White Noise'Den bedste koncert indtil videre'De tre søskende Mikkel Bredgaard Larsen (til venstre), Stine Larsen (i midten) og Thomas Bredgaard Larsen (til højre) har været til Musik i Lejet sammen, lige siden den allerførste udgave af festivalen løb af stablen i 2009.
De tre søskende Mikkel Bredgaard Larsen (27), Stine Larsen (31) og Thomas Bredgaard Larsen (34) har været til Musik i Lejet, lige siden festivalen blev afholdt allerførste gang i 2009.
Og søskendetrioen har aldrig oplevet noget lignende Disclosures koncert på den nordsjællandske festival.
- Det er den bedste koncert indtil videre, startede Thomas Bredgaard Larsen, inden han blev afbrudt af sin lillesøser.
- Det er torsdagens højdepunkt.
Jeg ved, at der er flere, der har byttet deres partoutbillet om til en torsdagsbillet bare for at komme ind og høre Disclosure.
Så det siger lidt om deres status.
Søskendetrioens yngste medlem var også begejstret for den britiske dj-duo:- Jeg har været her i ti år, og jeg har aldrig danset så meget som til denne her koncert, sluttede Mikkel Bredgaard Larsen.
FacebookTwitterKopier linkEmner:Musik i Lejet|Tisvilde|Sjælland|Storbritannien|Ibiza




https://www.dr.dk/nyheder/udland/hollands-hojesteret-stadfaester-medansvar-massakre

UdlandHollands højesteret stadfæster medansvar for massakreHolland var delvist ansvarlig for, at mange hundrede mennesker blev dræbt af bosniske serbere i 1995.
350 mennesker døde ved massakren i Srebrenica i Bosnien i 1995.
19.
juli 2019 kl.
10.
55Bemærk: artiklen er mere end 30 dage gammelLæs opHollands højesteret stadfæster, at Holland er delvist ansvarlig for 350 menneskers død ved massakren i Srebrenica i Bosnien i 1995.
Det skriver Reuters.
- Dutchbat (Det hollandske bidrag til FN-missionen) handlede ulovligt i evakueringen af 350 mænd.
De tog disse mænds chance for at holde sig fra de bosnisk-serbiske styrker fra dem, siger retten ifølge nyhedsbureauet.
Med dommen kan de efterladte søge erstatning af Holland for deres familiemedlemmers død.
Det var Hollands regering, der i 2017 bad landets højesteret om at tage sagen om.
Her var Holland blev dømt som delvist ansvarlig domstolen i Haag.
Normalt har folk i FN-missioner immunitet, men her er det staten Holland, der har været på anklagebænken.
Efter dommen har Hollands regering ifølge Reuters officielt accepteret det delvise ansvar.
De 350 menneskers død skete under massakren i Srebrenica.
Under episoden udviste hollandske styrker 350 bosnisk-muslimske mænd fra en base, som hollænderne beskyttede.
Det selv om de hollandske styrker måtte vide, at mændene var i overhængende fare for at blive henrettet, hvis de ikke var på basen.
De blev efterfølgende alle henrettet.
Det var del af en større massakre begået af de bosnisk-serbiske styrker i byen, hvor omkring 8000 drenge og mænd blev henrettet som del af en etnisk udrensning.
Læs også:FN-tribunal øger straf: Krigsforbryderen Karadzic får livstidBlodig borgerkrigDen etniske udrensning var en del af krigen i Bosnien i 1990'erne.
Krigen i Bosnien var en blodig og indædt borgerkrig mellem Bosniens etniske befolkningsgrupper.
De bestod af kroatiske, serbiske og muslimske minoriteter.
I 1995 stødte den bosnisk-serbiske hær frem og fordrev store dele af befolkningen.
Mange rejste mod Srebrenica, hvor FN havde oprettet en sikkerhedszone.
De bosnisk-serbiske styrker fortsatte ind i den beskyttede zone, mens der blev begået massedrab, voldtægter og andre handlinger, der havde til formål at fordrive store dele af befolkningen.
FN-styrkerne i området, hvor af en stor del var hollandske, kunne ikke stå imod angrebet.
Massakren i Srebrenica var den værste massakre siden Anden Verdenskrig.
I 2017 blev lederen for de bosnisk-serbiske styrker, Ratko Mladic, idømt livstid for folkedrab ved FN-domstolen.
/ritzau/FacebookTwitterKopier linkEmner:Holland|Forenede Nationer|Krige og væbnede konflikter|Befolkning|Bosnien-Hercegovina




https://www.dr.dk/sporten/cykling/uci-praesident-haaber-paa-kvindeligt-tour-de-france-i-fremtiden

CyklingUCI-præsident håber på kvindeligt Tour de France i fremtidenI dag køres kvindernes endagsløb La Course som optakt til enkeltstarten i Tour de France.
Det er sjette udgave af La Course, der køres i år.
19.
juli 2019 kl.
10.
20Bemærk: artiklen er mere end 30 dage gammelLæs opKvinderne skal også have et Tour de France.
I hvert fald hvis det står til præsidenten for Den Internationale Cykelunion (UCI), David Lappartient.
- Det, der mangler i vores sport, er et stort etapeløb for kvinder, der kan blive set i hele verden.
Tour de France kan virkelig hjælpe os med det, siger han til BBC ifølge nyhedsbureauet Reuters.
Læs også:Glem mændene i Touren for en stund: Verdens bedste kvinder folder sig ud i PauFranskmanden vil diskutere sagen med ASO (Tour-arrangøren Amaury Sport Organisation, red.
), der også arrangerer det kvindelige endagsløb La Course, der i dag køres rundt om byen Pau i Frankrig som optakt til mændenes enkeltstartsetape i Touren sammen sted.
UCI-præsident David Lappartient presser Tour-arrangørerne ASO til at lave et kvindeligt Tour de France.
Vil opnå enighed i fremtidenLappartient håber, at han kan overbevise organisationen om, at kvinderne skal have endnu et etapeløb, der kan matche Giro Rosa, der er kvindernes Giro d'Italia.
- Et endagsløb er tydeligvis ikke nok for kvinder.
Hvis vi vil have et kvindeligt Tour de France, så kan vi gøre det.
- Vi vil fortsætte med at presse på for kvindecykling.
Jeg har haft stærke diskussioner med ASO og håber, at vi kan nå til enighed om fremtiden, siger Lappartient til BBC.
Den britiske kvindelige cykelrytter Sarah Storey siger, at La Course, som blev kørt første gang i 2014, føles som en symbolsk gestus.
- Jeg havde forestillet mig, at løbet ville vokse, indtil det blev et helt flyvefærdigt kvindeligt Tour de France.
Det er ikke sket, skriver hun i en klumme i The Telegraph ifølge Reuters.
- Misforstå mig ikke, det er bedre at have hvilket som helst løb end ingen løb.
Men når du ser på fredagens kvindelige løb og sætter det ved siden af mændenes Tour, så føles det som en symbolsk gestus.
/ritzau/FacebookTwitterKopier linkEmner:Cykelsport|David Lappartient (idrætsleder)|Frankrig|Den Internationale Cykelunion|Amaury Sport Organisation




https://www.dr.dk/nyheder/indland/minister-kaldt-i-samrad-df-vil-skrotte-udflytning-af-telecenter

IndlandMinister kaldt i samråd: DF vil skrotte udflytning af telecenterFlere partier er utrygge ved, at teleovervågning fremover skal ske fra Rumænien.
Søren Espersen er ikke tryg ved, at overvågningen af tre millioner danskeres mobilnetværk fremover skal foregå fra Rumænien og har kaldt Trine Bramsen i samråd.
19.
juli 2019 kl.
12.
25Bemærk: artiklen er mere end 30 dage gammelLæs opForsvarsminister Trine Bramsen (S) bliver nu kaldt i samråd i sagen om udflytning af TDC's centrale teleoperationscenter til Rumænien.
- Det er en meget alvorlig sag, hvis man flytter teleovervågningen fra Frederiksberg til Rumænien.
Det er nok det mindst sikre land i hele Europa.
Vi skal have ministeren til at ændre den beslutning, der er truffet.
Det er ikke bare et enkelt teleselskab, der kan dirigere den slags.
Søren Espersen (DF)- Havde det været Norge eller England havde sagen stillet sig anderledes.
Men det her dur simpelthen ikke, siger udenrigspolitisk ordfører Søren Espersen (DF).
Politiken skriver fredag, at det såkaldte network operations center (NOC) 31.
august udflyttes til Bukarest.
Det sker, i forbindelse med at TDC har indgået aftale med Ericsson om driften af mobilnetværket.
Med udflytningen vil Center for Cybersikkerhed ikke længere kunne stille krav om at sikkerhedsgodkendte ansatte eller at komme på kontrolbesøg.
Espersen er utrygSøren Espersen er ikke tryg ved, at overvågningen af tre millioner danskeres mobilnetværk fremover skal foregå fra Rumænien.
- Vi skal have ministeren til at ændre den beslutning, der er truffet.
Det er ikke bare et enkelt teleselskab, der kan dirigere den slags.
Det er regeringen, der træffer beslutning om vores fælles sikkerhed.
Derfor er det hendes ansvar, at planen skrottes, siger Søren Espersen.
Retsordfører hos De Radikale Kristian Hegaard gav tidligere fredag udtryk for samme bekymring.
- Det er rigtig skidt, at vi ikke kan beskytte danskernes personfølsomme oplysninger bedre, hvis tilsyn og sikkerhedsgodkendelser ikke længere er muligt ved den her flytning til Rumænien, siger han.
Enhedslistens retsordfører, Rosa Lund, deler vurderingen.
- Jeg synes, det er meget problematisk.
Det er tæt på at være en katastrofe, siger hun.
Bramsen vil drøfte sagenForsvarsminister Trine Bramsen (S) oplyser i en skriftlig kommentar til Ritzau, at hun nu vil drøfte sagen med Center for Cybersikkerhed.
- Regeringen ser telenettet som kritisk infrastruktur og dermed også som et spørgsmål om national sikkerhed.
Derfor er det helt afgørende, at der ikke kan stilles spørgsmål ved sikkerheden.
- Såfremt der måtte være tvivlsspørgsmål om dette, har jeg selvsagt en interesse i at disse afklares.
Det samme gælder muligheden for at forbedre sikkerheden yderligere, skriver ministeren.
TDC skriver i en kommentar, at man anser sikkerhed som en "topprioritet", og at man "altid lytter til de danske myndigheders anbefalinger".
Teleselskabet er "ikke i tvivl om, at de (Ericsson, red.
) kan sikre en sikker og stabil drift af vores mobilnetværk".
/ritzau/FacebookTwitterKopier linkEmner:Dansk Folkeparti|Kristian Hegaard (politiker)|Socialdemokraterne|Rumænien|Telebranchen




https://www.dr.dk/nyheder/udland/manden-bag-storm-area-51-staar-frem-det-var-en-spoeg

UdlandManden bag "Storm Area 51" står frem: 'Det var en spøg'Indtil videre har flere end 1,7 millioner personer tilmeldt sig eventet på Facebook.
Byen Amargosa Valley i Nevada er blevet base for mange alien-interesserede turister.
(Arkiv) Af Emil Søndergård Ingvorsen19.
juli 2019 kl.
10.
07Bemærk: artiklen er mere end 30 dage gammelLæs opDet hele var egentlig bare for sjov, da amerikanske Matty Roberts 27.
juni oprettede en begivenhed på Facebook.
Her inviterede han offentligheden til at storme den amerikanske militærbase Area 51 20.
september.
Og de første dage viste ikke en umiddelbar interesse for idéen, men så gik det stærkt.
- Jeg postede det 27.
juni, og det var en form for en spøg.
Og så ventede jeg omkring tre dage, hvor omkring 40 havde tilmeldt sig, og så tog det totalt overhånd - ud af ingenting.
Det er ret vildt, siger Matty Roberts til den Las Vegas-baserede tv-station KLAS-TV, hvor han for første gang røber sin identitet.
Jeg syntes bare, at det ville være en sjov idé for meme-siden.
Og så tog det fart som en skovbrand.
Det er 100 procent satirisk, og det forstår langt de fleste.
Matty Roberts, manden bag Facebook-begivenhedenI skrivende stund har flere end 1,7 millioner Facebook-brugere tilmeldt sig begivenheden 'Storm Area 51, de kan ikke stoppe os alle', mens yderligere 1,3 millioner har vist interesse.
I beskrivelsen for begivenheden kræver arrangørerne, at de vil se de aliens, som de mener militær-basen gemmer på:- Vi mødes alle ved Area 51's turistattraktionscenter og koordinerer vores fremrykning.
Hvis vi laver et Naruto-løb, så kan vi bevæge os hurtigere end deres projektiler.
Lad os se de aliens.
Frygter besøg fra FBIEfter at tilmeldingen til begivenheden løb løbsk, har det amerikanske luftvåben kraftigt opfordret til, at folk holder sig væk fra militærbasens område, der er lukket for offentligheden.
- Area 51 er et træningsanlæg for det amerikanske luftvåben, og vi fraråder enhver person at forsøge at komme ind på det område, hvor vi træner bevæbnede amerikanske styrker, sagde talskvinde for luftvåbnet Laura McAndrews og fortsatte:- Det amerikanske luftvåben er altid klar til at beskytte USA og dets faciliteter.
Matty Roberts forklarer, at han har oprettet begivenheden gennem en Facebook-side, som laver humoristiske indslag - eller memes.
- Jeg syntes bare, at det ville være en sjov idé for meme-siden.
Og så tog det fart som en skovbrand.
Det er 100 procent satirisk, og det forstår langt de fleste, siger han.
Men som tilslutningen til begivenheden stiger og stiger for hver dag, frygter han nu, at han vil få besøg fra FBI, fortæller han i interviewet.
Facebook-begivenheden har indtil videre flere end 1,7 millioner tilmeldteKonspirationsteorier omkranser basenI årtier har basen været genstand for kontroverser, da mange konspirationsteoretikere påstår, at basen bliver brugt som lager for alle de UFO'er, som det amerikanske militær ifølge konspirationerne har indsamlet.
Den amerikanske regering har altid kategorisk afvist, at der skulle eksistere aliens eller UFO'er på basen.
Det har dog ikke stoppet filmskabere, da der er blevet lavet flere dokumentarer og spillefilm omkring basen og dens påståede opmagasinering af aliens og genstande fra det ydre rum.
FacebookTwitterKopier linkEmner:Facebook|USA|United States Air Force|Brande|Skove




https://www.dr.dk/nyheder/udland/dansker-i-sri-lanka-til-turister-kom-tilbage

Bombeangreb i Sri LankaSe temaUdlandDansker i Sri Lanka til turister: Kom tilbage!
DR har besøgt Sri Lanka tre måneder efter terrorangrebene.
Af DR's Asien-korrespondent Philip Khokhar19.
juli 2019 kl.
10.
02Bemærk: artiklen er mere end 30 dage gammelLæs op- Vi er tilbage på det normale.
Det eneste, vi mangler hernede, er turisterne, siger danske Henrik Melder, der har tilbragt de seneste seks år af sit liv i Sri Lanka.
Han sidder på terrassen i sit hjem, cirka en times kørsel fra hovedstaden Colombo, og mindes påskedag, hvor flere terrorangreb ramte landet.
Henrik Melder var selv i nærheden af en af bomberne, da han sammen med sin srilankanske hustru var på vej i kirke i Colombo.
- Angrebene fik arbejdsløsheden til at stige enormt.
Turistindustrien er hårdt ramt.
Og sideindustrierne til turistindustrien er blevet mere eller mindre udslettet, siger Henrik Melder.
Henrik Melder var tæt på et bombeangrebene i påsken.
Tre danske børn omkomTerrorangrebet påskedag kostede 259 livet.
Det gjorde et stort indtryk på mange danskere, da det stod klart, at tre danske børn var blandt de dræbte på Shangri-La hotellet i hovedstaden Colombo.
Børnene var på ferie med deres forældre og en fjerde søskende, der ligesom forældrene overlevede bomberne.
Angrebene på kirker og hoteller blev udført af en gruppe radikaliserede muslimer, der alle var srilankanere.
Det menes, at cellen var inspireret af terrorbevægelsen Islamisk Stat, men de konkrete forbindelser mellem de srilankanske terrorister og IS står stadig ikke klart.
Ubrugte solstole på stranden i Unawatuna i Galle i juli 2019.
Få vestlige turisterUdenfor Shangri-La hotellet, der ligger ud til vandet i hovedstaden, går familier eftermiddagsture og tager selfier foran de høje bølger, der ruller ind over store sten langs promenaden.
De turister, der kommer, er typisk fra Indien og Kina.
Vestlige turister er der kun få af.
Selvom Sri Lanka har været fredeligt i månederne efter angrebene, er der nemlig stadig udbredt frygt for, ar myndighederne ikke har styr på sikkerheden.
Ikke mindst fordi det har vist sig, at sikkerhedstjenesterne var advaret om mulige angreb henover påsken og havde yderst detaljerede beskrivelser af terroristernes planer, uden at handle på informationerne.
Ifølge Ceylon Tourist Board besøgte 71 procent færre turister Sri Lanka i maj i forhold til maj 2018.
I juli er turismen fortsat mere end halveret sammenlignet med året forinden.
Hyacinth Gunawardene bestyrer et badehotel i byen Negombo.
Det stod stort set tomt efter angrebene.
Halvtomme hotellerSelvom turisterne langsomt er ved at vende tilbage til øen i Det Indiske Ocean, har de dog fortsat god plads langs strandene og ved de lyseblå swimmingpools på øens mange hoteller og resorts.
Men hotelbelægningen ser en anelse bedre ud i juli end i maj og juni, fortæller Hyacinth Gunawardene, der bestyrer et badehotel i byen Negombo.
- I begyndelsen var vi virkelig bekymrede, da antallet af turister var meget lavt.
Nogle dage var kun ét eller to værelser optaget, siger Hyacinth Gunawardene.
Hotellet har 112 værelser, og når der er gæster henover sommeren, skyldes det primært, at hotellet har sænket priserne drastisk, sådan så flere srilankanere har råd til at forkæle sig selv med et ophold.
Dannebrog vajer over Henrik Melders bolig i Sri Lanka.
Myndighederne: Vær ekstra forsigtig i Sri LankaNår der faktisk er begyndt at komme lidt flere turister, skyldes det primært, at en række vestlige lande har slækket på advarslerne.
For eksempel opfordrer Udenrigsministeriets Borgerservice danskere til at udvise ekstra forsigtighed i Sri Lanka.
I tiden umiddelbart efter angrebet frarådede myndighederne alle unødvendige rejser til østaten.
I mellemtiden er srilankanere næsten holdt op med at tale om den grufulde påskedag, fortæller Henrik Melder.
Men det er langt fra ensbetydende med, at de voldsomme angreb er glemt.
- Hernede kan man have en stor katastrofe, og tre uger efter er det sådan set glemt, fordi livet skal gå videre.
Men, når man begynder at snakke om det, så kommer minderne frem, siger Henrik Melder.
FacebookTwitterKopier linkEmner:Islamisk Stat|Sri Lanka|Turisme|Terrorisme|Borgerservice




https://www.dr.dk/sporten/kilometer-kilometer-uttrup-ludwig-slaaet-af-tidligere-verdensmester






https://www.dr.dk/nyheder/indland/hvordan-paavirker-gaming-din-hjerne

IndlandHvordan påvirker gaming din hjerne?
I Danmark er der godt gang i computerspillene, men der er delte meninger om konsekvenserne.
Af Stig Haaning Thøgersen19.
juli 2019 kl.
10.
55Bemærk: artiklen er mere end 30 dage gammelLæs opDanske unge er flittige til at fyre op under computeren og lade sig suge ind i den magiske verden af spil.
For i Danmark games der som aldrig før.
Halvdelen af drenge mellem 13 og 19 spiller dagligt på konsol eller computer, og hos mænd i alderen 20 til 29 er tallet 38 procent.
Det viser tal fra DR Medieforskning.
Læs også:Eksperter uenige: Er computerspil digital narko?
En varm kartoffel, når det kommer til gaming, er spørgsmålet om, hvad det egentlig gør ved hjernen.
Det er et spørgsmål, som er svært at svare endegyldigt på, men i videoen herover kigger vi på nogle af de mange forskellige undersøgelser, der er lavet om emnet.
FacebookTwitterKopier link




https://www.dr.dk/sporten/svoemning/svoemme-vm-skal-give-union-svar-efter-turbulent-foraar

Spiseforstyrrelser i elitesportSe temaSvømningSvømme-VM skal give union svar efter turbulent forårVM i Sydkorea kommer til at vise, hvor danskerne netop nu står i forhold til resten af verden.
Pernille Blume (til venstre.
), Jeanette Ottesen (nummer to fra venstre) og Mie Ø.
Nielsen (til højre) er alle en del af det danske svømmelandshold ved VM i sydkoreanske Gwangju, der indledes i weekenden.
(Arkivfoto) 19.
juli 2019 kl.
09.
29Bemærk: artiklen er mere end 30 dage gammelLæs opFørste halvdel af 2019 har været en turbulent periode for dansk svømning.
Efter afsløringer om kritisable træningsmetoder på Det Nationale Træningscenter (NTC) fra 2003 til 2013 har Danmarks Idrætsforbund (DIF) og Team Danmark iværksat en uvildig undersøgelse af, hvad der er foregået.
Hvis vi kan være godt med, så viser det, at vi har nogle svømmere, der har været gode til at håndtere det stress og de forstyrrelser, der har været.
Lars Green Bach, Sportschef i Dansk SvømmeunionI juni kom det frem, at svømmetrænerne på NTC Martin Truijens og Mads Bjørn Hansen havde sagt deres job op på grund af uenigheder med Dansk Svømmeunion.
Det fik elitesvømmerne til i en fælles besked at erklære deres mistillid til ledelsen i unionen.
God stemning og godt humørAlligevel er træningen op til årets hele store konkurrence, VM i langbane i Sydkorea, der indledes i weekenden, trods de mange negative historier gået godt efter omstændighederne.
Det danske VM-holdAlexander Aslak NørgaardAnton Ørskov IpsenEmilie BeckmannEmily GantriisJeanette OttesenJulie Kepp JensenMathilde SchrøderMie Ø.
NielsenPernille BlumeSigne BroTobias BjergViktor Bromer.
Det fortæller sportschef i Dansk Svømmeunion Lars Green Bach.
- Mange af svømmerne har, til trods for at der er ting, de ikke har været enige i eller haft forståelse for, gjort det godt og arbejdet på at nå de mål, de har foran sig i form af VM og OL-kvalifikation i næste sæson.
Læs også:Kammeradvokaten skal stå for uvildig undersøgelse i svømmesag- De orienteringer, jeg har fået, har gået på, at der har været god stemning og godt humør.
Det hjælper jo også at komme lidt væk fra det hele og fokusere på det, der er den egentlige opgave.
Det er svømmerne og de trænere og eksperter, der er omkring dem, så vidt jeg har forstået, lykkedes rigtig godt med, siger Lars Green Bach.
Han har fra Danmark fulgt VM-holdet, som op til verdensmesterskaberne har trænet i japanske Nagano for blandt andet at vende sig til tidsforskellen.
Svømmerne kommer næste år til at træne samme sted op til OL i Tokyo.
- Nogle har været mere påvirket af de ting, der er foregået, end andre, så det er forskellige udgangspunkter, men vi har samme forventninger til, at man går ud og kæmper for de danske farver, som vi altid har, og at vi hjælper hinanden med at holde det fokus, som det kræver, når man kæmper mod resten af verden, siger Lars Green Bach.
Viktor B.
Bromer er en af dem, der skal forsøge at svømme en VM-medalje hjem til Danmark.
Skal tage temperaturen på dansk svømningVM er normalt en oplagt mulighed for at sammenligne sig med resten af verden, men på grund af den turbulente optakt bliver dette års mesterskaber i højere grad end tidligere en test af, hvordan dansk svømning har det, mener Lars Green Bach.
- Det allervigtigste bliver at se, hvor vi er rent sportsligt i forhold til resten af verden, på trods af det der er sket i vores egen andedam.
Hvor godt kan vi være med?
Læs også:Svømmer græd af smerte, men blev nægtet behandling af landstræneren- Hvis vi kan være godt med, så viser det, at vi har nogle svømmere, der har været gode til at håndtere det stress og de forstyrrelser, der har været.
- Hvis der er nogen, der ikke lykkedes med det, så viser det, at der stadig er et stykke arbejde, der skal gøres.
Så det bliver vigtigt at få klarlagt.
Hvor er svømmerne, i forhold til at vi kan hjælpe bedst muligt på vej til OL og gode resultater næste sommer?
, spørger sportschefen retorisk.
Lars Green Bach indrømmer gerne, at han helst havde været forårets negative historier foruden.
Det har handlet for meget om noget, der er sket for lang tid siden, lyder det.
- Dermed ikke sagt, at der ikke er kommet noget læring ud af det i forhold til, hvordan tingene har været, hvordan de er i dag, og hvordan vi kan gøre det endnu bedre.
Det tager vi selvfølgelig med, siger han.
VM i svømning begynder natten til søndag dansk tid.
/ritzau/FacebookTwitterKopier linkEmner:Danmarks Idrætsforbund|Dansk Svømmeunion|Svømmesport|Sydkorea|De Olympiske Lege




https://www.dr.dk/nyheder/udland/iran-om-odelagt-drone-vi-har-ikke-mistet-nogen-drone

UdlandIran om ødelagt drone: Vi har ikke mistet nogen droneDen drone, som USA hævder at have ødelagt, kan være deres egen, lyder det fra stedfortrædende iransk minister.
19.
juli 2019 kl.
08.
44Bemærk: artiklen er mere end 30 dage gammelLæs opTorsdag aften dansk tid meddelte USA's præsident, Donald Trump, at et amerikansk krigsskib havde ødelagt en iransk drone nær Den Persiske Golf.
Men det benægter Irans stedfortrædende udenrigsminister, Abbas Araghchi, i et opslag på det sociale medie Twitter fredag.
- Vi har ikke mistet nogen drone i Hormuzstrædet eller nogen andre steder, skriver Araghchi.
- Jeg er bekymret for, at USS Boxer (amerikansk skib, red.
) har skudt deres egen drone ned ved en fejl, lyder det videre fra stedfortræderen.
Da landets udenrigsminister, Mohammad Javad Zarif, bliver spurgt til den ødelagte drone under et FN-møde i New York i USA, har han heller ikke meget at tilføje.
- Ingen informationer om en manglende drone, siger udenrigsministeren ifølge nyhedsbureauet AP.
Meldingen fra landets militær ifølge AFP fredag morgen er også, at alle landets droner er vendt sikkert tilbage.
Læs også:USA har ødelagt iransk drone i HormuzstrædetUSA var nødsaget til at ødelægge dronenDonald Trump meddelte, at dronen nærmede sig skibet "USS Boxer", der følte sig nødsaget til at ødelægge den iranske drone.
Dronen udgjorde en trussel mod skibets og dets besætning, lød vurderingen fra det amerikanske skib.
Trump vurderer, at der derfor var tale om en "forsvarshandling".
Dronen befandt sig omkring 900 meter fra det amerikanske skib i Hormuzstrædet mellem Den Persiske Golf og Omanbugten.
I de seneste uger har situationen i området været særligt anspændt.
- Det her er det seneste af flere provokerende og fjendtlige aktioner fra Iran mod skibe i internationalt farvand, siger Trump ifølge nyhedsbureauet AFP.
20.
juni skød Iran en amerikanske drone ned i Hormuzstrædet.
Torsdag meddelte Irans Revolutionsgarde, at de havde tilbageholde et skib i Den Persiske Golf.
Det er endnu uvist, hvilket skib der er tale om, men ifølge billeder fra landets statslige tv-kanal ser det ud til, at der er tale om et skib fra De Forenede Arabiske Emirater.
/ritzau/FacebookTwitterKopier linkEmner:Donald Trump (politiker)|Iran|USA|Boxer TV|Militær




https://www.dr.dk/nyheder/indland/eksperter-om-udflytning-af-kritisk-infastruktur-til-rumaenien-meget-betaenkeligt-og

IndlandEksperter om udflytning af kritisk infastruktur til Rumænien: 'Meget betænkeligt' og 'kritisk' Hjertet af Danmarks største telenetværk TDC flyttes til Rumænien.
TDC udflytter kritisk infrastruktur til Rumænien.
Af Emil Søndergård Ingvorsen19.
juli 2019 kl.
08.
41Bemærk: artiklen er mere end 30 dage gammelLæs opDe røde alarmer bør lyse, når hjertet af Danmarks største telenetværk TDC flyttes til Rumænien 31.
august.
Det betyder nemlig, at Center for Cybersikkerhed under Forsvarets Efterretningstjeneste ikke længere kan føre tilsyn med televirksomheden og dets kritiske infrastruktur.
Et tilsyn, som de har pligt til at føre inden for landets grænser, da der er tale om kritisk infrastruktur.
Det siger John Foley, der er it-sikkerhedsekspert og tidligere analytiker i Center for Cybersikkerhed, efter Politiken som de første skrev om udflytningen.
Læs også:Kontrol med kernen i TDC's mobilnet flytter til Rumænien- Det er meget betænkeligt ud fra et sikkerhedsmæssigt synspunkt.
Ikke mindst fordi der ikke er mulighed for at føre det tilsyn fra Forsvarets Efterretningstjeneste og Center for Cybersikkerheds side, som de har mulighed for at føre uanmeldt i Danmark, siger han og fortsætter:- Som jeg ser det, så har de ikke mulighed for at efterleve den lovgivning, der er på området.
De har ikke mulighed for at troppe op i Rumænien og påberåbe sig ret til at komme ind uanmeldt, som man kan i Danmark.
Vi ved ikke, om de på en eller anden måde tilflyder tredjepartslande, som dermed får indsigt i vores informationer.
It-sikkerhedsekspert John FoleyDet bliver bakket op af Jan Kaastrup, der er teknisk direktør i it-sikkerhedsfirmaet CSIS.
- Det er selvfølgelig kritisk, at det kommer en tak længere fra vores kontrol.
Det åbner for en række sikkerhedsmæssige problemstillinger, men som ikke er ukendte.
På mange andre områder gør vi det samme, siger han.
Over for Politiken bekræfter Center for Cybersikkerhed i en mail, at de ikke har lovhjemmel til at føre tilsyn uden for Danmarks grænser.
Ingen sikkerhedFor medarbejdere i den centrale del af TDC's netværk kaldet network operations center, NOC, kræver Center for Cybersikkerhed i dag, at medarbejderne skal sikkerhedsgodkendes af Forsvarets Efterretningstjeneste.
Og det gør det yderligere problematisk, at man flytter hjertet af Danmarks største telenetværk til Rumænien, mener it-sikkerhedsekspert John Foley.
- Jeg er betænkelig ved, at de medarbejdere, som bearbejder de danske forhold og data, ikke har den nødvendige klassificering, der forlanges herhjemme, siger han.
I sidste ende ved vi ikke, hvordan medarbejderne i Rumænien vil behandle vores informationer, fortæller it-sikkerhedseksperten.
- Vi ved ikke, om de på en eller anden måde tilflyder tredjepartslande, som dermed får indsigt i vores informationer, siger han og tilføjer:- Jeg siger ikke, at det rumænske NOC eller Ericssons NOC dernede vil samle alle data og så måske videreformidle dem.
Det har jeg ikke noget belæg for at udtale mig om, men den tekniske mulighed er absolut til stede.
Center for Cybersikkerhed, TDC og Ericsson betoner alle over for Politiken, at man vil kunne opretholde en høj sikkerhed fra Rumænien.
Men parterne kommer ikke nærmere ind på hvordan.
FacebookTwitterKopier linkEmner:Center for Cybersikkerhed|Rumænien|TDC|Efterretningstjenester|Jan Kaastrup (erhvervsleder)




https://www.dr.dk/nyheder/viden/kroppen/din-mor-havde-ret-det-er-sundt-kede-sig

KroppenDin mor havde ret: Det ER sundt at kede sig Du bliver mere kreativ, hvis du bruger noget af den lange sommerferie på at kede dig.
Af Line Bak Julsgaard og Video: Stig Haaning Thøgersen19.
juli 2019 kl.
06.
28Bemærk: artiklen er mere end 30 dage gammelLæs opTelefonen er gået tør for strøm, der er ingen oplader i nærheden, og alle dine venner er ude at rejse.
Sommerferien kan føles lang, hvis din kalender ikke er fyldt med aftaler som i hverdagen.
Måske har du fået at vide som barn, at det er sundt at kede sig.
Og ifølge to eksperter, er der faktisk noget om snakken.
- Kedsomhed er blevet en mangelvare i dag.
Den er formentlig forudsætningen for, at mennesker er kreative, siger Einar Baldvin Baldursson, der er lektor inden for arbejds- og organisationspsykologi på Aalborg Universitet.
Kedsomhed træner din hjerne i at huskeI en travl hverdag bliver hjernen dårligere til at huske, fordi vi er mere stressede, end når vi har god tid.
Derfor bliver erindringer fra hverdagen forsimplet, forklarer Einar Baldvin Baldursson.
- Når man dagdrømmer eller grubler over en situation, træner man sin hjerne til at huske bedre og mere detaljeret som for eksempel dufte eller følelser, siger han.
Det er vigtigt, at unge træner sig op i at kede sig.
For tankemylder skaber autentisk kreativitet i stedet for kopier.
Einar Baldvin Baldursson, Aalborg Universitet.
Også professor inden for børne- og ungdomspsykiatrien på Syddansk Universitet, Niels Bilenberg, er enig i, at vi måske burde kede os lidt mere.
- I stort set hele den vestlige verden er der jo ikke nogen, der når rigtigt at kede sig, fordi vi altid har en telefon lige ved hånden.
Men det kunne måske være sundt at prøve at slukke og se, hvad der sker, siger Niels Bilenberg.
Du vil hellere have stød end at kede digSelvom det i sin natur lyder ret kedeligt at kede sig, så kan det faktisk være grundlaget for nye originale idéer og innovation.
- Det er vigtigt, at unge træner sig op i at kede sig.
For tankemylder skaber autentisk kreativitet i stedet for kopier.
Einstein beskriver en proces af tankemutation, der gør mennesker i stand til at genanvende tanker i nye situationer - og det er på den måde, vi bliver klogere, siger Einar Baldvin Baldursson.
Men selvom kedsomhed i virkeligheden kan være rigtig sundt for vores hjerne, så kan det føles pinefuldt.
Det viser 11 studier kaldet “Just think” fra Harvard University og Viginia University fra 2014.
Undersøgelserne viste, at mennesker generelt foretrækker at påføre sig selv smerte frem for at kede sig.
Her skulle forsøgspersonerne sidde i et tomt rum og tænke imellem seks og 15 minutter.
De havde fået udleveret et apparat, der gav stød, og størstedelen af dem gav sig selv stød i stedet for at tænke.
- Når vi foretrækker en negativ stimulation frem for ingen stimulation, er det fordi ingen stimulation er blevet farligt og uvist.
Vi er så tryghedssøgende, at vi hellere vil tilvælge noget, vi ved gør ondt, end at vælge noget vi ikke ved, hvad indeholder, siger Niels Bilenberg.
Telefonen er ikke kun dårligt selskabDin smartphone i lommen giver dig adgang til et nærmest uendeligt univers af sociale medier, underholdning og information.
Den mulighed havde man ikke for 20 år siden.
Så hvis dine forældre synes, at du har et lidt for tæt forhold til din telefon, er der måske ikke noget mærkeligt i det.
- Der er tale om en generationskløft.
Smartphones skaber en ny verden for unge i dag, og derfor vil de typisk søge morskab i korte episoder.
Det er jo ikke tilfældigt, at en youtube-video typisk varer tre minutter, siger Einar Baldvin Baldursson.
Kedsomhed er en mangelvare, fordi telefonen altid er tilgængelig.
Men de kreative tanker fylder bedst, hvis vi træner vores hjerne til at kede sig, mener lektor i arbejds- og organisationspsykologi hos Aalborg Universitet, Einar Baldvin Baldursson.
Selvom vi let glider ind i virtuelle universer, så handler det om at gøre den fysiske verden fed igen.
- Vi skal igen forsøge at skabe en fysisk verden, som stimulerer flere dele af hjernen i stedet for at blive suget ind i en verden af teknologi, siger han.
Men telefonen er ikke kun dårligt selskab.
Den bør bare have følgeskab af andre former for aktivitet.
- Der er masser af det, der foregår på en smartphone, som også er lærerigt.
Men selvom der er et virtuelt fællesskab, har vi også brug for at blive stimuleret på andre måder.
For eksempel kan det være en god idé at tænke i fysiske aktiviteter som fodbold, nævner Niels Bilenberg.
FacebookTwitterKopier linkEmner:Aalborg Universitet|Sundhed og velvære|Youtube|Harvard University|Forbrugerelektronik




https://www.dr.dk/sporten/cykling/tourdefrance/dagens-etape-kampen-mod-uret-vil-ryste-klassementet-og-kan-give-dansk

Tour de FranceDAGENS ETAPE Kampen mod uret vil ryste klassementet og kan give dansk topresultatDen eneste enkeltstart kan få stor indflydelse på, hvordan resten af etaperne bliver grebet an.
Af Frederik Palle og Tobias Boldt19.
juli 2019 kl.
08.
55Bemærk: artiklen er mere end 30 dage gammelLæs opDer er stadig så utrolig mange spørgsmålstegn i årets Tour de France.
Der har været masser af dramatik, men hvis klassementsrytterne har en hemmelighed såsom dårlige eller gode ben, så er den ikke blevet vist til offentligheden endnu.
Det kan den blive i dag på den 27,2 kilometer lange enkeltstart, fordi hvis man ikke har gode ben der, så kan det ikke skjules.
Derfor bliver det også en meget vigtig dag for klassementsrytterne heriblandt danske Jakob Fuglsang.
Distancen tyder ikke på, at der kommer enorme forskelle, men en rytter som Geriant Thomas har helt sikkert planlagt at vinde tid her.
Danskernes starttider14.
05 Kasper Asgreen14:11 Lars Bak14:14 Michael Mørkøv14:30 Christopher Juul Jensen14:41 Magnus Cort15:07 Mads Würtz15:34 Søren Kragh Andersen15:39 Michael Valgren16:51 Jakob FuglsangFuglsang selv sagde efter gårsdagens etape, at han også håber på at vinde noget tid på sine konkurrenter, og han viste også i Criterium du Dauphiné, at hans enkeltstart er blevet bedre, end den har været, med en niendeplads.
Terrænet er kuperet uden at være vildt krævende, så selvom der er et par små stigninger på, så bliver det ren overlevelse for klatrere som Mikel Landa og Nairo Quintana.
Det kunne blive en stor dansk dagNogle gange er de optimistiske danske briller måske lidt for prægende i forudsigelserne herhjemme, men i dag er der god opbakning fra internationale eksperter også – etapevinderen kan være dansk.
Søren Kragh Andersen er det bedste danske bud i dag.
Han sagde til DR i forgårs, at han ville spare kræfter i går med henblik på enkeltstarten i dag.
Det er et tegn på, at han selv har pilen rettet mod noget stort.
Her er ruteprofilen for enkeltstarten på 13.
etape.
Med sin tredjeplads på den lange enkeltstart i Schweiz Rundt har han også vist, at han er blandt de bedste i verden, og med Rohan Dennis’ exit i går er danskeren rykket et skridt op på favoritlisten.
Kasper Asgreen er også et virkelig godt dansk bud, men det har været tydeligt for alle, at han har brugt rigtig mange kræfter i den første halvdel af Touren, og det har han heller ikke lagt skjul på selv.
- Jeg har helt sikkert tabt rigtig mange kræfter på at sidde og føre.
Jeg skal nok lige have en snak med mine sportsdirektører og se, hvad de siger.
- Derefter tager vi en beslutning, om jeg kører fuld gas eller ej, siger Kasper Asgreen.
Geraint Thomas, Wout van Aert og den firedobbelte verdensmester i enkeltstart Tony Martin er blandt favoritterne i et felt, hvor det faktisk er ret åbent.
FacebookTwitterKopier linkEmner:Geraint Thomas (cykelrytter)|Jakob Fuglsang (cykelrytter)|Kasper Asgreen (cykelrytter)|Cykelsport|Frankrig




https://www.dr.dk/nyheder/politik/dansk-stop-salg-af-fossilbiler-i-2030-i-strid-med-eu-lov

PolitikDansk stop for salg af fossilbiler i 2030 i strid med EU-lovDet kræver en ændring af EU-lovgivningen, hvis Danmark skal få lov til at indføre et sådant forbud.
Tyskland, Frankrig og Italien har store interesser i netop reguleringen af bilproducenterne, da landene har en stor bilindustri.
(Arkivfoto) 19.
juli 2019 kl.
06.
17Bemærk: artiklen er mere end 30 dage gammelLæs opDet vil ikke være muligt for Danmark at forbyde salg af nye benzin- og dieselbiler fra år 2030, som både den tidligere og nuværende regering ellers ønsker.
Det skriver Berlingske på baggrund af et brev sendt fra den polske EU-kommissær Elzbieta Bienkowska til Folketingets Europaudvalg.
Et sådant forbud er nemlig i strid med EU-lovgivning, skriver kommissæren.
- I henhold til gældende EU-typegodkendelseslovgivning er et fuldstændigt forbud mod markedsføring, import eller registrering af nye benzin- og dieselbiler i en medlemsstat ikke foreneligt med EU-lovgivningen, skriver Elzbieta Bienkowska til Europaudvalget.
Læs også:Socialdemokratiet vil forbyde salg af dieselbiler fra 2030Kræver ændring af lovenDermed kræver det selvsagt en ændring af EU-lovgivningen, hvis Danmark skal få lov til at indføre et sådant forbud.
Og det kan blive ganske svært at nå til tiden.
Det mener i hvert fald professor i statskundskab ved Københavns Universitet Peter Nedergaard, der ser en deadline i 2030 som "optimistisk".
Ikke mindst fordi Tyskland har meget store interesser i netop bilproduktion og lovgivningen for producenterne.
- Det er klart, at elbilområdet er et grænseoverskridende fænomen.
Bilerne kører på tværs af landegrænser, og de produceres og sælges internt i hele EU.
Derfor bliver området nødt til at blive reguleret på EU-plan.
- Spørgsmålet er så, hvordan reguleringen af elbilområdet skal gennemføres.
Det er klart, at Tyskland som førende bilproducent har store interesser heri, siger han.
Skal tages op i ministerrådI samme brev opfordrer den polske kommissær dog til, at diskussionen tages op i ministerrådet.
Det kan ske ved, at Danmark sender en forespørgsel til formandskabet i ministerrådet.
Hvorvidt regeringen ønsker det, har Berlingske ikke kunnet få svar på.
Avisen har forsøgt at få en kommentar fra miljø- og fødevareministeren, Lea Wermelin (S), klima,- energi- og forsyningsministeren, Dan Jørgensen (S), samt transportminister Benny Engelbrecht (S) og klima- og energiordfører Anne Paulin (S).
/ritzau/FacebookTwitterKopier linkEmner:Benny Engelbrecht (politiker)|Dan Jørgensen (politiker)|EU|EU-forhold|Tyskland




https://www.dr.dk/sporten/cykling/glem-maendene-i-touren-en-stund-verdens-bedste-kvinder-folder-sig-ud-i-pau

CyklingGlem mændene i Touren for en stund: Verdens bedste kvinder folder sig ud i PauDet internationale kvindefelt kører i dag La Course på den samme rute, som Tour de France-rytterne kører enkeltstart på.
Kvindernes La Course bliver afholdt i dag i Pau.
Af Frederik Palle19.
juli 2019 kl.
07.
15Bemærk: artiklen er mere end 30 dage gammelLæs opDen berømte Tour de France-by Pau er fyldt med verdensklasse i dag.
Ikke nok med at hele Tour de France-feltet kører den afgørende enkeltstart, så er de fleste af verdens bedste kvinder på en cykel også til stede.
De skal nemlig køre endagsløbet La Course, der er arrangeret af ASO, som også står bag Tour de France.
Det har været afholdt siden 2014, hvor man de tre første år valgte at køre det på Champs-Elyseés før herrerne, mens man de seneste to år har afholdt løbet i Alperne.
I år foregår løbet så på herrernes enkeltstartsrute i Pau, hvor kvinderne skal køre fem omgange foran alle de fans, som venter på, at Tour-feltet kommer forbi senere.
Det glæder da også en af de deltagende danskere i løbet, at man har den her mulighed.
Birgitte Krogsgaard var i AftenTour i går aftes.
Se hele interviewet med hende.
- Jeg tror, at det er ekstremt vigtigt for kvindecykling, som jo er en sport i stor vækst og en professionel sport, men det er stadig en ny og ikke særlig eksponeret sport, siger Birgitte Krogsgaard, der kører for det danske hold Team Virtu.
- Det er vigtigt, at vi har events som de her i verdens største cykelløb, at vi er en del af det og viser flaget.
Vi viser unge piger og kvinder, at professionel cykling er en sport for dem, forklarer hun.
Det bliver dog næppe hende, som kommer til at vise det danske flag frem i løbet.
I stedet skal man nok nærmere rette øjnene mod Cecilie Uttrup Ludwig fra Bigla Pro Cyling og Annika Langvad fra Boels-Dolmans, der begge har hentet fremragende resultater i denne sæson.
Ingen af de to har dog fået en optimal optakt til løbet.
Cecilie Uttrup Ludwig styrtede lige op til det netop overståede Giro Rosa, og derfor var hendes samlede 14.
plads også en anelse under hendes vanlige høje niveau.
Her er ruten for kvindernes La Course.
Også Annika Langvad styrtede for godt en måned siden, hvor hun både fik en brækket hånd og et brud på skulderbladet, så det er et spørgsmålstegn, hvor hun står.
Langvad er jo stadig et nyt navn på landevejen, da hun jo har satset sin karriere på mountainbike, hvor hun er blevet verdensmester seks gange.
Men i foråret endte hun på podiet to gange i to af de største løb, så hun skal ikke afskrives i dag.
Ruten er 121 kilometer lang og skal igennem et kuperet terræn.
Vi har udpeget fem internationale favoritter.
Annemiek van Vleuten, Mitchelton-ScottAnnemiek van Vleuten er den stærkeste kvinde på en cykel lige nu.
Uden at være alt for hård mod konkurrenterne, så kan man godt sige, at der er Annemiek van Vleuten, og så er der alle de andre i øjeblikket.
Det virker som om, at den hollandske toprytter selv vælger, hvad hun vil vinde.
I det netop afsluttede Giro Rosa var hun suveræn i en sådan grad, at hun havde drænet spændingen ud af løbet allerede halvvejs.
Men det er primært i bjergene, at van Vleuten er suveræn, og dem er der ikke på dagens rute, så det åbner op for andre.
Anna van der Breggen, Boels-DolmansAnna van der Breggen blev verdensmester sidste år.
En af dem kunne være hendes evige konkurrent Anna van der Breggen.
Hun har været den eneste, som reelt set har truet landsmandinden på det seneste, og hun sluttede da også nummer to i Giro Rosa – efter van Vleuten.
Van der Breggen kører på samme hold som Annika Langvad, og måske kan de to sammen prøve at presse Mitchelton-Scott-kaptajnen.
De kender i hvert fald hinanden rigtig godt efter at have vundet maratonløbet i mountainbike Cape Epic sammen tidligere på året.
Marianne Vos, CCC-LivMarianne Vos blev europamester i Herning tilbage i 2017.
Skulle man udpege en ”kannibal” ligesom Eddy Merckx hos herrerne, så er det umuligt at komme uden om hollandske Marianne Vos.
Den tredobbelte verdensmester har domineret kvindecykling de seneste knap 15 år, men de senere år er hun blevet mere menneskelig – eller det troede man i hvert fald.
Fordi i det føromtalte Giro Rosa vandt hun hele fire etapesejre.
Det bliver for hårdt for hende, når der er bjerge på programmet, men det er der ikke på dagens rute, og derfor er hun et virkelig godt bud på en vinder med sine eminente afslutningsevner.
Katarzyna Niewiadoma, Canyon SRAMKatarzyna Niewiadoma er det bedste bud til at true den hollandske trio.
Da polakken først for alvor trådte ind på den internationale scene, gjorde hun det med en så høj fart, at folk troede hun var en kommende verdensstjerne.
Siden er tempoet sat en smule ned, men det betyder ikke, at hun ikke hører med til eliten.
Senest havde Niewiadoma førertrøjen i Giro Rosa, inden Annemiek van Vleuten tog den fra hende, men i sidste ende blev det til en samlet 5.
plads.
Canyon SRAM-kaptajnen er en fantastisk væddeløber, og det får hun brug for i dag.
Elizabeth Deignan, Trek-SegafredoElizabeth Deignan er tilbage på den internationale topscene.
Den 30-årige brite er tilbage på den internationale topscene efter at have sat karrieren på midlertidig pause i en sæson på grund af graviditet.
Men ”Lizzie” er kommet tilbage på sit høje niveau, og det viste hun senest i Energy Women’s Tour på hjemmebane i England, som hun vandt samlet.
Den tidligere verdensmester er bestemt også en god afslutter i en mindre gruppe, så hun vil uden tvivl forsøge at gøre det hårdt, så de tungeste sprintere ikke kommer med til målstregen.
Du kan se La Course på TV 2 fra klokken 10.
00 eller følge det herinde på DR.
dks liveopdatering.
FacebookTwitterKopier linkEmner:Annika Langvad (cykelrytter)|Cecilie Uttrup Ludwig (cykelrytter)|Cykelsport|Mitchelton-Scott|Frankrig




https://www.dr.dk/nyheder/politik/rode-partier-vil-forbyde-braendeovne-i-huse-med-fjernvarme

PolitikRøde partier vil ­forbyde brændeovne i huse med fjernvarmeEnhedslisten og SF er klar til at forbyde brændeovne i husstande, der har fjernvarme.
Ifølge en rapport fra Nationalt Center for Miljø og Energi dør 550 danskere årligt for tidligt på grund af partikler fra brændeovne.
(Arkivfoto) 19.
juli 2019 kl.
02.
52Bemærk: artiklen er mere end 30 dage gammelLæs opDet skal være forbudt at bruge brændeovne i husstande med fjernvarme.
Det mener Enhedslisten og SF, der nu lægger pres på S-regeringen.
Det skriver Kristeligt Dagblad.
Det giver ikke mening med brændeovne i private hjem, når partikelforureningen er så skadelig, mener Søren Egge Rasmussen, energiordfører for Enhedslisten.
- I de områder, hvor man både har brændeovne og fjernvarme, synes jeg ikke, det giver mening.
Der har man en fælles varmeforsyning, det er i tæt bebyggelse, og så synes jeg, man skal forbyde brændeovne, siger han til Kristeligt Dagblad.
Søren Egge Rasmussen mener, at det bør være et emne i de kommende finanslovsforhandlinger.
I SF er man også klar til at indføre et forbud, fortæller miljøordfører Carl Valentin.
- Der er ingen tvivl om, at når brændefyring står for cirka 65 procent af den samlede udledning af skadelige partikler i Danmark, så er det noget, vi er nødt til at tage alvorligt, oplyser Carl Valentin til Kristeligt Dagblad.
Ikke sat tidsfrist påPartierne giver ikke en tidsfrist for, hvornår et eventuelt forbud skulle træde i kraft.
Der findes i alt 750.
000 brændeovne i danske hjem landet over, og forskere har tidligere kaldt brændeovne for den største luftforurener af alle.
Ifølge en rapport fra Nationalt Center for Miljø og Energi fra 2017 dør 550 danskere årligt for tidligt på grund af luftforurenende partikler fra brændeovne.
Kristian Hegaard, midlertidig politisk ordfører for De Radikale, siger, at partiet er klar til at gå i "seriøse forhandlinger" om en løsning, som den Enhedslisten og SF foreslår.
Den netop afgåede regering har afsat 30 millioner kroner i 2019 og 16 millioner kroner i 2020 på den seneste finanslov, så man kan få et tilskud til en ny og mere miljøvenlig brændeovn, såfremt man udskifter en brændeovn fra før 1995.
/ritzau/FacebookTwitterKopier linkEmner:Kristian Hegaard (politiker)|Søren Egge Rasmussen (politiker)|Boligopvarmning|Enhedslisten|Kristeligt Dagblad




https://www.dr.dk/nyheder/udland/jordbundne-fly-koster-boeing-over-32-milliarder-kroner

Boeing 737 MAX 8Se temaUdlandJordbundne fly koster Boeing over 32 milliarder kronerBoeing hensætter en engangsudgift på 32,5 milliarder kroner for at dække for tabet af jordbundne 737 MAX-fly.
Den meget udbredte flytype har siden marts holdt stille i store dele af verden.
19.
juli 2019 kl.
04.
05Bemærk: artiklen er mere end 30 dage gammelLæs op737 MAX-flykrisen koster Boeing 4,9 milliarder dollar efter skat i andet kvartal af regnskabsåret.
Det oplyser den amerikanske flyproducent i en pressemeddelelse torsdag.
De 4,9 milliarder dollar - svarende til 32,5 milliarder kroner - vil blive bogført som en engangsudgift i kvartalsregnskabet.
Den store økonomiske lussing er beregnet ud fra, hvad Boeing estimerer at have tabt på at have holdt producentens 737 MAX-fly på jorden efter to dødsulykker, og hvad Boeing estimerer at tabe i fremtiden.
Læs også:Boeing indrømmer: Vi begik en fejlHar holdt stille siden martsDen meget udbredte flytype har siden marts holdt stille i store dele af verden.
Den beslutning blev truffet, efter at to fly af typen 737 MAX på kort tid styrtede ned, umiddelbart efter de var lettet i henholdsvis Etiopien og Indonesien.
Tilsammen blev 349 personer dræbt i de to flystyrt.
Indstillingen af flyene har blandt andet kostet det norske luftfartsselskab Norwegian dyrt.
17 af selskabets fly har været ramt af flyveforbuddet, hvilket har kostet 400 millioner norske kroner i andet kvartal, oplyste Norwegian tidligere i juli.
Det svarer til omkring 310 millioner danske kroner.
Luftfartsselskaber verden over forventer ikke at bruge Boeings 737 MAX-fly før tidligst november.
Den store engangsudgift resulterer i en nedgang på 5,6 milliarder dollar - 37 milliarder kroner - i Boeings omsætning i andet kvartal.
/ritzau/ReutersFacebookTwitterKopier linkEmner:Boeing|Norwegian|Økonomi|Flyselskaber|Etiopien




https://www.dr.dk/sporten/cykling/tourdefrance/verdensmester-rohan-dennis-om-mystisk-tour-exit-den-rigtige-beslutning

Tour de FranceVerdensmester Rohan Dennis om mystisk Tour-exit: 'Den rigtige beslutning'Enkeltstartsspecialisten trak sig på mystisk vis fra Tour de France torsdag - dagen før løbets enkeltstart.
Rohan Dennis er verdensmester i enkeltstart og var en af de absolutte favoritter til at vinde fredagens enkeltstart i Touren.
19.
juli 2019 kl.
08.
11Bemærk: artiklen er mere end 30 dage gammelLæs opForvirringen var total, da Rohan Dennis torsdag trak sig fra Tour de France tilsyneladende uden nogen grund.
Nu udtaler australieren sig selv om det mystiske exit i en pressemeddelelse fra sit hold, Bahrain Merida.
Læs også:Stor mystik rammer Tour-feltet: Verdensmester udgår i raseri på holdetRohan Dennis’ blå bogFødt i Australien den 28.
maj 1990 (29 år)Verdensmester i enkeltstart (2018)Har vundet etapesejre i både Tour de France, Giro d’Italia og Vuelta a EspañaVandt Tour Down Under (2015) og USA Pro Cycling Challenge (2015)National mester i enkeltstart (2016, 2017 og 2018- Jeg er meget skuffet over at skulle forlade løbet på dette tidspunkt.
Enkeltstarten har selvfølgelige været et stort mål for mig og holdet, men i forhold til min nuværende følelse var det den rigtige beslutning at trække mig, siger han.
Dennis er verdensmester i enkeltstart og var en af de absolutte favoritter til at vinde fredagens enkeltstart i Touren.
- Jeg ønsker mine holdkammerater det bedste i den resterende del af løbet og vil gerne takke alle Tour de France-fans, som har heppet på mig både derhjemme og i vejkanten siden Bruxelles (hvor Touren startede, red.
).
- Forhåbentlig vil jeg vende tilbage og konkurrere i dette fantastiske løb igen i den kommende sæson, siger Dennis i pressemeddelelsen.
Læs også:ETAPEN PÅ 1 MIN Yates vinder første etape i Pyrenæerne: Favoritterne rullede i målSkuffelse og forvirring hos holdetDet var i forplejningszonen på 12.
etape, at australieren pludselig stod af cyklen, nægtede at køre videre og trak sig ud af Tour de France.
Det mystiske exit overraskede alle, selv hans eget hold Bahrain Merida.
- Vi er også forvirrede.
Lad os bare sige, at jeg er skuffet over, hvad der skete med Rohan, for vi havde store forventninger til ham i morgen (fredag, red.
), sagde Bahrain Meridas ledende sportsdirektør, Gorazd Stangelj, efter etapen.
Rohan Dennis vandt i september sidste år sin første medalje ved et VM, da det australske tempoikon tog guldmedaljen foran Tom Dumoulin ved herrernes VM i enkeltstart.
Den tidligere norske sprinter og etapevinder i Touren Thor Hushovd fortæller, at farvellet skyldtes problemer med den enkeltstartscykel, som Dennis skulle bruge på fredagens enkeltstart.
- Han var så utilfreds med de hjul, som han skulle bruge til enkeltstartscyklen, og mente, at han ville tabe 40 watt - altså ti procent - i forhold til de bedste konkurrenter, sagde Hushovd, der var holdkammerat med Dennis på BMC-holdet i 2014, torsdag til TV2 Norge.
- Jeg tror, at det blev for meget for ham.
Han mærkede presset før enkeltstarten.
/ritzau/FacebookTwitterKopier linkEmner:Bahrain-Merida|Cykelsport|Rohan Dennis (cykelrytter)|Frankrig|BMC Racing Team




https://www.dr.dk/nyheder/regionale/syd/vinger-og-naeb-frem-gevaer-og-patroner-29-jaegere-bruger-nu-rovfugle-til-jagt

Syd- og SønderjyllandVinger og næb frem for gevær og patroner: 29 jægere bruger nu rovfugle til jagtSiden september i fjor har det været lovligt at gå på jagt med rovfugle.
Torben Wolf Larsen er en af de 29, der nu jager med en rovfugl i stedet for gevær.
Af Cindie Madsen og Michael Hassinggard Pedersen19.
juli 2019 kl.
08.
23Bemærk: artiklen er mere end 30 dage gammelLæs opEn snor med en daggammel hanekylling for enden bliver svunget rundt i en cirkel.
Pludselig kommer en falk flyvende ned, tager kødet og lander på jorden.
- Den landede da rigtig fint der.
Torben Wolf Larsen fra Ribe er jæger.
Men i stedet for kun at bruge et gevær, så tager han også sin falk Thaqib med på jagt.
Og han er ikke den eneste.
På landsplan er der nu 29 jægere, der har tilladelse til at jage med rovfugle, siden det blev lovligt tilbage i september.
Og at det er lovligt igen er noget, som Torben Wolf Larsen er meget tilfreds med.
- Det er en fuldstændig fantastisk oplevelse at gå på jagt med en fugl.
Man er ligesom to levende individer, som arbejder sammen om ét mål - nemlig at nedlægge et andet stykke vildt, siger han.
Torben Wolf Larsen bruger falken 'Thaqib' til at gå på jagt med.
Ulovligt siden 1967Det var et politisk flertal i Folketinget, der besluttede at gøre jagt med rovfugle tilladt igen.
En metode, der ellers havde været forbudt siden 1967, fortæller Timm J.
Jensen, der er biolog hos Miljøstyrelsen.
- Der var man bange for, at folk ville tage unger og æg fra redder og opfostre dem til at drive jagt med, så det har været i naturbeskyttelsesperspektiv, siger han.
Derfor skal jægernes fugle i dag have en mikrochip sat ind under huden i nakken af en dyrlæge og være registreret i Miljøstyrelsen.
Det skal nemlig kunne dokumenteres, at der flyves med opdrættede fugle og ikke dyr, der er indfanget i naturen.
Derudover kræver det også et jagttegn og en bestået falkonérprøve at jage med et flyvende våben som en falk, ørn eller høg.
- Med prøven sikrer vi os, at de har styr på deres lovstof som eksempelvis, hvilke fugle man må jage med.
Men også, hvordan man holder de her rovfugle.
Det kræver rigtig meget at holde dem, og det er et levende dyr, de har med at gøre, og ikke bare et gevær, de har stående i skabet, siger Timm J.
Jensen.
Noget helt særligtFor den sønderjyske jæger gør rovfuglen jagten efter agerhøns, ænder og andre byttedyr til noget helt særligt.
- Det er en jagt, der foregår på fuglens præmisser, og fuglen lander måske 200 meter væk, så du skal have benene på nakken for at nå over til den.
Jeg har altid noget kød med, så jeg har noget at tilbyde den.
Altså en form for byttehandel, så den vil give afkald på det, den har nedlagt, siger han.
Der er ingen tvivl om, at Torben Wolf Larsen er glad for sin falk.
Men der er nu noget mere arbejde i det end at passe sit gevær.
- Jeg har fugle 365 dage om året, og jeg tager ikke på sommerferie, medmindre jeg har en kompetent person, der kan passe min fugle for mig.
Og det er meget sjældent, det sker, siger han.
Flere fugle i fangenskabDet er dog ikke alle, der er lige så begejstrede for jagt med rovdyr som Torben Wolf Larsen.
- Vi synes ikke, det skal være tilladt at jage med rovfugle i Danmark.
Det er et tilbageskridt at bure så majestætisk en fugl inde.
Vi vil have jagt med rovfugle gjort forbudt igen.
Egen Østergaard, Dansk Ornitologisk ForeningSådan siger Egon Østergaard, der er formand hos Dansk Ornitologisk Forening.
Han frygter blandt andet, at den nye lov kommer til at betyde flere fugle i fangenskab.
- Når man skal jage med rovfugle, betyder det, vi skal have dem i fangenskab, og det her vil uden tvivl anspore til, at endnu flere kommer til at holde rovfugle i bur, og det er vi inderligt imod.
De skal ud under åben himmel, siger Egon Østergaard.
Loven skal revideres i 2022, og frem til da vil foreningen kæmpe med næb og klør.
- Derfor vil vi have jagt med rovfugle gjort forbudt igen, siger han.
FacebookTwitterKopier linkEmner:Fugle|Dansk Ornitologisk Forening|Miljøstyrelsen|Jagt|Ribe




https://www.dr.dk/nyheder/udland/new-york-i-undtagelsestilstand-hedeboelge-rammer-store-dele-af-usa

UdlandNew York i undtagelsestilstand: Hedebølge rammer store dele af USAOp imod halvdelen af den amerikanske befolkning vil opleve temperaturer over 35 grader.
Folk i New York har oplevet ekstrem varme de seneste dage, og borgmesteren har derfor erklæret undtagelsestilstand.
Af Anton Lind19.
juli 2019 kl.
09.
25Bemærk: artiklen er mere end 30 dage gammelLæs opEn kæmpe hedebølge rammer i disse dage USA med det, der bliver omtalt som 'farligt varme temperaturer'.
Mere end 70 millioner amerikanere bor i områder, hvor der er reelle advarsler mod heden, mens flere delstater i den centrale del af landet vil nærme sig de 40 grader, advarer det nationale vejragentur.
Knap halvdelen af alle amerikanere vil opleve mindst 35 grader, skriver CNN.
- Temperaturer på 35-38 grader lyder slemt, men det mest signifikante aspekt ved hedebølgen vil være nattetemperaturerne.
Nogle steder vil de ikke falde til under 26 grader, siger CNN's meteorolog Taylor Ward.
Han fortæller, at der adskillige steder vil blive sat rekord for nattetemperaturer.
Undtagelsestilstand i New YorkI New York har borgmester Bill de Blasio erklæret lokal undtagelsestilstand fra fredag til søndag på grund af varmen og beordret store bygninger til at spare på energien for at undgå strømsvigt.
- Ekstreme temperaturer og luftfugtighed kan føre til hedeslag, udmattelse og andre sundhedsfarer, siger borgmesteren i en udtalelse.
I Phoenix i delstaten Arizona i den sydvestlige del af landet blev der tirsdag målt 46 grader - lige akkurat ikke nok til at slå statens varmerekord fra 1925.
Delstaten kæmper samtidig med skovbrande som følge af varmen, og mere end 7.
000 hektar skov er indtil videre brændt.
I New York har indbyggerne taget mange midler i brug for at køle sig ned.
 Beboerne søger skygge i byens parker.
 Borgmesteren har erklæret lokal undtagelsestilstand og advaret borgerne mod varmen.
 Heden forventes at vare til søndag, men det kan dog komme til at vare længere.
1 / 4I New York har indbyggerne taget mange midler i brug for at køle sig ned.
1 / 4Beboerne søger skygge i byens parker.
2 / 4Borgmesteren har erklæret lokal undtagelsestilstand og advaret borgerne mod varmen.
3 / 4Heden forventes at vare til søndag, men det kan dog komme til at vare længere.
4 / 4I byen St.
Louis melder den velgørende organisation Cool Down St.
Louis, der hjælper svage borgere i varmen, at den har rykket ud til 1.
900 akutte situationer i løbet af de sidste tre uger - 63 procent flere end sidste år.
- Det har bare været brutalt, siger organisationens grundlægger, Gentry Trotter, til New York Times.
Også i den nordligste amerikanske delstat, Alaska, hvor den nordlige del ligger i Arktis, har varmen været ekstrem.
I starten af juli ramte termometret 32,2 grader i delstatens største by, Anchorage.
Det er det højeste nogensinde, og de kæmper samtidig med et rekord stort antal skovbrande.
FacebookTwitterKopier linkEmner:Bill de Blasio (politiker)|New York|USA|CNN|Vejret




