https://www.dr.dk/nyheder/udland/jeremy-hunt-og-boris-johnson-skaendes-om-brexit-deadline-i-tv-duel

UdlandJeremy Hunt og Boris Johnson skændes om brexit-deadline i tv-duelBegge kandidater anklager hinanden for ikke at kunne overholde brexit-deadline.
Af Sandra Meersohn Meinecke og /ritzau/09.
juli 2019 kl.
23.
25 | opdateret 10.
juli 2019 kl.
09.
55Bemærk: artiklen er mere end 30 dage gammelLæs opBølgerne gik højt i en direkte tv-duel mellem rivalerne Jeremy Hunt og Boris Johnson.
De to kandidater, som kæmper om, hvem der skal afløse Theresa May som konservativ partileder og dermed premierminister i Storbritannien, anklagede begge modparten for ikke at kunne overholde brexit-deadlinen den 31.
oktober.
Udenrigsminister Jeremy Hunt anklagede i tv-duellen Boris Johnson for ikke at ville trække sig, hvis han ikke formåede at holde sit løfte om at forlade EU den 31.
oktober, skriver BBC.
En påstand, som Johnson afviste at svare på.
- Det er ikke nu eller aldrig.
Det er Boris i nummer 10, det handler om, sagde Jeremy Hunt med henvisning til premierministerboligens adresse i Downing Street 10.
Desuden beskyldte han Boris Johnson for at have fastsat en 'falsk deadline' for at sikre sig opbakning i kampen om premierministerposten.
Boris Johnson til Jeremy Hunt: Du er uengageretI tv-debatten gik Boris Johnson også hårdt til den, og kaldte sin rival for både 'opgivende' og 'uengageret', når det handler om at sikre en skilsmissaftale mellem EU og Storbritannien.
Han fastholdt, at landet - uanset, om der er en aftale på plads eller ej - skal udtræde af EU den 31.
oktober.
- Det er nu eller aldrig.
EU vil forstå, at vi er parate og give os den aftale, vi har brug for, sagde han.
Dog svarede han ikke klart på, om han vil suspendere parlamentet for at tvinge et brexit igennem uden en aftale med EU.
Læs også:PORTRÆT Bulderbassen Boris lader ikke kontroverser komme i vejenTv-duellen mellem de to kandidater er den eneste, inden de omkring 160.
000 medlemmer af Det Konservative Parti skal stemme om, hvem de ønsker skal afløse Theresa May.
De kan stemme frem til den 22.
juli.
Vinderen af urafstemningen forventes at blive kåret dagen efter og træde til som premierminister den 24.
juli.
Opdateret med video.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




https://www.dr.dk/nyheder/indland/kirsten-blev-erklaeret-doed-ved-en-fejl-nu-faar-hun-445-kroner-i-erstatning

IndlandKirsten blev erklæret død ved en fejl: Nu får hun 445 kroner i erstatningKirsten Kristensen brugte flere dage på at 'genoplive' sig selv, efter at hun fejlagtigt blev erklæret digital død.
Kirsten Kristensen får 445 kroner i erstatning, efter at hun sidste år ved en fejl blev erklæret død.
Af Sandra Meersohn Meinecke og Kristian Elvstrøm09.
juli 2019 kl.
23.
03Bemærk: artiklen er mere end 30 dage gammelLæs opDet startede med en lungebetændelse og en indlæggelse på Sydvestjysk Sygehus i Esbjerg, men endte med, at Kirsten Kristensen fejlagtigt blev erklæret død.
Da den nu 70-årige kvinde fra Varde blev udskrevet og kom hjem fra hospitalet, lå der nemlig flere brevet i hendes postkasse, hvor hun til sin store overraskelse kunne læse, at hun var død - ihvertfald digitalt.
Og med den digitale død begyndte et tidskrævende og "besværligt" arbejde med at 'genoplive' sig selv hos både forsikringsselskab, bank, pension, atp og skat.
Desuden skulle hun bestille nyt nem-ID, pas og kørekort.
Hvis det ikke er en krænkelse af ens personlighed at blive erklæret død ved en fejl, hvad er det så?
Kirsten KristensenDerfor har Kirsten Kristensen søgt om en erstatning hos Region Syddanmark for det psykiske pres og bøvl, hun siden indlæggelsen sidste år har været udsat for.
Får 445 kroner i erstatningI går modtog hun så Region Syddanmarks afgørelse af hendes erstatningskrav: Kirsten Kristensen kan få 445 kroner.
Beløbet dækker ifølge brevet fra Region Syddanmark de udgifter, som Kirsten Kristensen har haft i forbindelse med at bestille et nyt kørekort og sygesikring.
Der findes nemlig ikke et særligt erstatningssystem, der skal hjælpe folk, som har været erklæret døde ved en fejl.
Region Syddanmark kan derfor ”ikke kan finde hjemmel i loven hertil”, skriver de.
- Vi må desværre erkende, at den lille mand taber igen, siger en "skuffet og rystet" Kirsten Kristensen, som havde søgt om et erstatningskrav på 70.
000 kroner.
Hun undrer sig over, at Region Syddanmark ikke mener, at der er tale om en krænkelse, når en person bliver erklæret død og skal bruge flere dage på at genoplive sig selv.
- Hvis det ikke er en krænkelse af ens personlighed at blive erklæret død ved en fejl, hvad er det så?
, siger hun.
Læs også:7 patienter erklæret døde ved en fejl: Nu ændrer sygehus procedureForuden det bureaukratiske bøvl har hele sagen taget psykisk hårdt på Kirsten Kristensen, som i forløbet blandt andet har opsøgt sin egen læge og en alternativ behandler.
- Jeg havde så meget angst, at jeg ikke kunne være i min egen krop.
Men udgifterne til den alternative behandling dækker erstatningen ikke.
I brevet skriver de, at behandlingen er "valgt uden visitation eller henvisning gennem det almindelige sundhedsvæsen".
Kirsten Kristensen fik dog en henvisning til en psykolog fra egen læge, men ventetiden var lang, derfor opsøgte hun selv hjælp.
- Jeg går stadig og venter på at få tid hos den psykolog, som jeg blev henvist til.
Region Syddanmark: Vi er nødt til at forholde os til lovenKurt Espersen, som er koncerndirektør i Region Syddanmark, forstår godt, at hele forløbet har været en "hård prøvelse" for Kirsten Kristensen.
- Vi har bare desværre ikke mulighed for, når vi har loven som grundlag, at give nogen yderligere erstatninger.
Kurt Espersen forklarer, at det er regionens jurister, der har vurderet, at det kun er muligt at erstatte udgifterne til kørekort og sygesikring.
- Som der står i lovgivningen, har vi kun mulighed for at give erstatning for faktuelle udgifter, siger han og tilføjer, at han ikke kan nå nærmere ind i de enkelte detaljer i afgørelsen.
- Jeg har stor anerkendelse for de udfordringer, som hele sagen har haft for Kirsten.
Sagen kan ikke ankesAfgørelsen kan ifølge brevet fra Region Syddanmark ikke ankes.
Hvis Kirsten Kristensen ønsker at gå videre med sagen, skal hun derfor selv anlægge en civil sag mod regionen.
Men hun forventer ikke, at det kommer til at ske.
- Det har jeg simpelthen ikke økonomi til.
Og jeg har ikke længere nogen tiltro til systemet, siger hun.
I første omgang vil Kirsten Kristensen derfor starte med at "sunde sig" oven på forløbet og vende sagen med sin familie, læge og psykolog, inden hun tager endelig stilling til det kommende forløb.
FacebookTwitterKopier linkEmner:Region Syddanmark|Hospitaler|Sundhed og velvære|Sydvestjysk Sygehus i Esbjerg|Varde




https://www.dr.dk/nyheder/udland/eks-ambassadoer-om-britisk-laekage-forholdet-til-usa-er-det-mindste-problem

UdlandEks-ambassadør om britisk lækage: Forholdet til USA er det mindste problemDet er fortroligheden på de indre linjer, der er på spil, siger Danmarks tidligere ambassadør i London.
Storbritanniens ambassadør i USA, Kim Darroch (th.
), er blevet upopulær i Washington.
Meget tyder på, at det bliver manden til venstre, Boris Johnson, der som ny britisk premierminister skal afgøre hans fremtid som diplomat.
Af Oliver Batchelor09.
juli 2019 kl.
22.
22Bemærk: artiklen er mere end 30 dage gammelLæs opUSA's præsident Donald Trump har lagt Storbritanniens ambassadør, Kim Darroch, i Washington på is, efter at ambassadøren i et lækket notat har brugt ordene 'uduelig' og 'dysfunktionel' om den amerikanske regering.
Og med et historisk tæt partnerskab med USA og en vigtig handelsaftale på vej, skulle man måske tro, at forholdet til amerikanerne er det, der vækker størst bekymring i den britiske regering lige nu.
Men det er det næppe, lyder vurderingen fra Danmarks tidligere ambassadør i London Claus Grube.
- Problemet er ikke, hvad Kim Darroch har sagt, men at nogen bevidst har lækket hans professionelle vurderinger.
Det er det, der er problemet.
Læs også:Kim Bildsøe: Usædvanlig Trump-lækage kan presse handelsaftale mellem USA og StorbritannienNotatet blev i sidste uge lækket til den britiske avis Daily Mail, men selvom de også læser aviser i Washington, er det først og fremmest i London, at det diplomatiske maskineri skal repareres.
- Diplomati er ikke baseret på almindelig snak og avislæsning, men på fortrolig udveksling af synspunkter mellem og om regeringer.
Hvis den fortrolighed brydes, vil en diplomat ikke kunne udføre det arbejde, vedkommende er udsendt og betalt for, siger han.
Trump: Et selvhøjtideligt fjolsMens den britiske regering har arbejdet for at finde frem til den eller de personer, der i sidste uge lækkede notatet til britisk presse, har USA's præsident været ved tasterne på Twitter.
'Latterlig', 'selvhøjtideligt fjols' og en 'meget dum fyr', skriver Donald Trump om den britiske ambassadør i Washington.
I samme ombæring har han rettet en voldsom kritik mod Storbritanniens nuværende premierminister, Theresa May, og hendes håndtering af brexit, som han har kaldt for "tåbelig".
Et møde mellem Storbritanniens minister for international handel, Liam Fox, og hans amerikanske kollega Wilbur Ross, der skulle have fundet sted i dag, er nu blevet aflyst.
Men selvom det gode forhold mellem USA og Storbritannien synes på vej i graven, så fastholder Claus Grube, at det er selve lækagen, der er det største problem.
- Stater varetager ikke venskaber, men interesser.
Og lækket skader ikke USA's interesser, men derimod Storbritanniens.
For kan man en anden gang stole på, at en fortrolig samtale med en britisk ambassadør ikke bliver lækket?
Premierministerfavorit tøver med opbakningI går understregede den britiske premierminister Theresa May, at hun trods sagen fortsat støtter sin ambassadør.
Hun er dog selv på vej væk fra posten, og allerede til januar skal der udpeges en ny britisk ambassadør til USA.
Hendes mest sansynlige afløser på posten, Boris Johnson, der er storfavorit til at blive ny konservativ leder, har endnu ikke udtalt sig direkte om sagen.
Men han har omvendt givet udtryk for, at han har et godt forhold til regeringen i Washington.
Boris Johnsons eneste tilbageværende konkurrent til posterne som konservativ leder og premierminister, Jeremy Hunt, har dog taget bladet fra munden.
I går sagde han, at selvom han ikke deler ambassadørens synspynkter, så er det trods alt vigtigt, at der er plads til "uenigheder" i den britiske regering.
Jeremy Hunt, der er nuværende udenrigsminister og dermed Kim Darrochs politiske chef, bebudede samtidig en tilbundsgående undersøgelse af lækagen og hårde konsekvenser for personen eller personerne bag.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|Udenrigspolitik|Daily Mail




https://www.dr.dk/sporten/tennis/tausons-wta-eventyr-i-sverige-naaede-knap-starte

TennisTausons WTA-eventyr i Sverige nåede knap at starteWTA-turneringen i Sverige blev en kort fornøjelse for Clara Tauson, der tabte til en spiller fra Kasakhstan.
ARKIVBILLEDE Clara Tausons tur i den svenske turnering WTA-turnering i Båstad varede ikke lang tid.
09.
juli 2019 kl.
21.
44Bemærk: artiklen er mere end 30 dage gammelLæs opTennistalentet Clara Tauson er færdig ved en mindre WTA-turnering i svenske Båstad.
Den 16-årige dansker tabte i første runde til den fire år ældre Elena Rybakina fra Kasakhstan.
Tauson måtte forlade grusturneringen med et nederlag på 4-6, 6-7.
Med en placering som nummer 109 på verdensranglisten var Rybakina storfavorit mod Tauson, der er verdens bedste hos juniorerne, men blot nummer 368 på seniorranglisten.
Tidligere på året vandt Clara Tauson juniortitlen i Australian Open.
Men danskeren droppede at stille til start i juniorturneringen ved det igangværende Wimbledon, da der dukkede en invitation fra Båstad op.
Med et godt resultat i den lille kystby i Skåne var Tausons plan at forbedre sin ranglisteplacering og få adgang til lidt større turneringer end nu.
I første sæt fik Tauson en lille åbning, da hun vandt tre partier i træk og bragte sig foran med 4-3.
Men herefter strammede Rybakina grebet og vandt 12 af de efterfølgende 15 bolde og dermed første sæt.
Andet sæt blev indledt med ligeså stor kasakhisk dominans.
Selv om Tauson kom bedre med, så var Rybakina skarp til at hive partierne hjem.
Tauson kom bagud med 0-4, før det lykkedes at holde serv og komme på pointtavlen i første sæt.
Danskeren vandt fem partier i træk, men foran 5-4 begyndte det igen at knibe.
De to spillere fulgtes ad til 6-6, så andet sæt måtte afgøres i en tiebreak, som Rybakina vandt med 7-5.
/ritzau/FacebookTwitterKopier linkEmner:Clara Tauson (tennisspiller)|Tennis|Sverige|Båstad|Australian Open




https://www.dr.dk/nyheder/regionale/oestjylland/disse-jerbaneoverskaeringer-kan-du-moede-i-danmark

Aarhus LetbaneSe temaØstjyllandDisse jerbaneoverskæringer kan du møde i DanmarkSom trafikant kan du møde flere forskellige typer overskæringer, der har varierende sikkerhed.
På overkørslen ved Albøgevej i Trustrup på Djursland, mistede to personer lørdag livet efter et sammenstød mellem en personbil og et letbanetog.
Af Daniel Myrup Pedersen og Emma Lichscheidt09.
juli 2019 kl.
21.
26Bemærk: artiklen er mere end 30 dage gammelLæs opLørdag kostede en ulykke på en jernbaneoverskæring i Trustrup på Djursland en norsk familiefar på 34 og hans 7-årige søn livet, mens den 32-årige mor og datteren på 6 år blev indlagt på sygehuset.
Personbilen, de sad i, kolliderede med et letbanetog på overskæringen, hvor der efter planen skal sættes bomme op i løbet af efteråret, men hvor der for nuværende ikke er krav om bomme.
Læs også:Borgmester efter dødsulykke: Vi er parate til at hjælpe med midlertidige løsningerHavarikommissionen er i gang med at undersøge årsagen til ulykken, og transportminister Benny Engelbrecht (S) vil nu også kigge på sikkerheden ved overskæringerne.
- Vi kan dog ikke nøjes med at have fokus på denne overkørsel, og jeg vil derfor efter sommer indkalde Folketingets partier til en drøftelse af den generelle sikkerhed i overkørslerne på jernbanen, lød det i går i et skriftligt svar til DR Østjylland.
Der er nemlig forskel på den sikkerhed, der er ved landets jerbaneoverskæringer.
Ifølge Trafikstyrelsen findes der 1.
255 jernbaneoverskæringer.
De kan inddeles i fire kategorier - alt efter hvilke foranstaltninger, der er ved overskæringen.
1Halv- eller helbom(© BaneDanmark)Der er 607 jernbaneoverskæringer rundt om i Danmark, der enten har en halv- eller helbom.
Her er der både advarselssignal, der lyser, når et tog nærmer sig, og samtidig en klokke der ringer, når bommen går ned.
Der skelnes i Trafikstyrelsens tal ikke mellem halvbomme, der kun dækker højre side af vejen, og helbomme, der dækker begge vejbaner i begge retninger.
Ifølge en DTU-rapport fra 2009, er det den mest effektive form for jernbaneoverskæring, hvor der sker færrest ulykker.
Der findes 173 overskæringer af samme type, der både har bom, lys og klokke samt en sensor, der kan måle, om mennesker eller biler er på overskæringen.
2Advarselssignal - lys og klokker(© BaneDanmark)158 jernbaneoverskæringer har ikke bomme, men blot lys og alarm.
Men det er også ved denne type overskæringer, at man i de seneste ti år har set størstedelen af de 29 dødsfald, som er sket i forbindelse med tog, der støder sammen med biler eller gående.
Rapporten fra DTU konkluderer dog, at sikkerhedssystemer med lys og klokke har en markant effekt i forhold til at reducere antallet af alvorlige ulykker.
Det var på denne type overskæring, dødsulykken lørdag fandt sted.
Der skal per 1.
oktober være sat bomme op ved den og fire øvrige lignende overskæringer på letbanestrækningen mellem Ryomgård og Grenaa.
Det sker, fordi hastigheden på letbanetogene øges til 100 kilometer i timen næste år.
3Usikret overkørsel(© BaneDanmark)Der findes 314 usikrede overkørsler i Danmark.
Det vil sige, at der hverken er lys eller alarmklokker, som advarer bilister eller gående om et passerende tog.
Det skyldes dog ifølge Banedanmark, at denne type overskæring næsten kun findes på private fællesveje.
Det vil derfor typisk være landmænd, der krydser denne type overskæring, når de skal fra mark til mark.
FacebookTwitterKopier linkEmner:Benny Engelbrecht (politiker)|Socialdemokraterne|Danmarks Tekniske Universitet|Jernbaneanlæg|Jylland




https://www.dr.dk/nyheder/udland/langt-flere-bliver-myrdet-paa-gaden-end-draebt-paa-slagmarken

UdlandLangt flere bliver myrdet på gaden end dræbt på slagmarkenFN har kortlagt knap en halv million drab i 2017.
Skydevåben er oftere involveret i drab i Nord-, Central- og Sydamerika end i den øvrige verden, fastslår FN-rapporten.
Af Oliver Batchelor09.
juli 2019 kl.
21.
44Bemærk: artiklen er mere end 30 dage gammelLæs opFem gange så mange mennesker mister livet i dødsvold uden for verdens krigszoner som i væbnede konflikter på tværs af verdenskortet.
Det slår FN's Kontor for Narko og Kriminalitet fast i rapporten The Global Study on Homicide 2019.
- Rapporten kaster lys over kønsrelaterede drab, dødbringende bandevold og andre udfordringer med det formål at understøtte forebyggelse og tiltag for at nedbringe drabstallene, siger direktør Yury Fedotov.
Tryggere verden trods flere drabEuropa havde i 2017 en såkaldt drabsrate på 3,0 for hver 100.
000 mennesker.
Tallene er fra forrige år og viser, at 464.
000 mennesker blev ofre for en gerningsmand eller -kvinde i 2017.
Til sammenligning kostede såkaldte "lovlige drab" i krig 89.
000 mennesker livet samme år.
26.
000 blev ofre for såkaldt "terroristvold".
Selvom antallet af ofre for drab - som ikke er begået i krig - har været stigende gennem 25 år, så er risikoen faldet på grund af den globale befolkningstilvækst.
I 1972 var der 7,2 drab for hver 100.
000 mennesker, mens raten i 2017 faldt til 6,1 for hver 100.
000 mennesker - i gennemsnit på globalt plan.
Farligst i Latinamerika - fredeligst i AsienEl Salvador er et af de lande, der er hårdest ramt af vold.
Især på grund af rivalisering mellem de to store bander Mara Salvatrucha (MS-13) og Calle 18.
Tallene dækker dog over store geografiske forskelle på, hvor farligt det er at bo i forskellige dele af verden, når det kommer til risikoen for at blive myrdet.
I Nord-, Central- og Sydamerika er der tale om en drabsrate på 17,2 for hver 100.
000 mennesker - det højeste tal siden 1990.
Her dækker drabsraten dog også over store forskelle, når man ser på de enkelte lande.
For eksempel stikker El Salvador ud som det absolut farligste land med med 62,1 drab for hver 100.
000 mennesker.
Dødsvolden er også over det globale gennemsnit i Afrika, hvor drabsraten ligger på 13.
Fredeligst er det i Asien med en gennemsnitlig drabsrate på 2,3 - efterfulgt af Oceanien og Europa med drabsrater på 2,8 og 3,0.
Danmark er et af de fredeligste lande med en drabsrate på 1,2.
Mænd dræber mænd - men også kvinderRapporten viser ikke overraskende, at drab i overvejende grad er en forbrydelse begået af mænd - mod mænd.
På verdensplan var 81 procent af mordofrene i 2017 mænd eller drenge, mens 91 procent af de drabsmistænkte var af hankøn.
Og blandt de 15- til 29-årige var risikoen for at blive dræbt allerhøjst.
Tidligere i år gik kvinder på gaden i Indiens hovedstad New Delhi for at tage afstand fra vold, efter at en kvinde var død af kvæstelser i forbindelse med en gruppevoldtægt.
Når det kommer til drab begået af en partner eller et familiemedlem, så viser tallene et andet billede - nemlig at det oftest går ud over kvinder og piger.
Og globalt set er det et problem, der alt for ofte bliver underrapporteret eller ignoreret, fastslår FN-rapporten.
Forbryderorganisationer tager mange livDen treårig pige Myca Ulpina går for at være det yngste offer i den filippinske narkokrig.
Hun blev ramt under en skudveksling mellem politiet og formodede narkokriminelle for nylig.
Siden starten af dette århundrede har organiseret kriminalitet kostet ligeså mange mennesker livet, som alle væbnede konflikter og terrorangreb tilsammen, vurderer FN-kontoret.
Og ifølge den nye rapport bærer kriminelle organisationer bag eksempelvis narkodistribution, menneskehandel og prostitution ansvaret for en femtedel af de mange drab på verdensplan.
Derfor er det tvingende nødvendigt, at der bliver gjort en indsats helt ned på lokalniveau for at løfte unge mænd ud af de kriminelle miljøer, fastslår rapporten.
Bliver der ikke skruet op for bekæmpelsen af de kriminelle organisationer, så lykkes det ikke at opfylde verdensmålene på området inden 2030, vurderer FN.
FacebookTwitterKopier linkEmner:Forenede Nationer|Kriminalitet|Mord|Afrika|El Salvador




https://www.dr.dk/nyheder/udland/verdensberoemt-rembrandt-maleri-bliver-live-restaureret-med-publikum-paa

UdlandVerdensberømt Rembrandt-maleri bliver 'live-restaureret' med publikum på- Vi prøver at se ind i Rembrandts tanker og finde ud af, hvordan han opbyggede Nattevagten.
Af Oliver Fruergaard09.
juli 2019 kl.
20.
24Bemærk: artiklen er mere end 30 dage gammelLæs opDet er næsten som et kirurgisk indgreb.
Sådan beskriver direktøren i Nationalmuseet i Amsterdam den proces, som en gruppe billedkonservatorer netop har kastet sig ud i.
De skal forsøge at restaurere et af verdens allermest berømte maleri: 'Nattevagten' af den hollandske billedkunstner Rembrandt.
Maleriet er fra 1642 og måler 3,63 gange 4,37 meter, og er det største billede, Rembrandt nogensinde har malet.
Museet har sat 22 millioner kroner af til restaureringen.
Nattevagten af Rembrandt forestiller et militært gruppeportræt.
Det er berømt for især tre ting: Dets store størrelse, Rembrandts brug af lys og skygger og en fornemmelse af bevægelse i maleriet.
Foto: Rijksmuseum, AmsterdamEt helt år forventes det at tage, når eksperterne blandt andet skal fotografere og laserscanne maleriet fra alle vinkler for at forstå, hvordan den berømte billedekunstner har båret sig ad med at male det.
Og hvis ikke maleriets alder, værdi og status kan sætte nervøsiteten i gang hos de konservatorer, der nu skal til at pille ved det, vil måske tanken om, at det hele skal foregå i fuld offentlighed:Nattevagten kommer til at blive hængende på sin sædvanlige plads på museet under restaureringen, som kan overværes af alle besøgende.
Maleriet vil dog være lukket inde i et stort glasbur for at give eksperterne arbejdsro.
Restueringsarbejdet trækker mange nysgerrige museumsgæster til.
- Nattevagten tilhører alle i Holland og i verden.
Vi mener, at offentligheden har ret til at se, hvad der sker med maleriet.
Hvordan vi udfører vores undersøgelser.
Det er meget spændende - et eventyr - fordi vi endnu ikke ved, hvad resultatet bliver, siger direktør i museet Tacco Dibbits.
'Vi prøver at se ind i Rembrandts tanker'Eksperterne vil nærstudere maleriet for "bedre at forstå Rembrandts teknikker".
- Hvordan brugte han sin maling, hvordan lavede han særlige effekter, hvordan legede han med komposition, forklarer Katrien Keune, der står i spidsen for videnskabsafdelingen i Nationalmuseet i Amsterdam.
- Vi prøver at se ind i Rembrandts tanker og finde ud af, hvordan han opbyggede Nattevagten.
Takket være ny teknologi er det nu muligt at analysere alle lag af Rembrandts maleri og finde ud af, hvordan han brugte maling og nåede frem til sin detaljerede kompositioner.
 - Vi prøver at se ind i Rembrandts tanker og finde ud af, hvordan han opbyggede Nattevagten, siger Katrien Keune.
 En konservatør klargører Nattevagten til at blive analyseret og restaureret.
1 / 3Takket være ny teknologi er det nu muligt at analysere alle lag af Rembrandts maleri og finde ud af, hvordan han brugte maling og nåede frem til sin detaljerede kompositioner.
1 / 3- Vi prøver at se ind i Rembrandts tanker og finde ud af, hvordan han opbyggede Nattevagten, siger Katrien Keune.
2 / 3En konservatør klargører Nattevagten til at blive analyseret og restaureret.
3 / 3Direktøren i museet forklarer, at man i konservatorverdenen i dag er kommet i besiddelse af nye, digitale teknologier, man "kun kunne drømme om" før i tiden.
Det gør det muligt at undersøge maleriet i alle dets lag.
- Vi får meget større indsigt i, hvilken slags pigmenter og maling Rembrandt brugte.
Det er et stort maleri med en kompleks opbygning.
Der er ikke blevet gemt nogen tegninger, så vi håber at finde ud af, hvordan han malede det, siger han.
- Når vi ved, hvilken slags maling Rembrandt brugte, kan vi også bedre bevare det i fremtiden.
Hvad er restaurering?
•Restaurering betyder at tilbageføre en kunstgenstand helt eller delvist til en tidligere tilstand.
•Processen bygger på konservatorers fortolkning af historiske spor og kilder og gætterier om, hvordan genstanden før har set ud.
•Ofte vil man reparere skader, blotlægge ældre overflade, fjerne senere tilføjelser og rekonstruere mistede dele eller overflader.
•Det indebærer som regel betydelig indgreb og forandringer.
Processen vil helt eller delvist resultere i en efterligning.
•Dermed er restaurering ikke det samme som konservering, der har til formål at sikre genstandens bevaring og materialle form.
Angrebet med knive og syreDet tog Rembrandt flere år at male Nattevagten, der er et gruppeportræt af en bymilits i Amsterdam.
Det er blandt de første malerier, der viser personer, som er i bevægelse fremfor at være stillestående.
Rembrandts detaljerede brug af skygger og belysning har gjort billedet berømt.
Eksperter diskuterer stadig, om Nattevagten skildrer et aftenmiljø, eller om det blot er skyggerne, der giver det indtryk.
- Vi prøver at se ind i Rembrandts tanker og finde ud af, hvordan han opbyggede Nattevagten, siger Katrien Keune, der står i spidsen for videnskabsafdelingen i Nationalmuseet i Amsterdam.
Maleriet var et bestillingsabejde af Amsterdams daværende bymilits og tilhører derfor Amsterdams bystyre.
Det er ikke planen, at billedet nogensinde skal sælges, og derfor er det heller ikke blevet værdisat.
Nattevagten har været gennem lidt af hvert: I 1715 blev det beskåret for at passe ind i et nyt udstillingsområde.
To gange i 1900-tallet - i begyndelsen og i 1975 - blev det angrebet med en kniv, og i 1990 blev det udsat for et syreangreb.
Heldigvis har maleriets tykke lag fernis hjulpet til med at beskytte det i en sådan grad, at det er muligt at restaurere.
FacebookTwitterKopier linkEmner:Billedkunst|Amsterdam|Museer|Nationalmuseet|Rembrandt (billedkunstner)




https://www.dr.dk/nyheder/vejret/stormjaeger-har-gjort-vestkystens-blaesevejr-til-en-forretning

VejretStormjæger har gjort Vestkystens blæsevejr til en forretningDe sidste 129 år har vi haft 187 storme i Danmark.
Heraf har 30 været orkaner eller orkanagtige storme.
Af Diana Bengtsen09.
juli 2019 kl.
22.
25Bemærk: artiklen er mere end 30 dage gammelLæs opKan man gøre en forretning ud af storm?
Hvis man spørger den 47-årige Martin Svendsen fra Løkken, så er svaret ja.
Hvad er en storm?
En storm klassificeres ud fra vindstyrken.
DMI arbejder med følgende fire klasser:Klasse 1: "Blæsevejr" er hændelser med middelvind, der svarer til stormende kuling.
Dvs.
mindst 21 m/s i mere end 10% af landet.
Klasse 2: "Storm" er hændelser med middelvind på mere end 24,5 m/s i mere end 10% af landet.
Klasse 3: "Stærk storm" er hændelser med middelvind på mere end 26,5 m/s i mere end 10% af landet.
Klasse 4: "Orkan" er hændelser med middelvind på over 28,5 m/s.
Her er tale om stærk storm eller orkan i mere end 10 % af landet.
Ved en national hændelse skal middelvinden i de pågældende klasser dække mere end 30% af landet; dog med undtagelse af klasse 1.
Han er ejer af oplevelsesvirksomheden VestEvent, hvor eventyrlystne sjæle siden 2014 har kunnet komme på 'stormchasing' eller stormsafari – som det hedder på dansk – på den nordjyske vestkyst.
- På stormsafari kan man få en unik oplevelse, man ikke kan fåandre steder.
Man mærker naturen, når den er allermest voldsomt – men i trygge rammer, siger Martin Svendsen.
Tager man på stormsafari med VestEvent, starter turen altid i Løkken med en briefing, hvor diverse sikkerhedsforanstaltninger gennemgås og folk får udleveret sikkerhedsbriller og hjelme til turen.
Prisen for en tur i blæsevejret med stormjægeren koster knap 400 kroner.
- Så kører vi afsted langs kysten.
Her har vi har nogle hotspot, hvor vi ved, vindtrykket er ekstra stort, siger Martin Svendsen og fortsætter:- Vi har nogle ret heftige lokalpunkter.
Blandt andet ved Hirtshals Havn, hvor der kommer gigantbølger.
Det er vildt at se og en meget stor oplevelse.
Martin Svendsen var i aften i Sommervejret og fortælle om glæden ved at jage storme.
14 storme de seneste seks årSelvom VestEvent tilbyder muligheden for at komme på stormsafari, er det ikke en oplevelse, man kan arrangere eller booke præcis, når man har lyst.
For turene ud i stormen kan ikke planlægges, da det er vind og vejr, der styrer, hvornår man kan tage afsted.
- Vi holder skarpt øje med prognoserne, og når der så varsles om stærk storm eller storm af orkanstyrke, sætter vi en tur sammen, varsler om det på vores hjemmeside og på de sociale medier, siger Marten Svendsen.
Siden de begyndte at tilbyde stormsafarier i 2014, har der kun været 14 storme i Danmark –og de har ikke alle været oppe langs den nordjyske vestkyst.
Derudover har mange af stormene været meget små.
Det vil sige storme i klasse 1.
Martin Svendsens virksomhed kan altså ikke køre rundt alene på det danske stormvejr:- Men vi laver heller ikke stormchasing eller stormsafari for at tjene penge.
I stedet handler det om at give folk en oplevelse og tage dem med ud og vise, hvor fantastisk naturen er, siger han.
Derfor tilbyder virksomheden også andre oplevelser ude i den nordjyske natur:- Vi vil gerne skabe et mekka af oplevelser og vise, hvor fantastisk kysten og naturen er heroppe, slutter Martin Svendsen.
FacebookTwitterKopier linkEmner:Jylland|Vejret|Løkken|Hirtshals Havn|Erhverv




https://www.dr.dk/sporten/oevrig/kulturkombi-skal-hjaelpe-dansk-amerikansk-skakspiller-til-skrive-sportshistorie

Øvrig sportKulturkombi skal hjælpe dansk-amerikansk skakspiller til at skrive sportshistorieKassa Korley kan inden længe blive den kun anden afroamerikanske stormester i historien.
Af Malte Nørgaard09.
juli 2019 kl.
19.
54Læs opHåret er langt og filtet, huden mørk, og attituden er tilbagelænet.
Han bor det meste af tiden i New York, men pendler også tit til gæsteværelset hos bedsteforældrene i Nivå.
Landsholdets bruttotrup i februarJesper Søndergaard ThyboLars SchandorffBjørn Møller OchsnerJonas Buhl BjerreKassa KorleyMads HansenFilip Boe OlsenMartin PercivaldiSeks af spillerne ventes at repræsentere Danmark ved Skakolympiaden næste år, som er holdmesterskab for alle nationer, der er medlemmer af Den Internationale Skakunion.
Kassa Korley er ikke det typiske billede på en skakspiller.
Et hurtigt blik på verdens 50 bedste skakspillere afslører, at ingen af dem har hår, der når længere end til kæben.
Kassa Korleys hår er så langt, at det kan dække hele hans ansigt, når det ikke er slynget rundt som en turban.
Og så er han afroamerikansk med danske rødder.
Derfor skiller han sig for alvor ud i mængden, når han rejser rundt i verden for at spille turneringer - blandt andet med det danske landshold, som for første gang udtog ham til bruttotruppen i februar.
Men det generer ham ikke.
Tværtimod.
- Sportsgrene har brug for forskelligheder.
Både ansigter og kulturer.
Jeg ligner måske ikke en skakspiller.
Men lad mig lige vise, hvem jeg er, før du dømmer mig.
Jeg er et bevis på, at alle kan nå derhen, hvor de gerne vil, siger han.
I Kassa Korleys nabolag stod der mange skakspil på gader og i parker.
Det var her, han første gang lærte spillet at kende.
Der findes stort set ingen afroamerikanske skakspillere på eliteniveau.
Lykkes det for Kassa Korley at spille sig til en titel som stormester, vil han blive den kun anden afroamerikaner i historien, der når den milepæl.
Den første var Maurice Ashley i 1999.
I skrivende stund mangler Kassa Korley 63 ranglistepoint.
I juni optjente han syv.
- Bliver jeg stormester, går jeg fra at være almindelig skakspiller til at være ambassadør.
Det er mit største mål, for jeg drømmer om at gøre skak til en sejere sportsgren, end det er nu.
Uden at det skal blive for politisk, så er det amerikanske samfund mere omfavnende.
Kassa Korley, skakspillerKassa Korley er født i USA af en afroamerikansk mor, mens hans far er halvt dansker med rødder i Ghana.
Derfor vil en titel som stormester også gøre ham til den første afroamerikaner, der er født i USA, med skakverdenens højeste rang.
Alligevel valgte han at tage imod en invitation fra det danske skakforbund, da de tidligere på året tilbød ham at blive en del af deres landsholdstrup.
Savner toleranceFor Kassa Korley har både studeret og boet i Danmark.
Han taler derfor tæt på flydende dansk og spytter gerne et vers med Ukendt Kunstner ud mellem læberne, når han skal illustrere sit tilhørsforhold til kongeriget.
- Fra den anden side.
En anden æra, en anden tid.
Halv sort, halv hvid.
Så hvorfor ikke bare starte.
De siger, vi ikke når derhen.
Men jeg tror, vi når derhen før dem.
Sådan lyder det, når han imiterer den københavnske hiphop-duo i kælderlokalerne hos Øbro Skakklub.
I Danmark er kulturen mere afslappet.
Og det bruger jeg, når jeg er under pres.
Kassa Korley, skakspillerSelv ser han sig også som værende lige dele dansk og amerikansk, selvom identiteten nogle gange kan blive udfordret.
- Jeg følger med i dansk politik, selvom jeg ikke bryder mig om den drejning, debatten har taget.
For mig ligger en stor del af min danske identitet i, at jeg kan snakke dansk.
Når jeg bruger sproget eller hører Ukendt Kunstner, så føler jeg, at jeg er meget dansk.
Men der er også dage, hvor jeg slet ikke føler mig som dansker.
Hvis jeg får sagt noget uforståeligt, forsvinder min selvbevidsthed som dansker.
Derfor er det vigtigt, at jeg bliver tolereret, hvis jeg snubler og falder på hovedet i sproget, siger han og fortsætter.
Kassa Korley har sagt sit job op for at dedikere sig til skak.
- På det punkt oplever jeg særligt en forskel på kulturen i Danmark og i USA.
Uden at det skal blive for politisk, så er det amerikanske samfund mere omfavnende.
Derfor kan jeg til tider godt føle, at der er mindre plads til forskellighed i Danmark.
Hvis du ser anderledes ud eller opfører dig på en anden måde end flertallet, bliver der hurtigt set skævt til dig.
Danskhed er nyttigt ved brættetKassa KorleyAlder: 26 årFødt: Harlem, New York, USAKlub: ØBRO SkakforeningPlacering på verdensranglisten: 2030Alligevel er der mange ting fra den danske kultur, som Kassa Korley tager med sig, når han sidder og sveder ved skakbrættet.
For danskheden har også lært ham mange ting, der kan være nyttige, når brikkerne skal rykkes, selvom duellen har været timelang.
- I Danmark er kulturen mere afslappet.
Og det bruger jeg, når jeg er under pres.
Den danske mentalitet har lært mig, at skak trods alt kun er et spil.
Selvfølgelig vil jeg altid vinde for nærmest enhver pris, men jeg er blevet klar over, at et enkelt nederlag ikke definerer mig som person.
Det betyder også, at jeg har nemmere ved at komme videre, hvis jeg taber en kamp.
Så længe jeg har det i baghovedet, at tingene nok skal gå uanset hvad, så kan jeg bedre håndtere de meget intense momenter ved brættet.
Kassa Korley oplever, at der er forskel på skak-spillestilen i USA og Danmark.
Han forsøger at kombinere det bedste fra begge nationer.
Samtidig forsøger Kassa Korley også at kombinere den amerikanske skakstil med den danske.
På den måde håber han, at han kan løfte sit niveau til at blive en mere komplet skakspiller.
- I Danmark bliver der tit spillet mere henholdende og defensivt, hvorimod amerikanerne ofte spiller meget frembrusende.
I Danmark handler spillet derfor meget om positionering, mens mange amerikanske kampe hurtigt kommer i ubalance og bliver afgjort tidligt.
Kan jeg få det bedste trukket ud af begge kulturer, så kan jeg komme virkelig langt, forklarer han som det sidste, inden han forlader kælderlokalet i skakklubben på Østerbro.
Med drømmene om en stormestertitel pakket i rygsækken, låser han den grønne trædør og går videre ud i det københavnske mylder af mennesker.
I første omgang efter en vegansk frokost.
Der er ingen grund til at være som de fleste.
FacebookTwitterKopier linkEmner:Skak|USA|Ghana|New York|Nivå




https://www.dr.dk/nyheder/viden/kroppen/40-procent-af-os-sover-daarligt-her-faar-du-fem-raad-til-en-god-nats-soevn

Sover du godt?
Se temaKroppen40 procent af os sover dårligt: Her får du fem råd til en god nats søvn Bliv længere oppe og skriv dine bekymringer ned, siger søvnforsker.
Hvis du i længere perioder sover dårligt, øger det risikoen for en depression Af Pernille Kjeldgaard Kristensen09.
juli 2019 kl.
19.
50Bemærk: artiklen er mere end 30 dage gammelLæs opHvis du sommetider stirrer ud i mørket den halve nat og tæller timerne til, du skal op igen, så er du ikke alene.
I Danmark lider 40 procent af befolkningen nemlig af søvnbesvær i større eller mindre grad.
Og dårlig søvn kan koste dyrt for både psyken og fysikken.
Hvis du i længere perioder sover dårligt, kan det blandt andet øge risikoen for en depression.
Du kan også få et højere blodsukkerniveau og blodtryk.
I værste fald kan det ende med diabetes type 2 eller blodpropper, da risikoen for de to kroniske sygdomme stiger.
- Krop og hjerne har brug for søvn for at rense og reparere sig selv.
Vi har brug for ro.
Ellers kan man på sigt have den her øgede risiko, har Naja Hulvej Rod, professor på Institut for Folkesundhedsvidenskab på Københavns Universitet, tidligere udtalt til DR Viden.
Hun er en af forskerne bag undersøgelsen, der henvises til i denne artikel.
Men heldigvis er der hjælp at hente.
Her er fem råd, der kan hjælpe dig med at falde til ro og give dig en god nats søvn.
1Læg telefonen vækTelefonen er en bandit, der stjæler din opmærksomhed.
Både dag og nat.
En dansk undersøgelse viser, at hver femte af os kan finde på at tjekke telefonen om natten.
Hos de 16-25-årige er det næsten hver tredje, som mindst et par gange om ugen tjekker sin smartphone, efter de har lagt sig for at sove.
Og det ødelægger vores søvn.
- Problemet med at gribe ud efter telefonen om natten - og eksempelvis give sig til at tjekke Facebook eller nyheder - er, at man sætter nogle mentale processer i gang, som kan gøre det svært at falde i søvn igen, har Naja Hulvej Rod tidligere fortalt til DR Viden.
Derudover er det en god idé at undgå skærme før sengetid.
- Lys gør os vågne, fordi det påvirker hjernen via celler i øjets nethinde.
Det er dog ikke alt lys, der virker ens.
Blåt lys, som har en kort bølgelængde, påvirker hjernen mest i forhold til søvn, siger Kim Dremstrup.
Han er institutleder på Institut for Medicin og Sundhedsteknologi på Aalborg Universitet, hvor han blandt andet har forsket i søvn.
Det blå lys reducerer nemlig mængden af søvnhormonet melatonin.
- Derfor er det uheldigt, at der er meget blåt i det lys, som kommer fra vores elektroniske skærme som tv, tablets og smartphones, siger han.
2Gå først i seng, når du faktisk er søvnig"Nu er der seks timer og otte minutter til, at jeg skal op… Nu er der fem timer tilbage.
"Det er frustrerende, når Ole Lukøje ikke kommer forbi, mens tiden nærmer sig vækkeurets bippen.
Derfor er det også klogere at stå op igen, hvis du ikke kan falde i søvn.
Kroppen og hjernen bør nemlig ikke vænne sig til at være vågen, mens du ligger længe i sengen.
- Du skal stå op, hvis du ikke kan sove.
Men lad være med at tænde for meget lys eller sætte en spændende film på tv'et.
Du skal ikke gøre noget, der kan ”aktivere” hjernen voldsomt.
En idé er at starte op igen med en bog, du aldrig fik læst færdig, siger Kim Dremstrup.
3Sluk for din hjerneNår du ligger og tæller får, kan tankerne vandre over på noget andet: en kommende eksamen eller hvorfor din flirt mon ikke har svaret på dine to seneste beskeder.
Men når du ligger og grubler over små og store problemer, kommer det i vejen for din søvn.
- Hvis du er meget mentalt aktiv lige inden, du ønsker at sove, så vil hjernen søge at løse de opgaver, du har puttet ind i den.
Og så er det svært at falde i søvn, siger Kim Dremstrup.
Det kan derfor være en god idé at skrive dine problemer ned på et stykke papir, hvor du også skriver mulige løsninger.
Så kan du nemlig være heldig, at tankerne komme ud af hovedet, og du får ro.
Søvnen kan dog også være en uventet hjælp, hvis du ikke kan finde løsningen på dine grublerier.
- Det paradoksale er, at når du endelig falder i søvn, så arbejder hjernen delvist videre med dagens opgaver i nogle af søvnens faser.
Du kan derfor være heldig at opleve et såkaldt Heureka-moment om morgenen, hvor der er en brik eller to, der falder på plads, siger Kim Dremstrup.
4Du skal ikke ligge og putte dig i sengenDet kan være dejligt at se film i sengen eller bruge den som et behageligt kontor, så du kan ligge ned og skrive din kedelige opgave.
Men din seng er forbudt område, medmindre du opholder dig i den for enten at sove eller dyrke sex.
- Det er godt at vænne sig til, at sengen kun er til søvn og sex.
Det er ikke et opholdssted, hvor du tilbringer meget vågen tid.
På den måde finder hjernen det naturligt at blive søvnig og prøve at sove, når du går i seng og slukker lyset, siger Kim Dremstrup.
5Du kan lige vove på at tage en “morfar”Drop middagsluren.
Det kan nemlig også forringe din søvnkvalitet.
- En voksen har i gennemsnit brug for 7-9 timer søvn - med variation fra person til person.
Hvis du sover midt på dagen, så er søvntrangen mindre om aftenen.
For nogle betyder det blot, at de vågner meget tidligt næste morgen, men for andre kan det betyde, at det er svært at falde i søvn om aftenen, siger Kim Dremstrup.
Alle billeder i denne artikel er fra fototjenesten Unsplash.
FacebookTwitterKopier linkEmner:Søvn|Københavns Universitet|Sundhed og velvære|Institut for Folkesundhedsvidenskab|Aalborg Universitet




https://www.dr.dk/sporten/oevrig/dansker-skubber-sig-til-ny-verdensrekord-paa-haandcykel

Øvrig sportDansker skubber sig til ny verdensrekord på håndcykelMichael Jørgensen slog i weekenden den to år gamle verdensrekord på maratondistancen.
Michael Jørgensen var til PL i 2016, og det er planen, at han også deltager i 2020.
Af Rasmus Dalgaard09.
juli 2019 kl.
20.
00Bemærk: artiklen er mere end 30 dage gammelLæs opMichael Jørgensen fra Grindsted er verdens hurtigste på maratondistancen i håndcykling.
Det fik han slået fast, da han i weekenden i tyske Heidelberg tilbagelagde de 42,195 kilometer i fantomtiden 57 minutter og 6 sekunder.
Hovedpersonen gik ikke efter rekorden, så den kom som en glædelig overraskelse for ham, men den bliver også taget med jysk beskedenhed.
- Jamen det gik da ok, må man sige.
Det var egentlig en helt god weekend, siger Michael Jørgensen om turen til Heidelberg.
Efter 25 kilometer fik han sammen med to andre ryttere rystet sig fri af de flere end 100 andre ryttere.
- Det er svært at køre sådan en god tid alene, og da vi var sluppet af med resten af feltet, så tiden faktisk ikke specielt god ud, men jeg skal da love for, at vi fik rykket nogle minutter, da vi tre begyndte at arbejde sammen.
Maratondistancen er lagt ind i løbet, som i sin helhed er 45 kilometer langt.
40-årige Michael Jørgensen kom først forbi maratonmærket ved 42,195 kilometer, hvor han satte rekorden, og han blev samlet nummer tre i løbet.
Michael Jørgensen har dyrket sporten i mere end seks år, efter han brækkede ryggen i en motorcross-ulykke.
Næste store mål er VM i september i Holland.
Verdensrekordholderen blev i juni danmarksmester i håndcykling for tredje år i streg, og han har sikret Danmark en plads ved De Paralympiske Lege i 2020.
FacebookTwitterKopier linkEmner:Atletik|Handicapsport|Grindsted|Holland




https://www.dr.dk/nyheder/indland/beslaglagte-ferrarier-traekker-traade-til-likvidering-i-koebenhavn

IndlandBeslaglagte Ferrarier trækker tråde til likvidering i KøbenhavnØkonomisk kriminalitet kan være motiv til nedskydning af mand i maj måned i år.
En 39-årig mand blev skudt og dræbt den 7.
maj.
Politiet søger her efter spor på gerningsstedet, der var tæt på Hovedbanegården i København.
Af Louise Dalsgaard09.
juli 2019 kl.
22.
28Bemærk: artiklen er mere end 30 dage gammelLæs opPolitiet beskrev det som en ren likvidering, da en 39-årig mand den 7.
maj blev dræbt med adskillige skud ved højlys dag på gaden i det centrale København.
Politiet har ingen anholdte i sagen og har siden maj været tavse om et muligt motiv.
Men nu viser det sig, at der kan være sammenhæng mellem drabssagen og beslaglæggelsen af tre Ferrarier og en ejendom i sidste uge.
Da bilerne blev beslaglagt oplyste Bagmandspolitiet (SØIK), at det var efterforskningen af en sag om mulig momsunddragelse i millionklassen, der havde ført til, at man beslaglagde værdier.
Politiet ville ikke fortælle nærmere om, hvilket selskab de tre Ferrarier og huset tilhørte.
Ifølge Ekstra Bladet blev bilerne hentet på den 39-åriges firmaadresse og kilder fortæller, at de så bilerne blive kørt væk.
Samtidig kan man i Tingbogen se, at en ejendom, der ejes af den 39-åriges selskab, er blevet beslaglagt.
- Der er den 19.
06.
2019 tinglyst meddelelse om beslaglæggelse, lyder det.
Samme dag havde Bagmandspolitiet været i retten for at få godkendt beslaglæggelsen.
Her ses Falckvognene, der kørte væk med de tre biler.
Der er tale om tre sportsvogne af typen Ferrari 348, 208 GTB og 355.
Ejendom 8 millioner værdIfølge de tinglyste dokumenter er den beslaglagte ejendom vurderet til at være otte millioner kroner værd.
Ejendommen ligger i Nordsjælland og blev købt sidste år.
Ifølge skødet blev den købt i firmaets navn, fordi den skulle anvendes til udlejning.
Det var ifølge selskabsregistret den 39-årige, som fungerede som direktør i selskabet, der arbejder inden for elinstallationsbranchen.
Selskabet har adresse på den københavnske vestegn og har eksisteret siden 2012.
Læs også:Mand dræbt af skud ved højlys dag i KøbenhavnPoliti: Sagerne er særskilteKøbenhavns Politi ønsker ikke at oplyse om den mulige momsunddragelse - og økonomisk svindel - efterforskes som motiv for drabet på den 39-årige.
Politiet oplyser dog, at der er tale om to særskilte sager og henviser til SØIK, når det gælder den økonomisk del, men ifølge DR Nyheders oplysninger har politiet arbejdet med økonomisk kriminalitet som et muligt motiv i drabssagen.
Hos SØIK ønsker man ikke at oplyse, hvordan efterforskningen mod den 39-åriges firma begyndteDa ejendommen og de tre biler blev beslaglagt i sidste uge, fortalte SØIK, at Skattestyrelsen stadig er i gang med at opgøre omfanget af den mulige momsunddragelse.
- På nuværende tidspunkt anslår styrelsen, at der er tale om momsunddragelse for et tocifret millionbeløb, fortalte Michael Lichtenstein.
Hos Københavns Politi har det i forhold til drabssagen lydt, at man anser den 39-årige for målet til skyderiet, fordi gerningsmændene var så målrettede.
Efter skyderiet søgte politiet vidner, der havde set en sort Audi A4 Avant køre fra Helgolandsgade, hvor drabet skete.
Bilen blev fundet afbrændt omkring Holbækmotorvejen nær Taastrup.
Kort og foto viser afbrændingsstedet og gerningsmændenes formodede flugtretning samt en tilsvarende bil, som gerningsmændene anvendte (den sorte Audi A4 Avant 2,0 TFSI)FacebookTwitterKopier linkEmner:Bagmandspolitiet|København|Ekstra Bladet|Politi|Kriminalitet




https://www.dr.dk/nyheder/regionale/oestjylland/borgmester-efter-doedsulykke-vi-er-parate-til-hjaelpe-med-midlertidige

Aarhus LetbaneSe temaØstjyllandBorgmester efter dødsulykke: Vi er parate til at hjælpe med midlertidige løsninger- Det burde ikke kunne ske i et land, hvor vi går så meget op i sikkerhed, lyder det fra Jan Petersen (S).
Ulykken fandt sted ved en jernbaneoverskæring i Trustrup på Djursland, hvor der endnu ikke er sat bomme op.
Af Gitte Hansen og Emma Lichscheidt09.
juli 2019 kl.
21.
26Bemærk: artiklen er mere end 30 dage gammelLæs opDet var ulykken, der bare ikke måtte ske, der skete lørdag, da en personbil med en norsk familie kolliderede med et letbanetog, og en familiefar og hans syvårige søn omkom.
Sådan lyder reaktionen fra borgmester i Norddjurs Kommune Jan Petersen (S).
- Det berører os dybt.
Det var folk, der var gæster hos os.
Det er enormt tragisk, og det kan ikke diskuteres, at sådan noget burde ikke kunne ske i et land, hvor vi går så meget op i sikkerhed omkring jernbaner, men det er desværre sket, siger han.
Ulykken fandt sted ved en overskæring, hvor der efter planen skal sættes bomme op, men hvor de på nuværende tidspunkt ikke er sat op.
Den slags overskæringer er der fem af på strækningen mellem Ryomgård og Grenaa.
Vil have bomme tidligere end planlagtI 1998 skete der en dødsulykke samme sted som den i lørdags og i 2010 i nabo-overskæringen ved Opdrupvej.
Men per første oktober skal der være sat bomme op, fordi letbanetogene øger hastigheden næste år.
Allerede nu ligger der bomme klar ved siden af overskæringen, hvor de to norske turister mistede livet lørdag.
- Helt tragisk er det, at bommene er klar til installation i forbindelse med opgraderingen, lyder det fra borgmesteren.
Her ligger bommen, som endnu ikke er sat op ved jernbaneoverskæringen.
Den skal efter planen først sættes op, når letbanen kan køre 100 kilometer i timen.
Lige nu må letbanetoget maksimalt køre 75 kilometer i timen.
Ifølge Jens Meilvang (LA), der er formand for Miljø- og Teknikudvalget i Norddjurs Kommune, har kommunen siden 2010 forsøgt at råbe Banedanmark op omkring de usikre overkørsler.
Derfor ser borgmester Jan Petersen også gerne, at bommene kommer op før oktober, selvom der ikke er lovkrav om det.
- Kan man fremrykke det, vil det være godt, også selvom hastigheden ikke er planlagt til at skulle op på 100 kilometer i timen før næste år.
Indtil bommene er installerede, må vi kigge på de udsigtsforhold, der er.
Den pågældende overskæring er ikke præget af, at det er let at se, at der kommer et tog, siger Jan Petersen.
Kommune klar til at hjælpeOgså transportminister Benny Engelbrecht (S) vil se på de danske jernbaneoverskæringer.
- Vi kan dog ikke nøjes med at have fokus på denne overkørsel, og jeg vil derfor efter sommer indkalde Folketingets partier til en drøftelse af den generelle sikkerhed i overkørslerne på jernbanen, lød det i går i et skriftligt svar til DR Østjylland.
Blomster ved stedet for dødsulykken lørdag.
Noget, Jan Petersen hilser velkomment.
- Jeg forstår også, at transportministeren er blevet optaget af, at vi har overskæringer uden bomme, og det er jeg tilfreds med.
Han fortæller, at Norddjurs Kommune er klar til at hjælpe med midlertidige løsninger, selvom det ikke er dem, der er myndighed på området.
- Vi er parate til at hjælpe.
Hvis det handler om beskæring eller udsigtsforholdene, og det er Banedanmarks og letbaneselskabets vurdering, at det vil kunne forbedre forholdene, indtil bommene er installerede, medvirker vi gerne til at få det problem løst, slår borgmesteren fast.
FacebookTwitterKopier linkEmner:Benny Engelbrecht (politiker)|Jan Petersen (politiker)|Liberal Alliance|Lokalpolitik|Jylland




https://www.dr.dk/nyheder/penge/elselskaber-kommer-under-lup-mulige-overpriser-paa-stroem

PengeElselskaber kommer under lup for mulige overpriser på strømStatens el-vagthund vil undersøge, om elselskaberne tager overpriser, når de handler med sig selv.
Elnetselskaberne køber strøm til dækning af nettab i koncernforbundne selskaber.
Blandt andre Radius Elnet køber strøm af sin ejer, det børsnoterede energiselskab Ørsted.
Af Mathias Sommer og Jacob Munch09.
juli 2019 kl.
18.
08Bemærk: artiklen er mere end 30 dage gammelLæs opStatens el-vagthund, Forsyningstilsynet, er ved at undersøge elnetselskabernes køb af strøm af sig selv.
Ifølge Jyllands-Posten mistænkes landets energikoncerner nemlig for ulovligt at malke kunderne, når de skal købe ekstra strøm, fordi noget af strømmen går tabt i el-nettet på vejen ud til forbrugeren.
Konsekvensen er, at forbrugerne kommer til at betale højere priser, end de ellers skulle have gjort.
Carsten Smidt, direktør i Forsyningstilsynet.
Ofte købes den ekstra strøm hos elselskabernes datterselskaber, og sker det til overpris, kan selskaberne ulovligt kanalisere millioner over i datterselskabet.
- Vi er bange for, at der er for høje tariffer på vores elnet.
Hvis kommercielle selskaber bruger deres netselskaber til at tørre kommercielle fejltagelser af på netselskaberne, så kan vi komme til at betale for meget på vores elnet.
Der vil vi kun betale de omkostninger, der er ved at eje og drive et elnet, siger Anders Houmøller, der er sekretær i Foreningen for Slutbrugere af Energi (FSE).
Ørsted og EwiiJyllands-Posten har fået aktindsigt i dokumenter, der viser, at Forsyningstilsynet vil undersøge i alt 12 elnetselskaber herunder Ørsted, SEAS-NVE, Ewii og NRGi.
Det sker, fordi de ifølge høringsbreve "har indrapporteret større nettabsomkostninger eller har indrapporteret en høj pris per kWh i forhold til de øvrige selskaber".
- Konsekvensen er, at forbrugerne kommer til at betale højere priser, end de ellers skulle have gjort, siger direktør i Forsyningstilsynet Carsten Smidt til Jyllands-Posten.
De største elnetselskaber, som undersøges af Forsyningstilsynet, afviser, at der er noget at komme efter.
Brancheorganisationen Dansk Energi mener heller ikke, der er et problem og kalder det helt naturligt, at et tilsyn fører tilsyn.
- Vi hilser det velkommen, at Forsyningstilsynet foretager stikprøver af el til at dække nettab.
Det er helt naturligt at gøre.
Det hedder jo Forsyningstilsynet, og derfor skal de føre tilsyn, siger Anders Stouge, viceadministrerende direktør i Dansk Energi.
Mere transparensAnders Houmøller fra Foreningen for Slutbrugere af Energi foreslår, at der bliver større gennemskuelighed i markedet, så elselskaberne ikke køber strømmen gennem fastpris-kontrakter fra deres egne datterselskaber, men fra dag til dag køber den ekstra strøm på elbørsen til markedspris.
- Løsningen er, at vi skaffer mere transparens.
Hvis selskaberne dag for dag køber på elbørsen til markedspris, så vil der være fuld gennemskuelighed og ingen problemer, siger han.
FacebookTwitterKopier linkEmner:Elsektoren|Dansk Energi|EWII|SEAS-NVE|Energiselskaber




https://www.dr.dk/nyheder/penge/kemi-gigant-indroemmer-fusk-med-maersk-kemikalier

PengeKemi-gigant indrømmer fusk med Mærsk-kemikalierMærsk-leverandør erkender snyd med tonsvis af miljøfarlige kemikalier.
Ingen er blevet straffet i sagen, der er den største kemikaliesag i den danske del af Nordsøen nogensinde.
Miljøstyrelsen har allerede i 2017 fastslået, at havmiljøloven blev overtrådt, da Scavtreat 7103 tilsat BAC50 blev udledt ved Mærsk Oils olieplatforme.
Foto: Colourbox - illustration: Morten Fogde Christensen DR NyhederAf Ole Hall, Mathias Sommer og Grafik: Morten Fogde Christensen09.
juli 2019 kl.
19.
00Bemærk: artiklen er mere end 30 dage gammelLæs opDen globale kemivirksomhed Clariant erkender at have spillet en nøglerolle i udledningen af over 80.
000 ton af det miljøfarlige kemikalie Scavtreat i Nordsøen.
En medarbejder hos Clariant fiflede ifølge Clariant selv med kemikaliets indhold og deklarering.
Fiflerierne betød, at både Mærsk Oil og Miljøstyrelsen blev vildledt til at tro, at kemikaliet Scavtreat 7103 var mindre miljøfarligt, end det reelt var.
Det fremgår af en undersøgelsesrapport, som Clariant selv har udarbejdet.
- Denne begivenhed var en isoleret hændelse, står der i rapporten, hvori Clariant erkender, at en enkelt unavngiven medarbejder gik langt udover sine beføjelser og overtrådte firmaets interne retningslinjer i sagen, der er den største kemikaliesag i den danske del af Nordsøen nogensinde.
- En grim episodeEn dansk ekspert i miljøkemi har læst undersøgelsesrapporten og finder dens beskrivelser yderst opsigtsvækkende.
- Det er svindel, siger seniorforsker i miljøkemi ved Aarhus Universitet Pia Lassen.
Hun er forundret over, at det angiveligt var muligt for en medarbejder hos Clariant at få underleverandøren Synthite til at tilsætte det røde og miljøfarlige stof BAC50 til Scavtreat 7103 – uden at myndighederne, Mærsk Oil eller ledelsen i Clariant har fået det at vide.
- Man har et stort og indlysende ansvar hos leverandøren, men det bør ikke fratage ansvaret fra selve olieselskabet.
Mads Fisker, fungerende kampagnechef i Greenpeace DanmarkHvor alvorlig er den her overtrædelse af de interne regler i Clariant?
- Den er meget alvorlig.
I princippet har den jo ført til en ulovlig overtrædelse af miljøtilladelser, siger seniorforsker Pia Lassen og tilføjer:- Det er en grim episode, som ryster tilliden til Clariant.
ServicemindedClariant ønsker ikke at give interview til DR Nyheder.
Virksomheden ønsker heller ikke at oplyse, om den implicerede medarbejder stadig arbejder for virksomheden, eller om han eller hun er blevet meldt til politiet.
Rapporten fra Clariant beskriver i detaljer, at Mærsk Oil i oktober 2003 begyndte at bruge Scavtreat 7103 ved sine olieplatforme i Nordsøen, men ikke var tilfreds med kemikaliet.
Under højt tryk og høje temperaturer dannede det myresyre, erfarede ansatte hos Mærsk Oil.
Mærsks udfordringer med kemikaliet hørte medarbejderen hos Clariant om, hvorefter BAC50 blev tilsat i januar 2005 med det formål at nedsætte niveauet af myresyre.
- Det er en serviceminded person hos Clariant, som gerne vil gøre det godt for Mærsk.
Det er mit bud, siger seniorforsker Pia Lassen på baggrund af rapportens oplysninger.
Ifølge rapporten skjulte den ansatte hos Clariant over for Mærsk Oil, at BAC50 blev tilsat.
Ikke tradition uvederhæftig adfærdDen ansatte bad ligeledes Clariants underleverandør Synthite om ikke at fortælle Mærsk Oil, at BAC50 var blevet tilsat.
Mærsk Oil har fortalt, at virksomheden først blev klar over, at BAC50 var tilsat kemikaliet i 2017 efter at have udledt det til havet i mere end 12 år.
- Det ubesvarede spørgsmål er jo, hvorfor Mærsk slog sig til tåls med at klage over, at der var myresyre og efterfølgende ikke gjorde mere ved det, siger Pia Lassen.
Kan du være 100 procent sikker på, at ingen hos Mærsk Oil har vidst, at det her røde stof kom i kemikaliet?
- Man kan jo aldrig være 100 procent sikker, men jeg vi sige, at det vil jeg være 99,9 procent sikker på, for ellers skulle der sidde en person af samme type hos Mærsk som hos Clariant – det vil jeg finde højst usandsynligt, siger seniorforskeren.
Hvorfor?
- Vi har jo ikke rigtig en tradition i Danmark for uvederhæftig adfærd, så jeg vil finde det meget usandsynligt, at der sad to skurke eller to svindlere og blev enige om det her, siger Pia Lassen.
- Indlysende ansvarDa det ifølge Clariant selv var en overtrædelse af interne procedurer, som førte til, at der blev hældt tonsvis af miljøfarlige kemikalier i Nordsøen, har dansk politi opgivet at føre en sag mod Mærsk Oils nye ejer, Total.
At sagen tilsyneladende slutte der ærgrer Greenpeace Danmark.
- Overordnet er det bare hamrende ærgerligt, at der ikke kan placeres et ansvar i den her sag.
Man har et stort og indlysende ansvar hos leverandøren, men det bør ikke fratage ansvaret fra selve oliselskabet, siger Mads Fisker, der er fungerende kampagnechef i Greenpeace Danmark.
Ingen er blevet straffet i sagen, der er den største kemikaliesag i den danske del af Nordsøen nogensinde.
Miljøstyrelsen har allerede i 2017 fastslået, at havmiljøloven blev overtrådt, da Scavtreat 7103 tilsat BAC50 blev udledt ved Mærsk Oils olieplatforme.
Total ønsker ikke at kommentere oplysningerne i rapporten.
MÆRSK OIL KØBT AF TOTAL•Verdens fjerdestørste oliekoncern Total købte i 2018 Mærsk Oil i en milliardhandel.
•Med i handlen fulgte cirka 1.
500 Mærsk-ansatte, som i dag kører olieforretningen videre for Total.
•Mærsk Oils licens til at bore efter olie og gas i den danske undergrund bliver videreført af Total.
•Oliekoncernens danske aktiviteter er underlagt dansk miljølovgivning.
FacebookTwitterKopier linkEmner:A.
P.
Møller-Mærsk|Maersk Oil|Greenpeace|Forurening|Olie- og gasselskaber




https://www.dr.dk/nyheder/regionale/fyn/traet-boernefamilie-her-er-hylderne-proppet-med-hjaelp

Sover du godt?
Se temaFynTræt børnefamilie?
Her er hylderne proppet med hjælpHvert år får tusindvis af familier gratis hjælp, men det er ofte tilfældigt, hvem der kender muligheden.
Af Sine Skott09.
juli 2019 kl.
19.
40Læs opHar du en datter med ADHD - eller vil sønnike bare ikke sove?
Så kan det være, at Legetekerne kan hjælpe dig.
I en kælder i den gamle lægevagt i Odense er der gemt en sanse-skat.
Fra gulv til loft er der legetøj, bøger, spil og store, fyldte sportstasker.
I hver taske er en tung dyne.
Det er forskelligt, hvad der er inde i dem: Kastanjer, kæder eller noget, der minder om hundredvis af tennisbolde.
Her ses en kugledyne.
Dynerne vejer fra 3,4 kilo og op efter.
 Lige nu er der tre måneders ventetid på at få en konsultation i Legeteket i Odense.
 Der er ikke ventetid på at låne materialer og dyner.
 Legeteket i Odense hører under Center for Kommunikation og Velfærdsteknologi.
 Der er også hjælpemidler, som hjælper, hvis barnet er bagud motorisk eller sprogligt.
1 / 5Her ses en kugledyne.
Dynerne vejer fra 3,4 kilo og op efter.
1 / 5Lige nu er der tre måneders ventetid på at få en konsultation i Legeteket i Odense.
2 / 5Der er ikke ventetid på at låne materialer og dyner.
3 / 5Legeteket i Odense hører under Center for Kommunikation og Velfærdsteknologi.
4 / 5Der er også hjælpemidler, som hjælper, hvis barnet er bagud motorisk eller sprogligt.
5 / 5Selvom det er langt fra bløde gåsedun, virker de på størstedelen af de urolige børn om natten:- Dynerne går ind og påvirker sanseapparatet, som for nogen gør, at de slapper mere af og kommer i en dybere søvn, forklarer Legetekforeningens formand, Pipper Holler.
Hvad er det?
Legetekerne er et tilbud til børn med særlige behov, deres forældre og de fagfolk, som arbejder med dem.
For mange år siden åbnede de op for, at også familier med søvnproblemer kan låne deres ting gratis.
Flere steder er Legetekerne en del af bibliotekerne.
Hvert år hjælper hun over 1.
800 børn og deres familier.
Legetekerne er oprindeligt tiltænkt børn med særlige behov, men det er ikke kun de familier, som har brug for hjælp.
Det forringer livskvaliteten i familier.
Det forringer barnets trivsel, og det påvirker mor, far og søskende.
Pipper Holler, Legeteksforeningens formandFor mangel på søvn kan være altødelæggende:- Jeg har haft familier, hvor jeg bad dem slå en kuglepenstreg, hver gang de bliver vækket.
Det var 53 gange på én nat.
Og sådan nogle familier holder ikke ret længe, forklarer Pipper Holler og uddyber:- Man bliver brugt og slidt på alle parametre.
Det forringer livskvaliteten i familier.
Det forringer barnets trivsel, og det påvirker mor, far og søskende.
De familier får en dyne med hjem, som de kan afprøve i to-tre uger, så de ikke skal ud og investere over 3.
000 kroner på en dyne, som måske ikke virker.
Halvdelen af de fynske børnechefer har aldrig hørt om detDer er 25 Legeteker i hele Danmark, men der er stor forskel på, hvor hårdt de har været ramt af besparelser.
Derfor er der flere steder, hvor der kun er åbent nogle få timer om ugen.
Nordjydernes eneste Legetek er nu lukket, og østjyderne skal eksempelvis til Horsens.
Legeteket i Odense er ikke på samme måde truet.
Det er over 30 år gammelt, og hvert år betaler de ti fynske kommuner til det.
Men i en rundspørge, som DR Fyn har lavet, er det kun halvdelen af de fynske børne- og familiechefer, som kender det.
Derfor bliver det ofte tilfældigt, hvilke familier og fagpersoner der hører om det, og derfor håber foreningens formand, at kommunerne vil begynde at prioritere at sende informationen ud, så flere kan få hjælp:- De skal melde tydeligt ud til deres institutioner, skoler og forældre: 'Vi har det her tilbud i kommunerne.
Brug det,' opfordrer Pipper Holler.
Kommunernes Landsforening vil ikke kommentere på, om det er et problem, at der er så mange kommunale chefer, som ikke kender til tilbuddet.
Det kan være farligt ikke at soveDet er ikke kun småbørnsfamilier, som ikke får timer nok.
46 procent af danskerne sover dårligt.
Det viser tal fra Den Nationale Sundhedsprofil.
Problemet er lige nu så stort, at der er ventetider på Odense Universitetshospital på at få behandling.
Hver uge starter de fire til seks søvnpatienter op.
Selvom det kun er en periode, hvor forældre får dårlig søvn, er det vigtigt at søge hjælp, hvis søvnproblemerne fortsætter, efter ungerne sover igennem, forklarer afdelingssygeplejerske på søvnklinikken Pia Salomonsen.
Pia Salomonsen har hjulpet flere hundrede syddanskere med deres søvnproblemer.
- Det er om natten, vi restituerer, og der er undersøgelser, der viser, at hvis man ikke sover nok, så er der risiko for, at man udvikler Alzheimers eller demens på et tidspunkt, siger hun.
Hendes bedste råd er at slukke alle skærme mindst to timer før sengetid og gå tidligt i seng.
Det er er nemlig mellem klokken 22-02, vi har den mest effektive søvn.
Bedsteforældrene kan være guld værdTilbage blandt de fyldte reoler med legetøj og dyner, håber Pipper Holler, at familierne ikke er overladt til dem selv.
Netværk kan nemlig være med til at redde familierne, inden det går helt galt.
- Man kan altid støtte sine børn ved at tage hjem til dem, tage over og sige: 'Nu sover du på sofaen, og så tager jeg lille Ole'.
Så man giver nogle pusterum i de perioder, hvor det er slemt, forklarer Pipper Holler.
Legetekerne kan bruges af familier, institutioner, fagprofessionelle og skoler, som har børn, der er mellem nul og syv år gamle.
FacebookTwitterKopier linkEmner:Søvn|Kommunernes Landsforening|Odense|Fyn|Odense Universitetshospital




https://www.dr.dk/sporten/cykling/tourdefrance/optimistisk-fuglsang-uden-problemer-paa-etapen-smerterne-er-dulmet-lidt

Tour de FranceOptimistisk Fuglsang uden problemer på etapen: 'Smerterne er dulmet lidt'Jakob Fuglsang kom på 4.
etape endnu en gang sikkert med feltet til mål ovenpå sit styrt i weekenden.
09.
juli 2019 kl.
18.
37 | opdateret 09.
juli 2019 kl.
18.
57Bemærk: artiklen er mere end 30 dage gammelLæs opDanmarks bedste bud på en topplacering i Tour de France, Jakob Fuglsang (Astana), er i bedring efter sit styrt på 1.
etape.
Smerterne er aftagende, og for tredje dag i træk kom danskeren på tirsdagens 4.
etape sikkert med feltet til mål.
- Det gik meget bedre i dag, og jeg havde mindre problemer med ryggen og knæet.
- Vi kørte selvfølgelig ikke lige så stærkt som i går (mandag, red.
), men jeg synes, det var en god dag, siger Fuglsang ifølge netmediet feltet.
dk til flere danske medier ved Astanas holdbus efter etapen.
Sting i ansigtetDen 34-årige dansker blev syet i ansigtet efter sit styrt, men han slog primært knæet i mødet med asfalten på Tourens åbningsetape.
- Smerterne kommer fra knæet, men det går hele vejen op i lårmusklen, som nærmest bliver bedøvet.
Det virker dog som om, at smerterne er ved at dulme lidt, siger han.
Jakob Fuglsang er nummer 25 i klassementet.
Han er et minut og seks sekunder efter Julian Alaphilippe (Quick-Step) i løbets gule førertrøje.
Elia Viviani (Quick-Step) vandt tirsdagens 4.
etape, der blev afgjort i en massespurt.
/ritzau/FacebookTwitterKopier linkEmner:Astana Pro Team|Jakob Fuglsang (cykelrytter)|Julian Alaphilippe (cykelrytter)|Cykelsport|Frankrig




https://www.dr.dk/nyheder/regionale/bornholm/forsinkelser-havari-og-systemfejl-bornholmerfaerge-plaget-af-uheld

BornholmForsinkelser, havari, og systemfejl: Bornholmerfærge plaget af uheldTrafikken mellem Bornholm og resten af landet har været ramt af problemer i starten af sommerferien.
Bornholmslinjens færger fragtede knap 211.
000 passagerer mellem Ystad og Rønne i sidste måned.
Af Jens Ørberg, Thomas Kofoed Poulsen og Morten Søgård Volff09.
juli 2019 kl.
20.
43Bemærk: artiklen er mere end 30 dage gammelLæs opDet har ikke været helt nemt at komme til Bornholm i de første dage af juli.
I hvert fald, hvis man tager færgen mellem Ystad og Rønne.
For Bornholmslinjen, som er den rute, der forbinder Bornholm med resten af Danmark, har været ramt af flere forsinkelser.
Den seneste tids forsinkelser begyndte i torsdags, da propellerne på Express 1 ikke virkede ordentligt, hvilket gjorde, at færgerne sejlede med forsinkelser på sine formiddags- og middagsafgange.
Dagen efter kunne den lokale avis Bornholms Tidende berette, at en systemfejl i Molslinjens bookingsystem gjorde, at over 50 færgebilletter til motorcykler i den efterfølgende weekend måtte bookes om eller aflyses.
Fejlen blev dog rettet umiddelbart efter.
Det er vigtigt for Bornholm som helhed, at det fungerer, og at de gæster, som kommer hertil oplever, at det er nemt at komme til Bornholm.
Ann Hartl, formand for Bornholms passagerforeningDet blev forsinkelserne derimod ikke.
Flere afgange var forsinket om lørdagen og søndagen, og søndag aften ramte hurtigfærgen Max Mols en genstand i havnen i Rønne.
Havariet fik en del af færgens hydrauliksystem til at gå i stykker, og det betød endnu en gang forsinkelser, men denne gang på stort set alle afgange dagen efter.
Dertil har flere kunder haft problemer med at komme igennem til Bornholmslinjens kundesupport, hvilket ifølge Bornholmslinjen selv skyldes en fejl hos TDC.
- Det har åbenbart været en udfordring for Bornholmslinjen at have en gnidningsfri færgedrift her i sommerferien, lyder det fra formand for Bornholms Passagerforening Ann Hartl.
Hurtigfærgen Max Mols ramte en genstand i Rønne Havn søndag aften, hvilket betød, at en del af færgens såkaldte hydraulik blev slået løs.
Havariet medførte omfattende forsinkelser i går mandag.
Det er et problem, når færgen ikke sejler som den skal – ikke kun for øens fastboende, som ofte rejser mellem Bornholm og det øvrige Danmark, men også for de turister, som gæster øen, lyder det fra Ann Hartl:- Det er vigtigt for Bornholm som helhed, at det fungerer, og at de gæster, som kommer hertil oplever, at det er nemt at komme til Bornholm, siger formanden.
Svært at gardere sigHos Molslinjen, der driver ruten Bornholmslinjen, erkender man, at de mange passagerer her i sommersæsonen presser færgerne, men en stor del af forsinkelserne har været ude af rederiets hænder.
For der er tale om uheld, når begge hurtigfærger på ruten mellem Ystad og Rønne har været ramt af tekniske vanskeligheder her i højsæsonen, lyder det fra Jesper Maack, der er pressechef hos Molslinjen.
- Vi har været plaget af to mekaniske nedbrud, og det er svært at gardere sig imod, og det er ikke et optimalt tidspunkt at have tekniske problemer, siger han.
Sejladsen til BornholmMolslinjen overtog den samfundsbetingede sejlads mellem Rønne, Ystad og Køge 1.
september under rutenavnet Bornholmslinjen.
Ruten mellem Rønne og Ystad bliver betjent med hurtigfærgen Express 1 og mellem Rønne og Køge med den konventionelle færge Hammershus.
Den 40 år gamle konventionelle færge Povl Anker er reservefærge.
Molslinjen er kommet noget stormende fra start på ruten med voldsom kritik af bl.
a.
prisstruktur, mange søsyge og problemer med at håndtere godset.
Derudover er der også en hel del passagerer, som ikke helt er vant til at køre ombord på færgerne, påpeger Jesper Maack, der refererer til en række veteranbiler i weekenden, som havde svært ved at køre ombord på hurtigfærgen, hvilket resulterede i forsinkelser.
- Så snart vi mister noget tid i havn, bliver det svært at overholde sejlplanen, siger pressechefen.
Passagerne skal informeres bedreFormanden for Bornholms passagerforening, Ann Hartl, har fuld forståelse for, at der kan være problemer med sejladsen i de travle perioder, men hun ser gerne, at Bornholmslinjen gøre mere.
- Det er vigtigt, at selskabet forstår, at de har en forpligtigelse til at informere passagerne om muligheder for kompensation, og det nemmeste ville være at placere en brochure ombord på færgen eller i færgeterminalen, så passagerne er klar over, hvilke rettigheder, de har, siger formanden.
Men Molslinjens pressechef, Jesper Maack, er ikke lun på den idé.
Han mener, at reglerne for kompensation er så indviklede, at det hverken vil gavne bornholmere eller turister, hvis man placerede brochurer eller foldere ombord på skibet.
- Der er en række forhold, som afgør, om man har ret til kompensation, og det vil bare skabe unødig forvirring.
Lad os nu huske på, at der har været nogle forsinkelser i den forgangne uge, men ellers sejler færgerne frem og tilbage uden de store forsinkelser, siger pressechefen.
Det er første gang, Molslinjen sejler passagerer til og fra Bornholm i sommerferien.
FacebookTwitterKopier linkEmner:Bornholm|Bornholmslinjen|Molslinjen|Rederier|Trafik




https://www.dr.dk/sporten/tennis/halep-og-williams-tager-billetter-til-semifinalen-i-wimbledon

TennisHalep og Williams tager billetter til semifinalen i WimbledonSimona Halep er klar til semifinalen i Wimbledon efter en sejr over kinesiske Shuai Zhang i to sæt.
Rumænske Simona Halep gjorde kort proces mod kinesiske Shuai Zhang.
09.
juli 2019 kl.
18.
13Bemærk: artiklen er mere end 30 dage gammelLæs opSimona Halep er klar til semifinalen i Wimbledon efter en sejr over kinesiske Shuai Zhang i to sæt.
Simona Halep er klar til karrierens anden semifinale i Wimbledon.
Tirsdag sikrede den tidligere verdensetter avancement, da Shuai Zhang, der sendte Caroline Wozniacki ud af den prestigefyldte grand slam-turnering, blev besejret.
Rumænske Halep vandt 7-6, 6-1 over kineseren, der var i sin anden grand slam-kvartfinale i karrieren.
Halep, der er seedet som nummer syv, skal i semifinalen møde ottendeseedede Elina Svitolina.
Ukraineren sendte tirsdag useedede Karolina Muchova hjem til Tjekkiet efter at have vundet i to sæt med cifrene 7-5, 6-2.
Læs også:Tennissensation på 15 år er færdig ved WimbledonDet er 24-årige Svitolinas første grand slam-semifinale.
Simona Halep fik en skidt start på tirsdagens kvartfinale.
Shuai Zhang kom foran 3-0, inden Halep vandt sit første parti.
Generelt måtte Halep kæmpe hårdt for at vinde første sæt.
Der skulle således tiebreak til for at finde en vinder.
Her førte Halep ganske vist fra første duel og endte med at tage sættet efter en sejr på 7-4.
Andet sæt var anderledes ensidigt.
Luften var gået af kineserens ballon, og Halep skulle kun bruge 29 minutter på at tage semifinalebilletten.
Serena er også videreOgså Serena Williams er klar til semifinalen, da hun slog Alison Riske med 6-4, 4-6, 6-3.
Williams, der senest vandt Wimbledon i 2016, skal i kampen om en finaleplads enten møde tjekkiske Barbora Strycova eller britiske Johanna Konta, der tørner sammen senere tirsdag.
I den rent amerikanske kvartfinaleduel på Centre Court kom Serena Williams sløvt fra land.
Læs også:Tennisrivalerne Nadal og Federer - historien om verdens bedste tenniskamp | DRTVUseedede Riske, der på vejen til sin første grand slam-kvartfinale havde slået tre seedede spillere inklusive verdensetteren Ashleigh Barty, så kortvarigt ud til at være på vej mod endnu en overraskende sejr.
Hun nåede således at komme foran 3-1, inden Williams vågnede op til dåd.
3-1 blev til 3-3, inden Riske svarede tilbage ved at bryde Williams' udlæg til 4-3.
Men så skruede sidstnævnte bissen på og vandt første sæt ved at tage tre partier i træk, hvoraf to af dem var i Riskes serv.
Smerter i fodenI andet sæt blev de første otte partier vundet af den spiller, der servede.
Den første, der knækkede, var Serena Williams, der måtte se Alison Riske bringe sig foran 5-4 på sættets første breakbold.
Williams brugte den efterfølgende pause på at få behandlet sin fod.
Der gik dog ikke længe, inden hun igen kunne sætte sig og trække luft ind.
Riske tog nemlig sættet ved at vinde det efterfølgende parti rent.
Læs også:Stærk duo sætter stopper for Løchte i WimbledonFrustrationerne begyndte at vise sig hos tennisstjernen.
Især da Williams tabte tredje sæts første parti i egen serv.
Men ligesom i første sæt fik hun hanket op i sig selv, og 0-1 blev vendt til 3-1.
Riske holdt fast lidt endnu og fik udlignet til 3-3.
Men så gik den heller ikke længere, og Williams endte med at sætte tingene på plads ved igen at vinde tre partier på stribe.
/ritzau/FacebookTwitterKopier linkEmner:Caroline Wozniacki (tennisspiller)|Elina Svitolina (tennisspiller)|Tennis|Wimbledon Championships|Storbritannien




https://www.dr.dk/sporten/cykling/van-vleuten-smadrer-alt-og-alle-uttrup-ludwig-sat-kraftigt-tilbage

CyklingVan Vleuten smadrer alt og alle: Uttrup Ludwig sat kraftigt tilbageAnnemiek van Vleuten var suverænt den bedste på en af de hårdeste etaper i årets Giro Rosa.
Annemiek van Vleuten var den klart stærkeste på en af de hårdeste etaper i Giro Rosa.
Af Frederik Palle09.
juli 2019 kl.
18.
00Bemærk: artiklen er mere end 30 dage gammelLæs opGiro Rosa er kendt som det absolut hårdeste etapeløb i kvindernes løbskalender, og det fik de deltagende ryttere for alvor at mærke på dagens etape.
Den 5.
etape af løbet sluttede nemlig på en hård stigning, hvor der virkelig blev rykket rundt på klassementet.
Der var dog en rytter over dem alle.
Hollænderen Annemiek van Vleuten smadrede alt modstand på den sidste stigning og fører nu løbet sikkert.
De seneste vindere af Giro Rosa2019 Annemiek van Vleuten (Holland)2018 Annemiek van Vleuten (Holland)2017 Anna van der Breggen (Holland)2016 Megan Guarnier (USA)2015 Anna van der Breggen (Holland)2014 Marianne Vos (Holland)2013 Mara Abbott (USA)2012 Marianne Vos (Holland)2011 Marianne Vos (Holland)Hun kom i mål knap tre minutter før de næste ryttere og fører dermed klassementet med to minutter og 16 sekunder ned til Katarzyna Niewiadome på andenpladsen.
Det var ikke den bedste dag for det danske klassementshåb Cecilie Uttrup Ludwig.
Hun kom ikke i mål med forfølgergruppen og faldt derfor i den samlede stilling fra sin andenplads til en 11.
plads.
Danskeren kom ind som nummer 16 på etapen.
Her var hun fire minutter og 48 sekunder efter etapevinderen Annemiek van Vleuten.
Cecilie Uttrup Ludwig fortalte DR Sporten inden løbets start, at hendes optakt var blevet ødelagt af et styrt, og hun derfor ikke var sikker på, hvor hun stod.
FacebookTwitterKopier linkEmner:Cecilie Uttrup Ludwig (cykelrytter)|Cykelsport




https://www.dr.dk/nyheder/udland/texas-milliardaer-og-tidligere-praesidentkandidat-ross-perot-er-dod

UdlandTexas-milliardær og tidligere præsidentkandidat Ross Perot er dødTidligere præsidentkandidat Ross Perot, som ifølge mange hjalp Clinton med at vinde over Bush i 1992, er død.
)09.
juli 2019 kl.
16.
59Bemærk: artiklen er mere end 30 dage gammelLæs opTexas-milliardæren Ross Perot, der to gange stillede op til præsidentvalget i USA, er død, 89 år.
- Ross Perot, den banebrydende forretningsmand og kærlige mand, bror, far og bedstefar, døde tirsdag morgen i sit hjem i Dallas, omgivet af sin hengivne familie, oplyser en talsmand for familien.
Henry Ross Perot var en amerikansk forretningsmand, milliardær, velgører og i 1990'erne også politiker.
Han stillede op som uafhængig kandidat ved præsidentvalget i 1992, hvor præsident George H.
W.
Bush forsøgte at blive genvalgt.
Perot var en sælger, der havde skabt sig en formue inden for computerbranchen, og som politiker var han temmelig ukonventionel.
Det skaffede ham opbakning blandt utilfredse vælgere, der ikke følte, at de hørte til hos hverken Demokraterne eller Republikanerne.
Valget i 1992 endte med, at Ross Perot fik 19 procent af stemmerne ved et atypisk valg, hvor præsident Bush tabte til den demokratiske udfordrer, Bill Clinton.
Mange republikanske vælgere gav efterfølgende Perot skylden for Bushs nederlag til Clinton.
Efter valget i 1992 stiftede Perot et parti, Reformpartiet, og stillede op til præsidentvalget igen i 1996, hvor han fik 8,4 procent af stemmerne i kampen mod præsident Clinton og den republikanske kandidat, Bob Dole.
Det var hans sidste forsøg på at blive valgt til et politisk embede.
Ved de efterfølgende valg støttede han Republikanerne i form af dels George W.
Bush, dels Mitt Romney.
Perot var en succesrig forretningsmand, der på et tidligt tidspunkt etablerede it-virksomhederne Electronic Data Systems og Perot Systems.
Begge virksomheder blev opkøbt og gjorde Perot til en af USA's rigeste.
Magasinet Forbes opgjorde i april hans formue til 4,1 milliarder dollar.
/ritzau/FacebookTwitterKopier link




https://www.dr.dk/nyheder/indland/politi-paa-twitter-stop-med-filme-ulykken-paa-storebaelt

IndlandPoliti på Twitter: 'Stop med at filme ulykken på Storebælt'En brændende lastbil får folk til at filme, mens de kører bil.
Politi udskriver 'adskillige bøder'Storebæltsbroen var tidligere lukket efter et trafikuheld på broen, hvor en lastbil stod i flammer.
Siden har politiet udskrevet "adskillige" bøder til folk, som filmer ulykken, mens de kører forbi.
Af Sandra Meersohn Meinecke og William Sonne Kaalø09.
juli 2019 kl.
18.
22Bemærk: artiklen er mere end 30 dage gammelLæs opTidligere i dag var Storebæltsbroen lukket på grund af et uheld, hvor en lastbil stod i brand.
Broen er nu åbnet igen, men lastbilen står stadig ved uheldsstedet og er stadig i flammer, oplyser Ehm Christensen, som er vagtchef hos Fyns Politi.
- Chassiset er for varmt til, at ilden kan blive slukket.
Den kan holdes nede men ikke slukkes, siger vagtchefen.
Årsagen til branden er stadig ukendt, og vagtchefen forventer, at branden i lastbilen først vil være helt slukket omkring klokken 19 i aften.
- Der er umiddelbart tale om et dæk, som eksploderer.
Men vi kan ikke komme tæt nok på lastbilen på nuværende tidspunkt til at undersøge nærmere, om det er årsagen til uheldet.
Bilister filmer ulykken i forbikørslenSynet af den brændende lastbil er tilsyneladende noget, som 'rigtig mange' bilister gerne vil filme.
Det får Fyns Politi til at komme med en advarsel på Twitter:Det kan irritere mig, at man ikke har forstået, at der er ulovligt, og at man skal lade være med filme uheld under forbikørsel.
Ehm Christensen, vagtchef hos Fyns Politi- Kør forbi stedet med stor forsigtighed - og lad være med at filme under kørslen.
Det skaber farlige situationer for øvrige trafikanter, skriver de.
Ulykken skete omkring klokken 15, og broen åbnede igen for kørsel mod Sjælland omkrig klokken 16.
Siden klokken 16 har Fyns Politi udskrevet "adskillige bøder" til folk, som filmer ulykken, mens de kører forbi.
Læs også:Storebæltsbroen er åbnet igen mod SjællandAllerede kort efter at broen åbnede for kørsel igen, skrev politiet ud på det sociale medie og opfordrede folk til at "køre meget forsigtigt forbi uheldsstedet".
Nu gentager de så budskabet, "fordi man ikke forstår, det er ulovligt"- Det skaber altså nogle farlige situationer, både for de øvrige trafikanter men også for redningspersonalet på stedet, siger Ehm Christensen.
Han understreger, at det foruden at være farligt også er ulovligt at bruge mobiltelefon og køre bil på samme tid.
- Det kan irritere mig, at man ikke har forstået, at der er ulovligt, og at man skal lade være med filme uheldet under forbikørsel.
- Når man kører bil og filmer samtidig, så har man ikke rettet sin opmærksomhed på trafikken, men på det som man filmer, siger Ehm Christensen.
FacebookTwitterKopier linkEmner:Fyns Politi|Twitter|Ulykker|Fyn|Sjælland




https://www.dr.dk/nyheder/vejret/i-loekken-er-der-koeligt-selvom-solen-staar-hoejt-se-hvordan-sommervejret-normalt-er

VejretI Løkken er der køligt, selvom solen står højt: Se hvordan sommervejret normalt er i din kommuneSelvom Danmark er et lille land, har kommunerne meget forskelligt sommervejr.
Selvom solen i Hjørring skinner mere end i gennemsnittet, så er kommunen alligevel én af de kommuner med køligst vejr om sommeren.
Af Diana Bengtsen09.
juli 2019 kl.
18.
08Bemærk: artiklen er mere end 30 dage gammelLæs opI Løkken, der hører til Hjørring, hvor Sommervejret sender fra denne uge, er der i dag let til jævn vind og temperaturen er et par grader lavere end i de østlige nabobyer.
En meget normal sommerdag i juli, hvis man spørger løkkenboerne eller hjørringenserne.
Men det er ikke kun Løkkens eller Hjørring kommunes borgere, som kan bekræfte, at dagens vejr er meget normalt.
Det viser vejrstatistik fra DMI over de seneste 13 år.
Sommervejret har dykket ned i tallene og kigget nærmere på, hvordan det gennemsnitlige sommervejr ser ud i alle landets kommuner.
Det 'kolde' nordvest og varme sydøstKigger man på den gennemsnitlige middeltemperatur i sommermånederne juni, juli og august, så er der 2,1 graders temperaturforskel mellem Frederiksberg, som er den kommune, der har det varmest om sommeren og Morsø, som er den kommune, der har det køligst om sommeren.
Artiklen fortsætter under grafikken:Og ser man overordnet på tallene, er det ikke kun Morsø, som placerer sig i bunden af sommertermometeret.
Det gælder for alle de nordjyske kommuner.
- Grunden til, at Morsø, Hjørring samt resten af Nordjylland er lidt køligere, er, at vi er i den nordlige del af Danmark, hvor den kontinentale varme nede fra Centraleuropa ikke altid når op, fortæller Søren Jacobsen, DR's vejrvært.
Derudover spiller det også ind, at store dele af Nordjylland er smalt, og derfor har meget af sit samlede areal nær kyster:- Når man er tæt ved en kyst, så svinger klimaet ikke så meget.
Så er vejret mere maritimt.
Det vil sige, at somrene ikke er bagende varme og vintrene ikke er alt for kolde.
Det er hovedtendensen, siger Søren Jacobsen.
Nordjyderne har meget sol, men også meget vindVender man blikket mod det samlede antal solskinstimer, som kommunerne har i sommermånederne, kan det overraske, at mange af de nordjyske kommuner placerer sig ganske pænt oppe ad rangstigen – de køligere temperaturer taget i betragtning.
Artiklen fortsætter under grafikken:Men de mange solskinstimer kan forklares ud fra kommunernes geografiske placering, forklarer Søren Jacobsen:- Den her del af Danmark ligger i læ af Norge, så når vi har nordvesten vind, så er der sådan groft skitseret skyer over store dele af Danmark syd for Limfjorden, mens der nord for Limfjorden er relativt skyfrit, så solen kan skinne, siger han.
Når det så generelt ikke er varmere, skal forklaringen igen findes ude ved kysterne, forklarer vejrværten:- Selvom solen skinner en del, er her en anelse køligere, fordi der tit er vestenvind, hvilket betyder, at temperaturen ud over vandet styrer, hvor varmt det bliver; og så bliver det altså ikke 30 grader, for Vesterhavet er jo ikke så 30 grader, siger han.
FacebookTwitterKopier linkEmner:Jylland|Vejret|Løkken|Danmarks Meteorologiske Institut|Hjørring Kommune




https://www.dr.dk/nyheder/udland/milliardaer-melder-sig-pa-banen-vil-udfordre-trump-i-2020

Det amerikanske præsidentvalg 2020UdlandMilliardær melder sig på banen: Vil udfordre Trump i 2020Tom Steyer vil indlede rigsretssag mod Trump og mindske store virksomheders indflydelse i amerikansk politik.
Den 62-årige milliardær Tom Steyer bliver den 25.
demokratiske kandidat, der håber at vinde nomineringen og stille op mod Trump i 2020.
(Arkivfoto) 09.
juli 2019 kl.
16.
42Bemærk: artiklen er mere end 30 dage gammelLæs opMilliardæren Tom Steyer føjer sig til den lange liste over demokrater, der håber at blive nomineret som partiets præsidentkandidat ved valget i USA i 2020.
Det meddeler han i dag.
Steyer sagde ellers i januar, at han ikke ville stille op til præsidentposten, men i stedet fokusere på at få Trump for en rigsret og styrke Demokraterne i Kongressen.
Steyer er en af de mest synlige - og rigeste - Trump-modstandere blandt Demokraterne.
Han har gentagne gange talt for, at partiet bør arbejde hårdere på at indlede en rigsretssag mod Trump.
Læs også:Korrespondent: Demokraterne vil have en kandidat, der kan ramme Trump under bæltestedetDemokraternes formand for Repræsentanternes Hus, Nancy Pelosi, er imod denne tilgang.
Hun ønsker at overveje en eventuel rigsretssag mere grundigt og har advaret om, at det omvendt kan hjælpe Trump politisk, hvis Demokraterne forhaster sig.
Klima på dagsordenenSelv om Steyer især er kendt for at ville hive præsidenten for en rigsret, nævnte han det ikke, da han i dag meddelte, at han stiller op.
I stedet sagde han, at han vil fokusere på at bekæmpe klimaforandringer og på at mindske store virksomheders indflydelse i amerikansk politik.
- De øvrige demokratiske kandidater har mange gode idéer, som helt sikkert vil bringe vort land fremad, men vi kan ikke få udrettet noget af dette, før vi stopper selskabernes fjendtlige overtagelse af vort demokrati, sagde Steyer.
Med den 62-årige milliardærs entré blandt de demokratiske kandidater er der nu i alt 25 demokrater, der kæmper om at blive præsident Donald Trumps modkandidat i november 2020.
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|USA|Embedsmisbrug|Repræsentanternes Hus




https://www.dr.dk/sporten/cykling/tourdefrance/etapen-paa-1-min-moerkoev-hjaelper-italiener-til-sprintsejr-i-touren

Tour de FranceETAPEN PÅ 1 MIN Mørkøv hjælper italiener til sprintsejr i TourenDen italienske cykelrytter Elia Viviani (Quick-Step) vinder 4.
etape af Tour de France.
09.
juli 2019 kl.
17.
44 | opdateret 09.
juli 2019 kl.
21.
45Bemærk: artiklen er mere end 30 dage gammelLæs opDen italienske cykelstjerne Elia Viviani tog tirsdag karrierens første etapesejr i Tour de France.
På 4.
etape var Quick-Step-rytteren stærkest i en massespurt i Nancy, hvor han slog Alexander Kristoff (UAE Emirates), Caleb Ewan (Lotto Soudal) og Peter Sagan (Bora) på opløbsstrækningen.
Se et længere referat af dagens etape.
Blå bog - Elia VivianiNavn: Elia Viviani.
Født: 7.
februar 1989 (30 år).
Fødested: Isola della Scala.
Nationalitet: Italiensk.
Hold: Quick-Step.
Udvalgte meritter:1 etapesejr i Tour de France (2019).
5 etapesejre i Giro d'Italia (2015, 2018).
3 etapesejre i Vuelta a Espanã (2018).
Vinder af Bretagne Classic (2017).
Vinder af Cadel Evans Great Ocean Road Race (2019).
2 gange vinder af EuroEyes Cyclassics Hamburg (2017, 2018).
Kilder: procyclingstats.
comVivianis holdkammerat Michael Mørkøv var med i forarbejdet til sejren, da danskeren satte et hårdt tempo forrest i feltet og slog ud med 350 meter til mål.
Det var anden dag i træk, at Quick-Step vandt i det franske etapeløb.
Læs også:Tour de Frances gule trøje fylder 100 årMandag tog Julian Alaphilippe både etapesejren og kørte sig samtidig i den gule førertrøje.
Alaphilippe var dog ikke for fin til at deltage i det hårde arbejde med at føre Viviani frem til opløbet.
Franskmanden lå således forrest i feltet, da rytterne rundede 1 kilometer-mærket.
Cort i asfalten4.
etape bød også på lidt dansk malurt, da Magnus Cort (Astana) var en tur i asfalten.
Cort slog ifølge TV2 Sport venstre hånd og skal røntgenfotograferes efter etapen.
De første dage af Touren har budt på en del danske uheld, da også Jakob Fuglsang (Astana) og Kasper Asgreen (Quick-Step) har slået sig.
Begge ryttere kom dog sikkert igennem 4.
etape.
Etapen bar præg af et langt udbrud, da tre lykkeriddere tog på udflugt straks fra kilometer-0, og feltet lod de tre køre væk med et skuldertræk.
Læs også:Tour de Frances gule trøje fylder 100 årMichael Schär (CCC) og de to Wanty-ryttere Frederik Backaert og Yoann Offredo havde nemlig vinden imod sig.
De tre kom ikke længere væk end omkring fire minutter, før de blev halet ind af hovedfeltet med mindre end 20 kilometer tilbage af den 213,5 kilometer lange tur fra Reims til Nancy.
Franske Offredo måtte allerede give slip i udbrydergruppen med små 30 kilometer til mål.
I den samlede stilling var der ikke de store forskydninger.
Julian Alaphilippe indtager fortsat førstepladsen i klassementet.
Jakob Fuglsang er et minut og seks sekunder efter franskmanden.
/ritzau/FacebookTwitterKopier linkEmner:Alexander Kristoff (cykelrytter)|Caleb Ewan (cykelrytter)|Quick-Step Team|Cykelsport|Frankrig




https://www.dr.dk/nyheder/indland/maend-skal-ruske-tremmer-svindel-med-stottekroner-til-somaliske-flygtninge

IndlandTo mænd skal ruske tremmer for svindel med støttekroner til somaliske flygtningeOffentlige støttekroner blev brugt efter forgodtbefindende i stedet for det, de skulle være brugt på.
Københavns Byret har tirsdag dømt to mænd med somalisk baggrund for i at have svindlet med offentlige og private støttekroner.
(Arkivfoto).
09.
juli 2019 kl.
16.
19 | opdateret 09.
juli 2019 kl.
16.
24Bemærk: artiklen er mere end 30 dage gammelLæs opTo mænd med somalisk baggrund har i dag i Københavns Byret erkendt at have snydt for millioner af offentlige kroner.
Samtlige af sagens 148 forhold kunne de to mænd erkende, og det udløser en fængselsdom på tre år og tre måneder.
Millionerne skulle være gået til projekter for socialt udsatte somaliske flygtninge og deres efterkommere.
Og det gjorde de sådan set også, bedyrer de to 30-årige mænd i dag i retten.
Penge fra Sats-puljenMen de forvaltede de mange støttekroner, som især stammede fra den såkaldte Sats-pulje, som de selv fandt bedst, og ikke i overensstemmelse med det, de havde søgt pengene til.
- Det er ikke sådan, at pengene er gået til ejendomme til os eller er endt i vores lommer.
Alle pengene er sådan set gået til velmenende tiltag, fortæller den ene af de to mænd.
- Jeg ejer jo ikke andet, end hvad der er i min beskedne lejlighed, og mine børn har ikke haft noget at leve af i de seneste otte måneder, hvor jeg har siddet i fængsel, fortæller han.
Han og hans makker blev fængslet i efteråret.
Det var Socialstyrelsen, som meldte dem til politiet.
Styrelsen havde gennemgået de seneste års bevillinger.
Læs også:Tilstår millionsvindel: Opfandt godhedsprojekter og snød offentlige kasser- Der var man blevet opmærksom på tre foreninger.
Man havde studset over, at der var ting, som ikke var i overensstemmelse med den normale procedure, fortæller senioranklager Mads Schønning Frandsen i retten.
Styrelsen kontaktede blandt andet en revisor, som var anført som underskriver af flere dokumenter.
Men revisoren var gået på pension i 2017.
Mændene er derfor også sigtet for dokumentfalsk.
TilståelsessagDen ene af mændene har i retten forklaret, at han med stor iver har deltaget i frivilligt arbejde i årevis.
- Det har fyldt alt i min hverdag.
Det er det, jeg har lavet – ud over at have fem børn og passe dem, fortæller han.
Han erkender, at man har set stort på, om der var overensstemmelse mellem ordlyden i ansøgningerne og det, som pengene faktisk blev brugt på.
Men det har altså ikke været for egen vindings skyld.
- Vi har gennemført projekterne på en anden måde, end de er beskrevet i ansøgningerne.
Og efter vi har fået den juridiske forklaring, så er det, at vi erkender.
Ud over Socialstyrelsen er der i sagen modtaget penge fra Københavns Kommune og andre offentlige myndigheder.
Også private fonde har bidraget under falske forudsætninger.
Dommeren valgte at lægge de to mænds forklaringer til grund for dommen.
Og efterfølgende blev begge løsladt fra deres varetægtsfængsling.
De vil senere blive indkaldt til afsoning af den resterende del af straffen.
/ritzau/FacebookTwitterKopier linkEmner:Socialstyrelsen|Kriminalitet|Anklagemyndigheden|Københavns Byret|Retsvæsen




https://www.dr.dk/nyheder/regionale/oestjylland/universiteter-hjaelper-ivaerksaetterdroemmen-paa-vej-lars-er

ØstjyllandUniversiteter hjælper iværksætterdrømmen på vej: Lars er praktikant i egen virksomhedUnge får mulighed for at arbejde i deres virksomhed.
Dansk Industri bifalder.
- Drømmen er jo, at vi kan lave en megafed arbejdsplads for os selv, lyder det fra Lars Kjær.
Af Gitte Hansen og Emma Lichscheidt09.
juli 2019 kl.
15.
35Bemærk: artiklen er mere end 30 dage gammelLæs opLandets universiteter skal være med til at dyrke skabertrangen og drømmen om at lave sin egen virksomhed og tjene sine penge på noget, man har startet op fra bunden.
Iværksætterne er nemlig i høj grad den type arbejdskraft, der efterspørges i virksomhederne, og derfor er en række videregående uddannelser gået i gang med projektet "startup i praksis", hvor de studerende kan bruge et semester på at arbejde i og med deres egen virksomhed.
Lars Kjær, der er ved at tage en kandidat i Information Management på Aarhus Universitet, skal i praktik på virksomheden Backpackerlife.
dk, som han stiftede for to år siden med to venner.
Virksomheden sælger rejseudstyr på nettet og giver samtidig tips om forskellige rejsemål.
To unge er ansat til at sende ordrer afsted - og de tre stiftere har også udbetalt løn til sig selv.
Mange, mange fritimer er gået med at bygge forretningen op til det, den er i dag - og Lars Kjær ser frem til at komme i praktik hos sig selv- Vi er vokset lidt, og når man vokser, kommer der også nogle nye problematikker, så jeg håber, at vi i praktikken kan udvikle vores forretning mere, siger han.
(.
.
.
) når det bliver fredag, synes man, det er pissetræls, at det er fredag, fordi der så er to dage til, at man skal på arbejde igen.
Lars Kjær, iværksætterDansk Industri: Det er ganske udmærketDet er Studentervæksthus Aarhus, der understøtter iværksætterne.
Direktør Jakob Søndergaard ser praktiktiden som en god kombination af akademisk viden og virkelighedens krav:- Vi ser, at de studerende har en mulighed for at knytte deres akademiske viden ind i noget praksis og herigennem lære noget nyt om dem selv og dermed styrke deres akademiske profil, siger han.
Projektet er nu klar til at sende 25 studerende i praktik hos sig selv.
Det er støttet af EU og Erhvervsministeriet med 19 millioner kroner over tre år.
Udover Aarhus er universiteterne i Aalborg, Odense og København samt CBS også med.
Direktør for Studentervækshuset Aarhus Jakob Søndergaard mener, projektet giver mulighed for at kombinere akademisk viden og praktik.
Dansk Industri hilser det særdeles velkomment, at landets universiteter understøtter iværksættere og giver studerende tid og hjælp til at arbejde med deres egen såkaldte startup i studietiden.
- Uanset om man kommer ud i en eksisterende virksomhed eller vil starte sin egen op, er det utrolig vigtigt, at man kommer med det entreprenante gen; altså lysten til at starte projekter og prøve nye ting af.
Det er det, vi skal leve af i Danmark, siger direktør i Dansk Industri Kent Damsgaard.
Vil skabe en 'megafed arbejdsplads for os selv'Lars Kjær er ikke fristet af den sikre vej - og løn - hos en stor etableret virksomhed; han foretrækker sin egen, og ser han 15 år frem i tiden, håber han, at Backpackerlife.
dk stadig er hans arbejdsliv.
- Drømmen er, at vi kan lave en megafed arbejdsplads for os selv, og når det bliver fredag, synes man, det er pissetræls, at det er fredag, fordi der så er to dage til, at man skal på arbejde igen, siger han.
Praktikanterne skal følge workshops, og semestret i egen virksomhed skal afsluttes med en rapport, hvor den akademiske teori skal inddrages.
FacebookTwitterKopier linkEmner:Kent Damsgaard (erhvervsleder)|Dansk Industri|Erhverv|Iværksættere|Aarhus




https://www.dr.dk/nyheder/kultur/film/ekspert-om-hidsig-havfrue-debat-det-er-paa-ingen-maade-tilfaeldigt-disney-har

Film og serierEkspert om hidsig havfrue-debat: 'Det er på ingen måde tilfældigt, at Disney har gjort Ariel sort'Det er ikke gået stille for sig, efter Disney har annonceret, at 'Den lille havfrue' bliver sort.
Fremtidens havfrue hedder Halle.
19-årige Halle Bailey har fået hovedrollen i Disneys genindspilning af 'Den lille havfrue'.
(Foto: Johns PKI / SplashNews.
com © www.
SplashNews.
com 2019) Ariel som vi kender hende fra tegnefilmen 'Den lille havfrue' fra 1989 bliver nu genindspillet med rigtige skuespillere.
Valget til hovedrollen har fået nettet til at koge.
1 / 2Fremtidens havfrue hedder Halle.
19-årige Halle Bailey har fået hovedrollen i Disneys genindspilning af 'Den lille havfrue'.
(Foto: Johns PKI / SplashNews.
com © www.
SplashNews.
com 2019)1 / 2Ariel som vi kender hende fra tegnefilmen 'Den lille havfrue' fra 1989 bliver nu genindspillet med rigtige skuespillere.
Valget til hovedrollen har fået nettet til at koge.
2 / 2Af Kasper Madsbøll Christensen09.
juli 2019 kl.
15.
05Bemærk: artiklen er mere end 30 dage gammelLæs opHun er 16 år gammel, har et stort, postkasserødt hår og er iført lyselilla muslingeskaller i stedet for en bh.
Hvis du har set Disney-klassikeren 'Den lille havfrue' fra 1989, så ved du også, hvem vi prøver at beskrive.
Ariel, selvfølgelig; havfruen med den grønne hale, der er ulykkeligt forelsket i prins Erik.
Men nu bliver hendes ikoniske røde hår tilsyneladende sort og huden væsentligt mørkere end den kaukasiske hvide farve, vi er vant til at se hende tegnet i.
For den kendte og elskede Disney-film, der er baseret på H.
C.
Andersen-eventyret fra 1837, skal nemlig genindspilles som live action-film - ligesom vi på det seneste har set både 'Skønheden og Udyret', 'Dumbo' og 'Aladdin' blive det.
Læs også:Disney går amok med nye udgaver af gamle film - men intet slår disse 10 klassikereOg Disney har altså valgt at give rollen som Ariel til den sorte skuespiller Halle Bailey, kendt fra R&B-duoen Chloe x Halle.
Den lille havfrueEventyr skrevet af H.
C.
Andersen i 1837.
Er også en skulptur, der står på Langelinie i København.
Opført af billedhuggeren Edvard Eriksen i 1913.
Blev foreviget som Disney-tegnefilm i 1989.
Her lagde Marie Ingerslev stemme til Ariel, mens Sissel Kyrkjebø sang Ariels sange.
Bliver genindspillet som live action-film med forventet produktionsstart i 2020.
Halle Bailey spiller rollen som Ariel.
'Den lille havfrue er hvid.
Punktum'Det har mildest talt bragt sindende i kog på Twitter - blandt andet under hashtagget #NotMyAriel.
- Den lille havfrue er hvid.
Punktum, skriver en bruger på Twitter.
- Du vil aldrig være Ariel, mener en anden.
- Det er det værste valg, Disney nogensinde har truffet, mener en tredje.
På den anden side mener andre brugere, at repræsentation i medierne er vigtigere end at sikre sig, at en skuespiller ser ud som tegnefilmsfiguren, eller at hudfarven er ligegyldig, så længe man har valgt den bedste skuespiller til rollen.
Endelig sætter en anden bruger Twitter-debatten i glas og ramme med følgende kommentar:- Havfruer findes ikke i virkeligheden.
Tv-kanalen Freeform, der ejes af Disney, har nu understreget på Instagram, at Ariel er en fiktiv karakter, der bor i internationalt farvand - og i øvrigt kan svømme hvorhen, hun vil:- Og når alt dette er sagt; hvis du stadig ikke kan komme overens med tanken om, at valget af den utrolige, sensationelle, mega talentfulde og smukke Halle Bailey er noget som helst andet end en dybt inspireret casting - og at 'hun ikke ligner tegnefilmskarakteren' - hold da op, så har vi nogle nyheder til dig.
.
.
om dig.
Ariel, som de fleste nok husker hende - med det store røde hår - fra Disney-klassikeren fra 1989.
Ekspert: 'Ikke tilfældigt'Men hvorfor er det egentlig, at vi er så optagede af, hvordan den fyrige teenager med den grønne hale kommer til at se ud, når Disney-klassikeren skal genindspilles?
Vincent Hendricks, der er professor i formel filosofi og ph.
d.
, mener, at debatten hurtigt bliver eksplosiv, 'fordi identitet er noget, vi allesammen har'.
- Derfor er det også noget, vi allesammen har meninger om - og tit stærke meninger, pointerer professoren og fortsætter:- Det er på ingen måde tilfældigt, at Disney har gjort Ariel sort.
Jeg kan selvfølgelig ikke stå på mål for Disneys argumenter og tanker i den forbindelse, men jeg forestiller mig, at de forsøger at være inkluderende i en global verden.
Lige så snart vi snakker om race, så kommer folk op i det røde felt.
Vincent Hendricks, professor og filosofVincent Hendricks mener, at Disney-film altid har haft tradition for at være noget, vi kollektivt spejler os i.
- Det er blevet en del af vores kollektive kulturskat, og mange af dem er lavet ud fra europæiske eventyr.
Alle har derfor en mening om dem og synes, de har et ejerskab på dem, mener Vincent Hendricks.
- Disney-film taler til vores kulturforståelse og vores vesteuropæiske skønhedsidealer.
Derfor roder det op i hele suppen, når Ariel så pludselig bliver sort.
Lige så snart vi snakker om race, så kommer folk op i det røde felt - på både den ene og den anden måde, siger Hendricks, der i næste måned udkommer med bogen 'Os og dem - identitetspolitiske akser, idéer og afsporede debatter' (der er skrevet i samarbejde med Silas Marker).
R&B-duoen - og søskendeparret - Chloe x Halle ankommer til premieren på 'Stranger Things 3' i Los Angeles, juni 2019.
Racisme eller historieforvanskning?
Ifølge Hendricks handler kernen i den ophidsede havfrue-debat om, hvorvidt der er tale om racisme eller historieforvanskning.
- På den ene side kan man hævde, at Ariel som figur tilhører en bestemt kulturel tradition og er hvid, så hvorfor skulle man ændre det?
På den anden kan man hævde, at vi lever i en globaliseret verden, hvor Ariel sagtens kunne være sort, så hvorfor ikke opdatere eventyret?
, spørger Hendricks retorisk.
- Det ene argument handler om kulturskatten som noget historisk, mens det andet taler ud fra en globaliseret verden.
FacebookTwitterKopier linkEmner:Twitter|Instagram|Radikale Venstre|Teater




https://www.dr.dk/nyheder/indland/flere-patienter-faar-medhold-de-fem-typiske-skader-som-udloeser-erstatning

IndlandFlere patienter får medhold: De fem typiske skader, som udløser erstatningAntallet af danskere, som anmelder behandlingsskader, er steget.
Men ikke alle får erstatning.
Patienterstatningen traf 5.
902 afgørelser om erstatningsudmåling i 2018 og tildelte 721,09 millioner kroner i erstatning.
Af Daniel Myrup Pedersen09.
juli 2019 kl.
16.
34Bemærk: artiklen er mere end 30 dage gammelLæs opEfter en række år, hvor antallet af danskere, som anmelder skader efter en tur under kniven eller medicinkur, er faldet stille og roligt, er procentdelen nu steget 13 procent fra første halvår i 2018 til 2019, skriver Berlingske.
Det glæder Patienterstatningen, da det ifølge direktør Karen-Inger Bast kan tyde på, at læger og sygeplejersker er blevet bedre til at informere patienter om deres rettigheder.
Patienterstatningen, som vurderer patienters erstatningsønsker og udbetaler eventuel erstatning, har mellem 2014 og 2018 anerkendt 37.
800 sager.
Læs også:Langt flere patienter kræver erstatning for fejlbehandlingDet er knap 27 procent af alle erstatningssager, der bliver anerkendt.
Af de godkendte er de mest hyppige:OrtopædkirurgiOrtopædkirugi topper listen.
I perioden blev 13.
032 sager godkendt til erstatning.
Det svarer til 35 procent af de samlede sager.
Ortopædkirurgi er læren om knogler, knogleskader, knoglesygdomme og deres behandling.
De typiske fejl inden for dette område er fejloperationer, hvor et brud for eksempel sættes forkert sammen eller fikseres forkert eller en operationskomplikation.
Her kan der være tale om infektioner eller nerveskader.
Almen medicinAlmen medicin kommer ind på andenpladsen.
Her er gruppen, der giver næstflest patienter medhold i deres erstatningssager.
Det svarer til 16 procent eller helt præcis 5.
959 anerkendte erstatninger.
Anmeldelser inden for almen medicin er næsten altid diagnoseforsinkelser.
Det vil ofte være forsinket diagnosticering af kræft, men også oversete symptomer på andre sygdomme, som for eksempel blodpropper og meningitis kan forekomme, skriver Patienterstatningen.
Mave-tarmkirurgiOg i et tæt løb kommer mave-tarmkirurgi som nummer 3, kirurgi nummer 4 og neurokirurgi nummer 5.
Længere nede af listen er mave-tarmkirurgi med 1.
906 anerkendte erstatningssager.
Stærkt forfulgt kommer kirurgi med 1.
640 anerkendte sager og neurokirurgi med 1.
386 anerkendt sager.
Kirurgi dækker over forskellige undersøgelser og behandlinger på kirurgiske afdelinger.
Her fylder særlig utilstrækkelige eller forsinkede undersøgelser af kvinder henvist på mistanke om brystkræft en del.
Hvordan får man erstatning?
Hvilke typer af skader er dækket?
Når vi skal vurdere, om du er berettiget til erstatning for en skade, skelner vi mellem fire overordnede typer af skader:Skader, der kunne være undgået, fordi en erfaren specialist i samme situation ville have handlet anderledes.
Skader, der skyldes fejl eller svigt i apparatur og lignende.
Skader, der kunne være undgået ved en anden lige så effektiv behandlingsteknik eller metode.
Skader, der opstår som følge af bivirkninger, der er meget sjældne og alvorlige i forhold til den sygdom, man bliver behandlet for, og som går ud over, hvad man med rimelighed bør tåle.
Kilde: PatienterstatningenDe 11.
000 mennesker, som hvert år forsøger at få erstatning for deres skade starter med at skrive til Patienterstatningen.
Når man anmelder en skade, får Patienterstatingen udleveret journalmateriale fra stedet, hvor behandlingen fandt sted.
Derefter holder sagsbehandleren et møde med en lægelig konsulent for at vurdere sagen.
Det tager i gennemsnit seks måneder at få vurderet sin sag, og hvis den afvises, skyldes det sygdommen frem for behandlingen.
For man får kun anerkendt sin sag, hvis følgevirke af en behandling eller lægemidlet kunne være undgået.
Bliver ens sag anerkendt, så får man udbetalt erstatning.
Man kan ikke sige præcis, hvor meget det er, da det afhænger af en række faktorer såsom tabt erhvervsevne og varige mén.
Dog skal man i alle sager, som bliver anerkendt, betale 7.
625 kroner i egetbidrag.
Man anmelder sit ønske om erstatning på Patienterstatningens hjemmeside.
FacebookTwitterKopier linkEmner:Patienterstatningen|Patienter|Sygdomme og lidelser|Operationer|Berlingske Media




https://www.dr.dk/nyheder/indland/minister-efter-fie-laursens-selvmordsbrev-vi-har-solgt-boern-og-unge-til

IndlandMinister efter Fie Laursens selvmordsbrev: Vi har solgt børn og unge til stanglakridsForslag om, at influencere skal være underlagt god presseskik, får dog ikke umiddelbart opbakning fra regeringens støttepartier.
- Jeg synes, at det går galt, når man lægger et selvmordsbrev op som Fie Laursen, siger ministeren.
Af Emil Søndergård Ingvorsen09.
juli 2019 kl.
15.
25Bemærk: artiklen er mere end 30 dage gammelLæs opHvis du som influencer har mange følgere på de sociale medier, skal du fremover overholde de vejledende regler for god presseskik.
Og hvis du ikke overholder reglerne, kan du af Pressenævnet blive pålagt at skrive en berigtigelse og et genmæle.
Det foreslår børne- og undervisningsminister Pernille Rosenkrantz Theil (S), efter at den kendte blogger Fie Laursen i weekenden lagde et selvmordsbrev op på Instagram.
Jeg mener, at der er en meget dårlig beskyttelse af Fie Laursen, som er enormt sårbar i denne her situation - og jeg mener, at der en dårlig beskyttelse af børn og unge, som kommer ind og ser på det noget, som vi ved, kan sætte selvmordsbølger i gang.
Pernille Rosenkrantz-Theil, børne- og undervisningsministerFie Laursen forsøgte efterfølgende selvmord, men er uden for livsfare.
Ministeren har endnu ikke lagt sig fast på, hvor mange følgere den enkelte influencer skal have for at være underlagt reglerne om god presseskik.
Hun foreslår dog 5.
000, men det tal kan også være højere.
Fakta: Regler for presse-etikMedieansvarsloven fastsætter en række regler for god presse-skik.
Adfærd i strid med god presseskik ifølge medieansvarsloven:Meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Selvmord eller selvmordsforsøg bør ikke omtales, medmindre klar almen interesse kræver eller begrunder offentlig omtale, og i så fald bør omtalen være så skånsom som mulig.
Ofre for forbrydelser eller ulykker skal vises det størst mulige hensyn.
Det samme gælder vidner og pårørende til de implicerede.
Der bør opretholdes en klar skillelinje mellem annoncering og redaktionelt indhold.
Der bør udvises særligt hensyn over for børn og andre personer, som ikke kan ventes at være klar over virkningerne af deres udtalelser eller anden medvirken.
Ved indsamling eller offentliggørelse af information bør andres tillid, følelser, uvidenhed, manglende erfaring eller svigtende herredømme ikke udnyttes.
Offentliggørelse af skjulte optagelser bør kun ske, hvis de medvirkende har givet samtykke, eller hvis den samfundsmæssige interesse klart overstiger den enkeltes krav på beskyttelse, og den fornødne journalistiske dokumentation ikke eller kun meget vanskeligt kan skaffes på anden måde.
Meddelelser offentliggjort i digitale medier vil ofte være tilgængelige længe efter, at de er publiceret.
Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt.
KIlde: Pressenaevnet.
dkDet er dog nødvendigt at skride ind nu, så bloggere også skal følge de regler, som de etablerede medier gør, mener Pernille Rosenkrantz-Theil, som har tænkt netop denne model gennem længere tid i første omgang på grund af udbredelsen af 'fake news'- Formålet er, at dem, der kommunikerer på store platforme og udgiver til rigtig mange mennesker og hermed påvirker samfundet, der skal også påhviles et samfundsansvar, siger hun og fortsætter:- Det hensyn er der i særlig udstrakt grad, når vi taler om børn og unge, som jeg synes, vi har solgt til stanglakrids i forhold til de sociale medier, fordi vi ikke som samfund har påtaget os et ansvar for at regulere de store sider, der er på sociale medier.
Et selvmordsbrev er helt galtOg ministeren er ikke i tvivl om, at sagen om Fie Laursens selvmordsbrev er noget, som er over grænsen.
Her henholder hun sig til 'de vejledende regler om god presseskik', hvor det lyder: 'Selvmord eller selvmordsforsøg bør ikke omtales, medmindre klar almen interesse kræver eller begrunder offentlig omtale, og i så fald bør omtalen være så skånsom som mulig- Jeg synes, at det går galt, når man lægger et selvmordsbrev op som Fie Laursen.
Både for hende selv er det frygteligt, men også for alle de børn, som sidder og kigger på det.
Det er et godt eksempel på noget, der ikke bør forekomme, siger ministeren.
Det her er altså et fejlskud.
Hvis man er selvmordstruet skal man hjælpes, ikke straffes!
Lad os styrke psykiatrien og kigge på delingtjenesternes ansvar i stedet.
Håber Fie har det bedre.
Rosa Lund, EnhedslistenHvilken forskel mener du, at en ændret lovgivning kunne have gjort i denne sag?
- Jeg mener, at der er en meget dårlig beskyttelse af Fie Laursen, som er enormt sårbar i denne her situation - og jeg mener, at der er en dårlig beskyttelse af børn og unge, som kommer ind og ser på det noget, som vi ved, kan sætte selvmordsbølger i gang.
- Hvis man indfører nye regler, tror jeg, at det kan få folk til at tænke sig en ekstra gang om, inden de lægger ting ud.
Det gælder også for medier nu, hvor reglerne om god presseskik hele tiden ligger i baghovedet, siger Pernille Rosenkrantz-TheilHun foreslår ligeledes, at der skal være folk med administratorrettigheder på profiler, der har mange følgere.
De kan så gå ind og fjerne ting på profilen.
- Det er såre simpelt teknisk, og man kan det allerede.
Og hvis ens dømmekraft ryger, så kan man så og sige blive sat ud af spillet, hvis for eksempel tre administratorer er enige.
Manglende opbakning fra begge sidder af FolketingetMinisterens forslag får dog ikke umiddelbart opbakning fra Socialdemokratiets støttepartier.
Hverken Enhedslisten eller Radikale Venstre kan se sig selv i forslaget.
- Det her er altså et fejlskud.
Hvis man er selvmordstruet, skal man hjælpes, ikke straffes!
Lad os styrke psykiatrien og kigge på delingtjenesternes ansvar i stedet.
Håber Fie har det bedre, lyder det fra Enhedslistens retsordfører, Rosa Lund, på Twitter.
Heller ikke Radikale Venstres fungerende politiske ordfører, Kristian Hegaard, bakker umiddelbart op.
- Presseetiske regler kan ikke overføres direkte til bloggere og influencers.
Måske vi burde få et sæt bloggeretiske regler i stedet for ministerens forslag, skriver han.
Endnu skarpere i kritikken er oppositionspartiet De Konservative.
Politisk ordfører Mette Abildgaard har igennem dagen i dag haft en længere diskussion med Pernille Rosenkrantz-Theil på det sociale medie.
Her lyder det blandt andet.
- Wauw - sikke et svar fra den nye socialdemokratiske minister : “Kære selvmordstruede unge pige!
Du skal kunne straffes qua dit redaktørsansvar for dit offentlige selvmordsforsøg”.
Sympatisk.
.
.
, lyder det ironisk fra den politiske ordfører.
FacebookTwitterKopier linkEmner:Kristian Hegaard (politiker)|Pernille Rosenkrantz-Theil (politiker)|Socialdemokraterne|Enhedslisten|Sundhed og velvære




https://www.dr.dk/nyheder/indland/dna-analyse-slar-fast-draebt-ulv-var-ikke-hybrid

Ulve i DanmarkSe temaIndlandDna-analyse slår fast: Dræbt ulv var ikke hybridUndersøgelser har klarlagt, at et nedskudt dyr fra Ulfborg var en ægte ulv.
Det var en hunulv - og ikke en krydsning mellem en ulv og en hund - der blev skudt ved Ulfborg.
(Arkivfoto) 09.
juli 2019 kl.
15.
59Bemærk: artiklen er mere end 30 dage gammelLæs opSidste efterår blev en 67-årig mand idømt 40 dages betinget fængsel ved Retten i Herning for at have skudt en ulv ved Ulfborg.
Dommen blev anket af både anklagemyndigheden og den dømte selv, men inden sagen kunne nå videre til landsretten, skulle en dna-undersøgelse fastlægge, hvorvidt der faktisk var tale om en ulv.
Læs også:Ulveskytten vil frikendes: Det var slet ikke en ulvAlternativt kunne dyret være en hybrid mellem en ulv og en hund.
Ifølge Herning Folkeblad er undersøgelserne nu afsluttet, og konklusionen er, at der var tale om en ulv.
Det oplyser specialanklager Ulrik Panduro.
Se nedskydningen af ulven i videoen her:Arten er vigtigSpørgsmålet om dyrets art er centralt, da den dømte - hvis der var tale om en hybrid - ville have gjort en tjeneste for samfundet ved at dræbe dyret.
Omvendt er det forbudt at aflive ulve, da ulven er fredet.
Specialanklager Ulrik Panduro fortæller til Herning Folkeblad:- Forsvaret ville gerne have en supplerende dna-analyse, og det gik på spørgsmålet om, hvorvidt der var tale om en ren ulv eller en hybrid mellem en ulv og en hund.
- Derfor har man bedt Senckenberg-instituttet i Tyskland om at foretage en dna-analyse for at se, om der er hunde-dna i prøverne fra den dræbte ulv.
Og konklusionen er, at det er der ikke.
Afgøres til septemberUniversitetet Senckenberg i Tyskland samarbejder med Aarhus Universitet, der overvåger ulvenes liv og færden i Danmark.
Den dømte har gjort gældende, at det var et ulvelignende dyr, hans skød.
Det kunne være en krydsning mellem en hund og en ulv, forklarede han, da sagen blev behandlet ved Retten i Herning.
Byretten fandt dog på trods af mandens forklaringer ham skyldig i at have skudt og dræbt en ulv - nærmere bestemt en et år gammel hunulv.
Det skete blandt andet på baggrund af en dna-analyse, der fastslog, at den dræbte hunulv var én af et kuld på otte ulvehvalpe, som kom til verden ved Ulfborg i foråret 2017.
Ankesagen er berammet til Vestre Landsret 23.
og 25.
september.
/ritzau/FacebookTwitterKopier linkEmner:Dyr|Anklagemyndigheden|Herning Folkeblad|Tyskland|Herning




https://www.dr.dk/nyheder/indland/maend-erkender-svindlede-millioner-i-somaliske-foreninger

IndlandTo mænd erkender: Svindlede for millioner i somaliske foreningerDe offentlige midler skulle være gået til projekter for udsatte somaliske flygtninge.
Det bliver en ren tilståelsessag i Københavns Byret, når der skal fældes dom over to mænd i en sag om snyd med offentlige midler.
09.
juli 2019 kl.
15.
04Bemærk: artiklen er mere end 30 dage gammelLæs opTo mænd har i dag i Københavns Byret erkendt at have snydt for millioner af offentlige kroner.
Pengene skulle være gået til projekter for socialt udsatte somaliske flygtninge og deres efterkommere.
Og det gjorde de sådan set også, bedyrer de to 30-årige mænd i dag i retten.
Men de forvaltede de mange støttekroner, som især stammede fra den såkaldte Sats-pulje, som de fandt bedst, og ikke i overensstemmelse med det, de havde søgt pengene til.
- Det er ikke sådan, at pengene er gået til ejendomme til os eller er endt i vores lommer.
Alle pengene er sådan set gået til velmenende tiltag, fortæller den ene mand i retten.
- Jeg ejer jo ikke andet, end hvad der er i min beskedne lejlighed, og mine børn har ikke haft noget at leve af i de seneste otte måneder, hvor jeg har siddet i fængsel, fortæller han.
Fængslet i efteråretHan og hans makker blev fængslet i efteråret.
Det var Socialstyrelsen, som meldte dem til politiet.
Styrelsen havde gennemgået de seneste års bevillinger.
- Der var man blevet opmærksom på tre foreninger.
Man havde studset over, at der var ting, som ikke var i overensstemmelse med den normale procedure, fortæller senioranklager Mads Schønning Frandsen i retten.
Styrelsen kontaktede blandt andet en revisor, som var anført som underskriver af flere dokumenter.
Men revisoren var gået på pension i 2017.
Mændene er derfor også sigtet for dokumentfalsk.
Læs også:Tilstår millionsvindel: Opfandt godhedsprojekter og snød offentlige kasserDen ene mand har i retten forklaret, at han med stor iver har deltaget i frivilligt arbejde i årevis.
- Det har fyldt alt i min hverdag.
Det er det, jeg har lavet – ud over at have fem børn og passe dem, fortæller han.
Kan falde dom i dagHan erkender, at man har set stort på, om der var overensstemmelse mellem ordlyden i ansøgningerne og det, som pengene faktisk blev brugt på.
Men det har altså ikke været for egen vindings skyld.
- Vi har gennemført projekterne på en anden måde, end de er beskrevet i ansøgningerne.
Og efter vi har fået den juridiske forklaring, så er det, at vi erkender.
Ud over Socialstyrelsen er der i sagen modtaget penge fra Københavns Kommune og andre offentlige myndigheder.
Også private fonde har bidraget under falske forudsætninger.
Sagen vil blive afgjort som en tilståelsessag.
Muligvis falder dommen allerede her til eftermiddag.
/ritzau/FacebookTwitterKopier linkEmner:Socialstyrelsen|Kriminalitet|Anklagemyndigheden|Københavns Byret|Socialforhold




https://www.dr.dk/nyheder/indland/ung-mand-i-faengsel-efter-vold-ved-paludan-demonstration-pa-norrebro

IndlandUng mand i fængsel efter vold ved Paludan-demonstration på NørrebroVed uroligheder på Nørrebro i april kastede en 26-årig mand en stol, to træpæle og to brosten mod betjente.
09.
juli 2019 kl.
14.
16 | opdateret 10.
juli 2019 kl.
12.
03Bemærk: artiklen er mere end 30 dage gammelLæs opDet koster et års ubetinget fængsel til en 26-årig mand, at han i april deltog ved uroligheder på Nørrebro i København i forbindelse med en demonstration arrangeret af Rasmus Paludan.
Den 26-årige er tirsdag fundet skyldig i at have kastet en stol, to træpæle og to brosten mod betjente.
Han er derfor dømt for grov vold, vold mod tjenestemand og grov forstyrrelse af den offentlige orden, oplyser Københavns Politi.
Dommen på et års fængsel skal afsones straks, har dommeren afgjort.
Manden er den anden, som er blevet dømt i kølvandet på optøjerne 14.
april.
Den første dom blev afsagt 21.
juni.
Her blev en 17-årig dreng idømt otte måneders ubetinget fængsel samt en advarsel i medfør af udlændingeloven for vold mod tjenestemand og for grov forstyrrelse af den offentlige orden.
Han blev dømt for at have kastet et romerlys, en sten og et glasskår mod politiet, men han ramte ikke.
Urolighederne opstod, efter at lederen af det stærkt islamkritiske parti Stram Kurs, Rasmus Paludan, havde afholdt demonstration på Blågårds Plads.
Ved urolighederne brugte politiet tåregas, der blev sat ild til containere, og der blev blandt andet kastet med brosten mod ordensmagten.
Syv personer sidder fortsat varetægtsfængslet i sagen om den 14.
april.
Efter de voldsomme uroligheder 14.
april fortsatte leder af Stram Kurs Rasmus Paludan med - under stor bevågenhed - at demonstrere både i hovedstadsområdet og andre steder i landet.
/ritzau/FacebookTwitterKopier linkEmner:Nørrebro|København|Stram Kurs (parti)|Vold|Rasmus Paludan (advokat)




https://www.dr.dk/nyheder/udland/georgisk-tv-vaert-i-rasende-udbrud-mod-vladimir-putin-maa-du-braende-op-i-helvede

UdlandGeorgisk tv-vært i rasende udbrud mod Vladimir Putin: 'Må du brænde op i Helvede'Rusland har krævet en uforbeholden undskyldning for de hårde ord.
Georgiere gik i går på gaden i protest mod landets indenrigsminister, som de mener bør gå af, fordi han tillod politiet at bruge overdreven magt i forbindelse med optøjer i juni, hvor der blev protesteret mod, at et russisk parlamentsmedlem fik taletid i parlamentet i Tbilisi.
Af Mark Lindved Norup09.
juli 2019 kl.
13.
16Bemærk: artiklen er mere end 30 dage gammelLæs opEn bramfri tv-vært på den georgiske tv-station Rustavi-2 skabte søndag aften postyr i en direkte udsendelse.
Giorgi Gabunia tog bladet fra munden og sendte en svada i retning af Ruslands præsident, Vladimir Putin.
”Du er en beskidt indtrænger” og ”en hundelort” lød nogle af de harske ord fra den populære nyhedsvært ifølge BBC, inden han også rettede skytset mod præsidentens ophav.
- Din mor er død.
Åh, det er en skam.
Det er det virkelig.
Lad hende brænde i helvede sammen med dig og din far, lød det videre.
Billede fra udsendelsen, hvor værten Giorgi Gabunia sendte en tirade afsted mod Vladimir Putin.
(© Rustavi-2)Du kan se klippet med tv-værtens udbrud her.
Efter udsendelsen samledes en større gruppe demonstranter foran tv-stationens bygning i protest mod udtalelserne.
KrigenEt angreb på Sydossetien i det nordlige Georgien udløste i begyndelsen af august 2008 krigen mod Rusland om udbryderregionen.
Sydossetien er et område, der brød med Georgien, som havde erklæret sig uafhængigt i 1991.
Efter kort tid meddelte de russiske styrker, at Sydossetien var fri for georgiske tropper.
Efter en uges forhandlinger orkestreret af internationale aktører nikkede både den russiske præsident og den georgiske præsident ja til en fredsaftale.
Ruslands militær er dog stadig til stede i både Sydossetien og Abkhasien, som Rusland anser for at være uafhængige stater.
I dag har Rusland kontrol med omkring 20 procent af Georgiens internationalt anerkendte territorium.
Store protester mod RuslandOgså en af stationens ledende medarbejdere gik på skærmen og understregede henvendt direkte til kameraet, at georgierne har i sinde at forsvare sig selv og sin uafhængighed fra Rusland.
Kort efter stoppede stationen med at sende af ”sikkerhedsmæssige årsager”, skriver BBC.
Fra russisk side lød der straks krav om en undskyldning fra udenrigsministeriets talsmand Dimitrij Peskov.
Han kaldte udtalelserne radikale provokationer møntet på at ødelægge det skrøbelige forhold mellem de to lande.
- Vi finder dem (udtalelserne, red.
) fuldstændig uacceptable, og de fortjener at blive fordømt, sagde han.
De to lande har længe haft et anstrengt forhold, og i 2008 blussede det op i en direkte konfrontation over udbryderrepublikken Sydossetien, der har erklæret sig uafhængig af Georgien.
En uafhængighed, som Rusland efterfølgende valgte at anerkende.
I sidste måned talte et russisk parlamentsmedlem i det georgiske parlament, og det skabte store protester og gadekampe, da antirussiske demonstranter forsøgte at storme parlamentsbygningen.
Undskyldning fra tv-stationenDen georgiske præsident, Salomé Zurabisjvili, beskyldte Rusland for at stå bag volden og kaldte den store nabo for ”fjenden og en besættelsesmagt”.
Det gik voldsomt for sig, da demonstranter prøvede at storme parlamentet i Tbilisi i juni, og flere hundrede blev såret i kampene med politiet.
Modsvaret fra Rusland var at stoppe direkte flyvninger til Georgien, og parlamentsmedlemmer har truet med at forbyde import af georgiske varer.
Russiske turister i Georgien blev bedt om at forlade landet og rejse hjem.
Efter søndagens udfald mod Rusland på tv lagde den georgiske præsident en mere forsonende tone for dagen, og på Facebook opfordrede hun til at afstå fra hadtale og optøjer.
I går udsendte tv-stationen Rustavi-2 så en undskyldning for værten Giorgi Gabunias udtalelser og stemplede dem som et brud på ”de høje standarder, som kanalen står for”.
FacebookTwitterKopier linkEmner:Rusland|Vladimir Putin (politiker)|Georgien|BBC|Facebook




https://www.dr.dk/nyheder/regionale/sjaelland/politiet-holder-oeje-videoovervaagning-skaber-flere-steder-ro-i

SjællandPolitiet holder øje: Videoovervågning skaber flere steder ro i nattelivet150 kameraer er siden september sat op i byer i hele landet.
Se hvor her.
Videoovervågning hjælper politiet med at overvåge nattelivet.
Af Trine Warrer Juul og Julie Würtz09.
juli 2019 kl.
14.
10Bemærk: artiklen er mere end 30 dage gammelLæs opI flere byer kan man støde på skilte, der oplyser om, at området er overvåget.
Siden september har landets politikredse nemlig haft mulighed for at søge midler til at opsætte kameraer i specielt udsatte områder.
150 kameraer er sat op over hele landet for at skabe mere tryghed.
Øget videoovervågningDen tidligere regering og Dansk Folkeparti blev under finansloven for 2018 enige om at øge brugen af videoovervågning i områder, hvor der er behov for en særlig tryghedsskabende indsats.
Det blev aftalt at afsætte 3 mio.
kroner i 2018, 2 mio.
kroner årligt i 2019-2020 og 1 mio.
kroner årligt fra 2021 og frem til formålet.
Kilde: Aftale om finansloven for 2018Et af de steder er på torvet i Haslev på Sydsjælland.
Her var området førhen præget af utryghed, fordi unge mennesker brugte området som opholdssted, der var præget af larm og støj.
Men efter at seks overvågningskameraer blev sat op i efteråret, er der kommet ro i gaderne, lyder det fra vicepolitiinspektør Allan Holm fra Sydsjælland og Lolland Falsters Politi.
- Overordnet har vi fået mere ro i de områder, hvor vi har opsat kameraerne.
Det er Haslev et af eksemplerne på.
Når vi spørger borgerne og samarbejdspartnerne, oplever de en anden ro, lyder det fra Allan Holm.
Er balladen med de unge ikke bare rykket et andet sted hen?
- Vi oplever ikke, at problemet er rykket et andet sted hen i området, men vi understreger også, at overvågningskameraerne ikke løser problemerne alene.
Vi har lavet et samarbejde med SSP-medarbejderne i en målrettet indsats mod de unge, som også har hjulpet.
Fungerer i Holbæk og Haslev, men ikke i SlagelseI Midt- og Vestsjællands Politikreds har der siden nytår været kameraer i Holbæk, Kalundborg, Roskilde og siden midten af marts i Ringsted.
Her har kameraerne den effekt, at politiet hurtigere kan rykke ud, når der er optræk til ballade, siger vicepolitiinspektør Jytte Ekdahl.
- Det er særligt vores vagtcentral, som nu har en mulighed for at følge stemningen i nattelivet på en skærm og kan sende en patruljevogn forbi, når der er optræk til uro, siger hun.
Selv om kameraerne også har skabt ro på torvet i Haslev, har de ikke haft nogen gavnlig effekt i Slagelse, hvor der er opsat fire kameraer på Byskov Allé på grund af støj fra unge, siger vicepolitiinspektør Allan Holm fra Sydsjællands og Lolland Falsters Politi.
- Vi oplever i Slagelse, at der bliver spillet lige lovlig højt musik fra en bil, eller en knallert ræser frem og tilbage.
Det kan skabe utryghed for nogle, men det arbejder vi med i et SSP-samarbejde med Slagelse Kommune, siger han.
Ønsker flere kameraerKalundborgs borgmester, Martin Damm (V), har tidligere på sommeren udtrykt ønske om at få overvågning i Havneparken i Kalundborg, fordi unge har skabt utryghed i området.
Det vil Midt- og Vestsjællands Politi overveje.
- Vi vil selvfølgelig se på muligheden for at få sat kameraer op, og hvis der kommer en ny pulje, er vi klar med nye ansøgninger, siger vicepolitiinspektør Jytte Ekdahl.
Også Sydsjællands og Lolland Falsters Politi er åbne for at få overvågning flere steder i politikredsen, siger vicepolitiinspektør Allan Holm.
- Nu har vi ikke været i gang i over et år endnu med kameraerne, så vi skal lige evaluere endeligt på effekten af kameraerne i politikredsen.
Men vi vil selvfølgelig kigge på, om det kunne være relevant at opsætte kameraer andre steder.
Kræver mere end videoovervågningOle Vive, der er venstreborgmester i Faxe Kommune, mener dog ikke, at kameraerne alene giver ro i byen.
Udover kameraerne på torvet i Haslev har Faxe Kommune også gjort en social indsats for at komme problemerne med natteuro i byen til livs.
Jeg er ikke i tvivl om, at overvågnings-delen har haft en rigtig positiv indflydelse i midtbyen af Haslev, men man skal spille på flere heste.
Ole Vive, borgmester i Faxe Kommune- Jeg er ikke i tvivl om, at overvågningsdelen har haft en rigtig positiv indflydelse i midtbyen af Haslev, men man skal spille på flere heste, mener borgmesteren.
Ifølge ham er det også vigtigt at skabe et godt samarbejde med SSP-medarbejdere og have en god kontakt med politiet.
- Vi havde en ret god indsigt i, hvilke drenge der var rygraden i problemet, og derfor har vi sat ind med en social faglig indsats over for de familier, så drengene kunne komme videre i livet, siger Ole Vive.
Som en del af finansloven fra 2017 fik Rigspolitiet mulighed for at sætte kameraer op i områder præget af uro.
Her er der sat skilte op i byerne, så man godt er klar over, at man bevæger sig ind i et overvåget område.
Politiet gemmer optagelserne i 30 dage.
FacebookTwitterKopier linkEmner:Martin Damm (politiker)|Ole Vive (politiker)|Politi|Sjælland|Venstre




https://www.dr.dk/sporten/cykling/ol-medaljehaab-indleder-travl-mesterskabsmaaned-med-historisk-dm-titel

CyklingOL-medaljehåb indleder travl mesterskabsmåned med historisk DM-titelSimone Tetsche Christensen er nu den mest vindende kvinde i BMX-sportens danske historie.
Simone Tetsche Christensen har vundet DM otte gange.
Af Johan Haarløv09.
juli 2019 kl.
15.
13Bemærk: artiklen er mere end 30 dage gammelLæs opSimone Tetsche Christensen er den mest vindende kvinde i BMX-sportens danske historie.
Det blev hun i weekenden, da hun for ottende gang vandt det danske mesterskab.
Men det er tydeligt, at ambitionerne rækker længere.
25-årige Simone Tetsche Christensen er i hvert fald hurtig til at pointere, at konkurrencen ved det danske mesterskab ikke kan måle sig med det, som de kvindelige pedalatleter leverer, når hun konkurrerer rundt omkring i den verdensomspændende World Cup.
- Det fedeste er, at jeg nu kan køre rundt i den danske mestertrøje.
Den er bare sejere end min normale trøje, siger Simone Tetsche Christensen.
Læs også:Testsche viser verdensklasse: Tager guld i World CuppenDet danske mesterskab er det første i en tretrinsraket, der kulminerer om to uger med verdensmesterskabet, der afholdes i Belgien.
Som bøffen i en burger er europamesterskaberne blevet klemt ind mellem det danske mesterskab og VM i en usædvanlig travl måned.
For et år siden kørte Simoine Tetsche Christensen sig til en sølvmedalje ved EM, og i år håber hun at gøre det endnu bedre, når det går løs på en bane i Letland, som er helt ny for det internationale felt.
Simone Tetsche Christensen kan for ottende gang i karrieren køre i den danske mestertrøje.
- Jeg går efter at vinde en medalje.
Selvom jeg har vist ret højt niveau, så synes jeg ikke, at jeg har vist fuldt ud, hvad jeg kan, siger hun.
Efter flere gode resultater i World Cuppen er Simone Tetsche Christensen kravlet op på en fjerdeplads på verdensranglisten.
Den gode form giver forhåbninger om, at hun også ved verdensmesterskaberne kan være med blandt de bedste:- Begge mesterskaber har høj prioritet, men VM er højere.
Jeg håber at kunne komme i finalen, og hvis jeg når dertil, vil jeg kæmpe for at vinde en medalje.
BMX på fuld tidEM og VM er denne sæsons højdepunkter i Simone Tetsche Christensens kalender for 2019.
Men i horisonten kan hun allerede begynde at ane OL i Tokyo.
Hun er endnu ikke kvalificeret til legene i den japanske hovedstad, men i bestræbelserne på at kvalificere sig har hun besluttet at tage en pause fra sit medicin-studie i Aarhus og er i stedet flyttet til Schweiz for at fokusere fuldt ud på BMX fra morgen til aften.
- Det giver mig meget mere, end jeg havde forventet.
Det var fedt at læse ved siden af min cykling, men det giver meget mere, at jeg nu kan koncentrere mig fuldt ud om cyklingen, siger hun.
Læs også:Dansker bytter lægestudiet ud med fuldtid på BMX-cyklen: 'Vil vinde flere løb'I byen Aigle bor hun i en bygning med en masse andre cykelryttere, der kører alt lige fra landevej til mountainbike til BMX.
Hun trænes af den tidligere verdensmester Liam Phillips.
- Det er spændende at få lov at træne med en masse dygtige atleter fra hele verden.
- Jeg er blevet bedre teknisk, og så laver jeg færre fejl.
Og så er jeg blevet hurtigere.
Men det er især på den tid, jeg kan komme mig efter konkurrencer og træning, som jeg har fået mere af.
Det mærker jeg virkeligSimone Tetsche Christensen deltog ved OL i Rio for tre år siden, hvor hun nåede semifinalen.
FacebookTwitterKopier linkEmner:Simone Tetsche Christensen (cykelrytter)|Cykelsport|Aarhus|Belgien|Letland




https://www.dr.dk/sporten/fodbold/kvindelandsholdet/nadia-nadim-forlaenger-med-fransk-storklub

KvindelandsholdetNadia Nadim forlænger med fransk storklubDen danske fodboldspiller er nu på kontrakt i Paris Saint-Germain frem til sommeren 2020.
Nadia Nadim bliver i Paris et år endnu.
09.
juli 2019 kl.
12.
31Bemærk: artiklen er mere end 30 dage gammelLæs opNadia Nadim tager et år mere i Frankrigs hovedstad.
Tirsdag meddeler fodboldklubben Paris Saint-Germain på sin hjemmeside, at den danske stjernespiller har fået forlænget sin kontrakt, så den nu løber frem til sommeren 2020.
- Jeg er glad for at kunne annoncere, at jeg har forlænget min kontrakt med Paris Saint-Germain, skriver Nadia Nadim på sin twitterprofil.
Læs også:Frankrig har givet Nadim spillelysten tilbage- Jeg er spændt på at arbejde videre med disse fantastiske mennesker for at nå vores mål.
Den 31-årige angriber kom til Paris Saint-Germain i starten af januar på en seks måneder lang kontrakt.
Hun har tidligere blandt andre tørnet ud for Manchester City, amerikanske Portland Thorns FC og Fortuna Hjørring.
På det danske landshold er det blevet til 88 optrædener, hvori hun har scoret 30 mål.
Nadia Nadim har scoret 30 mål for det danske landshold.
Nadia Nadim har siden ankomsten til PSG spillet otte kampe for den franske klub og lavet tre mål.
PSG sluttede i den forgangne sæson på andenpladsen i den franske liga efter altdominerende Lyon, der har taget guldmedaljerne 13 år i træk.
/ritzau/FacebookTwitterKopier linkEmner:Nadia Nadim (fodboldspiller)|Paris Saint-Germain|Fodbold|Paris|Frankrig




https://www.dr.dk/nyheder/regionale/midtvest/landmaend-jubler-over-koelig-sommer-kornet-staar-saerdeles-flot-paa

Midt- og VestjyllandLandmænd jubler over kølig sommer: Kornet står særdeles flot på markerneMens mange af os sukker over det blandede danske sommervejr, er humøret højt hos kornavlerne.
Af Helge Røjle og Mette Skov-Jensen09.
juli 2019 kl.
12.
15Bemærk: artiklen er mere end 30 dage gammelLæs opDet kølige og omskiftelige vejr, som sommeren indtil nu har budt på, kan sætte ens sommerhumør under pres.
Ikke mindst, når vi stadig husker sommeren sidste år, som bød på sydlandske temperaturer, blå himmel og masser af sol i flere måneder.
Blandt landets kornavlere er der til gengæld ikke mange, der brokker sig over vejret lige nu.
Tværtimod.
Kornet står i år særdeles flot på markerne.
- Det er stort set ikke til at få armene ned, lyder det fra landmand Niels-Erik Halgaard lidt uden for Holstebro.
Vi får nok den største kornavl i fem til seks år og rapsen ser også fornuftig ud.
Niels-Erik Halgaard, landmandFor et år siden havde hans hvede- og rapsmarker store, gule pletter.
Tørkeskaderne var udbredte og kornet var i misvækst.
- Det var trist at gå og kigge på, men i år ser det helt, helt anderledes ud.
Alt er grønt og tæt.
Og det kan man jo også se, når man kører forbi ude på vejen.
Den vestjyske landmand er ikke den eneste med smilehuller i ansigtet, når blikket falder på afgrøderne.
Planteavlskonsulent Per Aggerholm fra Landbo Limfjord fortæller, at vinterafgrøderne er kommet godt igennem vinteren og har fået en fornuftig start.
20 grader er optimaltForklaringen er ligetil.
De fleste afgrøder på de danske marker er netop danske afgrøder, som elsker køligt sommervejr.
- Den optimale temperatur er omkring 20 grader, så de her 15-20 grader er langt bedre end 25-30 grader, siger Søren Søndergaard, der er planterådgiver hos landboforeningen Vestjysk.
Det ser så godt ud på markerne lige nu, at han ligefrem maner til besindighed.
- Det man næsten kan frygte er, at folk bliver skuffede, når de skal høste.
Fordi det ser så godt ud nu, siger han.
Landmand Niels-Erik Halgaard mistede sidste år op mod 25 procent af sit udbytte.
I år er der til gengæld udsigt til et særdeles pænt høstudbytte.
Landmand Niels- Erik Halgaard ved Holstebro er optimist.
- Man er ikke sikker, før man har det i siloen.
Men vi har ikke haft varme som sidste år, og vi har fået noget vand den seneste måneds tid.
Det betyder, at kernerne er fyldt godt op.
Sidste år var der 30 grader og blæst, som sved alting af, siger Niels-Erik Halgaard.
Tørken 2018Tørken i 2018 kostede dansk landbrug et direkte økonomisk tab på 4,1 milliarder kroner.
Kilde: Institut for Fødevare- og Ressourceøkonomi, Københavns UniversitetHan mistede sidste år op mod 25 procent af sit udbytte.
I år forventer han det stik modsatte resultat.
- Vi får nok den største kornavl i fem til seks år og rapsen ser også fornuftig ud.
Ligesom feriefolket vil han dog gerne have lidt sol nu.
- Kan vi nu få sol, 20-22 grader og stille vejr de næste 2-3 uger, og så en regnbyge om natten, er vi hjemme.
DMI lover for denne uge, at vinden aftager og det bliver lunere.
Sidst på ugen mellem 18 og 23 grader, lokalt måske op til 25 grader.
FacebookTwitterKopier linkEmner:Planteavl|Vejret|Holstebro|Danmarks Meteorologiske Institut|Landbo Limfjord




https://www.dr.dk/nyheder/indland/paedofil-forsoegte-voldtage-tre-ridepiger-danmark-kraenkede-hans-menneskerettigheder

IndlandPædofil forsøgte at voldtage tre ridepiger: Danmark krænkede hans menneskerettigheder under retssagEn mand i 50'erne nægtede at lade sig medicinsk kastrere under retssag og krævede en uvildig medicinsk vurdering.
Menneskerettigheds- domstolen i Strasbourg fandt frem til, at Danmark i 2015 krænkede Tim Henrik Bruun Hansens menneskerettigheder.
(© Københavns Vestegns Politi)Af Emil Søndergård Ingvorsen09.
juli 2019 kl.
13.
05Bemærk: artiklen er mere end 30 dage gammelLæs opDen pædofilidømte Tim Henrik Bruun Hansen har fået Menneskerettighedsdomstolens ord for, at Danmark krænkede hans menneskerettigheder under en sag om hans prøveløsladelse i 2015.
Manden, der er i begyndelsen af 50'erne havde på daværende tidspunkt siddet fængslet under forvaring i Herstedvester i 19 år for en række af voldtægtsforsøg begået mod småpiger, og Højesteret i Danmark vurderede, at han skulle lade sig medicinsk kastrere, hvis han ville prøveløslades.
I afgørelsen fra dommen i Strasbourg fremgår det, at han nægtede at lade sig medicinsk kastrere på grund af sit helbred.
Og desuden krævede Tim Henrik Bruun Hansen en ekstern lægelig vurdering af sit helbred.
Det nægtede Højesteret, hvilket altså var i strid med menneskerettighederne, lyder det i afgørelsen.
Lænkede pige til træDen midaldrende mand har et længere generalieblad, og det har hver gang handlet om voldtægt eller forsøg på voldtægt af mindreårige.
I 1988 blev Tim Henrik Bruun Hansen dømt for at have bortført en mindreårig pige og forsøgt voldtægt.
Det kostede ham to års fængsel.
Pigen gik til ridning og havde ridebukser på, da hun blev bortført, hvilket også skulle gå igen under hans fremtidige sager.
FORVARINGDer skal være opfyldt tre kriterier, før en person kan idømmes forvaring.
Den dømte skal være skyldig i en alvorlig voldsforbrydelse, alvorlige trusler eller brandstiftelse eller forsøg herpå.
Den tiltalte skal antages at frembyde nærliggende fare for andres liv, legeme, helbred eller frihed.
Denne antagelse skal baseres på karakteren af det begåede forhold og oplysningerne om gerningsmandens person, herunder navnlig om tidligere kriminalitet.
Anvendelse af forvaring skal findes påkrævet for at forebygge denne fare.
For løsladt fra fængslet forsøgte han igen at begå en voldtægt.
I marts 1991 bortførte han igen en ridepige og forsøgte voldtægt.
Denne gang lød straffen på 3,5 års fængsel.
Der gik kun få måneder efter hans prøveløsladelse, før Tim Henrik Bruun Hansen gjorde sig skyldig i en endnu mere grufuld forbrydelse.
Denne gang skete forbrydelsen sydvest for Roskilde, hvor han stoppede 10-årig pige, der cyklende var på vej hjem fra ridetræning.
Han spurgte hende om vej, men da pigen stoppede op, tvang han hende ind i sin bil.
Han kørte hende ud i en skov, hvor han forgæves forsøgte at voldtage hende.
Efter det mislykkede voldtægtsforsøg lænkede han pigen fast til et træ med jernkæder.
Her sad hun i 17 timer, inden det lykkedes hende at komme fri.
Da retten skulle vurdere voldtægtsforsøget, var der ingen nåde.
Han blev i 1996 idømt den tidsubestemte straf forvaring, da retten vurderede, at han var for farlig til at være på fri fod.
Stak af fra fængsletDer skulle gå mere end 20 år, før offentligheden igen hørte om den forvaringsdømte mand.
Under en ledsaget udgang i marts 2017, stak Tim Henrik Bruun Hansen af under et besøg i Herlev Bycenter.
Politiet udsendte et efterlysningsbillede, hvor de beskrev ham som 'farlig' og en person, man skulle undgå at tage kontakt til.
Han nåede dog blot at være på fri fod i 10 timer, inden han blev pågrebet.
Flugten havnede dog alligevel på justitsministerens bord, da Dansk Folkepartis Kenneth Kristensen Berth blandt ville vide, hvilke regler der gælder for udgang til personer, som er idømt forvaringsstraf.
Justitsminister Søren Pape Poulsen kaldte i sit svar sagen for 'alvorlig'.
- Det er efter min opfattelse en meget alvorlig sag, at en forvaringsdømt person er undveget fra en ledsaget udgang, særlig når der er tale om udgang til en bymidte, hvor mange mennesker befinder sig.
Jeg har dog samtidig noteret mig, at der blev reageret hurtigt, og at politiet anholdte den pågældende efter ca.
10 timer, lød det blandt andet i svaret til Folketingets Retsudvalg.
Advokat glæder sig over afgørelseHvis den pædofilidømte igen forsøger at blive prøveløsladt, så betyder Menneskerettighedsdomstolens afgørelse, at han har krav på at få en ekstern medicinsk vurdering.
Det er advokat Tobias Stadarfeld Jensen hos advokaterne Bonnez og Ziebe i Aarhus, der har ført sagen i Strasbourg.
Han glæder sig over resultatet.
- Det er sjældent, at Danmark får en plet på den menneskeretlige straffeattest, siger han til Ritzau og fortsætter.
- Helt lavpraktisk betyder det, at vi har fået medhold i, at der er sket en krænkelse, og at processen ikke har opfyldt konventionens krav.
Det er en grundlæggende rettighed, at en indespærret borger kan få en prøvelse af, om en myndigheds beslutninger er i orden.
I andre sager mod andre lande har domstolen tidligere slået fast, at dømte har ret til en vurdering foretaget med friske øjne, når der er gået en årrække.
Alle sagens syv dommere fandt, at mandens ret til en uvildig bedømmelse er blevet krænket.
Danmark har nu pligt til at bringe orden i sagen.
Staten skal altså sørge for, at der bliver givet mulighed for en uafhængig vurdering.
Danmark kan dog få sagen for Storkammeret, der er domstolens højeste instans.
Kilder: Ekstra Bladet, BT, Ritzau, DR og Folketingets hjemmeside.
FacebookTwitterKopier linkEmner:Kenneth Kristensen Berth (politiker)|Søren Pape Poulsen (politiker)|Voldtægt|Højesteret|Strasbourg




https://www.dr.dk/sporten/fodbold/superliga/op-til-en-kvart-million-i-boeder-broendby-og-fcm-straffes-brug-af

SuperligaOp til en kvart million i bøder: Brøndby og FCM straffes for brug af fyrværkeriFodboldens Disciplinærinstans har straffet begge finalister efter uro under pokalfinalen.
Brøndby IF's og FC Midtjyllands fans fyrede godt op under Parken under pokalfinalen.
Lidt for godt ifølge Fodboldens Disciplinærinstans, der nu har givet klubberne bøder for brug af pyroteknik.
09.
juli 2019 kl.
12.
28Bemærk: artiklen er mere end 30 dage gammelLæs opDet kommer til at koste for både Brøndby og FC Midtjylland, at fodboldklubbernes fans affyrede og kastede med pyroteknik under pokalfinalen i Telia Parken 17.
maj.
Det meddeler Fodboldens Disciplinærinstans i en pressemeddelelse.
Brøndby bliver idømt en bøde på 250.
000 kroner, mens FC Midtjylland skal af med 125.
000 kroner.
- Bøderne gives på baggrund af, at begge klubbers fans affyrede og kastede med pyroteknik før, under og efter kampen, lyder det i pressemeddelelsen.
Læs også:Brøndby vil fange ballademagere med teknologi, der genkender ansigterBegge klubber har dog mulighed for at anke kendelserne til Fodboldens Appelinstans.
Det skal ske inden for de næste to uger.
Kastede med pyroteknikDommer Peter Kjærsgaard-Andersen skrev i sin indberetning efter kampen, at der blev affyret pyroteknik fra begge lejre kort tid før kampstart og i løbet af kampens indledning.
FC Midtjyllands Jesper Hansen under DBU pokalfinalen mellem Brøndby IF og FC Midtjylland.
 FC Midtjyllands fans fyrer fyrværkeri af under pokalfinalen.
 Og her er det Brøndbys fans, der har gang i pyroteknik.
1 / 3FC Midtjyllands Jesper Hansen under DBU pokalfinalen mellem Brøndby IF og FC Midtjylland.
1 / 3FC Midtjyllands fans fyrer fyrværkeri af under pokalfinalen.
2 / 3Og her er det Brøndbys fans, der har gang i pyroteknik.
3 / 3Det gentog sig omkring pausen mellem første og anden halvleg, og igen da kampen var slut efter straffesparkskonkurrence.
- Det kulminerede, da Brøndby IF-fans begyndte at kaste pyroteknikken over på FC Midtjylland-afsnittet på B-tribunen, hvilket FC Midtjyllands-fans gengældte ved at kaste noget af fyrværkeriet retur, skriver Fodboldens Disciplinærinstans.
FC Midtjylland vandt pokalfinalen med 5-4 over Brøndby efter forlænget spilletid og straffesparkskonkurrence.
/ritzau/FacebookTwitterKopier linkEmner:FC Midtjylland|Fodbold|Brøndby|Fyrværkeri|Brøndby IF




https://www.dr.dk/nyheder/udland/forste-gang-i-syv-ar-verdens-rigeste-bliver-fattigere

UdlandFørste gang i syv år: Verdens rigeste bliver fattigereAntallet af millionærer på verdensplan faldt sidste år, viser rapport fra international konsulentvirksomhed.
Formuen for de rigeste i verden dalede for første gang i syv år i 2018.
(Arkivfoto).
)09.
juli 2019 kl.
12.
01Bemærk: artiklen er mere end 30 dage gammelLæs opI 2018 blev de mennesker i verden, der betegnes som rige, fattigere.
Det er første gang, at deres rigdom er faldet siden 2011.
Det skriver det tyske nyhedsbureau dpa.
Oplysningerne stammer fra en rapport, som it-konsulentvirksomheden Capgemini udkom med mandag.
Virksomheden med kontorer i mere end 40 lande er med til at udgive en årlig World Wealth Report, der giver et billede af pengesituationen i verden.
Rapporten viser, at rigdommen hos dem, der er millionærer, faldt i 2018 med næsten tre procent til 68,1 milliarder dollar sammenlignet med 2017.
Samtidig faldt antallet af millionærer verden over for første gang siden finanskrisen i 2008.
Dermed er der 18 millioner millionærer i verden, hvilket er 0,3 procent færre i 2017.
Det største fald ligger hos de superrige, som har mere end 30 millioner dollar.
Deres totale formue faldt med seks procent.
Tyskland på tredjepladsenI Tyskland faldt antallet af borgere, der er indehavere af mere end en million dollar til 1,35 millioner, hvilket er 1,1 procent af den samlede befolkning.
Den tendens er tyskerne ikke ene om.
Capgemini er af den overbevisning, at det blandt andet skyldes internationale handelskonflikter og usikkerhed omkring briternes udtrædelse af det europæiske samarbejde i EU samt tab på aktiemarkedet.
Ifølge den tyske centralbank har et fald på aktiemarkedet i 2018 sat sit spor.
For første gang i tre år er også formuen i private husholdninger i Tyskland faldet, og investorerne har oplevet første fald siden 2008.
Trods udviklingen er Tyskland stadig et af de lande i verden med flest millionære.
USA topper listen efterfulgt af Japan, Tyskland og Kina.
Ifølge rapporten udgør de fire nationer 61,2 procent af verdens mest velhavende folk.
Capgemini tager højde for aktier, fastforrentede værdipapirer, alternative investeringer som naturressourcer, kontanter og ejendomme i rapporten.
/ritzau/FacebookTwitterKopier linkEmner:Tyskland|Capgemini|Samfundsøkonomi|Konsulentvirksomhed|EU




https://www.dr.dk/nyheder/indland/ombudsmand-skal-se-pa-sag-om-forflyttet-paedagogmedhjaelper

IndlandOmbudsmand skal se på sag om forflyttet pædagogmedhjælperSag fra Randers om pædofilimistænkt pædagogmedhjælper havner efter alt at dømme på Ombudsmandens bord.
09.
juli 2019 kl.
10.
43Bemærk: artiklen er mere end 30 dage gammelLæs opTre medlemmer af byrådet i Randers vil have Ombudsmanden til at se nærmere på sagen om en pædagogmedhjælper, der forflyttes, selv om han er blevet renset for mistanke om overgreb.
Politiet droppede sagen, men forvaltningen fastholder, at den ansatte forflyttes.
De tre byrådsmedlemmer mener, at forvaltningens håndtering af sagen strider mod almindelige retsprincipper og kommunens egen beredskabsplan.
- Der er sket mange fejl i den her sag, og vi skal have andre øjne til at kigge på det, siger Henning Jensen Nyhuus (S).
Det var i foråret, der opstod mistanke om, at den pågældende pædagog havde krænket et barn.
Men der blev aldrig rejst sigtelse mod manden, og politiet oplyste, at man ikke ville gå videre med sagen.
- Når politiet frafalder at rejse sigtelse, så skal pædagogmedhjælperen have at vide, at han er uskyldig, og sagen er afsluttet.
- Så skal han enten tilbage til sin arbejdsplads eller et andet sted hen, hvis han hellere vil det.
- Men i den her sag har direktøren i forvaltningen - 14 dage før politiet afgør sagen - sagt til forældrene, at manden ikke kommer tilbage.
Endda før pædagogmedhjælperen selv har fået besked, siger Henning Jensen Nyhuus.
Det strider ifølge byrådspolitikeren mod kommunens egen beredskabsplan.
- Alle gængse regler om god sagsbehandling er overtrådt.
Vi mener ikke, man kan have en situation, hvor en kommune ikke følger sine egne regler, siger Henning Jensen Nyhuus.
To andre byrådsmedlemmer står ifølge Henning Jensen Nyhuus bag kritikken.
Det er Beboerlistens Bjarne Overmark og Mogens Nyholm (R).
- Min forventning er, at vi efter et møde torsdag anmoder Ombudsmanden om at se på sagen, siger Henning Jensen Nyhuus.
Direktøren for børn og skole i Randers Kommune, Michael Maaløe, ønsker ikke at kommentere sagen.
Det gør kommunens borgmester, Torben Hansen (S), heller ikke.
/ritzau/FacebookTwitterKopier link




https://www.dr.dk/nyheder/udland/portraet-bulderbassen-boris-lader-ikke-kontroverser-komme-i-vejen

BrexitSe temaUdlandPORTRÆT Bulderbassen Boris lader ikke kontroverser komme i vejenSkarp charmør eller brovten charlatan?
I aften skal han i tv-duel med rivalen til Downing Street 10.
Den tidligere udenrigsminister og London-borgmester er kontroversiel, men alligevel på sejrskurs.
I aften klokken 21 møder han sin konkurrent Jeremy Hunt i en tv-duel på ITV.
Af Sean Coogan09.
juli 2019 kl.
16.
31Bemærk: artiklen er mere end 30 dage gammelLæs opHan har sammenlignet burkaklædte kvinder med postkasser og beskyldt premierminister Theresa May for at spænde en selvmordsvest om den britiske forfatning.
Han er blevet fyret som journalist for at digte.
Og han har et barn uden for ægteskab som følge af en affære.
Men det har ikke stoppet Boris Johnson, som New York York Times har døbt den politiske udbryderkonge.
Den tidligere udenrigsminister og borgmester i London har kurs direkte mod den berømte dør i Downing Street nummer 10.
Med garantier om at forlade EU den 31.
oktober har bejleren til Theresa Mays post braget gennem alle fem interne afstemninger i den konservative parlamentsgruppe og ligger til at blive annonceret som ny premierminister den 23.
juli.
Men hvem er den måske kommende premierminister, og hvordan er det lykkes ham at overleve de mange møgsager?
Det kigger vi nærmere på her.
Skarp pen og hurtig på aftrækkerenBoris Johnson var borgmester i London, da storbyen i 2012 var vært for OL.
Boris Johnson er uddannet i klassiske studier på Oxford University, men valgte journalistikken.
Han startede på avisen The Times, men blev fyret for at have opdigtet et citat fra en ekspert, som i øvrigt var hans gudfar.
Det førte ham til Bruxelles, hvor han var korrespondent for Daily Telegraph.
Den Afskyelige SnemandJames Wood er tidligere skolekammerat til blandt andet Boris Johnson og andre højtstående konservative.
Han beskriver i et indlæg i London Review of Books Boris Johnson således:- "Johnson så stort set ud på samme måde som 15-årig, som han gør som 55-årig", skriver han.
- "Den ludende big-foot kropsholdning - han var kendt som 'The Yeti (den afskyelige snemand red.
) - den klodsede selvtillid, den mælkehvide bleghed, det skøre hår, det alarmerende indtryk af forestående selvskade, hvilket gav et indtryk af, at han fornyeligt var blevet løsladt fra en form for lukket institution: Alt var allerede på plads".
Her gjorde han opmærksom på sig selv som EU-skeptiker og var ikke bange for at stille sine EU-kritiske spørgsmål på fransk - som det dengang var krævet - selv om hans franskkundskaber var alt andet end elegante.
Her blev det til adskillige sensationelle historie fra EU's motorrum, som andre medier havde svært ved at finde belæg for.
Herunder, at EU ville begrænse kondomstørrelser på anmodning af Italien.
Vi skal frem til 2001 for at finde hans debut på den politiske scene som medlem af det britiske underhus for Det Konservative Parti.
I 2008 lykkedes det ham at erobre det ellers røde London og blive borgmester i storbyen.
Her sad han helt frem til 2016, hvor han blandt andet stod for, at der blev bygget knap 100.
000 almene boliger.
Journalistikken har han dog ikke lagt helt på hylden.
Han optræder som fast skribent i Daily Telegraph, hvor han har en ugentlig klumme, der indbringer ham i omegnen af 40.
000 kroner om ugen.
Det er en aftale, han flere gange har fået kritik for.
Blandt andet, da han for 10 år siden, mens han var borgmester, kaldte sit salær for "hønsefoder", hvilket blandt andet vakte kritik fra de transportansatte, der i den grad følte sig underbetalt.
Elsket og hadetBoris Johnson har fra starten været storfavorit til at snuppe premierministerposten efter Theresa May.
Johnsons skarpe pen har bragt ham i problemer flere gange gennem årene.
Blandt andet da han i september skrev en klumme i avisen Daily Mail, hvor han beskyldte premierminister Theresa May for at spænde en selvmordsvest om den britiske forfatning i forhandlingerne om briternes brexit-plan for Nordirland.
- Dette markerer et af de mest afskyelige øjeblikke i moderne britisk politik, lød reaktionen fra kollegaen Sir Alan Duncan, der kaldte det "den politiske ende for Boris Johnson".
Det blev det som bekendt ikke.
Tværtimod er han gået fra at være en højtskrigende rebel på sidelinjen til at være langt fremme i feltet omringet af tidligere rivaler, der nu støtter ham.
Det gælder blandt andre de tidligere premierminister-kandidater Dominic Raab, Matt Hancock og Mark Harper.
Theresa May tog afstand til Boris Johnson efter hans kommentar om burkaklædte kvinder.
Mens Londons-borgere var på fornavn med Boris, som blev beskrevet som en "Heineken-konservativ", fordi det lykkedes ham at ramme bredt i befolkningen, er han med tiden blevet en mere splittende figur.
Både på grund af sin skarpe pen, men også i høj grad på grund af sin fremtrædende rolle i forhold til det store splittende spørgsmål i britisk politik: brexit.
- Lige så populær som han er blandt nogle, lige så upopulær er han blandt andre.
Han er virkelig en person, der deler vandene, fortæller Kim Bildsøe, DR's Storbritannien-korrespondent.
Uviljen mod Johnson satte gang i spekulationer om, at han ville blive fældet af en "alle andre end Boris"-kampagne ved det interne udskillelsesløb i parlamentsgruppen.
Sådan blev det ikke.
Han vandt alle fem valgrunder.
Suverænt.
CharmetroldBoris Johnson er den afgående premierministers diametrale modsætning.
Politikeren med den gule høstak på hovedet har begået nok bommerter i løbet af sin karriere til, at flere aviser har lavet listeartikler om det.
Alligevel formår han at ryste møgsagerne af sig gang på gang.
- Det kan han, fordi han også kan en masse andet, siger Kim Bildsøe, der siger, at Boris Johnson udmærker sig som en dygtig taler og en dygtig formidler.
Og det har i høj grad hjulpet ham med at sælge sig selv i forhold til det vigtige brexitspørgsmål.
- Han er nok bedre end nogen anden konservativ politiker til at fortælle historien om, hvad brexit skal kunne, og historien om, hvad for et land Storbritannien skal være, siger Kim Bildsøe.
- Når man ser på, hvor briterne er lige nu, så tror jeg, at der behov for nogen, der kan fortælle den historie.
Der er så meget andet, der virker håbløst og vanskeligt, siger han.
På den måde lykkes det ham at gøre brexit til et salgspunkt, selv om der stadig er store huller i, hvad hans plan reelt er for brexit.
- Boris Johnsons brexit-plan brillerer med mange ting, men detaljer er ikke en af dem, siger Kim Bildsøe.
Boris Johnson kom i sidste måned i mediemøllen efter et meget omtalt skænderi med sin kæreste, hvor politiet var blevet tilkaldt.
Han har holdt fast i, at det ikke er noget, han vil tale om.
Dermed har Storbritannien kurs mod en premierminister, der er ganske anderledes end forgængeren.
- Theresa May og Boris Johnson kunne ikke være meget mere forskellige.
- Hun er en person, der sætter sig meget ind i alle sager, mens Boris Johnson bevæger sig på det overordnede plan, siger Kim Bildsøe, som peger på, at Johnson som både udenrigsminister og borgmester var kendt for ikke at være specielt godt inde i detaljerne.
- Men Theresa May havde en meget begrænset evne til at kommunikere, og det har Boris Johnson i rigt mål, må man sige.
Det store brexit-monsterBoris Johnson spillede en fremtrædende rolle i kampagnen for at melde Storbritannien ud af EU.
Johnson var en af de drivende kræfter bag brexit, men endte med ikke at stille op som premierminister, da David Cameron gik af som følge af folkeafstemningen i 2016.
The Economist påpeger i den forbindelse en pointe, der ikke er værd at glemme omkring den enorme gordiske knude, som brexit er blevet.
Nemlig, at monstret allerede har opslugt to britiske premierministre de senestre tre år.
Og det er et monster, som Boris Johnson i høj grad har været med til at skabe.
Boris Johnson førte an i kampagnen for at forlade EU.
Han er siden blevet beskyldt for at vilddlede befolkningen med urigtige påstande.
Lederen af det skotske SNP-parti, Nicola Sturgeon, kaldte forleden Johnson for en "charlatan" og beskyldte ham for at have snydt vælgerne i forbindelse med brexit-afstemningen.
Andre hylder ham og tror, at han er manden, der kan gøre Storbritannien mægtigt igen.
Bliver Johnson premierminister, ligger det tunge ansvar for Storbritanniens fremtid pludselig hos ham.
Her vil han have tre måneder til at levere, hvad Theresa May ikke kunne levere på tre år.
FacebookTwitterKopier linkEmner:Boris Johnson (politiker)|David Cameron (politiker)|Storbritannien|EU-forhold|Scottish National Party




https://www.dr.dk/nyheder/udland/kim-bildsoee-usaedvanlig-trump-laekage-kan-presse-handelsaftale-mellem-usa-og

UdlandKim Bildsøe: Usædvanlig Trump-lækage kan presse handelsaftale mellem USA og StorbritannienLækagen viser også, at der er noget i den britiske regering, der ikke fungerer, siger DR's korrespondent.
I sidste måned var USA's præsident, Donald Trump, på statsbesøg i Storbritannien.
Nu er forholdet mellem de to parter knapt så varmt.
Af Per Bang Thomsen09.
juli 2019 kl.
11.
09Bemærk: artiklen er mere end 30 dage gammelLæs op’Usikker’, ’uduelig’ og 'ekstremt dysfunktionel'.
Det var nogle af de ord, Storbritanniens ambassadør i USA, Kim Darroch, brugte til at beskrive den amerikanske præsident, Donald Trump, og hans regering i en række yderst fortrolige notater, som i sidste uge blev lækket til den britiske presse.
Den lidet flatterende karakteristik har fået den amerikanske præsident til at lægge ambassadøren på is.
Og han har samtidig rettet en voldsom kritik mod Storbritanniens nuværende premierminister, Theresa May, og hendes håndtering af brexit.
Sagen fylder alle de britiske medier i dag, fortæller DR’s korrespondent i Storbritannien, Kim Bildsøe Lassen.
For der er også tale om ”en meget usædvanlig sag”, som endnu ikke er slut, understreger han.
- Det er helt særligt, at en venligsindet leder begynder at kritisere en anden regeringsleder på meget fundamental vis, siger Kim Bildsøe Lassen.
- Og det er også usædvanligt, at præsidenten forsøger at fyre et andet lands ambassadør, uden at der er en stor konflikt mellem nationerne.
Det her handler om noget personligt.
Storbrianniens ambassadør i USA, Kim Darroch, er blevet ufrivillig hovedperson i en diplomatisk strid mellem USA og Storbritannien.
Frygter for handelsaftaleDet er ikke mere end en måned siden, at præsident Trump var på officielt statsbesøg i Storbritannien og blandt andet mødtes med den britiske dronning Elizabeth.
Det skulle understrege, at forholdet mellem USA og Storbritannien fortsat er tæt.
Nu frygter mange, at sagen kan få alvorlige konsekvenser for det fremtidige samspil mellem de to lande, siger Kim Bildsøe Lassen.
- En handelsaftale med USA er det, som alle har øverst på ønskesedlen efter brexit.
Derfor bekymrer det naturligvis, at denne sag opstår, siger han.
En handelsaftale med USA er det, som alle har øverst på ønskesedlen efter brexit.
Derfor bekymrer det naturligvis, at denne sag opstår.
Kim Bildsøe Lassen, DR's korrespondent i StorbritannienDerudover sætter sagen fokus på det interne forhold i den britiske regering og statsapparat.
De fortrolige noter, der søndag blev offentliggjort i avisen Daily Mail, er skrevet af den britiske ambassadør over en længere periode.
- Det er den mest fortrolige kommunikation, ambassadøren har med den øverste del af ledelsen, og det er her, hvor en ambassadør skal være mest ærlig, siger Kim Bildsøe Lassen og fortsætter:- Ambassadørens noter er blevet samlet og offentliggjort, og derfor spørger mange sig selv, hvordan det overhovedet kunne ske.
Lækagen kommer efter, at andre fortrolige ting fra Theresa Mays inderste cirkler er blevet lækket til pressen, og derfor er det et udtryk for, at der er noget i det britiske statsapparat, som ikke fungerer.
Ifølge præsident Trump har den britiske premierminister, Theresa May, håndteret brexit dårligt.
Folk taler om Nigel FarageDen britiske premierminister understregede i går, at hun trods sagen fortsat støtter sin ambassadør.
Theresa May er dog selv på vej væk fra posten, og allerede til januar skal der udpeges en ny britisk ambassadør til USA.
Derfor er der ifølge Kim Bildsøe Lassen intet, der tyder på, at Kim Darroch kommer til at forlade posten før tid.
- Det ville også være problematisk, hvis Storbritannien lader en anden leder fyre deres ambassadør, siger han.
Men der vil unægtelig komme til at være stor opmærksomhed på, hvem den næste premierminister vil udpege til posten.
- Nigel Farage, der er leder af Brexit Party, udtalte i går, at Storbritannien skal have en meget mere venligsindet ambassadør, der forstår præsident Trump, i USA.
Og der er nogle, der mener, at det kunne være Nigel Farage selv, siger Kim Bildsøe Lassen.
FacebookTwitterKopier linkEmner:Donald Trump (politiker)|Storbritannien|Theresa May (politiker)|Udenrigspolitik|Daily Mail




https://www.dr.dk/sporten/cykling/tourdefrance/kasper-asgreen-fortsaetter-i-touren-trods-grimt-styrt

Tour de FranceKasper Asgreen fortsætter i Touren trods grimt styrtDen danske Quick-Step-rytter er blevet klarmeldt og deltager på tirsdagens 4.
etape.
Kasper Asgreen fortsætter i Tour de France.
09.
juli 2019 kl.
10.
29Bemærk: artiklen er mere end 30 dage gammelLæs opKasper Asgreen er klar til at fortsætte i Tour de France trods sit styrt på 3.
etape mandag.
Det meddeler den danske cykelrytters hold, Quick-Step, på Twitter.
Han er dermed med, når 4.
etape bliver kørt senere tirsdag.
Kasper Asgreen ramte en midterhelle på vejen kort før mål på 3.
etape.
Det lykkedes dog at komme på benene igen og kæmpe sig over målstregen i Épernay.
- Efter omstændighederne har jeg det okay.
Det var et hårdt styrt, men jeg er sluppet heldigt fra det, siger Kasper Asgreen.
- Jeg har lidt ondt i muskulaturen omkring nakken, men jeg har ikke hovedpine eller noget som helst.
- Jeg har bestået alle holdets test for hjernerystelser uden problemer, så der burde ikke være nogen risiko ved at starte i dag, siger han før etapestarten tirsdag.
Læs også:Etapevinder hylder styrtet dansker: 'Jeg skylder ham min sejr'3.
etape blev vundet af Kasper Asgreens holdkammerat Julian Alaphilippe efter solokørsel på de sidste 15 kilometer.
Franskmanden overtog samtidig løbets gule førertrøje.
/ritzau/FacebookTwitterKopier linkEmner:Julian Alaphilippe (cykelrytter)|Kasper Asgreen (cykelrytter)|Quick-Step Team|Cykelsport|Frankrig




https://www.dr.dk/nyheder/indland/danmark-doemt-ved-menneskerettighedsdomstolen

IndlandDanmark dømt ved MenneskerettighedsdomstolenIfølge domstolen i Strasbourg har Danmark krænket en dømt mands rettigheder.
Domstolen i Strasbourg sagde i 2018 ja til at behandle klagen over Danmark, hvilket sker temmelig sjældent.
Endnu sjældnere sker det, at afgørelsen falder ud til klagerens fordel.
09.
juli 2019 kl.
10.
31 | opdateret 09.
juli 2019 kl.
10.
47Bemærk: artiklen er mere end 30 dage gammelLæs opDanmark har krænket en dømt mands rettigheder.
Det har Menneskerettighedsdomstolen i Strasbourg tirsdag slået fast.
Dermed er en sjælden dom imod Danmark en realitet.
Danmark har ifølge domstolen ageret forkert, da manden har fået afslag på at få en uvildig bedømmelse af, hvorvidt han fortsat er farlig.
Manden blev i 1996 dømt til forvaring for at have forsøgt at voldtage et barn på 10 år.
Siden har Herstedvester Fængsel igen og igen vurderet, at han er for farlig til at blive udskrevet på prøve.
Men en afvisning af at give ham en uvildig vurdering er en krænkelse af artikel fem i Den Europæiske Menneskerettighedskonvention, lyder det.
Domstolen i Strasbourg sagde i 2018 ja til at behandle klagen over Danmark, hvilket sker temmelig sjældent.
Endnu sjældnere sker det, at afgørelsen falder ud til klagerens fordel.
Sjælden plet på menneskeretlige straffeattestAdvokat Tobias Stadarfeld Jensen hos advokaterne Bonnez og Ziebe i Aarhus har ført sagen i Strasbourg.
Han glæder sig ikke overraskende over resultatet.
- Det er sjældent, at Danmark får en plet på den menneskeretlige straffeattest, siger han.
- Helt lavpraktisk betyder det, at vi har fået medhold i, at der er sket en krænkelse, og at processen ikke har opfyldt konventionens krav, siger Tobias Stadarfeld.
Det er en grundlæggende rettighed, at en indespærret borger kan få en prøvelse af, om en myndigheds beslutninger er i orden.
I andre sager mod andre lande har domstolen tidligere slået fast, at dømte har ret til en vurdering foretaget med friske øjne, når der er gået en årrække.
Det er et enigt kammer, der har afgjort sagen i Strasbourg.
Alle syv dommere finder således, at mandens ret til en uvildig bedømmelse er blevet krænket.
Pligt at bringe orden i sagenMed en dom imod sig er det Danmarks pligt at bringe orden i sagen.
Staten skal altså sørge for, at der bliver givet mulighed for en uafhængig vurdering.
Danmark har nu mulighed for at få sagen for Storkammeret, der er domstolens højeste instans.
Forvaring regnes af nogle som den strengeste sanktion i straffesystemet.
Årsagen er, at de dømte sidder på ubestemt tid.
Forvaring bruges mod personer, der er så farlige for andre, at en almindelig fængselsstraf ikke er tilstrækkelig til at afværge faren.
Hvert år afsiges kun en håndfuld domme til forvaring.
Længden varierer meget.
Gennemsnitligt går der 13 år og fire måneder fra varetægtsfængsling til prøveudskrivning, oplyste Justitsministeriet sidste år i et svar til Folketingets retsudvalg.
/ritzau/FacebookTwitterKopier linkEmner:Strasbourg|Den Europæiske Menneskerettighedsdomstol|Menneskerettigheder|Kriminalitet|Folketingets Retsudvalg




https://www.dr.dk/nyheder/politik/24syv-faar-endnu-en-redningsplanke-kulturminister-aendrer-dab-udbud

MedieforhandlingerSe temaPolitik24syv får endnu en redningsplanke: Kulturminister ændrer DAB-udbudÆndringen betyder, at en ny DAB-kanal vil kunne sende allerede fra november.
"Jeg har nu drøftet tidsplanen for udbuddet af den nye DAB-kanal med ordførerne fra vores støttepartier.
Vi er enige om at justere i udbuddets tidsplan, så vi allerede i oktober 2019 kan få afklaret, hvem der får  tildelt sendetilladelsen til den nye DAB-kulturkanal," udtaler kulturminister Joy Mogensen (S).
Af Thomas Klose Jensen09.
juli 2019 kl.
11.
27 | opdateret 09.
juli 2019 kl.
12.
01Bemærk: artiklen er mere end 30 dage gammelLæs opFor at lade flest mulige søger om sendetilladelsen til den nye DAB-kanal har kulturminister Joy Mogensen (S) besluttet at ændre i tidsplanen for udbudsmaterialet.
Ændringen, som er fundet med opbakning fra SF, Radikale Venstre, Enhedslisten og Alternativet, betyder, at Radio- og tv-nævnet allerede i oktober 2019 vil kunne offentliggøre vinderen af udbuddet, og at denne vil kunne sende allerede fra 1.
november.
- Jeg er godt tilfreds med, at vi nu kan igangsætte et bredt og åbent udbud, hvor alle interesserede aktører får mulighed for at byde ind.
Jeg håber, vi får nogle kvalificerede ansøgninger, så vi kan få en ny radiokanal, der kan styrke dækningen af kulturen og give radiolyttere i hele landet nogle nye, spændende lytteoplevelser, udtaler kulturministeren i en pressemeddelelsen.
Det vil som nævnt være muligt for den nye DAB-kanal at gå i luften den 1.
november 2019, men vinderen af udbuddet kan også vente til senest d.
1.
juli 2020, hvis det ønskes.
Ifølge ministeren skyldes ændringen, at Radio- og tv-nævnet "har tilkendegivet, at de med en ekstraordinær arbejdsindsats kan udarbejde udbudsmateriale hurtigere end planlagt og ligeledes nedsætte deres sagsbehandlingstid i slutfasen".
UdbudsbekendtgørelsenDen nye DAB-kanal udbydes for en fire-årig periode med et offentligt tilskud på 70 millioner kroner årligt.
Samlet 280 millioner kroner.
Kanalen skal sende 24 timer i døgnet, producere mindst 90 timers nyproduceret radio ugentligt og må gerne sende reklamer.
Dækningen af kulturområdet skal have høj prioritet på kanalens programflade og som minimum indeholde 70 minutter kulturnyheder per uge, som skal dække kulturlivet bredt, 20 timers øvrige kulturprogrammer per uge og 65 minutters nyhedsudsendelser per døgn.
Derudover skal programfladen indeholde sportsnyheder, aktualitetsprogrammer, aktualitetstemaer, satire, debatprogrammer samt udsendelser i reportage- eller montageform.
Kanalen må også sende musik - dog maksimalt 20 procent om dagen, 65 procent om aftenen og 55 procent om natten.
Kilde: KulturministerietTo måneders radiotavshedDa den nye regering i sidste uge annoncerede, at den ville gå videre med udbuddet af den nye DAB-kanal var meldingen, at udbudsprocessen - for at give alle ansøgere ordentlig tid til at indsende en ansøgning - først kunne afsluttes i slutningen af 2019.
Det betød, at en ny DAB-kanal tidligst kunne sende fra 1.
januar 2020.
Det fik Anders Krab-Johansen, koncerndirektør i Berlingske Media, der er medejer af Radio24syv, til at slå fast, at radioen ikke ville byde på DAB-kanalen, fordi den i så fald skulle lukke ned for sendingen i to måneder fra sidste sendedag på FM-båndet d.
31.
oktober.
- Det er ikke interessant, hvis vi skal lukke hele radioen ned for at genåbne den to måneder efter.
Det er dårligt for lytterne, og det er umuligt at drive som virksomhed og få de rigtige folk og økonomi til det, forklarede han i sidste uge til Ritzau.
Jakob Kvist, der er bestyrelsesmedlem i selskabet bag Radio24syv og kreativ direktør hos People Group, der er minoritetsejer af Radio24syv, vurderede desuden, at de to måneders radiotavshed ville koste selskabet et to-cifret millionbeløb.
Betingelserne for den nye DAB-kanal blev ellers skræddersyet på en måde, så netop Radio24Syv kunne byde på den, efter radiokanalen i marts gjorde det klart, at man ikke ville byde på sendetilladelsen til FM4-kanalen grundet udbudsmaterialets krav om, at hovedredaktionen og mindst 70 procent af de redaktionelle medarbejdere skal være lokaliseret i en afstand af mindst 110 kilometer fra centrum af København.
EL: 'Vores opgave er at sørge for, at alle kan søge'Umiddelbart kunne det altså se ud til, at politikerne endnu engang har kastet en redningsplanke ud til radiokanalen, der blev søsat i 2010.
Men det afviser medieordfører for Enhedslisten Søren Søndergaard.
- Vi er sådan set ligeglade med, hvem der får kanalen - det afgørende for os er, at det er det bedste bud.
Og for at vi kan få det bedste bud frem, skal vi selvfølgelig lave nogle udbudsbetingelser, der gør, at alle har mulighed for at søge, siger han.
- Vi skal ikke have flere situationer, hvor der bliver lavet alle mulige benspænd, så forskellige ikke kan byde.
24syv er velkommen til at byde, og det er alle mulige andre også, og de kan selv bestemme, om de vil starte 1.
november eller vente til juli næste år.
Og så er det op til Radio- og tv-nævnet - som er fuldstændig uafhængigt af politikerne - at afgøre, hvem de synes har det bedste bud.
Men 24syv er jo netop de eneste, der har problematiseret, at sendetilladelsen tidligst kunne gælde fra 1.
januar 2020.
Det er vel svært at se det som andet end en imødekommelse af 24syv, selvom det selvfølgelig ikke betyder, at de vinder udbuddet?
- Nej, det er et forsøg på at imødekomme, at alle kan søge.
Om der så er en eller anden lokalradio et eller andet sted, som kunne have en fordel af at komme hurtigere i gang, er for os ikke noget problem.
Vores opgave er at sørge for, at alle kan søge.
24syv: Nu kan vi søgeRadio24syv ser ud til gå efter sendetilladelsen til den nye DAB-kanal med ændringen i tidsplanen.
I selskabet bag Radio24syv er der stor glæde over dagens udmelding.
Jakob Kvist, bestyrelsesmedlem i selskabet bag Radio24syv, forklarer, at ændringen er meget afgørende for kanalen, og at det umiddelbart betyder, at radioen nu kan byde på sendetilladelsen.
- Vi skal se udbudsmaterialet, før vi kan sige noget endeligt, og der er også lige nogle bestyrelser - særligt hos Berlingske - som skal nikke ja til det.
Men der er ingen tvivl om, at vi går efter det, siger han.
Dermed ser der også ud til snart at kunne sættes et punktum i det lange forløb, der har strukket sig over flere måneder.
- Der var fornylig en, der sagde, at han ikke magtede flere fingerede henrettelser, og sådan har vi jo lidt haft det.
Der har været håb, slukket håb, håb, slukket håb i månedsvis og et meget, meget absurd politisk forløb - jeg kan ikke komme i tanke om noget, der nærmer sig det her uskønne forløb, som har strukket sig over så mange måneder, siger Jakob Kvist.
- Men nu er der igen et håb for 24syv, og så må vi se, hvordan det går.
FacebookTwitterKopier linkEmner:Anders Krab-Johansen (erhvervsleder)|Joy Mogensen (politiker)|Radio- og tv-nævnet|Radio24syv|København




https://www.dr.dk/musik/de-kalder-deres-allerfoerste-koncert-skraekkelig-vi-laerer-af-vores-fejl

KARRIEREKANONENSe temaMusikDe kalder deres allerførste koncert for 'skrækkelig': 'Vi lærer af vores fejl'Bandet Undertekst spillede deres første koncerter, inden de havde skrevet en sang færdig.
Af Nanna Mejer Sørensen09.
juli 2019 kl.
10.
55Læs opI et øvelokale på en musikefterskole i Midtjylland sidder to 16-årige værelseskammerater.
Et umiddelbart umage par kunne man fristes til at kalde dem.
Den ene har spillet kristen musik i frikirkemiljøet.
Den anden laver trapmusik, som han udgiver på lyddelingstjenesten Soundcloud.
Ikke desto mindre kommer de hurtigt op med en melodi, som får dem op at køre.
Det er for godt til at gå i glemmebogen.
Der må flere til!
Hurtigt får de fat på to ekstra venner på skolen, som støder til og bygger videre på sangen.
Halvandet år senere har bandet Undertekst, hvor de i dag alle er 17 eller 18 år gamle, spillet op imod 40 koncerter og har ambitioner om at dele deres indiepoppede sange og ungdommelige energi med ikke kun de aarhusianske musikfans, som de primært har spillet for, men hele Danmark.
Lyt til Underteksts single 'Skal vi tage til månen', mens du læser videre:Undertekst - Skal vi tage til månenDet er nemlig fællesskabet med publikum, der er den største drivkraft for bandets fire medlemmer.
Og noget, de har dyrket, siden bandets spæde start.
Allerede inden de første sange var færdige.
- Vi havde fastlagt det meste af musikken, men vi havde ingen tekster.
Pludselig kom der en mulighed for at spille koncert, og vi ville gerne vise, hvad vi havde.
Så vi tænkte: 'Fint, det gør vi'.
Men vi havde ingen tekster, fortæller bandets bassist, Tobias Krogner.
Undertekst består af (fra venstre): Arthur Bondeskov Nygaard, Bertil Røll Schack, Marius Frydensbjerg og Tobias Krogner.
- I starten var teksterne improviserede og mærkelige.
Jeg havde et nøgleord, som for eksempel var sangens titel, og så improviserede jeg ud fra det.
Vi havde lidt et havtema kørende.
Der var 'Sømand', 'Skibet' og noget om en havfrue, og der gik faktisk ret lang tid, før vi kom videre fra det, supplerer sanger, sangskriver og guitarist Arthur Bondeskov Nygaard med et grin.
UndertekstDansk indiepopband fra Aarhus.
Består af sanger, sangskriver og guitarist Arthur Bondeskov Nygaard, Tobias Krogner på bas, producer og pianist Marius Frydensbjerg og Bertil Røll Schack på trommer, alle 17 og 18 år gamle.
Er finalist i talentudviklingsforløbet og konkurrencen KarriereKanonen.
Blev dannet i 2018.
Spiller på Smukfest i Skanderborg 6.
august.
Konstant gruppepresAt bandet i dag har Arthur Bondeskov Nygaard i front, lå ikke i kortene fra starten.
Da Undertekst så småt blev dannet for halvandet år siden, havde han nemlig aldrig sunget eller skrevet sange før.
Efter den første koncert, så vi en video af vores optræden - og det var skrækkeligt!
Arthur Bondeskov NygaardOg det første stykke tid lød det heller ikke ligefrem som en drøm, hvis bandet selv skal sige det.
- Efter den første koncert så vi en video af vores optræden - og det var skrækkeligt!
Det lød virkelig dårligt, indrømmer Arthur Bondeskov Nygaard.
- Men vi havde karisma!
Vi lignede, jeg ved ikke hvad,og var grineren og dansede mærkeligt.
Jeg tror, en vigtig del af det for os er ikke at tage os selv for seriøst.
Vi vil frem med det her, men vi er ikke oppe i røven på os selv, supplerer producer og keyboardspiller, Marius Frydensbjerg.
Lyt til sangen 'Blomstertapet', mens du læser videre:Undertekst - BlomstertapetGennemgående for bandet er, at de har kastet sig ud i tingene uden at se sig tilbage.
Og det, er der enighed om, har været gavnligt for dem.
Også selvom det ikke er sket helt uden konflikter eller tøven - hos især et af bandets medlemmer.
Sangeren Arthur Bondeskov Nygaard har nemlig indimellem sat spørgsmålstegn ved den hastighed, bandet har bevæget sig i.
Blandt andet da de resterende tre medlemmer udgav deres første færdige sang uden at spørge ham, om det var i orden.
- Arthur er nok den, der er mest tilbageholdende og gerne vil have tingene i orden, inden vi går ud med det.
Og så er der os andre, der er lidt mere: 'Fuck det, vi gør det bare'.
Vi har fundet ud af, at samspillet mellem alle vores personligheder i bandet er vores største styrke, siger Marius Frydensbjerg.
Undertekst blev valgt som en af årets 12 deltagere til talentudviklingsforløbet og konkurrencen KarriereKanonen ud af et felt på i alt 1.
706 kunstnere.
Efter bandets koncert på Spot Festival (billedet) blev de udvalgt som en af otte finalister.
 De fire bandmedlemmer kender hinanden fra Klejtrup Musikefterskole.
Egentlig havde de forskellige vennegrupper, men lærte hinanden at kende gennem bandet, de startede sammen i starten af 2018.
 Inden de første sange kom helt på plads, improviserede sanger Arthur Bondeskov Nybjerg sig frem til teksterne, når bandet spillede koncerter.
- Det var megaspændende at stå på scenen, for man vidste aldrig, hvordan sangene blev, fortæller Tobias Krogner, som er bassist.
1 / 3Undertekst blev valgt som en af årets 12 deltagere til talentudviklingsforløbet og konkurrencen KarriereKanonen ud af et felt på i alt 1.
706 kunstnere.
Efter bandets koncert på Spot Festival (billedet) blev de udvalgt som en af otte finalister.
1 / 3De fire bandmedlemmer kender hinanden fra Klejtrup Musikefterskole.
Egentlig havde de forskellige vennegrupper, men lærte hinanden at kende gennem bandet, de startede sammen i starten af 2018.
2 / 3Inden de første sange kom helt på plads, improviserede sanger Arthur Bondeskov Nybjerg sig frem til teksterne, når bandet spillede koncerter.
- Det var megaspændende at stå på scenen, for man vidste aldrig, hvordan sangene blev, fortæller Tobias Krogner, som er bassist.
3 / 3- Det hele gik lidt hurtigt, efter vi startede bandet, og så fik man at vide, at man skulle spille, og så gjorde man det bare.
Jeg tror, jeg kastede mig ud i det, fordi jeg blev presset lidt, reflekterer Arthur Bondeskov Nygaard og suppleres af trommeslager Bertil Røll Schack:- Vi smider dig ud i det.
Det er en slags konstant gruppepres fra alle til alle.
Men det virker jo, siger han med et grin.
KarriereKanonen 2019KarriereKanonen er et talentudviklingsforløb og en konkurrence for nye musikalske talenter.
KarriereKanonen er et samarbejde mellem DR, Smukfest og Bandakademiet.
Hvert år udvælges 12 navne med et særligt talent, som har uploadet musik til dr.
dk/kanon.
I år uploadede 1.
706 kunstnere 4.
432 sange, som juryen har valgt ud fra.
De otte finalister blev udvalgt på Spot Festival i Aarhus i maj, og de tre endelige vindere er blevet udvalgt efter deltagernes finalekoncerter på Smukfest i Skanderborg 6.
og 7.
august.
Læs mere på dr.
dk/kanon.
- Det handler også om, at vi hyper hinanden op.
Det kan godt være, en sang ikke er helt færdig, og man tøver lidt, men så kaster vi os bare ud i tingene og overbeviser hinanden om, at det er en god idé.
Hver gang vi har skrevet en ny sang, hyper vi hinanden op til at synes, det er den fedeste, vi nogensinde har skrevet, tilføjer Tobias Krogner.
Fællesskab og kæmpe ambitionerSom tiden er gået, og bandet er stoppet på efterskole og har udviklet sig, har de fået skrevet rigtige tekster til sangene.
De handler primært om ungdommen, kærligheden og om de hverdagssituationer, som får de fire, unge musikerspirer til at føle noget særligt.
At vi står her i dag, er jeg overbevist om skyldes, at vi fandeme lærer af vores fejl.
Tobias KrognerDet var især, da drengene kom ud i det 'virkelige' liv efter efterskolen, at Arthur Bondeskov Nygaard for alvor fik noget at skrive om.
Og teksterne har da også, ifølge bandet selv, fået en meget mere central rolle, end de havde i starten, hvor det mest af alt drejede sig om instrumenteringen.
De er alle fire enige om, at tiden har modnet både dem, musikken og arbejdsprocessen omkring den.
Blandt andet fordi de netop har turdet kaste sig ud i tingene og begået fejl, spillet koncerter, der ikke gik som planlagt, og rodet rundt i jobs, de er blevet booket til.
- At vi står her i dag, er jeg overbevist om skyldes, at vi fandeme lærer af vores fejl.
Vi har begået mange undervejs, men vi har lært af dem og begår dem ikke igen.
Og hvis vi fucker op, har vi lært at tage skylden på os i stedet for at skyde den på andre, siger Tobias Krogner.
Undertekst udgav ep'en 'Skal vi tage til månen' tidligere på året og regner med at være klar med ny musik i løbet af efteråret.
Selvom de løbende finpudser musikken, bliver bedre til at skrive sange og lærer af deres fejl, er Underteksts fire medlemmer enige om, at det allervigtigste er den fælles energi, de skaber internt, og som de brænder for at indvie deres publikum i.
- Vi vil gerne skabe en form for fællesskab omkring vores musik og være i øjenhøjde med publikum.
De skal have noget sammen med os, når vi spiller.
Det er en stor ambition at have, erkender Marius Fydensbjerg.
- De skal komme ud efter en koncert, og så skal musikken stadig være i gang inde i dem, supplerer Tobias Krogner og fortsætter:- Man kommer ingen vegne i livet uden en kæmpe ambition.
FacebookTwitterKopier linkEmner:Pop og rock|Efterskoler|Jylland




https://www.dr.dk/nyheder/indland/blogger-om-ministers-forslag-ja-der-er-brug-strammere-regler

IndlandBlogger om ministers forslag: 'Ja, der er brug for strammere regler'Bloggeren Sarah Louise Christiansen er enig i, at der skal lovgives om etik på sociale medier.
Men reglerne skal tilpasses mediet.
Bloggeren Sarah Louise Christiansen er enig med børne- og undervisningsministeren i, at der skal indføres regler om etik for bloggere.
Af Lars Lindevall09.
juli 2019 kl.
11.
41Bemærk: artiklen er mere end 30 dage gammelLæs opBloggere, der har hundredtusindvis af følgere, skal betragtes på linje med massemedier som aviser og tv-stationer.
Det mener børne- og undervisningsminister Pernille Rosenkrantz-Theil (S), der vil have indført presse-etiske regler og redaktøransvar for store profiler på sociale medier.
Hendes forslag kommer efter, at bloggeren Fie Laursen i weekenden lagde et selvmordsbrev på Instagram, hvor hun har 335.
000 følgere.
Brevet, der fik omkring 30.
000 likes og 8000 kommentarer, nåede at ligge på det sociale medie i knap to døgn, inden det mandag middag blev fjernet.
Broren til Fie Laursen, Boris Laursen, oplyste i weekenden, at Fie Laursen er udenfor livsfare.
En af Danmarks populære bloggere, Sarah Louise Christiansen, der står bag mode- og livsstilsbloggen Sarahlouise.
dk, er overordnet set enig med ministeren i, at der er brug for regler på området.
- Jeg synes, at der bør påhvile bloggere og influencere et større ansvar i forhold til, hvad vi kan tillade os at lægge op.
Vi har så mange mennesker, som ser op til os og lytter til os.
Så vi har en kæmpe magt, siger Sarah Louise Christiansen.
- Sandheden er, at der er folk, der følger influencere blindt, og det er mega skræmmende.
Så jeg er fuldstændig enig i, at vi selvfølgelig skal have nogle strammere regler, tilføjer hun.
Det er en nyt fænomen med influencere.
Vi er ikke journalister, men vi er heller ikke almindelige mennesker, når vi har så mange følgere.
Derfor tror jeg, at man skal analysere på, hvad der er det passende at gøre.
Sarah Louise Christiansen, bloggerLæs også:Minister: Stil bloggere til ansvar for indhold'Nødt til at tænke ud af boksen'Bloggeren tvivler dog på, at man kan anvende de nuværende presse-etiske regler inden for de sociale medier.
- Man bliver nødt til at tænke ud af boksen.
Det er et nyt fænomen med influencere.
Vi er ikke journalister, men vi er heller ikke almindelige mennesker, når vi har så mange følgere.
Derfor tror jeg, at man skal analysere på, hvad der er det passende at gøre.
Hun tilføjer dog, at politikerne er nødt til at have en forståelse for, hvad det vil sige at være influencer, for at kunne sætte regler for det.
- Derfor skal man have influencere med på råd.
De vejledende regler for god presseskik, som massemedier ifølge medieansvarsloven skal overholde, fastslår blandt andet, at en kritiseret part skal have have mulighed for genmæle, at der skal bringes berigtigelser af fejl, og at der skal udvises særlige hensyn over for børn.
Derudover fastslår medieansvarsloven, at man som redaktør er juridisk ansvarlig for det publicerede indhold.
Det kan eksempelvis komme på tale i forbindelse med injurierende påstande, krænkelser af ophavsret eller videregivelse af fortrolige oplysninger.
Jurist: Svært at give bloggere redaktøransvarVibeke Borberg, der er advokat og mediejurist hos Danmarks Medie- og Journalisthøjskole, mener, at det i praksis vil være svært at pålægge bloggere et redaktøransvar.
Fakta: Regler for presse-etikMedieansvarsloven fastsætter en række regler for god presse-skik.
Adfærd i strid med god presseskik ifølge medieansvarsloven:Meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Selvmord eller selvmordsforsøg bør ikke omtales, medmindre klar almen interesse kræver eller begrunder offentlig omtale, og i så fald bør omtalen være så skånsom som mulig.
Ofre for forbrydelser eller ulykker skal vises det størst mulige hensyn.
Det samme gælder vidner og pårørende til de implicerede.
Der bør opretholdes en klar skillelinje mellem annoncering og redaktionelt indhold.
Der bør udvises særligt hensyn over for børn og andre personer, som ikke kan ventes at være klar over virkningerne af deres udtalelser eller anden medvirken.
Ved indsamling eller offentliggørelse af information bør andres tillid, følelser, uvidenhed, manglende erfaring eller svigtende herredømme ikke udnyttes.
Offentliggørelse af skjulte optagelser bør kun ske, hvis de medvirkende har givet samtykke, eller hvis den samfundsmæssige interesse klart overstiger den enkeltes krav på beskyttelse, og den fornødne journalistiske dokumentation ikke eller kun meget vanskeligt kan skaffes på anden måde.
Meddelelser offentliggjort i digitale medier vil ofte være tilgængelige længe efter, at de er publiceret.
Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt.
KIlde: Pressenaevnet.
dkHun advarer mod, at man begynder at sidestille almindelige medier som DR, Politiken og Jyllands-Posten med sociale medier som Instagram, Facebook og Twitter.
- Der er den væsentlige forskel, at almindelige medier arbejder efter redaktionelle og journalistiske metoder, som de presseetiske regler passer til.
Et socialt medie er bare en platform, hvor brugere selv lægger noget ud, som har en helt anden karakter.
Det er mere en kommunikationsplatform end en nyhedsplatform, siger Vibeke Borger, advokat og mediejurist hos Danmarks Medie- og Journalisthøjskole, til Ritzau.
- Det er derfor en noget vanskelig øvelse at få presset de sociale medier ned i den ramme, vi normalt presser ned over de traditionelle medier, tilføjer Vibeke Borberg.
Minister: Kan virke forebyggendeBørne- og undervisningsminister Pernille Rosenkrantz-Theil mener, at presse-etiske regler for bloggere vil forhindre, at et selvmordsbrev, som det Fie Laursen delte, vil nå ud på sociale medier.
I de presseetiske regler står der blandt andet, at selvmord og selvmordsforsøg ikke bør omtales, medmindre klar almen interesse kræver eller begrunder offentlig omtale, og i så fald bør omtalen være så skånsom som mulig.
- Det opslag burde aldrig være bragt.
På TV2 eller Ekstra Bladet havde man vidst, at det (opslagets indhold, red.
) var uden for rammerne, og det er jo derfor reglerne virker, fordi de er forebyggende, siger Pernille Rosenkrantz-Theil til Ritzau.
Vibeke Borberg mener dog, at det vil være en begrænsning af ytriningsfriheden, hvis et sådant brev ikke kan offentliggøres.
- Men det er selvfølgelig uhensigtsmæssigt, at det ligger på sociale medier, fordi det kan påvirke sårbare unge mennesker.
Men hvis man vil begrænse muligheden for at offentliggøre det, vil det være en begrænsning af ytringsfriheden.
Det er en meget, meget svær øvelse, siger Vibeke Borberg.
Læs også:Kendt bloggers selvmordsbrev lå næsten to døgn på Instagram: 'Komplet mangel på ansvar'Hvis du går med selvmordstanker, kan du kontakte Livslinien på telefon 70 201 201.
FacebookTwitterKopier linkEmner:Danmarks Medie og Journalisthøjskole|Pernille Rosenkrantz-Theil (politiker)|Socialdemokraterne|Etik|Sundhed og velvære




https://www.dr.dk/nyheder/penge/maersk-oil-ejer-slipper-straf-i-den-stoerste-sag-om-kemikalieudslip-i-havet

PengeMærsk Oil-ejer slipper for straf i den største sag om kemikalieudslip i havetMærsk Oils nye ejer har fået bøde for kemikalieudslip i Nordsøen, men slipper i den største af sagerne.
Sagen er den største i årevis om udledningen af miljøfarlige kemikalier i dansk havvand.
Foto: Colourbox - illustration: Morten Fogde Christensen DR NyhederAf Ole Hall og Grafik: Morten Fogde Christensen09.
juli 2019 kl.
09.
36 | opdateret 12.
juli 2019 kl.
10.
47Bemærk: artiklen er mere end 30 dage gammelLæs opMiljøstyrelsen politianmeldte Mærsk Oil i 2017 for at udlede tre miljøfarlige kemikalier ulovligt i Nordsøen.
I to af sagerne er der nu langet bøder ud til den nye ejer af Mærsks oliefelter i Nordsøen, Total.
Men i den tredje - og suverænt største - af sagerne, kommer der hverken en bøde eller et retsligt efterspil.
Sagen drejer sig om det miljøfarlige kemikalie Scavtreat, som i tonsvis er forsvundet ud i Nordsøen i forbindelse med Mærsks olieproduktion.
Men den sag er nu blevet opgivet og afsluttet uden resultat.
Det fremgår af et skriftligt svar, som DR Nyheder har fået fra det franske olieselskab Total.
- Anklagemyndigheden frafaldt sagen vedrørende Scavtreat, hvor en af vores underleverandører havde fejldeklareret, skriver presseansvarlig Line Bruun.
80.
000 tonDermed undgår olieselskabet at blive straffet i sagen om Scavtreat 7103, som Mærsk Oil udledte over 80.
000 ton af i den danske del af Nordsøen.
- Det synes jeg,er uforståeligt.
Jeg mener, at man bør finde nogen at holde ansvarlig, når der er sket så åbenlyst et lovbrud, siger præsidenten i Danmarks Naturfredningsforening, Maria Reumert Gjerding.
Anklagemyndigheden bekræfter over for DR Nyheder, at sagen i dag er endelig afsluttet, og at der hverken kommer bøde, sigtelse eller tiltale.
Fungerende chefanklager ved Syd- og Sønderjyllands Politi, Mette Hermansen, ønsker ikke at give interview, men begrunder i en mail, at Mærsk Oil ikke vidste, hvad kemikaliet reelt indeholdt af farlige stoffer og derfor ikke kan straffes for udledningen.
- Det er anklagemyndighedens vurdering, og den tager vi til efterretning, siger Inger Bergmann, kontorchef i Miljøstyrelsen, der i 2017 politianmeldte Mærsk for ulovlig udledning af tre kemikalier, heriblandt Scavtreat.
Anklagemyndighedens konklusion stemmer overens med forklaringen fra Mærsk Oil, som i hele forløbet har fastholdt, at leverandøren havde fejldeklareret kemikaliet, og at Mærsk Oil derfor ikke vidste, at det indeholdt et miljøfarligt rødt stof, kaldet BAC50.
Ekstra miljøfarligtTilbage i sommeren 2017 kunne DR Nyheder på baggrund af tal fra Miljøstyrelsen afdække, at Mærsk Oil i en periode på fem år udledte over 35.
000 ton af kemikaliet Scavtreat 7103.
Heri var der blevet tilsat 42 ton af stoffet BAC50, og det gjorde kemikaliet ekstra miljøfarligt og ulovligt at udlede.
Det har senere vist sig, at Mærsk Oil udledte kemikaliet i mere end 12 år, og nye tal, som DR Nyheder har fået aktindsigt i, viser således, at Mærsk Oil i hele perioden udledte over 80.
000 ton af kemikaliet.
Heraf udgjorde det ekstra miljøfarlige stof over 80 ton.
Sagen vakte politisk opmærksomhed i sommeren 2017 og resulterede i en række spørgsmål til daværende minister Esben Lunde Larsen (V).
På baggrund af sagen rettede Miljøstyrelsen henvendelse til samtlige olieselskaber i den danske del af Nordsøen og bad dem skærpe opmærksomheden på de kemikalier, de udledte.
Opdateret 12.
juli: Præcisering i rubrik og underrubrik, så der nu står Mærsk Oil-ejer i stedet for Mærsk-ejer.
MÆRSK OIL KØBT AF TOTAL•Verdens fjerdestørste oliekoncern Total købte i 2018 Mærsk Oil i en milliardhandel.
•Med i handlen fulgte cirka 1.
500 Mærsk-ansatte, som i dag kører olieforretningen videre for Total.
•Mærsk Oils licens til at bore efter olie og gas i den danske undergrund bliver videreført af Total.
•Oliekoncernens danske aktiviteter er underlagt dansk miljølovgivning.
FacebookTwitterKopier linkEmner:Esben Lunde Larsen (politiker)|Maersk Oil|Maria Gjerding (politiker)|Forurening|Jylland




https://www.dr.dk/nyheder/udland/asien-korrespondent-folk-frygter-omstridt-lovforslag-vil-genopstaa-fra-de-doede

Protester i HongkongSe temaUdlandAsien-korrespondent: Folk frygter, at omstridt lovforslag vil genopstå fra de dødeHongkongs øverste leder siger, at udleverings-lovforslag er blevet lagt i graven.
Hongkongs leder, Carrie Lam, er tæt på den kommunistiske regering i Kina.
Nu bliver der spekuleret i, om hun er på vej til at blive ofret, siger DR's Asien-korrespondent, Philip Khokhar.
Af Per Bang Thomsen09.
juli 2019 kl.
09.
57Bemærk: artiklen er mere end 30 dage gammelLæs opEfter store protester har Hongkongs øverste politiske leder, Carrie Lam, valgt at trække et omstridt lovforslag om udlevering af hongkong-borgere til retsforfølgelse i Kina tilbage.
- Jeg har øjeblikkelig sat en stopper for behandlingen af lovforslaget, sagde hun tirsdag på et pressemøde.
- Lovforslaget er dødt.
Kinas greb om HongkongStyret i Beijing har forsøgt at skrive Kinas pyntede udgave af landets historie ind i skolebøgerne i Hongkong.
Bystyret i Hongkong har i samarbejde med Kina bygget tog-terminaler, som er delvist kinesiskejede og giver Kina beføjelser indenfor Hongkongs grænser.
Hongkong har i 2018 bandlyst et politisk parti, der gik ind for Hongkongs uafhængighed, da man så dem som "en trussel mod Kinas sikkerhed".
Forslaget har i den seneste tid skabt stor debat i den asiatiske storby, der er en delvist selvstyret by under kinesisk kontrol.
Og det har ført til voldsomme sammenstød mellem demonstranter og politiet i Hongkong.
Spørgsmålet er dog, om den nye melding fra hongkong-lederen er nok til at lægge låg på den utilfredshed, fortæller DR’s Asien-korrespondent, Philip Khokhar.
Det er nemlig fortsat uvist, om forslaget er ’politisk’ eller ’juridisk’ dødt, siger han.
- Der er mange i oppositionen, der frygter, at Hongkongs regering kan finde på at genintroducere lovforslaget i den nuværende valgperiode.
De mener, at Carrie Lam rent juridisk skulle have sikret, at lovforslaget er blevet lagt i graven, og derfor frygter de, at regeringen dybest set lyver over for befolkningen, sige Philip Khokhar og fortsætter:- Oppositionen opfatter det også som et forsøg fra hongkong-regeringens side på at narre resten af verden.
Vi kan stå på sidelinjen og sige, at det er lidt hysterisk af demonstranterne, at de fortsat er vrede, når nu regeringen siger, at lovforslaget er dødt.
Her fortæller Hongkongs leder, Carrie Lam, at lovforslaget 'er dødt'.
Modstandere frygter Kinas magtHongkong var i mere end 150 år en britisk koloni, før området i 1997 blev givet tilbage til det kinesiske styre.
Demokrati i Hongkong og KinaHongkong er en del af Kina, men byen adskiller sig fra resten af landet på et helt centralt område:Hongkong har både ytrings-, forsamlings- og foreningsfrihed og udprægede demokratiske rettigheder.
Resten af Kina er derimod omfattet af censur i stortset alle dele af samfundet, og landets kommunistiske styre er kendt for at tage skrappe midler i brug for at lukke munden på kritikere.
Den større grad af frihed er en af årsagerne til, at hongkongere tager afstand til det øvrige Kina og dets system, som de anser som værende udemokratisk og uretfærdigt.
Det blev dog aftalt, at byen skulle forblive semiautonom fra resten af Kina indtil 2047.
Det betyder blandt andet, at den har fået lov til at beholde sit eget retssystem og grænser, ligesom ytrings- og forsamlingsfriheden er blevet bevaret.
Derfor vakte det opsigt, da den lokale regering i begyndelsen af året fremsatte lovforslaget, der skal gøre det muligt at udlevere mistænkte kriminelle til retsforfølgelsen i Kina.
Her er der ikke de samme rettigheder som i Hongkong, og modstanderne frygter, at den kinesiske regering vil bruge lovforslaget til at forfølge politiske fjender og kritikere.
Striden har ifølge Philip Khokhar vist, at Hongkong dybest set er splittet i to – mellem Carrie Lams regering, der er venlig over for styret i Beijing, og de demokratiske partier, der sidder i oppositionen.
Og den seneste udvikling har ikke fået de to parter tættere på hinanden.
- Oppositionen mener, at Carrie Lam skal træde tilbage.
De føler, at forløbet har været en katastrofe, siger DR’s Asien-korrespondent.
Tusindvis af lokale har i den seneste tid været på gaden i Hongkong for at vise deres utilfredshed med loven.
Kan være på lånt tidSpørgsmålet er også, hvad der kommer til at ske med Hongkongs leder.
Ifølge Philip Khokhar ”må man gå ud fra”, at Carrie Lams melding er koordineret med regeringen i Beijing.
- Der er normalt meget samarbejde mellem dem.
Men der er også en del, der spekulerer i, om Beijing kunne finde på at ofre Carrie Lam for at sænke temperaturen i Hongkong en smule, siger han.
- Det er en praksis, den kinesiske regering ofte benytter i Kina, hvis der er noget, der går galt i en provins.
Så kan de tørre det af på en lokal partichef og derved lede skylden væk fra dem selv.
Derudover er der også noget, der tyder på, at Carrie Lam internt i Hongkong er under pres.
- Det er Carrie Lam, der udtaler sig, for pro-beijingpolitikerne vil ikke associeres med udleveringsloven.
De ved også udmærket, at næste skridt i affære kunne være, at Carrie Lam bliver fyret, siger Philip Khokhar.
FacebookTwitterKopier linkEmner:Hong Kong|Kina|Beijing|Kriminalitet




https://www.dr.dk/sporten/fodbold/landsholdet/hareide-begraeder-uskoent-forloeb-jeg-havde-holdt-taet-om-dbus

LandsholdetHareide begræder uskønt forløb: 'Jeg havde holdt tæt om DBU's hemmelighed'Nordmanden siger i et interview, at han sagde nej til "et attraktivt og godt tilbud" efter VM.
Åge Hareide er færdig som landstræner efter EM 2020.
09.
juli 2019 kl.
10.
28Bemærk: artiklen er mere end 30 dage gammelLæs opÅge Hareide er fortsat ærgerlig over, at Dansk Boldspil-Union (DBU) i juni valgte at fortælle offentligheden, at Kasper Hjulmand næste sommer skal afløse ham som dansk landstræner.
Nordmanden havde gerne set, at DBU havde ventet noget tid med offentliggørelsen, som skete midt i den igangværende EM-kvalifikation.
Der var forespørgsler efter VM, og der kom et attraktivt og godt tilbud.
Åge HareideÅge Hareide fortæller i et stort interview med det norske medie Dagbladet, at han godt kunne have gået stille med dørene, hvis DBU bare havde sagt det til ham og ventet med at offentliggøre det til senere.
- De (DBU, red.
) kunne godt have fortalt mig, at de havde en anden kandidat, at det var sådan, det ville blive, og valgt at offentliggøre det på et senere tidspunkt.
- Men det blev, som det blev, det er alle indforstået med, og det eneste, der tæller nu, er at komme til EM i 2020.
Læs også:Peter Møller om uventet landstræner-skifte: 'Vi gambler ikke med EM'- Det har jeg talt med spillerne om.
Vi skal spille EM i Parken, siger Åge Hareide til Dagbladet.
Attraktivt tilbudI anledningen af 60-året for det første EM afholdes slutrunden næste år i en række lande, blandt andet Danmark.
Åge Hareide er glad for, at DBU i efteråret 2017 besluttede, at han skulle blive som landstræner frem til 2020.
Det skete på et tidspunkt, hvor Danmark endnu ikke var sikret deltagelse ved VM i Rusland, som blev afholdt sidste år.
Både Åge Hariede og assisterende landstræner Jon Dahl Tomasson er færdige med deres arbejde med landsholdet, når EM 2020 er slut.
Her tabte Danmark i ottendedelsfinalen til Kroatien efter straffesparkskonkurrence.
Danmarks resultat ved slutrunden og den lange periode uden nederlag i effektiv spilletid med Åge Hareide som landstræner har været med til at gøre ham attraktiv på markedet.
- Der var forespørgsler efter VM, og der kom et attraktivt og godt tilbud.
På det tidspunkt var det ikke aktuelt.
Der var egentlig ikke noget at vurdere, siger han til Dagbladet.
Læs også:PORTRÆT Fodboldnørd og talenternes troldmand skal være dansk landstræner- Derfor var mit svar, at jeg havde kontrakt med Danmark, og at jeg agtede at fuldføre den.
Hvis danskerne havde ønsket det (at forlænge, red.
), ville jeg også have talt med dem først.
- DBU viste tillid til projektet, da de forlængede min kontrakt før playoffkampene mod Irland i efteråret 2017, og det betød meget for mig, det var en enorm tillidserklæring, siger han.
Åge Hareide har i effektiv spilletid ikke tabt de seneste 28 kampe som landstræner for Danmark.
Seneste nederlag med nordmanden på sidelinjen var i oktober 2016, da Danmark tabte 0-1 hjemme til Montenegro i VM-kvalifikationen.
/ritzau/FacebookTwitterKopier linkEmner:Åge Hareide (fodboldtræner)|DBU|Kasper Hjulmand (fodboldtræner)|Fodbold|Irland




https://www.dr.dk/sporten/cykling/tourdefrance/fuglsang-mod-favoritterne-taet-topklassement-er-klar-til-eksplodere

Tour de FranceFuglsang mod favoritterne: Tæt topklassement er klar til at eksplodereJakob Fuglsang har fået en acceptabel start på Tour de France.
Det er stadig meget tæt blandt favoritterne, og Jakob Fuglsangs situation kunne have set meget værre ud.
Af Frederik Palle09.
juli 2019 kl.
08.
22Bemærk: artiklen er mere end 30 dage gammelLæs opDer er blot kørt tre etaper i årets Tour de France, men kom ikke her og sig, at der ikke har været masser af underholdning og dramatik allerede.
Det kan dog ikke helt ses på favoritternes klassement endnu.
Det mangler nemlig stadig den helt store rystetur, som formentlig vil komme på torsdag, når feltet rammer den meget stejle stigning La Planche des Belles Filles.
Men det betyder ikke, at der ikke er sket noget blandt Tour de France-favoritterne endnu.
Senest på gårsdagens etape vandt både Thibaut Pinot og Egan Bernal faktisk fem sekunder på de andre konkurrenter i spurten til sidst.
I spidsen af favoritternes klassement er Steven Kruijswijk fra Jumbo-Visman.
Han er godt nok treer samlet, men selvom den nuværende gule førertrøje, Julian Alaphilippe, virker til at have fremragende ben, så er det svært at se ham køre klassement.
Nedenstående stilling er med udgangspunkt i dem, man regner som kandidaterne til at være med helt fremme, når Tour de France spidser til.
Meget kan dog ændre sig på to og en halv uge.
Favoritternes klassement1Steven Kruijswijk, Team Jumbo-Visma2Egan Bernal, Team INEOS +0:153Geraint Thomas, Team INEOS +0:204Enric Mas, Deceuninck-Quick Step +0:215Wilco Kelderman, Team Sunweb +0:266Thibaut Pinot, Groupama-FDJ +0:277Rigoberto Uran, EF Education First +0:288Vincenzo Nibali, Bahrain Merida +0:369Adam Yates, Mitchelton-Scott +0.
4110Jakob Fuglsang, Astana +0:4111Emanuel Buchmann, Bora-hansgrohe +0:4612Daniel Martin, UAE-Team Emirates +1:0313Nairo Quintana, Movistar Team +1:0514Alejandro Valverde, Movistar Team +1:0515Mikel Landa, Movistar Team +1:0516Richie Porte, Trek-Segafredo +1:1817Romain Bardet, AG2R La Mondiale +1:1918Warren Barguil, Team Arkea Samsic +1:5119Fabio Aru, UAE-Team Emirates +1:5420Ilnur Zakarin, Team Katusha Alpecin +3:46FacebookTwitterKopier linkEmner:Alejandro Valverde (cykelrytter)|Egan Bernal (cykelrytter)|Fabio Aru (cykelrytter)|Frankrig|Cykelsport




https://www.dr.dk/sporten/cykling/tourdefrance/dagens-etape-nu-skal-moerkoev-vise-sit-vaerd

Tour de FranceDAGENS ETAPE Nu skal Mørkøv vise sit værdAlle pile peger på en duel mellem feltets hurtigste sprintere, når dagens etape skal afgøres.
Af Simon Andersen Nielsen09.
juli 2019 kl.
07.
35Bemærk: artiklen er mere end 30 dage gammelLæs opDet bliver en flok sultne sprintere, der møder til start på denne 4.
etape af årets Tour de France.
For efter en særdeles rodet massespurt på 1.
etape, får feltets hurtigste i dag en ny mulighed for at tage en etapesejr.
Den 213,5 kilometer lange etape fra Reims til Nancy er nemlig en flad en af slagsen, og feltet kommer med stor sandsynlighed samlet frem til målstregen.
Omkring 15 kilometer fra mål skal de tunge drenge dog sørge for at komme med op over kategori 4-stigningen Cote de Maron, hvis de skal gøre sig forhåbninger om at deltage i spurten.
Skal der laves ballade på dagens etape, så bliver det formentlig her.
Sprinterne vil ikke snydes igenHollandske Mike Teunissen leverede noget af en overraskelse, da han foran snuden på de etablerede sprintere tog den første etapesejr i årets Tour de France.
Og derfor vil hurtige folk som Peter Sagan, Dylan Gronewegen, Caleb Ewan og Elia Viviani nok være ekstra tændte, når etapen skal afgøres - og de må derfor regnes som favoritter til etapesejren.
I den forbindelse kan danske Michael Mørkøv få en afgørende rolle, når afslutningen på etapen skal køres.
Quick-Step-rytteren er en essentiel del af det lead out- tog, der skal køre italienske Elia Viviani frem til en god position i spurten.
Og Quick-Step går benhårdt efter at fortsætte de gode takter, lyder det fra Michael Mørkøv efter 3.
etape, hvor holdet både nuppede etapesejren og den gule trøje.
- Vi har på forhånd udset os 4.
etape som én, hvor Elia Viviani har gode chancer for at vinde.
Så det er 100 procent dét, vi kører efter i morgen.
Fuglsang kan holde sig i roOgså Kasper Asgreen må have været tiltænkt en rolle i Quick-Steps planer, men efter et grimt styrt på gårsdagens etape er det uvist, hvor godt kørende danskeren er.
Her kan du se etapeprofilen på dagens etape.
Klassementsrytterne burde få en relativt rolig dag på det rullende kontor, hvor det er sprinterholdene, der skal styre slagets gang og køre om etapesejren.
En god mulighed for, at Jakob Fuglsang kan spare lidt på kræfterne og komme sig helt oven på det uheldige styrt på 1.
etape.
Og hvad den gule førertrøje angår, må man også forvente, at den bliver siddende på franske Julian Alaphilippe, hvis han kan holde sig på cyklen.
FacebookTwitterKopier linkEmner:Caleb Ewan (cykelrytter)|Jakob Fuglsang (cykelrytter)|Quick-Step Team|Cykelsport|Frankrig




https://www.dr.dk/nyheder/udland/hongkongs-leder-omstridt-lovforslag-er-dodt

Protester i HongkongSe temaUdlandHongkongs leder: Omstridt lovforslag 'er dødt' Et lovforslag om udlevering af borgere til retsforfølgelse i Kina har skabt store protester i Hongkongs gader.
09.
juli 2019 kl.
06.
25Bemærk: artiklen er mere end 30 dage gammelLæs opEfter massive protester trækker Hongkong et omstridt lovforslag om udlevering af borgere til retsforfølgelse i Kina tilbage.
Det oplyser Hongkongs øverste politiske leder, Carrie Lam, på en pressekonference tirsdag.
- Der er stadig en varig tvivl omkring regeringens oprigtighed om, hvorvidt regeringen vil genstarte processen i det lovgivende råd.
- Så jeg gentager her: Der findes ikke en sådan plan.
Lovforslaget er dødt, siger hun til pressekonferencen.
Carrie Lam erkender, at regeringens arbejde omkring lovforslaget har været en "total fiasko".
Lovforslaget skabte enorme protester i Hongkongs gader.
Protesterne endte flere gange i voldelige sammenstød mellem demonstranter og politiet.
I midten af juni suspenderede Lam behandlingen af lovforslaget, men det fik ikke demonstrationerne til at stoppe.
1.
juli, som var 22-årsdagen for, at briterne forlod kronkolonien og overdrog området til Kina, stormede flere hundrede demonstranter Hongkongs parlament.
Her blev flere symboler overmalet, graffiti blev malet på væggene, og billeder blev revet ned.
Kræver Lams afgangDemonstranterne ser Carrie Lam som en villig håndlanger for det kommunistiske regime i Beijing.
Og at hun er rede til at undergrave aftalen fra 1997, der betød overdragelsen af den britiske koloni til Kina.
Her lød aftalen "et land, to systemer" de næste 50 år.
Det betyder, at Hongkong er en delvist selvstyret by under kinesisk kontrol.
Tilbagetrækningen af lovforslaget var ikke demonstranternes eneste krav.
De kræver stadig, at Lam træder tilbage, og at der indledes en undersøgelse om politivold mod demonstranter i forbindelse med protesterne.
Den kinesiske regering udtalte tirsdag morgen dansk tid, at den anser protesterne i Hongkong som en "åbenlys trussel" mod det eksisterende forhold mellem Kina og Hongkong.
Krisen har også ført til nye spændinger mellem Kina og Storbritannien.
Der har været ophedede ordudvekslinger mellem briterne og Kinas ambassadør i London, Liu Xiaoming.
Søndag sagde han dog til BBC, at Kina "ikke er interesseret i en diplomatisk krig med Storbritannien".
I 1898 indgik Storbritannien en aftale med Kina om, at kronkolonien Hongkong skulle lejes af briterne i en periode på 99 år frem til 1997.
1.
juli 1997 overdrog briterne Hongkong til Kina.
Forinden var der lavet en aftale, der i 50 år frem til 2047 skal sikre, at Hongkong fortsat har kapitalisme og demokratiske styreformer.
/ritzau/ReutersFacebookTwitterKopier linkEmner:Hong Kong|Kina|Storbritannien|Kriminalitet|BBC




https://www.dr.dk/nyheder/kultur/film/tredje-saeson-af-stranger-things-slaar-seerrekord-paa-netflix

Film og serierTredje sæson af Stranger Things slår seerrekord på Netflix40,7 millioner har set det første afsnit af den nye sæson af 'Stranger Things'.
'Stranger Things' handler om en vennegruppe, som forsøger at nå til bunds i en række overnaturlige hændelser i den lille by Hawkins (© Netflix)09.
juli 2019 kl.
07.
48Bemærk: artiklen er mere end 30 dage gammelLæs opDen nye og tredje sæson af den populære tv-serie 'Stranger Things' slår rekord på Netflix.
Det skriver den amerikanske streamingtjeneste på Twitter.
- 'Stranger Things' slår Netflix-rekorder, skriver Netflix.
40,7 millioner brugere har mandag streamet det første afsnit af den 80'er-nostalgiske serie, som fik premiere på Netflix torsdag den 4.
juli.
Det er flere seere, end nogen anden film eller serie på Netflix har kunnet tiltrække på fire dage, skriver streamingtjenesten.
18,2 millioner brugere har desuden allerede set samtlige af sæsonens otte afsnit, oplyser Netflix.
Serie om monstre og hemmelige laboratorierDen Emmy-vindende serie handler om en vennegruppe, som forsøger at nå til bunds i en række overnaturlige hændelser i den lille by Hawkins i delstaten Indiana.
Der er sære monstre fra en anden dimension, regeringskonspirationer og hemmelige laboratorier, der udfører lyssky eksperimenter på mennesker.
Tredje sæson af 'Stranger Things' foregår ifølge Netflix fortsat i Hawkins.
Denne gang i 1985, hvilket er et år efter handlingen i anden sæson.
Læs også:Ultrapopulær kult-serie er endelig tilbage!
Her er øjeblikkene, der får det til at løbe koldt ned ad ryggenI tredje sæson får fans desuden et gensyn med alle fem børnehovedkarakterer, inklusive Millie Bobby Brown som Eleven, Finn Wolfhard som Mike og Noah Schnapp som Will.
Danske Linnea Berthelsen var på rollelisten i anden sæson af 'Stranger Things', men hun spiller ikke med i den nye sæson.
Kritik af scener med tobakNetflix har de seneste uger fået kritik for, at antallet af scener med tobak i tjenestens tv-serier næsten er fordoblet det seneste år.
Særligt netop i 'Stranger Things', hvor der i første sæson var 182 portrætteringer af rygning.
I anden sæson var det tal steget til 262.
Læs også:Hykleri og en glidebane: Netflix’ rygeforbud bliver sablet ned af den danske filmbrancheDerfor meddelte Netflix i weekenden, at streamingtjenesten fremover vil skrue ned for antallet af cigaretter i egenproduktioner.
/ritzau/FacebookTwitterKopier linkEmner:Linnea Berthelsen (skuespiller)|Netflix|Rygning|Twitter|USA




https://www.dr.dk/nyheder/udland/efter-opsigtsvaekkende-laek-trump-laegger-britisk-ambassadoer-paa-og-sender-bredside

UdlandEfter opsigtsvækkende læk: Trump lægger britisk ambassadør på is og sender bredside mod MayDen diplomatiske strid mellem USA og Storbritannien spidser til.
Der er kølig luft mellem den amerikanske præsident, Donald Trump, og hans britiske kollega, premierminister Theresa May.
Af Per Bang Thomsen09.
juli 2019 kl.
07.
29Bemærk: artiklen er mere end 30 dage gammelLæs opDen amerikanske præsident, Donald Trump, vil ikke længere have noget at gøre med den britiske ambassadør i USA, Kim Darroch, efter at ambassadøren har betegnet Trump-regeringen som ”ekstremt dysfunktionel” og på randen af kollaps.
Det skriver præsidenten på Twitter.
- Jeg kender ikke ambassadøren, men han er ikke vellidt i USA.
Jeg vil ikke længere have noget med ham at gøre, skriver præsidenten, som samtidig langer ud efter den britiske premierminister, Theresa May, og hendes håndtering af brexit.
- Jeg har været meget kritisk over for den måde, Storbritannien og premierminister Theresa May har håndteret brexit på.
Se bare, hvilket rod hun har skabt sammen med sine medarbejdere.
Jeg fortalte hende, hvordan hun skulle gøre det, men hun valgte en anden kurs, skriver præsidenten.
- Det gode er, at vidunderlige Storbritannien snart får en ny premierminister.
Og selvom jeg fuldt og helt nød det storslåede statsbesøg (i Storbritannien, red.
) i sidste måned, var det dronningen, jeg var mest imponeret over.
Her ses præsident Trump sammen med den britiske dronning Elizabeth under en mindehøjtidelighed for D-dag i juni.
Fortsat opbakning til ambassadørDet var den britiske tabloidavis Daily Mail, der søndag kunne afsløre en række lækkede notater fra det britiske udenrigsministerium.
Her vurderede Kim Darroch, der har været Storbritanniens ambassadør i USA siden 2016, at Donald Trumps præsidentskab kan "kollapse på ingen tid" og "ende i skændsel".
- Vi tror ikke rigtigt på, at denne administration vil blive væsentligt mere normal, mindre dysfunktionel, mindre uforudsigelig, mindre splittet, mindre diplomatisk klodset og mindre uduelig, lød det fra ambassadøren.
Det britiske udenrigsministerium bekræftede efterfølgende, at notaterne var ægte.
- Den britiske offentlighed vil forvente, at vores ambassadører forsyner ministre med en ærlig, usminket vurdering af politikerne i deres land, lød det fra en talskvinde for ministeriet.
Selvom sagen har vakt præsident Trumps vrede, så understreger en talsmand for den britiske premierminister, at der fortsat er fuld opbakning til Kim Darroch.
- Vi har gjort det klart over for USA, hvor uheldig denne lækage er.
De udvalgte uddrag, der er blevet lækket, afspejler ikke det tætte forhold, vi har, og hvor meget vi værdsætter det, lyder det ifølge BBC.
FacebookTwitterKopier linkEmner:Donald Trump (politiker)|Storbritannien|Theresa May (politiker)|Udenrigspolitik|BBC




https://www.dr.dk/nyheder/penge/maersk-skyllede-kemikalier-i-havet-nu-falder-boeden

PengeMærsk skyllede kemikalier i havet: Nu falder bødenUlovlige kemikalieudslip fra olieplatforme giver bøde på 500.
000 kroner.
Den nye ejer af Mærsks oliefelter, Total, vil ikke give interview om sagen, men bekræfter at have modtaget en bøde på 500.
000 kroner.
Foto: Colourbox - illustration: Morten Fogde Christensen DR NyhederAf Ole Hall og Grafik: Morten Fogde Christensen09.
juli 2019 kl.
06.
00Bemærk: artiklen er mere end 30 dage gammelLæs opMærsk Oil brød loven ved at skylle tonsvis af miljøfarlige kemikalier i havet fra sine olieplatforme i Nordsøen.
Det viser et bødeforlæg, som Anklagemyndigheden ved Syd- og Sønderjyllands Politi har sendt til Mærsk Oils nye, franske ejer Total.
Olieselskabet vil ikke give interview om sagen, men bekræfter at have modtaget en bøde på i alt 500.
000 kroner.
- Den manglende overholdelse er både beklagelig og uacceptabel, skriver Line Bruun, presseansvarlig i Total, i en e-mail til DR Nyheder.
Røde kemikalierDet var Miljøstyrelsen, som i 2017 politianmeldte Mærsk Oil for brud på havmiljøloven.
Årsagen var, at Mærsk Oil i en årrække udledte miljøfarlige såkaldt ”røde kemikalier” uden tilladelse til det.
- Vi syntes, at der var flere forhold, som talte for, at virksomheden skulle undersøges, og derfor overgav vi sagen til politiet, siger Inger Bergmann, kontorchef i Miljøstyrelsen, der tager bødestraffen på de 500.
000 kroner ”til efterretning.
”Sagen handler om systematisk og ulovlig udledning af kemikalier til havvandet fra november 2014 til maj 2017 og er blevet efterforsket af Syd- og Sønderjyllands Politi.
I alt nåede Mærsk Oil at udlede over 100 ton miljøfarlige kemikalier, før sagen blev offentligt kendt i 2017, viser oplysninger, som DR Nyheder har fået aktindsigt i ved Miljøstyrelsen.
Der var tale om vandklaringsmidlet WT-1099 og desinfektionsmidlet MB-5952, som blev brugt i forbindelse med olie- og gasproduktionen i Nordsøen.
FAKTA: Kemikalierne i havetI perioden 2016 til 2017 udledte Mærsk Oil 23 ton af kemikaliet MB-5952.
Et særligt rødt stof i kemikaliet udgjorde 1,7 ton.
I samme periode udledte Mærsk Oil 94 ton af kemikaliet WT-1099, hvoraf et rødt stof udgjorde 0,94 ton.
Hele kemikaliet skal klassificeres som rødt, uanset hvor meget den røde komponent fylder.
Mærsk Oil undlod at fortælle Miljøstyrelsen, at kemikalierne var miljøfarlige såkaldt røde kemikalier.
Mærsk Oil har erkendt at have fejlinformeret Miljøstyrelsen i begge tilfælde.
- Bødestraffen er rimelig nok, fordi Mærsk Oil har vidst, at de udledte røde kemikalier og ikke har informeret Miljøstyrelsen om det, som de ellers skal gøre, siger seniorforsker i miljøkemi ved Aarhus Universitet Pia Lassen og uddyber:- Havmiljølovene er lavet af en rigtig god grund – de skal holde vores have så rene som muligt.
Ret mange af kemikalierne, der er røde, slår måske ikke dyrene ihjel, men de svækker dyrene, hvorefter dyrene er mere modtagelige over for parasitter og sygdomme eller har en lavere vækstrate.
Indberettede selvMærsk Oil fortalte Miljøstyrelsen, at kemikalierne var klassificeret som relativt lidt miljøskadelige som henholdsvis gule og grønne kemikalier og fik dermed tilladelse af Miljøstyrelsen til at udlede dem i begrænsede mængder.
Men kemikalierne var reelt mere miljøfarlige og skulle klassificeres som røde.
Det fandt leverandørerne ud af og gjorde Mærsk Oil opmærksom på omklassificeringen.
Først efter godt to år videregav Mærsk Oil den viden til Miljøstyrelsen.
Det fik Miljøstyrelsen til at konkludere, at styrelsen var blevet misinformeret, og at Mærsk Oil i mere end to år havde overtrådt sine udledningstilladelser.
Efter politisk fokus på sagen politianmeldte Miljøstyrelsen i august 2017 Mærsk Oil for brud på havmiljøloven.
Flere initiativerDanmarks Naturfredningsforening er tilfreds med, at der bliver uddelt en bøde for at have skyllet de to kemikalier ulovligt i havet.
- Det glæder mig, at der er blevet tildelt en bøde i den her sag, fordi Mærsk Oil ulovligt har udledt kemikalier til vores natur og havmiljø.
Det er et vigtigt signal at sende til alle virksomheder, at uanset, hvor stor du er, så skal du overholde de regler og den lovgivning, der skal beskytte vores miljø og natur, siger Maria Reumert Gjerding, præsident for Danmarks Naturfredningsforening.
Hun ærgrer sig dog over, at bødestørrelsen på 500.
000 kroner ikke står mål med de milliarder, som oliekoncernen Total omsætter for.
I et skriftligt svar til DR Nyheder oplyser Total, at selskabet har taget flere initiativer for at sikre, at sagen ikke gentager sig.
- Vi har blandt andet indført ny procedure for registrering af tilladelser til produktionskemikalier og rapportering, som betyder, at eventuelle omklassificeringer håndteres med øjeblikkelig virkning.
- Vi har også implementeret et nyt softwareværktøj, som hjælper med at styre leverandørinformation og godkendelser, og vi har styrket vores tilsyn og revision af vores kemikalieleverandører, skriver presseansvarlig Line Bruun fra Total.
Foruden WT-1099 og MB-5952 anmeldte Miljøstyrelsen også Mærsk Oils udledning af Scavtreat 7103 til politiet.
Dette kemikalie er imidlertid ikke omtalt i bødeforlægget, som DR Nyheder har fået aktindsigt i.
MÆRSK OIL KØBT AF TOTAL•Verdens fjerdestørste oliekoncern Total købte i 2018 Mærsk Oil i en milliardhandel.
•Med i handlen fulgte cirka 1.
500 Mærsk-ansatte, som i dag kører olieforretningen videre for Total.
•Mærsk Oils licens til at bore efter olie og gas i den danske undergrund bliver videreført af Total.
•Oliekoncernens danske aktiviteter er underlagt dansk miljølovgivning.
FacebookTwitterKopier linkEmner:Maersk Oil|Maria Gjerding (politiker)|Miljøstyrelsen|Olie- og gasselskaber|Jylland




https://www.dr.dk/nyheder/politik/langt-flere-patienter-kraever-erstatning-fejlbehandling

PolitikLangt flere patienter kræver erstatning for fejlbehandlingPå et år er antallet af anmeldelser med krav om erstatning steget med 13 procent, viser nye tal.
09.
juli 2019 kl.
04.
25Bemærk: artiklen er mere end 30 dage gammelLæs opAntallet af patienter, der mener, at de er blevet fejlbehandlet i det danske sundhedsvæsen og derfor kræver erstatning, stiger.
Således er antallet af anmeldelser med patientkrav om erstatning steget med 13 procent det seneste år.
Det viser nye tal fra Patienterstatningen, der behandler sagerne, skriver Berlingske.
Tallet får advarselslamperne til at blinke hos Danske Patienter.
- Vi ved, at der sker flere fejl på afdelinger, når der for eksempel er overbelægning og stor travlhed, og sundhedsvæsenet er mere presset end nogensinde, siger direktør i Danske Patienter Morten Freil til Berlingske.
Patienterstatningen kæder blandt andet stigningen sammen med en sag fra Ringsted Sygehus i Region Sjælland, hvor et større antal kvinder er blevet utilstrækkeligt undersøgt for brystkræft angiveligt på grund af mangel på kapacitet.
Nogle af kvinderne har efterfølgende fået konstateret kræft, hvilket har ført til flere anmeldelser med krav om erstatning.
Senere har det vist sig, at flere hundrede kvinder i Region Midtjylland og Region Syddanmark heller ikke har fået de nødvendige undersøgelser.
Fra Socialdemokratiet fortæller gruppeformand Flemming Møller Mortensen (S), at regeringen vil have "et skarpt øje" på situationen.
- Der er ikke noget, der er vigtigere end patienternes sikkerhed, og det er meget velunderbygget, at jo mere presset et sundhedsvæsen og den enkelte medarbejder er, jo flere fejl sker der.
- Derfor kommer vi også til at have et skarpt øje på både den personale- og ressourcemæssige situation i sundhedsvæsenet - også i forhold til at behandle anmeldelserne, som skal behandles hurtigt, siger han til Berlingske.
/ritzau/FacebookTwitterKopier link




https://www.dr.dk/nyheder/indland/95-arig-dansk-frihedskaemper-lis-mellemgaard-er-dod

Indland95-årig dansk frihedskæmper Lis Mellemgaard er dødLis Mellemgaard, der var medlem af modstandsgruppen Holger Danske, er død.
09.
juli 2019 kl.
06.
37Bemærk: artiklen er mere end 30 dage gammelLæs opDen danske øjenlæge Lis Mellemgaard, der er kendt for sin tid i modstandsbevægelsen Holger Danske under den tyske besættelse, er død.
Det oplyser familien i en dødsannonce på hjemmesiden afdøde.
dk.
Lis Mellemgaard døde den 5.
juli og blev 95 år.
Hun var født i København og blev uddannet læge fra Københavns Universitet i 1952, skriver Kristeligt Dagblad i en nekrolog.
Hun videreuddannede sig efterfølgende til speciallæge i øjensygdomme, og fra 1970 havde hun praksis i Hillerød.
Hun var gift med overlæge Kresten Mellemgaard, som døde i 2007.
Sammen fik de to børn.
Lis Mellemgaard gik i 1930'erne ind i den grundtvigiansk-inspirerede politiske bevægelse Dansk Samling.
Bevægelsen blev efter den tyske besættelse i 1940 også en af de måder, hvorpå man kunne komme i forbindelse med modstandsbevægelsen.
Arbejdede på illegalt trykkeriSom medlem af modstandsgruppen Holger Danske arbejdede Lis Mellemgaard på et illegalt trykkeri.
Og i krigens sidste periode bevægede hun sig ind på mere farlige områder.
Det har Information tidligere skrevet i en artikel om Holger Danske-gruppen.
Blandt andet begyndte hun at beskæftige sig med at skygge stikkere eller begå indbrud i mistænktes lejligheder for at skaffe beviser for, at de virkelig var stikkere.
I de sidste måneder af krigen blev mange modstandsfolk henrettet eller dræbt af tyskerne.
Herunder syv fra den gruppe, som Lis Mellemgaard tilhørte, der blev anholdt i februar 1945.
Hun undgik selv at blive anholdt, fordi hun var syg med en streptokokinfektion og derfor ikke opholdt sig i den bygning i Skindergade, hvor gruppen holdt til.
Lis Mellemgaard udgav i 1998 en erindringsbog under titlen "Pige i modstandskampen".
Hun er blevet tildelt flere hædersbeviser.
Herunder Dronning Ingrids Mindemedalje, en livsvarig tildeling af Frihedsfondens Hædersgave og Gudmond Schacks Mindelegat.
Det skriver Kristeligt Dagblad.
I 1943 sprængte Holger Dansker-gruppen Forum på Frederiksberg i luften.
Se videoen herunder.
/ritzau/FacebookTwitterKopier linkEmner:Holger Danske|Københavns Universitet|København|Anden verdenskrig|Læger




https://www.dr.dk/nyheder/politik/ny-regering-vil-saette-togfonden-pa-sporet-igen

PolitikNy regering vil sætte Togfonden på sporet igenDer er uafklarede ting i fase to af Togfonden, som forligskredsen skal tage stilling til, fortæller minister.
En af transportminister Benny Engelbrechts (S) opgaver bliver at samle forligspartierne bag Togfonden.
09.
juli 2019 kl.
05.
57Bemærk: artiklen er mere end 30 dage gammelLæs opI foråret blev Togfonden lagt død, da Dansk Folkeparti trak sig fra forliget, som blev indgået i 2014 sammen med SRSF-regeringen og Enhedslisten.
Men med folketingsvalget skete et skifte i flertallet fra blåt til rødt.
Dermed er der igen et flertal bag Togfonden, som blandt andet skal sikre, at togpassagerer kun bruger en time på at komme frem mellem hver af Danmarks fire store byer.
Det konstaterer transportminister Benny Engelbrecht (S).
Han fortæller, at han vil mødes med partierne bag forliget efter sommerferien med henblik på at få anden fase af aftalen i gang.
Der er dog ingen konkret mødedato endnu.
- Det er klart, at der er nogle uafklarede ting i fase to af Togfonden, hvor Togfondens forligskreds vil skulle tage stilling til, hvordan det skal håndteres, siger Benny Engelbrecht.
Et af de store mål i Togfonden er at sørge for, at der kun er en times transport mellem landets største byer, København-Odense, Odense-Aarhus, Aarhus-Aalborg og Odense-Esbjerg.
Om det stadig er et mål for ham, svarer han:- De målsætninger, som er i Togfonden, om at sikre mere stabil drift, rettidig drift og ikke mindst en hurtigere transport mellem landsdelene, er min rettesnor.
- Hvordan vi præcis gør tingene i den sidste detalje, det er selvfølgelig op til de partier, som er en del af forligskredsen.
Benny Engelbrecht erkender, at der er store udfordringer for det danske jernbanenet.
Han peger på, at jernbanen er udformet af "to af fortidens synder".
Den ene er signalsystemet, som er blevet forsinket i syv år i forhold til det oprindeligt planlagte, og den anden er sen elektrificering, lyder det.
- Det vil sige, at det kommende årti skal bruges på at få det færdiggjort, siger han og tilføjer:- Togfonden har sikret, at man kan få elektrificeret hovedbanenettet i Danmark - også gennem Jylland.
Det er jo også en fortidens synd, at man ikke for længst har omstillet til en elektrificering.
- Så opgaverne på det område er jo store.
For at være sikker på at have stabil drift og de rigtige hastigheder, skal man i mål med de to store løsninger.
En del af Togfonden er også en togbro over Vejle Fjord.
Benny Engelbrecht vil dog endnu ikke lægge sig fast på, om det skal være en bro eller en tunnel.
En anden del af Togfonden er den omstridte togbane fra Billund til Vejle, der har fået tilnavnet Billundbanen.
Jernbaneprojektet står til at koste 926 millioner kroner uden togdrift.
De Radikale mener ikke, at den skal gennemføres.
- Jeg synes, man skal droppe den.
Det har jeg syntes gennem længere tid, efter at den blev væsentligt dyrere, og vi begyndte at se, hvad effekterne - eller manglen på effekter - i virkeligheden er, siger transportordfører Andreas Steenberg (R) til Børsen.
/ritzau/FacebookTwitterKopier linkEmner:Andreas Steenberg (politiker)|Benny Engelbrecht (politiker)|Radikale Venstre|Jernbaneanlæg|Odense




https://www.dr.dk/nyheder/udland/fn-rapport-drabsraten-i-nord-og-latinamerika-saetter-rekord

UdlandFN-rapport: Drabsraten i Nord- og Latinamerika sætter rekordI 2017 blev der globalt begået 464.
000 drab.
Risikoen for at blive offer for en drabsmand er lavest i Asien.
09.
juli 2019 kl.
04.
14Bemærk: artiklen er mere end 30 dage gammelLæs opVerden over blev der i 2017 begået 464.
000 drab.
Det fremgår ifølge nyhedsbureauet AP af en FN-rapport offentliggjort mandag.
Lande i Nord- og Latinamerika har den højeste drabsrate i forhold til befolkningstal, mens Asien har den laveste.
Den gode nyhed i rapporten, The Global Study on Homicide 2019, fra FN's Kontor for Narko og Kriminalitet i Wien, er, at selv om antallet af personer, som er offer for en drabsmand, er steget over de seneste 25 år, så er risikoen for at blive myrdet faldet på grund af befolkningstilvækst.
Mens der i 1972 var 7,2 overlagte drab for hver 100.
000 personer, faldt raten i 2017 til 6,1.
Men der er meget store variationer mellem verdensdelene.
Lande i Nord- og Latinamerika havde i 2017 en drabsrate cirka otte gange så høj som i Asien.
- Drabsraten på 17,2 for hver 100.
000 indbyggere i Nord-, Central- og Sydamerika er den højeste, der er registreret i regionen, siden de første pålidelige undersøgelser begyndte i 1990, hedder det i rapporten.
- Landene indberettede 173.
000 ofre for forsætlige drab - 37 procent af det globale antal (i 2017, red.
) i en region, der kun står for 13 procent af verdens befolkning.
Den eneste anden region med en drabsrate højere end det globale snit i 2017 var Afrika med 13,0.
Til sammenligning er drabsraten i Asien, der huser cirka 60 procent af Jordens befolkning, den laveste med 2,3 per 100.
000 mennesker.
Europa følger lige efter med en drabsrate på 3,0.
Ifølge FN-undersøgelsen sker over halvdelen af alle drab med skydevåben, og næsten hver femte drab sættes i forbindelse med organiseret kriminalitet.
Fra 2010 til 2017 har der i snit været 65.
000 drab om året, der kan relateres til organiseret kriminalitet og bandekonflikt.
Det samlede antal drab i 2017 omfatter ikke mennesker dræbt i krig eller i terroristangreb.
89.
000 personer mistede livet i væbnede konflikter, mens 26.
000 blev dræbt i det, der betegnes som "terroristvold".
/ritzau/APFacebookTwitterKopier link




https://www.dr.dk/nyheder/regionale/hovedstadsomraadet/eksperter-er-bekymrede-it-problemer-skaber-tvivl-om-patienters

SundhedsplatformenSe temaKøbenhavnEksperter er bekymrede: It-problemer skaber tvivl om patienters medicinkortProblemer med det udskældte it-system Sundhedsplatformen betyder, at der er opstået tvivl om, hvorvidt flere patienter på Sjælland har fået opdateret deres medicinkort.
Fejlen fra februar blev rettet med en ny opdatering af Sundhedsplatformen natten til d.
3.
juli.
Af Line Gudnitz Baun09.
juli 2019 kl.
07.
02 | opdateret 09.
juli 2019 kl.
14.
57Bemærk: artiklen er mere end 30 dage gammelLæs opHvis du har været hospitalsindlagt, så er det meningen, at din egen læge eller personalet på dit plejecenter skal kunne orientere sig i dit medicinkort (FMK), om hvorvidt der er blevet ændret på din medicinering.
Men problemer med en opdatering af det udskældte it-system Sundhedsplatformen førte i marts til, at der opstod problemer med opdateringen af medicinkortet for tredje indlagte patient i Region Hovedstaden.
Det fremgår af et mødereferat fra Region Hovedstaden.
Problemet ramte også 30 procent af de indlagte patienter i Region Sjælland.
Det bekræfter bare, at Sundheds-platformen er et alt for kompliceret stykke værktøj (.
.
.
)Jacob Rosenberg, regionsrådsmedlem (LA) og læge og professor på Herlev HospitalProblemet betyder, at din egen læge eller dit plejepersonale ikke kan se i dit medicinkort, om du har fået udskrevet medicin under din indlæggelse.
- Hvis du bliver udskrevet med forkerte oplysninger på dit medicinkort, kan du blive fejlmedicineret og overmedicineret, og du kan få medicin, som ikke harmonerer med det, som du måske stadig tager, selvom det ikke står i FMK, siger Anders Beich, som er formand for Dansk Selskab for Almen Medicin.
Hos Region Hovedstaden mener Thomas Dalsgaard Clausen, overlæge og sektionschef ved Sundhedsplatformen, ikke at fejlen kan have medført, at patienter har fået forkert medicin:- Jeg kan ikke forestille mig, at der har været en risiko for fejlmedicinering som følge af ændringen efter opgraderingen af Sundhedsplatformen i februar, siger han.
Ændringen betød, at patientens medicinkort i nogle tilfælde ikke fremstod som opdateret, selv om det rent faktisk var opdateret og retvisende, forklarer Thomas Dalsgaard Clausen:- Medicinkortet stod ikke som ajourført, hvis der blev givet medicin til patienten under indlæggelse, fx smertestillende medicin eller antibiotika, også selvom patienten ikke skulle tage medicinen efter udskrivelse.
Dette er der nu rettet op på, siger han.
'I den grad uacceptabelt'Regionsrådsmedlem i Region Hovedstaden for Liberal Alliance og overlæge og professor på Herlev Hospital Jacob Rosenberg er mildest talt ikke tilfreds.
- Det er i den grad uacceptabelt, for det er potentielt meget alvorligt, siger han.
Hos Praktiserende Lægers Organisation Hovedstaden er det ikke første gang, at man oplever problemer med medicinkortet i forbindelse med Sundhedsplatformen, forklarer formand og praktiserende læge Karin Zimmer:- Det understøtter for mig den opfattelse, vi har af, at det er et problematisk værktøj, som lægerne har fået stillet til rådighed på sygehusene, siger hun og tilføjer, at det betyder noget for patientsikkerheden, hvis der er tvivl om medicineringen.
Jacob Rosenberg har længe ønsket en afviklingsplan for Sundhedsplatformen, og dette er for ham blot endnu et argument for at afvikle it-systemet.
- Det bekræfter bare, at Sundhedsplatformen er et alt for kompliceret stykke værktøj, og det gør, at der opstår nye fejl og nye problemstillinger, siger han.
Fejl rettet efter fem månederFejlen fra februar blev rettet med en ny opdatering af Sundhedsplatformen natten til d.
3.
juli, og det skal gerne sørge for, at man snart når op på niveauet fra tidligere, siger Thomas Dalsgaard Clausen.
- Min forventning er, at vi når niveauet fra december måske allerede i juli, men senest i august, siger han.
Læs også:Sundhedsplatformen skyld i fejlmedicinering: Første sag meldt til PatienterstatningenÅrsagen til, at der først rettes op på det nu, er ifølge Thomas Dalsgaard Clausen, at opdateringen fra februar også medførte andre problemer:- Der har været en afklaringsanalyse, hvor vi i starten fokuserede meget på det nye design, og det skulle vi også, for det voldte andre og vigtigere problemer end det med FMK, siger han.
OPDATERING: Tidligere fremgik af artiklen, at Det Fælles Medicinkort ikke var blevet opdateret.
Det er siden blevet rettet, så det nu fremgår, at praktiserende læger og plejepersonale ikke kan se, at FMK er blevet opdateret.
Siden udgivelsen af artiklen er der desuden blevet tilføjet et citat, hvor Region Hovedstaden afviser, at it-problemet kan give risiko for fejlmedicinering.
FacebookTwitterKopier linkEmner:Medicin|Region Hovedstaden|Sundhedsvæsen|Herlev Hospital|Sjælland




