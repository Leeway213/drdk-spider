https://www.dr.dk/nyheder/udland/ekspert-afgoerende-handikap-usa-tyrkiet-koeber-missilforsvar-af-rusland

UdlandEkspert: Afgørende handikap for USA, at Tyrkiet køber missilforsvar af RuslandDe er egentlig allierede, men tyrkerne har ignoreret USA's protester.
Et foto fra det tyrkiske forsvarsministerium viser, at de første dele af det russiske S-400-system ankom til Tyrkiet i dag.
Af Camilla Markvardsen12.
juli 2019 kl.
22.
54Bemærk: artiklen er mere end 30 dage gammelLæs opTyrkiet ser ingen problemer i at have militært udstyr fra både Rusland og USA på samme tid.
Derfor har tyrkerne været på storindkøb i Rusland, og første sending af et nyt luftforsvarssystem af typen S-400 er i dag ankommet til en luftbase i den tyrkiske hovedstad, Ankara.
Samtidig har Tyrkiet planer om at købe hundrede amerikanske kampfly af typen F35.
Og det anser amerikanerne for et stort problem, siger lektor ved Forsvarsakademiet Peter Viggo Jakobsen:- USA er bange for, at det russiske forsvarssystem vil have radarer, der kan spotte deres nye avancerede F35-fly.
Det kan give russerne fordele i en konkret kampsituation.
Det nye S-400 "Triumf" jord-til-luft missilsystem har en rækkevidde på 400 kilometer.
Her fotograferet nær Kaliningrad i Rusland i marts 2019.
Afslag, kupforsøg og kurdereTyrkiet og USA er Nato-allierede, og amerikanerne havde på forhånd advaret tyrkerne om, at de ikke kan have et russisk missilforsvarssystem og amerikanske kampfly på samme tid.
Når Tyrkiet har siddet protesten overhørig, skyldes det en ophobning af en lang række uenigheder mellem de to lande, siger Peter Viggo Jakobsen:- USA har ikke villet sælge et tilsvarende forsvarssystem til Tyrkiet.
Og efter et kupforsøg mod Tyrkiets præsident for tre år siden, er tyrkernes vrede taget til.
De mener ikke, at USA vil udlevere kupforsøgets bagmand.
Og endelig er der uenighed om håndteringen af kurdere i Syrien.
F-35-kampfly på Luke Air Force Base i Arizona i USA i december 2017.
Nato kan stadig forsvare sigUSA har truet tyrkerne med at ekskludere Tyrkiet fra F35-kampflyprogrammet og med at indføre sanktioner.
Tyrkiets præsident, Recep Erdogan, tror dog ikke på, at der vil komme sanktioner.
Og Tyrkiet spiller da også en nøglerolle for USA.
Dels fordi Tyrkiet grænser op til Syrien, Irak og Iran.
Og dels fordi Tyrkiet har Natos næststørste hær.
Lektor ved Forsvarsakademiet Peter Viggo Jakobsen vurderer, at tyrkernes storindkøb i Rusland er skidt for Nato-alliancen.
Men det er ikke det samme, som at Nato ikke vil være i stand til at forsvare Polen og de baltiske lande, hvis der skulle komme en krise der.
- Men det er klart, at det vil være et afgørende handikap for amerikanerne, og derfor er de imod købet, siger han.
Læs også:OVERBLIK Forsvaret har planlagt køb af fly og missiler for milliarderFacebookTwitterKopier linkEmner:Recep Tayyip Erdoğan (politiker)|Tyrkiet|USA|NATO|Militær




https://www.dr.dk/nyheder/politik/mette-f-bekraefter-udskydelse-af-undskyldning-til-gronlandske-born

Godhavn-sagenSe temaPolitikMette F.
bekræfter udskydelse af undskyldning til grønlandske børnEn historisk udredning står i vejen for, at statsministeren giver undskyldning til eksperimentbørn i august.
Mette Frederiksen lovede fra scenen på Folkemødet på Bornholm en undskyldning til de grønlandske børn.
Den er nu udskudt.
12.
juli 2019 kl.
21.
34Bemærk: artiklen er mere end 30 dage gammelLæs opRegeringen fastholder at give en undskyldning til de 22 såkaldte eksperimentbørn fra Grønland.
Men undskyldningen vil først falde, når den historiske udredning af børnenes forløb står klar senest 1.
juni 2020.
Det oplyser Statsministeriet i en pressemeddelelse i forbindelse med et møde fredag mellem statsministeren og landsstyreformand Kim Kielsen.
Mette Frederiksen (S) sagde ellers i sin tale under Folkemødet på Bornholm i juni, at det første, hun ville gøre som statsminister, var at give en undskyldning til Godhavnsdrengene og "børn, der blev udsat for at blive tvunget til at være danske".
Mette Frederiksen har inviteret Godhavnsdrengene på Marienborg til en officiel undskyldning 13.
august.
De 22 grønlandske børns invitation lader sig vente.
"Det er noget skidt"Udskydelsen har vakt undren hos Enhedslistens grønlandsordfører Christian Juhl.
- Det er noget skidt.
Hun (Mette Frederiksen, red.
) var meget klar i sin tale om, at det var det første hun vil gøre, når hun blev statsminister.
- Begge de sager, hvor der var tale om en undskyldning, nemlig Godhavn- og eksperimentbørnene, er meget veldokumenteret, og der er ingen grund til at udskyde det, siger Christian Juhl.
De 22 grønlandske børn, der blev sendt til Danmark i 1951, var et led i et socialt eksperiment, hvor de skulle lægge det grønlandske af sig og blive en dansktalende elite i Grønland.
Den historiske udredning om de 22 grønlandske børn blev sat i gang af den daværende VLAK-regering og den grønlandske regering i februar.
/ritzau/FacebookTwitterKopier linkEmner:Kim Kielsen (politiker)|Mette Frederiksen (politiker)|Socialdemokraterne|Grønland|Enhedslisten




https://www.dr.dk/nyheder/indland/forbraendingsanlaeg-har-forurenet-med-giftige-stoffer

IndlandForbrændingsanlæg har forurenet med giftige stofferKatastrofalt og uden fortilfælde, lyder det fra Danmarks Naturfredningsforening.
Miljøgiften dioxin bliver blandt andet dannet ved forbrændingsprocesser.
Af Cecilie Rosenkvist Dam og Emil Eller12.
juli 2019 kl.
21.
45Bemærk: artiklen er mere end 30 dage gammelLæs opI tre af de seneste fem år har det kommunalt ejede Norfors-forbrændingsanlæg i Hørsholm udledt alt for meget af miljøgiftstofferne dioxin og furan, der kan være hormonforstyrrende og kræftfremkaldende ved længere tids påvirkning.
Stofferne betegnes som 'nogle af de giftigste menneskeskabte stoffer, der findes' i det påbud, som selskabet for nyligt har fået, skriver fagbladet Ingeniøren.
Hvad er dioxiner og furaner?
Dioxiner og furaner er nærtbeslægtede klorholdige stoffer, der går under kategorien miljøgifte.
Miljøstyrelsen betegner dem som nogle af de 'giftigste menneskeskabte stoffer, der findes'.
De påvirker miljøet og ophobes i fødekæden - blandt andet i vores fødevarer.
Det kan blandt andet være hormonforstyrrende og kræftfremkaldende med et indtag af dioxid over længere tid.
Kilder: Miljøstyrelsen, Fødevarestyrelsen, DTU- Jeg synes, det er voldsomt.
Jeg har ikke set noget lignende i Danmark før.
Det er overraskende, at det er så markante overskridelser, lyder reaktionen fra Jens Peter Mortensen, der er miljøpolitisk rådgiver hos Danmarks NaturfredningsforeningAffaldsselskabet Norfors I/S er ejet af Allerød Kommune, Fredensborg Kommune, Helsingør Kommune, Hørsholm Kommune og Rudersdal Kommune.
I Rudersdal Kommune er man først blevet orienteret om sagen for nyligt, selv om påpudet blev udstedt den 3.
juli.
Det fortæller Jens Ive, der er borgmester i Rudersdal Kommune og bestyrelsesmedlem i Norfors.
- Vi beklager dybt, at vi ikke har været orienteret om det her.
Vi ser virkelig alvorligt på det, for dioxin er noget, man skal tage med stor alvor, siger Jens Ive.
Har udledt tre gange så meget, som de måSiden 2014 har grænseværdien været overskredet i otte forskellige målinger, sidst så sent som i maj.
- Det er meget slemt.
Dioxin er en af verdens 12 værste miljøgifte.
Det har effekter i naturen og på mennesker, som ikke kan tages tilbage.
Mennesker får vanskabte børn, dyr får vanskabte unger, og det kan give kræft, siger Jens Peter Mortensen fra Danmarks Naturfredningsforening.
Grænseværdien for udledning af dioxin er på 0,1 ng/Nm3 - nanogram per normalkubikmeter.
Ved målingen i 2019 lå tallet på næsten 0,3 - altså tre gange mere end tilladt.
- Det er en stor overskridelse, men grænseværdierne er sat meget, meget lavt, så vi sikrer, at vi får så lille en udledning af dioxin som muligt.
Så i forhold til naboerne er der ingen grund til bekymring, forklarer Yvonne Korup, der er kontorchef i Miljøstyrelsen.
Rudersdal-borgmester Jens Ive siger, at der er blevet rettet op på den fejl, der har ført til de høje mængder af dioxon, ligesom de efter henvisning fra styrelsen har indført en procedure, så værket fremover bliver lukket ned, hvis de kommer i nærheden af grænseværdierne.
- Vi vil ikke have de her dioxinudslip.
Vi har meget ambitiøse udledningsgrænser i Danmark, så der er ikke katastrofale følger som i gamle dage på dioxinområdet, men derfor er det stadig ikke i orden, og der skal ske en ordentlig orientering af borgerne, siger Jens Ive.
Pålagt rens og kontrolmålingerHelt konkret har der været en fejl på højgasanlægget, der skal rense noget af dioxinen ud.
Dioxinen er i det affald, der brændes, og det dannes også under selve brændingsprocessen.
Miljøstyrelsen har gennem deres påbud pålagt dem at få renoveret en ovn, sådan at de fremover kan overholde dioxinkravene, og efterfølgende skal de tage flere kontrolprøver, så de kan bevise, de holder sig under grænseværdien.
Selvom grænseværdierne er lave i Danmark, ryster sagen stadig Danmarks Naturfredningsforening.
- Det er en katastrofe.
Det synes jeg simpelthen.
Der har været en større katastrofe med det her stof i Europa, så det er absurd, at der er grænseværdier, der er så overskredet.
I 1976 blev en kemivirksomhed i den italienske by Seveso ramt af en ulykke, der udløste et stort udslip af dioxin.
Boligområder i nærheden måtte sidenhen rives ned, og ulykken slog store mængder af vilde dyr ihjel.
Med tiden har man også kunnet måle øget risiko for kræft blandt de personer, der boede i nærheden af virksomheden.
Det er dog vigtigt at understrege, at udslippet dengang var enormt, og at de overskredne grænseværdier i Danmark ikke står mål med ulykken i Seveso.
FacebookTwitterKopier linkEmner:Jens Ive (politiker)|Danmarks Naturfredningsforening|Sundhedsskadelige stoffer|Rudersdal Kommune|Hørsholm




https://www.dr.dk/nyheder/udland/sag-om-luksusmiddage-presser-macrons-miljoeminister-jeg-har-skaldyrsallergi-og-faar

UdlandSag om luksusmiddage presser Macrons miljøminister: 'Jeg har skaldyrsallergi og får ondt i hovedet af champagne'Francois de Rugy har holdt luksusmiddage på skatteydernes regning.
Frankrigs præsident, Emmanuel Macron (th), og den franske miljøminister, Francois de Rugy, i Elyseepalæet i Paris i maj 2019.
Af Camilla Markvardsen12.
juli 2019 kl.
21.
55Bemærk: artiklen er mere end 30 dage gammelLæs opStore hummere og champagne.
I Frankrig er Francois de Rugy, der er miljøminister i Macrons regering, kommet i strid modvind efter afsløringer af luksusmiddage afholdt i hans hjem.
- Jeg kan ikke lide det; jeg spiser det ikke.
Jeg har skaldyrsintolerance, en allergi.
Og jeg får ondt i hovedet af champagne, sagde en meget presset minister til fransk tv, BFMTV, i dag.
Det var i den tidligere rolle som formand for Nationalforsamlingen fra juni 2017 til oktober 2018, at Francois de Rugy arrangerede luksusmiddage i hjemmet med sin kone.
Miljøminister Francois de Rugy og hans kone, journalisten Severine Servat i februar 2019.
Renovering af embedsboligBilleder viser et bord dekoreret med rosenblade og rækker af kæmpe hummere og vin fra parlamentets kælder til en værdi af 3.
500 kroner per flaske, skriver Sveriges Radio.
Og ifølge det franske medie Mediapart var der tale om adskillige overdådige middage for venner og familie.
Francois de Rugy har desuden brugt 450.
000 skattekroner til en renovering af sin embedsbolig på den ekstravagante Boulevard Saint-Germain ved Seinens bred.
Luksusforbruget i sig selv er ikke ulovligt, men et slag for regeringen og Emmanuel Macron, der i forvejen kæmper mod et image af at være "de riges præsident", skriver Reuters.
Et billede af politikere som kongeligeMiljøministeren selv siger, at det var tale om arbejdsmiddage.
Og med grådkvalt stemme sagde Francois de Rugy i dag, at han er meget vred, at der er tale om mudderkastning, og at han de seneste dage bare har haft lyst til at bure sig selv inde.
Politiske kommentatorer spørger nu sig selv, om miljøministeren kan blive på posten.
- De dyre vaner støder mange franskmænd, fordi de viser et billede af en gammel kultur, hvor politikerne opfører sig som kongelige.
Og det er netop det, som de store protester mod Macron har handlet om, skriver Sveriges Radios korrespondent, Beatrice Janzon.
Læs også:ANALYSE Præsidenten og de vrede gallereFacebookTwitterKopier linkEmner:Emmanuel Macron (politiker)|Frankrig|Sverige|Vin




https://www.dr.dk/sporten/fodbold/superliga/video-i-90-minut-startede-unge-anderson-ulvehylet-paa-heden

SuperligaVIDEO I 90.
minut startede unge Anderson ulvehylet på HedenMikael Anderson blev matchvinder i FC Midtjyllands 1-0 sejr over Esbjerg.
12.
juli 2019 kl.
21.
19 | opdateret 12.
juli 2019 kl.
22.
10Bemærk: artiklen er mere end 30 dage gammelLæs opFredag startede 3F Superligaen efter sommerpausen med et opgør mellem FC Midtjylland og Esbjerg fB, hvor midtjyderne til sidst endte med at tage sejren på 1-0.
Både FCM og Esbjerg fik i løbet af kampen flere gode muligheder for at bringe sig i front, men ingen af klubberne virkede til at have den nødvendige skarphed foran mål, når det hele skulle afgøres.
Læs også:QUIZ: Får du rødt kort?
Su-Su-Superligaen begynder igenTil sidst blev det unge midtbanetalent Mikael Anderson så sendt på banen for FC Midtjylland, og det skulle vise sig at være afgørende, da han i det 90.
minut scorede kampens eneste mål.
Esbjerg fik mål annulleretKampen startede rodet, hvor begge mandskaber tydeligvis skulle banke lidt rust og nerver af sig.
Som tiden gik, overtog FCM dog mere af spillet.
Chancerne begyndte at komme for værterne, men skarpheden var stadig på sommerferie.
Det blev tydeliggjort af, at det var midtjydernes forsvarsgeneral, Erik Sviatchenko, der stod for halvlegens største chance.
Læs også:Den sværeste sæson nogensinde?
Nedrykningskandidater gør statusEsbjerg forsøgte at få spillet ind på midten af banen, men her var ikke meget plads for gæsterne, der ofte ikke formåede at komme væk fra egen banehalvdel.
Esbjerg startede anden halvleg klart bedre, hvor vestjyderne faktisk fik scoret, men glæden varede kort, da dommer Anders Poulsen underkendte målet.
Den midtjyske dominans blev mindre, som kampen skred frem, og Esbjerg fik flere gange presset spillet op på FCM's banehalvdel, men gæsterne formåede aldrig rigtig at blive farlige på trods af et par tamme afslutninger.
Læs også:Rundt om Superligaen: Tilskuere, teenagere og tidlige målMod slutningen af kampen sendte FCM den unge midtbanespiller Mikael Anderson på banen, og han endte med at blive midtjydernes helt store helt.
I overtiden fandt han bolden i feltet, og her viste han den koldblodighed, begge mandskaber havde manglet hidtil, da han scorede til kampens resultat 1-0.
/ritzau/FacebookTwitterKopier linkEmner:Erik Sviatchenko (fodboldspiller)|FC Midtjylland|Esbjerg|Fodbold|Esbjerg fB




https://www.dr.dk/nyheder/regionale/nordjylland/knap-millioner-aal-saettes-ud-i-danmark-der-er-brug-50-gange-saa-mange

NordjyllandKnap to millioner ål sættes ud i Danmark: 'Der er brug for 50 gange så mange'Danske fiskere sætter millioner af ål ud denne sommer, men det er en dråbe i havet.
Næsten to millioner ål bliver i år sat ud i søer, åer og ved kysten.
Udsætningerne foretages af DTU Aqua med hjælp fra blandt andre fritidsfiskere og sportsfiskere.
(Arkivfoto).
Af Søren K Nielsen og Rasmus Jungersen12.
juli 2019 kl.
21.
34Bemærk: artiklen er mere end 30 dage gammelLæs op- Når jeg sætter ruser ud nu, fanger jeg måske ti procent sammenlignet med den gang, der virkelig var ål her.
Bjarne Dam Jensen er kasserer i Hals og Omegns Fritidsfiskerforening i Nordjylland.
Han har fisket i Limfjorden i 50 år.
Da han var dreng, var fjorden fuld af ål.
- Om foråret kunne der være så mange unge ål på vej mod åerne, at man så dem som mørke skygger i fjorden, fortæller han.
I dag er egen fangst af ål en sjælden ret på middagsbordet derhjemme.
- Vi fanger, så vi kan servere ål et par gange om året.
Det er da også det, siger Bjarne Dam Jensen.
I dag er egen fangst af ål en sjælden ret på middagsbordet hjemme hos fritidsfisker Bjarne Dam Jensen fra Hals i Nordjylland.
Henover sommeren bliver der med EU-støtte sat 1,8 millioner ål ud i de danske farvande i et forsøg på at retablere bestanden.
Men det er langt fra nok, hvis bestanden skal genoprettes, og man skal nå niveauet for 50 år siden, lyder det fra Michael Ingemann, havbiolog hos DTU Aqua.
- Der skal sættes 50 gange så mange ål ud, hvis bestanden skal op på niveauet fra 60'erne og 70'erne.
Fakta om ålÅlen har tidligere været en af de mest almindelige fisk i vores vandløb, søer og fjorde.
Ålen var tidligere en meget vigtig art i det danske erhvervsfiskeri med årlige fangster på op til 5000 tons.
Hertil kommer et betydeligt fiskeri med ruser i vandløbene.
Siden slutningen af 1970’erne har ålen imidlertid været i rivende tilbagegang, og indvandringen af glasål til Europa er nu blot på mellem 1 og 5 procent af, hvad den var i 1980.
Kilde: denstoredanske.
dk- Så mange ål kan man ikke skaffe eller yngle sig til, men lidt har også ret.
De ål, man sætter ud, vender tilbage til gydepladserne.
Der kommer mere yngel, og så stiger bestanden igen - omend langsomt, siger Michael Ingemann.
Han påpeger, at ålen har en generationstid på 15 år.
- Fra yngel til voksen til ny yngel går der 15 år.
Vi regner med, at det vil tage mindst fem generationer, før vi er oppe på fordums højder igen.
Vi har sat yngel ud i nogle år, så omkring 2080 er vi ved at være der.
Den lille ålebestand går også ud over erhvervsfiskerne i Europa.
- For år tilbage havde 25.
000 erhvervsfiskere i Europa en væsentlig indtægt fra ålefiskeri.
Derfor er det en ressource, man gerne vil genetablere, siger Michael Ingemann.
Det Internationale Havundersøgelsesråd kalder niveauet for den europæiske ålebestand kritisk - specielt Nordsøens ål er hårdt ramt.
FacebookTwitterKopier linkEmner:Jylland|EU|Institut for Akvatiske Ressourcer|EU-forhold




https://www.dr.dk/nyheder/udland/myrer-ukuleler-og-skinkeformede-puder-hyperspecialbutikker-hitter-i-berlin

UdlandMyrer, ukuleler og skinkeformede puder: Hyperspecialbutikker hitter i BerlinI Berlin vokser detailhandlen - ikke mindst på grund af små butikker, der typisk kun sælger ét produkt.
© DR NyhederAf Michael Reiter12.
juli 2019 kl.
20.
49Læs opDet må have været i 2012.
En af mine venner i Danmark skulle giftes.
Han var meget klar omkring, hvad han ville have i bryllupsgave af mig: En sofapude i serranoskinkeform – fra butikken Aufschnitt (”Pålæg”) i Berlin-bydelen Friedrichshain.
Han havde kastet sin kærlighed på den under et besøg hernede.
Og jeg kendte jo godt slagterbutikken med de mange skumgummifyldte pølser, skinker og spareribs i stof.
Aufschnitt var et fænomen allerede dengang.
Men jeg kan huske, at jeg tænkte, "den butik er for sær, den holder ikke ret lang tid.
"Men det gjorde den.
Syv år senere går jeg forbi den hver morgen, når jeg bringer min datter i vuggestue.
Og den løber rundt, siger ejeren, Silvia Wald, da jeg en dag kigger ind forbi igen.
Silvia Wald viser "kødmontren" frem i sin specialbutik 'Aufschnitt', som betyder pålæg.
- Jeg sælger rigtig meget på nettet.
Især til folk i Asien.
De værdsætter den slags på en helt anden måde end folk her, der mere ser stofpølserne og skinkerne som en sjov gaveartikel.
Selvom hun sikkert kunne klare sig med onlinehandel alene, så er det vigtigt for Silvia Wald at holde fast i sin butik, der er som taget ud af en surrealistisk tegnefilm.
- Varerne her i slagtermontren virker nærmest som en magnet på folk.
De skal hen og røre ved det.
De kan jo godt se, at det ikke er kød.
Men hvad er det så?
Silvia Wald griner, når hun beskriver kundernes fascination af de aparte produkter.
I videoen her kan du se nogle af produkterne i Silvia Walds "pålægsforretning":Én type vare per butikDet er en fascination, som har bragt hende i alverdens rejsebøger og artikler.
Som har været medvirkende til, at hun kan overleve i en tid, hvor mange andre butikker kaster håndklædet i ringen.
De taber kampen mod onlinegiganter, der sælger alt fra knappenåle til køleskabe, og hvor købet kun kræver et klik.
I Danmark har omkring 3.
000 detailbutikker måttet lukke i de seneste 10 år.
I store dele af Tyskland kæmper de også.
Men i Berlin ser det helt anderledes ud.
Her vokser detailhandlen og kan ansætte stadigt flere medarbejdere.
Og det er ikke mindst små foretagender som Aufschnitt, der trives i den tyske hovedstad.
De er blevet kaldt ”hyperspecialiserede” butikker.
For de sælger typisk kun ét produkt.
Og de sikrer i reglen deres indtægter med onlinesalg.
Men de tilbyder også en rigtig butiksoplevelse, som i stigende grad vinder kunder tilbage fra nettet.
En kunde giver en af ukulelerne en prøvetur i butikken Leleland.
Det gælder blandt andet butikken Leleland.
Europas største forretning for ukuleler ligger i Berlin-bydelen Kreuzberg.
Og selvom man kan købe de små guitarer på nettet, så får butiksejer Harald Truetsch stadigt flere kunder i butikken.
- De kommer helt fra Argentina.
Fra Israel.
Og i meget stor stil fra Beneluxlandene og de nordiske lande, forklarer han, da jeg besøger ham.
Kort efter går butiksdøren op, og en canadisk musiker kommer ind.
Han skal snart give koncert, men hans elektriske ukulele er i stykker.
Harald Truetsch tager et par nye ned fra væggen, som er i canadierens prisklasse.
- Instrumenter er jo noget, man gerne vil prøve at spille på og sammenligne, siger han – og forklarer dermed en af fordelene ved rigtige butikker.
Særlige berlinske butikkerHos Berlins handelsstandsforening, HBB, følger man opmærksomt den voksende tilstrømning til de hyperspecialiserede butikker.
- Det er helt klart en model, der rummer perspektiver for fremtiden, siger formand Nils Busch-Petersen - om kombinationen af ekstrem specialisering, online- og butikshandel.
Men han understreger også, at der nogle særlige forhold i Berlin, som danner grobund for den slags foretagender.
For eksempel deres historiske rødder i hovedstaden.
Detailhandlen i Berlin har også nydt godt af det faktum, at hovedstaden er vokset enormt.
Nils Busch-Petersen, formand for Berlins Handelsstandsforening HBBIndtil 1930'erne var detailhandlen præget af tyske jøder, som stod bag kasseapparatet i hver fjerde større forretning og ejede 75 procent af de berlinske stormagasiner.
Men da nazisterne kom til magten, blev jøderne fordrevet og myrdet.
To tredjedele af de godt 9.
000 jødisk ejede forretninger forsvandt fra bybilledet.
I DDR-diktaturet, der fulgte, blev alle detailbutikker med mere end 10 medarbejdere tvangskollektiviseret.
På den måde opstod der en slags tomrum i detailhandlen.
Og i det tomrum begyndte der at spire alle mulige små butikker frem.
De specialiserede sig i varer, som man ikke kunne få i stormagasiner og indkøbscentre.
Lav husleje giver medvindI årtier har de små butikker nydt godt af meget lave leveomkostninger og huslejer i Berlin.
- På et hovedstrøg som Kurfürstendamm betaler butikkerne i dag omkring 300 euro i husleje pr.
kvadratmeter - cirka 2.
200 danske kroner.
Hvis du går ned ad en sidegade, så koster lejen stadig kun 30 euro pr.
kvadratmeter, forklarer Nils Busch-Petersen.
Tysklands detailhandelOmsætningen i den berlinske detailhandel voksede med 1,9 procent i 2018.
Et godt stykke over gennemsnittet i Tyskland på 1,2 procent.
Detailhandlens omsætning udenfor butikslokalerne – frem for alt på internettet – voksede med syv procent i 2018.
Antallet af beskæftigede i detailhandlen voksede med 0,9 procent i 2018.
Udenfor butikslokalerne voksede antallet af beskæftigede med hele 3 procent.
- Detailhandlen i Berlin har også nydt godt af det faktum, at hovedstaden er vokset enormt, fastslår formanden for byens handelstandsforening.
- Du skal tænke på, at der i de senere år er kommet op mod 40.
000 tilflyttere til byen årligt.
Så markedet og efterspørgslen er altså også vokset markant.
Og Berlin er fuld af skøre kugler.
De køber de mærkeligste ting!
Myrer, der sælger som varmt brødMen betingelserne for butiksejere bliver dårligere i Berlin.
Silvia Wald fra Aufschnitt er en af dem, der kæmper med de hurtigt voksende lejepriser i hovedstaden.
Hun er blevet nødt til at supplere salget af stofpølser med bestillingsopgaver for større firmaer.
Til trods for de mange nye ukulele-købere, driver Harald Truetsch et lille firma for grafisk design – i baglokalet af sin butik.
De to hyperspecialister tjener altså ikke styrtende.
Det gør de til gengæld i en anonym industribygning i forstaden Steglitz.
Herfra sælger Martin Sebesta myrer online – til kunder på hele kloden.
Martin Sebesta viser en af sine særlige myrer frem.
Da jeg besøger ham i hans ”Antstore”, er nogle af hans medarbejdere ved at pakke store og små, brune og sorte myrer i rør og kasser til forsendelse.
Andre medarbejdere er i fuld gang med at fremstille sindrige myrefarme i plexiglas.
Og så er der dem, der bestyrer den tilhørende butik med alt, hvad man skal bruge som myreejer.
- Vi prøvede at udvide sortimentet med vandrende pinde og øgler.
Men det duede ikke.
Hvis du vil overleve, bliver du nødt til at specialisere dig, fastslår Martin Sebesta.
Og strategien synes at gå op.
I dag er Antstore verdens største leverandør af myrer til private.
En flugt fra ensomhedenIkke desto mindre tror Martin Sebesta på, at fremtiden også ligger i det fysiske salg – ikke bare fordi hans butik er et trækplaster for fædre og sønner, der vil se vrimlen af myrer i de utallige udstillingsmontrer.
- Omkring 2005 opstod der den her hype, at alle ville købe alt på internettet.
Men i de seneste år har vi oplevet, at folk vender tilbage til butikken.
Nogle af dem kommer hele vejen fra Kina.
De savner oplevelsen af at snakke med nogen om deres hobby og blive rådgivet.
Det bekræfter Nils Busch-Petersen fra Berlins handelsstandsforening.
- Folk sidder jo og bliver ensomme ude foran deres computere.
De vil gerne ud at møde mennesker og opleve noget igen.
Og hvor kan man gøre det så ukompliceret og uforpligtende som i en butik?
FacebookTwitterKopier link




https://www.dr.dk/sporten/tennis/ikonerne-tog-en-tur-i-tennis-tidsmaskinen-federer-slaar-nadal-og-er-i-sin-12

TennisIkonerne tog en tur i tennis-tidsmaskinen: Federer slår Nadal og er i sin 12.
Wimbledon-finaleDet schweiziske tennisikon Roger Federer slog ærkerivalen Nadal i fire sæt.
Roger Federer er klar til sin 12.
Wimbledon-finale.
Foto: REUTERS/Carl Recine 12.
juli 2019 kl.
21.
16Bemærk: artiklen er mere end 30 dage gammelLæs opÅrets største kamp.
Super Clasico.
Den største kamp i Wimbledon i flere år.
Der blev ikke sparet på superlativerne i optakten til fredagens Wimbledon-semifinale mellem Roger Federer og Rafael Nadal, og tilskuerne på Centre Court blev da også forkælet med tennis af den aller fineste slags.
Særligt fra Federers ketsjer.
Bortset fra i andet sæt var schweizeren fænomenal.
Ikonet vandt den imødesete kamp med 7-6, 1-6, 6-3, 6-4 og er klar til sin 12.
Wimbledon-finale.
Otte gange har han vundet trofæet.
Læs også:Djokovic sender spanier på polterabend og slår sig i Wimbledon-finalenSøndag bliver finalen mod den serbiske verdensetter, Novak Djokovic, der går på banen for at vinde sin femte titel i den traditionsrige grand slam-turnering på græs.
Historisk rivaliseringI optakten til det 40.
møde mellem Federer og Nadal blev der talt om deres legendariske 2008-finale, der bliver kaldt historiens bedste og havde Nadal som vinder.
Fredagens kamp var ikke langt fra at tangere niveauet, men man manglede lige, at Nadal matchede Federer en tand bedre.
Første sæt var helt lige.
Her var begge usvigelige sikre i egen serv, og kun Federer havde en breakbold undervejs.
Den eliminerede Nadal ved at vinde kampens hidtil længste duel, og så måtte sættet ud i tiebreak.
Her var Nadal foran med et såkaldt mini-break to gange i indledningen, men så ramte Federer et sublimt niveau og ændrede 2-3 til 7-3 og sætsejr.
Så dykkede Federer dog i niveau.
Nadal fik sit første servegennembrud til 3-1, og så gik det stærkt.
Tre partier senere havde Nadal udlignet i kraft af 6-1 i andet sæt.
Der var stor gensidig respekt mellem de to tennisikoner efter fredagens semifinale.
Foto: Adrian DENNIS / POOL / AFP Men så tippede momentum endnu en gang.
Federer var den første til at bryde i tredje sæt til 3-1.
Det blev ikke til flere brud trods flere chancer, men Federer holdt serv uden dikkedarer og vandt 6-3.
Læs også:Tennisikonet Williams klar til sin 11.
Wimbledon-finaleMan skulle ikke langt ind i fjerde sæt, før nye problemer tårnede sig op for Nadal.
Federer var stadig på et niveau over spanieren og brød til 2-1 på en breakbold, hvor schweizeren ramte det yderste af baglinjen, så Nadal fejlede.
Eftersom Federer intet gav væk i egne partier, var det nærmest umuligt for Nadal at svare tilbage, og snart servede Federer for sejren ved stillingen 5-4, efter Nadal havde afværget to matchbolde i det foregående parti.
Med kniven for struben spillede Nadal en af sine bedste partier i kampen.
Det var ikke nok.
Nadal spillede sig til en breakbold, men missede den, og i stedet udnyttede Federer sin femte matchbold i kampen.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Roger Federer (tennisspiller)|Tennis|Wimbledon Championships




https://www.dr.dk/sporten/cykling/tourdefrance/braekket-finger-driller-cort-paa-sadlen-mavemusklerne-er-vaerst-foerste

Tour de FranceBrækket finger driller Cort på sadlen: 'Mavemusklerne er værst første og anden time'Magnus Corts styrt tidligere under Touren har rykket danskerens balance på cyklen.
Af Emil Halkier12.
juli 2019 kl.
19.
59 | opdateret 12.
juli 2019 kl.
21.
17Bemærk: artiklen er mere end 30 dage gammelLæs opMens det gibbede i sprinterstængerne for at ramme målområdet ved Chalon-sur-Saône under dagens 7.
etape, var det for langt størstedelen af Tour-feltet, danske Magnus Cort inklusiv, én af de dage, som egentlig bare skulle overstås.
Og det blev den.
- Det var en langgaber - størstedelen af den.
Selvfølgelig var det stressende til sidst, det er det altid, fortæller den danske Astana-rytter efter etapen, hvor to franskmænd, Yoann Offredo (Wanty) og Stéphane Rossetto (Cofidis), drog tidligt på tog, men forventeligt blev spist af sprinterholdene, da duften af 'la flamme rouge' (étkilometerporten, red.
) nærmede sig i horisonten.
Er der for mange bump, gør det ondt.
Så vil jeg helst fjerne hånden helt, men det går selvfølgelig ikke, hvis der skal bremses.
Magnus Cort, CykelrytterLæs også:Velkørende Mørkøv troede han sendte holdkammerat mod etapesejrenSelvom Magnus Cort havde en stille dag på kontoret, måtte den 26-årige bornholmer stadigvæk koncentrere sig om noget så simpelt som at køre på cykel.
Under 4.
etape i tirsdags styrtede Astana-rytteren og brækkede lillefingeren på venstre hånd.
- Det går udmærket.
Jeg er ved at lære, hvordan jeg skal holde på styret for at gøre det bedst muligt.
Så længe jeg får lov til at træde, er det fint nok, men skal jeg sidde inde i feltet og køre nedkørsler, har jeg det lidt sværere, lyder det fra Cort.
Lillefingeren gør, at danskeren må holde lidt anderledes på styret, end han normalt ville gøre.
- Nu har jeg tre fingre, jeg kan bruge.
To at bremse med og én til at holde fast.
Så har jeg nogenlunde greb, når der er bump på vejen.
Er der for mange bump, gør det ondt.
Så vil jeg helst fjerne hånden helt, men det går selvfølgelig ikke, hvis der skal bremses, griner Magnus Cort.
Læs også:ETAPEN PÅ 1 MINUT Hollandsk etapesejr da feltets største motorer målte dækSå længe ruten, som under dagens etape, bare drøner derudad på lige landevej, oplever Cort ikke de store udfordringer med fingeren.
- Det er egentlig værre i maveregionen, fordi jeg sidder lidt skævt for at afbalancere.
Det kan jeg godt mærke i ryggen og mavemusklerne.
Det har jeg kunnet mærke de sidste par dage, men det er egentlig kun de første timer, til kroppen bliver stille og roligt varm.
Arh, ryggen bliver ved, men mavemusklerne er værst den første og den anden time, fortæller Astana-danskeren.
Du kan se et referat af 7.
etape i videoen herunder.
FacebookTwitterKopier linkEmner:Magnus Cort (cykelrytter)|Yoann Offredo (cykelrytter)|Astana Pro Team|Cykelsport|Wanty-Groupe Gobert




https://www.dr.dk/nyheder/regionale/sjaelland/frivillige-soerger-25-gange-mindre-affald-paa-vig-festival

SjællandFrivillige sørger for 25 gange mindre affald på Vig FestivalPå Vig Festival i Nordvestsjælland genbruger de i dag markant mere.
På Vig Festival arbejder de frivillige fra morgen til aften med at samle og sortere affald.
Festivalen afholdes fra den 11.
- 13.
juli.
 DR)Af Johanna Maj Varming og Gustav Juul12.
juli 2019 kl.
19.
49Bemærk: artiklen er mere end 30 dage gammelLæs opFor seks år siden stod Vig Festival med 50 ton blandet affald, da festivalen var forbi.
Siden er der blevet arbejdet intensivt for at sortere affaldet, og det har betydet, at man nu er nede på kun at have to ton blandet affald, når festivalen er forbi.
Det var håbet om at kunne markedsføre sig som en grøn festival, der fik folkene bag til at sortere, fortæller formand for Vig Festival Ole Larsen.
- Vi traf dengang et valg om, at vi gerne ville være lidt anderledes end andre festivaler, og derfor besluttede vi, at vi gerne ville brande os som en grøn festival, siger han.
Frivillige samler sammenI år arbejder et frivilligt affaldsteam alle festivaldagene fra tidlig morgen til sen aften med at sende pap, dåseøl og plastikflasker de rigtige steder hen.
Det er også dem, der kører rundt på festivalpladsen og samler affald, før det bliver sorteret på festivalens egen affaldscentral.
En stor del af affaldet kan genbruges, siger Willi Gustafsson, der er teamchef for affaldssorteringen på festivalen.
- Vi går meget op i at genbruge jern og glas, og så sorterer vi ellers resten af de ting, vi får ind, siger han.
På festivalpladsen har man sat piktogrammer på skraldespandene, så gæsterne kan se, hvordan de skal sortere.
 DR) Festivalens affald bliver sorteret på pladsens egen affaldsstation.
 DR) Affaldet bliver sorteret i forskellige beholdere.
 DR)1 / 3På festivalpladsen har man sat piktogrammer på skraldespandene, så gæsterne kan se, hvordan de skal sortere.
 DR)1 / 3Festivalens affald bliver sorteret på pladsens egen affaldsstation.
 DR)2 / 3Affaldet bliver sorteret i forskellige beholdere.
 DR)3 / 3Affaldssorteringen smitter også af på gæsterne.
Som noget nyt i år har festivalen sat billeder op af, hvad festivalgæsterne må komme i de forskellige skraldespande, og det generer ikke at skulle sortere.
Det mener Ken Alring, som er kommet på Vig Festival i 19 år.
- Det er kun sund fornuft.
Der er ikke noget negativt at sige om det, siger han.
FacebookTwitterKopier linkEmner:Affald|Sjælland




https://www.dr.dk/sporten/cykling/uttrup-ludwigs-holdkammerat-vinder-8-etape-i-giro-rosa

CyklingUttrup Ludwigs holdkammerat vinder 8.
etape i Giro RosaTingene er ikke gået Cecilie Uttrup Ludwigs vej i årets Giro Rosa, men i dag kunne hun glæde sig over sejr til holdkammerat.
Annemiek Van Vleuten beholdte sin lyserøde førertrøje, selvom det ikke blev til endnu en etapesejr på 8.
etape.
Af Simon Andersen Nielsen12.
juli 2019 kl.
19.
30Bemærk: artiklen er mere end 30 dage gammelLæs opEngelske Elizabeth Banks kunne i dag køre alene over målstregen på 8.
etape af cykelløbet Giro Rosa.
Syv kilometer før målbyen Maniago, vristede Team Bigla-rytteren sig fri af det 10-mands-udbrud, hun sad i, og kørte en sejr hjem til danske Cecilie Uttrup Ludwig og de øvrige holdkammerater.
De seneste vindere af Giro Rosa2019 Annemiek van Vleuten (Holland)2018 Annemiek van Vleuten (Holland)2017 Anna van der Breggen (Holland)2016 Megan Guarnier (USA)2015 Anna van der Breggen (Holland)2014 Marianne Vos (Holland)2013 Mara Abbott (USA)2012 Marianne Vos (Holland)2011 Marianne Vos (Holland)Den lyserøde trøje angreb forgævesDe første 61 kilometer forløb med et samlet felt, hvor adskillige udbrud blev lukket ned, men da rytterne ramte kategori 2-stigningen Forcella di Pala Barzana åbnede løbets førende rytter, Annemiek Van Vleuten, etapen op med et solo-angreb.
Det betød, at feltet i en periode jagtede den lyserøde førertrøje, som sad alene i front, men den dominerende hollænder blev dog hentet igen på det flade stykke efter stigningen.
Og det gav muligheden for, at Elizabeth Banks sammen med ni andre ryttere kunne sætte et kontraangreb ind, der altså endte med en etapesejr til englænderen og Team Bigla.
Nummer to på etapen blev Leah Thomas, som kører på samme hold som Banks og Uttrup Ludwig.
Cecilie Uttrup Ludwig startede Giro Rosa flot, men indtil videre er Team Biglas største bedrift dagens etapesejr til Elizabeth Banks.
Uændret klassementSelvom Annemiek Van Vleuten måtte se sit eget udbrud løbe ud i sandet, så får etapens resultat ikke betydning i toppen af klassementet.
Van Vleuten har stadigvæk et fast greb i den lyserøde førertrøje, hvor hendes nærmeste konkurrent er landsmanden Anna van der Breggen (Holland), som er 4 minutter og 8 sekunder efter, og på tredjepladsen ligger Katarzyna Niewiedoma (Polen), som er 4 minutter og 23 sekunder efter.
Cecelie Uttrup Ludwig er fortsat udenfor top 10 forud for løbets to sidste etaper.
Hun befinder sig på en samlet 12.
plads med over otte minutter op til Annemiek Van Vleuten.
FacebookTwitterKopier linkEmner:Cecilie Uttrup Ludwig (cykelrytter)|Cykelsport|Holland|Polen




https://www.dr.dk/nyheder/penge/efter-massiv-kritik-sloev-efterforskning-bagmandspolitiet-tager-dan-bunkering-sag

Sagen om Dan-BunkeringSe temaPengeEfter massiv kritik for sløv efterforskning: Bagmandspolitiet tager Dan-Bunkering-sag tilbageBagmandspolitiet bliver igen sat på sag om dansk firmas leverancer af jetbrændstof brugt af russisk militær i Syrien.
Sagen om Dan-Bunkering er blevet kaldt en skandale og har mødt massiv kritik fra politikere for et alt for langstrakt forløb.
Af Lars Lindevall, Mathias Friis Hansen, Line Gertsen, Kristian Pedersen og Astrid Fischer12.
juli 2019 kl.
20.
55Bemærk: artiklen er mere end 30 dage gammelLæs opSagen om Dan-Bunkering er blevet kaldt en skandale og har mødt massiv kritik fra politikere for et alt for langstrakt forløb.
Efterforskningen af den danske virksomhed, der er mistænkt for i strid med EU's sanktioner at have forsynet russisk militær med jetbrændstof brugt til bombetogter i krigen i Syrien, har siden 2017 ligget hos Fyns Politi.
Men nu tager Statsadvokaten for Særlig Økonomisk og International Kriminalitet (SØIK) - også kaldet Bagmandspolitiet – sagen tilbage.
Det oplyser chefen for SØIK, statsadvokat Morten Niels Jakobsen, til DR:- Vi har besluttet i dag, at vi tager Dan-Bunkering sagen ind i SØIK.
Det gør vi først og fremmest, fordi det er vigtigt, at vi hurtigst muligt når frem til en afgørelse i denne her sag, og vi kan efter min opfattelse nedbringe den kommende sagsbehandlingstid ved, at vi tager sagen ind, siger Morten Niels Jakobsen.
Han siger også, at "det går ud på, at vi hurtigst muligt kommer til at træffe den rigtige afgørelse i denne her sag".
DR-afsløringer satte skred i sagenBeslutningen kommer, efter at justitsminister Nick Hækkerup (S) i lørdags udtalte, at politiet og anklagemyndigheden ikke havde levet op til deres ansvar i deres håndtering i Dan-Bunkering-sagen.
Det gjorde han på baggrund af en redegørelse fra Rigsadvokaten, som blev bestilt af den tidligere justitsminister efter DR’s afsløringer i april.
Vi kan konstatere, at der kommer en anmeldelse i 2017.
Nu skriver vi 2019, og sagen er ikke afsluttet endnu.
Nu må vi for alvor sætte sagen i centrum og fokusere på at nå frem til en afgørelse i denne her sag hurtigst muligt.
Chef for SØIK, statsadvokat Morten Niels JakobsenRedegørelsen viste blandt andet, at sagen mod virksomheden med hovedsæde i Middelfart reelt havde ligget stillet hos Fyns Politi i mere end et år, og at Bagmandspolitiet i både 2016, 2017 og 2018 havde modtaget indberetninger om Dan-Bunkerings mulige brud på EU's sanktioner mod Syrien.
Indberetningerne kom fra Udenrigsministeriet, Erhvervsstyrelsen og Danske Bank.
Alligevel valgte Bagmandspolitiet at oversende og derefter fastholde sagen hos Fyns Politi - også selvom den lokale politimyndighed ifølge redegørelsen satte spørgsmålstegn ved, om sagen hørte til hos dem.
SØIK's chef, Morten Niels Jakobsen, siger, at det er på grund den manglende udvikling i efterforskningen, at SØIK nu tager sagen tilbage.
- Vi visiterede den i sin tid til Fyns Politi, og vi kan konstatere, at der ikke er en afgørelse i den sag, og det er rigtig vigtigt, at vi hurtigst muligt kommer frem til det.
Det er derfor, vi tager den ind i SØIK, siger Morten Niels Jakobsen.
Han tilføjer, at han ikke kan gå nærmere i detaljer med efterforskningen.
Myndigheder kendte til sag i lang tidDR afslørede 28.
april i år, at virksomheden Dan-Bunkering - ejet af milliardæren Torben Østergaard-Nielsen - er involveret i en sag om leverancer af mindst 30.
000 ton jetbrændstof til russisk militær, som har fløjet bombetogter i Syrien til støtte for præsident Bashar al-Assad.
Afsløringen var baseret på amerikanske retsdokumenter, centrale kilder og fortrolige oplysninger hos danske myndigheder.
Og leverancerne er ifølge flere eksperter i strid med EU's sanktioner, der forbyder salg, levering, overførsel eller transport af jetbrændstof til anvendelse i Syrien.
Da historien udkom, havde de danske myndigheder kendt til Dan-Bunkerings mulige overtrædelse af EU-sanktioner i to et halvt år.
Allerede i oktober 2016 advarede USA første gang Danmark om det mulige sanktionsbrud.
Men først efter DR’s afsløringer - i maj i år - har politiet og anklagemyndigheden nedsat en styregruppe, som skal sikre "den nødvendige fremdrift" i sagen.
Chefen for SØIK, statsadvokat Morten Niels Jakobsen, bekræfter over for DR Nyheder, at Bagmandspolitiet (SØIK) tager Dan-Bunkering-sag tilbage.
Kovending fra SØIKOrdførere fra blandt andet Radikale Venstre, Konservative og Dansk Folkeparti har i månedsvis kritiseret, at efterforskningen af Dan-Bunkering har ligget hos Fyns Politi i stedet for hos Statsadvokaten for Særlig Økonomisk og International Kriminalitet.
Men hele tiden har SØIK fastholdt, at den ikke hørte til hos dem.
I april udtalte politiinspektør Thomas Anderskov Riis fra SØIK til DR, at "vi har vurderet sagen om Dan-Bunkering nøje, og ud fra en samlet vurdering blev det besluttet, at sagen skulle behandles i en lokal politikreds.
"Virksomheden Dan-BunkeringDan-Bunkering er en dansk virksomhed fra Middelfart, som har spillet en vigtig rolle i en sag om ulovlige leverancer af mindst 30.
000 ton jetbrændstof til Syrien.
Virksomheden er en del af koncernen United Shipping & Trading Company, der er Danmarks 11.
største virksomhed målt på omsætning.
Selv afviser Dan-Bunkering at have brudt EU’s sanktioner, men efter DR's afsløringer har virksomheden erkendt at have leveret brændstof til russiske tankskibe.
I en mail til DR har virksomhedens advokat tidligere skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
DR har siden marts stillet Dan-Bunkering en række spørgsmål i sagen, som virksomheden ikke har svaret på.
Dem kan du læse her.
Og i redegørelsen til justitsminister Nick Hækkerup (S) fra sidste uge oplyste Statsadvokaten for Særlig Økonomisk og International Kriminalitet via Rigsadvokaten, at de i forbindelse med oversendelsen til Fyns Politi havde vurderet, at sagen "samlet set ikke havde sådan en karakter, at den skulle behandles af SØIK" - heller ikke selvom sagen havde en international karakter og handlede om overtrædelse af EU-sanktioner.
Og det fremgik også af redegørelsen, at Statsadvokaten i Viborg, som fører tilsyn med politiets arbejde, vurderede, at der stadig ikke – altså så sent som i sidste uge - var grund til at overføre sagen til SØIK, fordi efterforskningen nu forløb planmæssigt.
Men nu erkender Bagmandspolitiet altså, at det er nødvendigt, at de overtager sagen for at sikre en hurtigere afgørelse.
- Det, der er afgørende er, at vi kan konstatere, at der kommer en anmeldelse i 2017.
Nu skriver vi 2019, og sagen er ikke afsluttet endnu.
Nu må vi for alvor sætte sagen i centrum og fokusere på at nå frem til en afgørelse i denne her sag hurtigst muligt, siger chefen for SØIK, statsadvokat Morten Niels Jakobsen med henvisning til anmeldelsen fra Erhvervsstyrelsen i februar 2017.
Var det den rigtige vurdering, da I ad to omgange visiterede denne her sag til Fyns Politi?
- Vi visiterede ikke denne her sag i to omgange.
Vi får en anmeldelse i februar 2017, som vi viderebringer til Fyns Politi.
Og så kommer der siden hen noget yderligere sagsmateriale, som vi sørger for, indgår i sagen, siger Morten Niels Jakobsen.
- Samlet set var det vores vurdering, at den sag var godt forankret hos Fyns Politi.
På trods af at Fyns Politi sagde, at der var noget i den sag, der var for kompliceret?
- Samlet set var det vurderingen - og det har jo også været andres vurdering - at den skulle placeres hos Fyns Politi.
For at nå hurtigst frem til målet har vi nu valgt at tage sagen ind i SØIK, siger Morten Niels Jakobsen.
Tilfredse ordførereRadikale Venstres udenrigsordfører, Martin Lidegaard, glæder sig over, at sagen nu er trukket tilbage til Bagmandspolitiet:- Bedre sent end aldrig.
Dette er helt åbenlyst så stor og alvorlig en sag, at den kræver den tungeste og mest specialiserede efterforskning, som kongeriget kan stille med.
Så jeg er glad for den beslutning, siger Martin Lidegaard.
Også Naser Khader, retsordfører for Det Konservative Folkeparti, kalder det "på tide, at SØIK hiver sagen tilbage fra Fyns Politi, hvor den aldrig skulle være sendt hen.
"- Nu skal SØIK komme op i omdrejninger.
Sagen har ligget stille alt for længe.
Det er en meget alvorlig sag, som man skal til bunds i, siger Naser Khader.
Dansk Folkepartis retsordfører, Peter Skaarup, udtaler, at det fra starten af var en "uforståelig" beslutning at placere sagen hos Fyns Politi.
- Flytningen af sagen til Fyns Politi, der må formodes ikke at besidde kompetencerne i den slags sager, var fra starten uforståelig.
Sagen burde været forblevet i SØIKs hænder hele tiden.
Men bedre sent end aldrig, siger Peter Skaarup.
Leverancer efter advarsler fra USAI alt har Dan-Bunkering ifølge sagens oplysninger været involveret i mindst seks leverancer af jetbrændstof fra januar 2016 til maj 2017.
Fire af leverancerne foregik, efter at USA i oktober 2016 advarede Danmark om, at Dan-Bunkering var under mistanke for at levere jetbrændstof til brug i Syrien.
Leverancerne er beskrevet i amerikanske retsdokumenter, som DR har gennemgået.
Dan-Bunkering er som virksomhed anonymiseret i retsdokumenterne, men DR har gennem centrale kilder været i stand til at bekræfte virksomhedens identitet og en række oplysninger om Dan-Bunkerings rolle i sagen.
Dan-Bunkering er ikke sigtet eller tiltalt i sagen og afviser at have brudt EU’s sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
Du kan læse meget mere om DR's afsløringer her, og du kan få det fulde overblik over sagens forløb ved at klikke her.
FacebookTwitterKopier linkEmner:Naser Khader (politiker)|Syrien|Torben Østergaard-Nielsen (erhvervsleder)|USA|Erhverv




https://www.dr.dk/nyheder/udland/fn-vil-undersoege-krig-mod-narko-filippinsk-politi-har-draebt-flere-tusinde

UdlandFN vil undersøge 'krig mod narko': Filippinsk politi har dræbt flere tusindeEn tre-årig pige er blandt de seneste ofre for politiets skud.
Af Camilla Markvardsen12.
juli 2019 kl.
20.
36Bemærk: artiklen er mere end 30 dage gammelLæs opEn usædvanlig kort kiste står bag præsten i Montalban Rizal i Filippinerne.
I kisten ligger en kun tre-årig pige ved navn Kateleen Myka Ulpina.
- Jeg var på vej ud, da jeg hørte min mand bande og råbe, "I har ramt min datter", siger pigens mor, Lydjay Acopio.
Begravelsen fandt sted for en uge siden, efter at Kateleen Myka Ulpina blev dræbt sammen med sin narkomistænkte far under en razzia.
Og episoden er desværre ikke usædvanlig i den forstand, at der er tale om et narko-relateret drab begået af politiet.
Det har nu fået FN's menneskerettighedsråd til at stemme for en resolution, der åbner for en international undersøgelse af den blodige 'krig mod narko'.
Begravelsesceremoni for det 3-årige offer.
Mellem 6.
600 og 27.
000 drab på tre årKampen mod narkohandel har været den filippinske præsident, Rodrigo Dutertes, mærkesag, siden han kom til magten midt i 2016.
Men filippinske menneskeretsadvokater og -aktivister mener, at der er tale om brud på menneskeretten, og at politiet planter beviser og udfører henrettelser helt straffrit.
De mener, at politiet har begået op mod 27.
000 narkorelaterede drab.
Præsident Duterte nægter og siger, at antallet er 6.
600, og at politiet udelukkende handlede i selvforsvar.
Filippinernes præsident, Rodrigo Duterte, 12.
juli 2019.
"Idioter" skal dræbesSå sent som i februar advarede præsident Duterte om, at kampen mod narkotika ville blive endnu blodigere i anden halvdel af hans præsidentperiode.
Og han har tidligere bedt politiet om at dræbe de "idioter", der modsætter sig dem.
Præsident Duterte har endnu ikke sagt, om han vil give tilladelse til en FN-undersøgelse af politidrabene.
Men hans talsmand, Salvador Panelo, kritiserer beslutningen og kalder den et "anmassende overgreb" fra de vestlige lande.
De efterladte ved John Ryan Marquez' kiste.
Efterladte frygter for deres livI weekenden fandt Jocelyn Marquez sin forsvundne søn i et lighus i Manila, Filippinernes hovedstad.
24-årige John Ryan Marquez' krop var gennemhullet af skud.
Politiet, der var gået undercover som potentielle købere af stoffer, hævder, at John Ryan Marquez var narkohandler.
Nu kæmper hans mor med at acceptere politiets version af begivenhederne, der har lagt hendes søn i den kiste, hun sidder ved siden af.
- Vi er så fattige, at vi ingenting har ud over stegeolie og sojasovs.
Hvordan i alverden skulle han være i stand til at sælge stoffer?
Hun siger, at hun er for bange og for fattig til at tage kampen op mod politiet.
- Jeg frygter, at den, der skød ham, vil gå efter os næste gang, siger den sørgende mor til Reuters.
FN's menneskeretschef, Michelle Bachelet, planlægger at kunne præsentere resultatet af den kommende undersøgelse i juni 2020.
FacebookTwitterKopier linkEmner:Michelle Bachelet (politiker)|Rodrigo Duterte (politiker)|Forenede Nationer|Filippinerne|Politi




https://www.dr.dk/musik/festival/aqua-startede-kaempe-nostalgifest-derfor-holder-barbie-girl-stadig-20-aar-senere

VIG FESTIVAL 2019Se temaFestivalAqua startede kæmpe nostalgifest: Derfor holder 'Barbie Girl' stadig 20 år senereDanske Aquas hits kan stadig starte en fest blandt flere generationer.
45-årige Lene Nystrøm var i fuld hopla, da hun sammen med resten af Aqua torsdag aften optrådte på Vig Festival.
Af Christian Ellegaard12.
juli 2019 kl.
18.
35Bemærk: artiklen er mere end 30 dage gammelLæs opDu kender med garanti sangen 'Barbie Girl'.
Den er solgt i mere end 1,8 millioner eksemplarer alene i Storbritannien.
Den er blevet spillet til tusindvis af børnefødselsdage og skumfester.
Og så var det sangen, der for alvor cementerede hitmagerne i Aqua som en af 90'ernes allerstørste popmastodonter.
Men selvom 'Barbie Girl' i dag, med mere end 20 år på bagen, nok har fået et par enkelte grå hår, så holder sangen om plastdukken - og gruppens andre hits som 'Roses Are Red' og 'Cartoon Heroes' - stadig her to årtier senere.
Skal du alligevel have genopfrisket hukommelsen?
Hør kæmpehittet her:Aqua - Barbie GirlDet beviste Aqua - endnu engang - da de torsdag aften optrådte på årets Vig Festival foran en feststemt og propfyldt festivalplads.
OM AQUAAqua består af René Dif, Søren Rasted, Lene Nystrøm samt Claus Norreen, som dog ikke turnerer med bandet længere.
Gruppen blev dannet i 1994 og brød for alvor igennem i 1997 med nummeret 'Barbie Girl'.
Blandt Aquas andre hits kan nævnes 'Roses Are Red', 'Doctor Jones' og 'Cartoon Heroes'.
Gruppen har solgt over 33 millioner plader.
Efter flere års pause slog gruppen igen pjalterne sammen i 2017 og har hvert år siden turneret sommerlandet tyndt med kufferten fuld af tyggegummipop og 90'er-nostalgi.
I starten af året turnerede de rundt i Australien, og denne sommer bringer dem både rundt i Danmark og til Sverige.
Men hvordan kan 90'er-veteraner stadig sælge billetter og trække fulde huse?
Vi spurgte festivalgængerne, hvorfor Aqua stadig holder vand - undskyld, jeg var nødt til det - her 20 år senere.
'Jeg følte mig som en på 18 år igen'Veninderne Randi Falch, 40 år, Frida El Zamouri, 43 år, og Ditte Olsen, 46 år, så koncerten sammen.
Veninderne Randi Falch (tv.
), Frida El Zamouri og Ditte Olsen (th.
) genoplevede deres ungdom torsdag aften med Aqua som lydtapet.
Hej damer.
Hvad syntes I om koncerten?
Frida: - Det var virkelig fedt!
Jeg lyver ikke, når jeg siger, at jeg var sendt direkte tilbage til min ungdom.
Jeg følte mig som en på 18 år igen!
Ditte: - Ja, det var en kanongod koncert.
Man blev helt varm indeni af nostalgi.
Holder de her sange stadig 20 år senere?
Frida: - 100 procent!
Jeg kan stadig synge 'Barbie Girl' forfra og bagfra.
Randi: - Det er jo musikken fra vores ungdom.
Det var det, vi hørte, dengang vi begyndte at gå til fester og tage i byen - og længe inden vi blev gift og fik børn.
Det er sjovt at genopleve.
'Vi er vokset op med Aqua'Mens veninderne dansede deres ungdom væk til 'Doctor Jones' og 'My Oh My', var vennerne Rasmus Matthiassen på 16 år og Marie Klug på 14 år ikke engang født, da den dansk-norske supergruppe havde sin storhedstid - men det afholdte dem ikke fra at feste løs til de gamle eurodance-baskere.
Vennerne Marie Klug og Rasmus Matthiassen så Aqua-koncerten sammen med en stor flok venner.
Den her musik kom ud næsten ti år før, I blev født.
Hvorfor dælen kommer I dog til den her koncert?
Marie: - Jamen, da jeg var lille, havde jeg cd'er med dem, som jeg lyttede til.
Jeg er vokset op med det.
Vi hørte det også ovre i skolen, kan jeg huske.
Så det er ret nostalgisk at se dem her.
Rasmus: - Når man er vokset op med deres musik, vil man også gerne se dem live.
Man ved jo ikke, hvornår de stopper med at turnere, så man vil gerne nå at se dem.
Levede det op til forventningerne?
Rasmus: - Det var en virkelig fed koncert, og de havde en totalt god energi på scenen.
Der er bare altid gang i den, når man hører Aqua.
John endte på scenen med Aqua-LeneAt Aquas musik spænder bredt beviste 66-årige John Villadsen, der også var mødt op til torsdagens koncert på Vig Festival.
Og den feststemte holbækker kom tættere på superstjernerne, end han lige havde regnet med - han blev nemlig hevet op på scenen under nummeret 'Back to the 80's' og fik sig både en svingom med Lene Nystrøm og René Dif.
66-årige John Villadsen røg, til sin egen store overraskelse, op på scenen under koncerten med Aqua.
Hej John.
Du endte simpelthen på scenen sammen med Aqua.
Det tænker jeg ikke, du havde regnet med på forhånd?
John: - Ha ha, nej, det havde jeg bestemt ikke.
Jeg var sikker på, de pegede på én bag mig, men da de så råbte efter 'ham med den ternede skjorte' tænkte jeg: 'Shit'.
Jeg har lige fået en ny hofte her for tre måneder, så jeg turde ikke tage den over hegnet, men jeg kom da alligevel op på scenen.
Hvordan var det at stå deroppe?
John: - Det var ret mærkeligt, for jeg kunne ikke se publikum fra scenen, men så kom René Dif og tog mig i hånden og bad mig vinke til folk.
Men de var meget søde, de var alle sammen henne og sige pænt goddag, samtidig med de jo skulle stå og synge og spille.
Hvorfor er du taget til Aqua-koncert?
John: - Jeg har ikke noget særligt forhold til Aqua, men jeg har set dem spille flere gange, og så er deres musik jo fantastisk god.
Jeg har fulgt med, lige siden de startede med 'Barbie Girl'.
Og holder sangene stadig i dag?
John: - Ja da!
I den grad.
Se billeder fra Aquas koncert på Vig Festival her: 66-årige John Villadsen endte på scenen sammen med Aqua.
 Både René Dif og Lene Nystrøm var i topform, da Aqua torsdag indtog scenen på Vig Festival.
 - Vi var her to timer før koncerten.
Det tager noget tid at blive forvandlet fra husmor til popstjerne, lød det kækt fra Lene Nystrøm på scenen.
 René Dif brummede og sang sig igennem hits som 'Cartoon Heroes' og 'Around the World'.
 Scenen var i bedste Aqua-stil udstyret med plastpalmer, en blå tegneseriehimmel og en lyserød Barbie-bil, der var ombygget til klaver.
 Lene Nystrøms scenekostume var lige så farverigt som i gruppens storhedstid.
 Publikum sang talstærkt med på alle sangene, selvom det dog primært var klassikerne fra 90'erne, de fleste kunne synge med på.
1 / 766-årige John Villadsen endte på scenen sammen med Aqua.
1 / 7Både René Dif og Lene Nystrøm var i topform, da Aqua torsdag indtog scenen på Vig Festival.
2 / 7- Vi var her to timer før koncerten.
Det tager noget tid at blive forvandlet fra husmor til popstjerne, lød det kækt fra Lene Nystrøm på scenen.
3 / 7René Dif brummede og sang sig igennem hits som 'Cartoon Heroes' og 'Around the World'.
4 / 7Scenen var i bedste Aqua-stil udstyret med plastpalmer, en blå tegneseriehimmel og en lyserød Barbie-bil, der var ombygget til klaver.
5 / 7Lene Nystrøms scenekostume var lige så farverigt som i gruppens storhedstid.
6 / 7Publikum sang talstærkt med på alle sangene, selvom det dog primært var klassikerne fra 90'erne, de fleste kunne synge med på.
7 / 7Det lader heller ikke til, at Aqua selv er blevet trætte af deres gamle 90'er-hits:- Jeg har aldrig været så stolt af vores musik, som jeg er nu.
Jeg tror aldrig, jeg har indset, hvad vi egentlig har opnået og forstået, hvor fucking gode sange vi har lavet, før nu, fortalte Lene Nystrøm sidste år til dr.
dk, da gruppen optrådte på Jelling Musikfestival.
Læs også:Lene fra Aqua 20 år efter gennembruddet: Smask nyforelsket i 'Barbie Girl'- Gode melodier dør aldrig.
Og man kan mærke, at vores musik har fået en form for revival de seneste par år, og det er blevet lidt kitsch at høre Aqua igen.
Sidste år udgav Aqua nummeret 'Rookie', deres første single i syv år.
Hør den her:Aqua - RookieFacebookTwitterKopier linkEmner:Lene Nystrøm (musiker)|René Dif (musiker)|Pop og rock|Storbritannien|Jelling Musikfestival




https://www.dr.dk/sporten/tennis/rune-taber-double-og-er-faerdig-ved-wimbledon

TennisRune taber double og er færdig ved WimbledonHolger Rune og makkeren Shintaro Mochizuki tabte i to sæt i kvartfinalen i juniorernes doubleturnering.
Det danske tennistalent Holger Rune er færdig ved Wimbledon.
Foto: Daniel LEAL-OLIVAS / AFP 12.
juli 2019 kl.
19.
29Bemærk: artiklen er mere end 30 dage gammelLæs opDen danske tennisspiller Holger Rune er færdig i dette års Wimbledon.
Fredag tabte han sammen med makkeren Shintaro Mochizuki fra Japan i kvartfinalen i double i juniorernes turnering.
Makkerparret blev slået i to sæt med cifrene 3-6, 5-7 af Liam Draxi fra Canada og Govind Nanda fra USA.
Torsdag røg den 16-årige dansker også ud af singleturneringen, hvor han ellers var seedet etter.
Læs også:Efter single-exit: Rune rejser sig i Wimbledon-doubleDer blev det til nederlag til briten Anton Matusevich i ottendedelsfinalen.
I fredagens kvartfinale i double blev Rune og Mochizuki brudt i deres fjerde serveparti i første sæt, og derfra kunne den amerikansk-canadiske duo serve sættet hjem.
Andet sæt startede dårligt for Rune og Mochizuki, der blev brudt til 0-1 og senere til 4-1.
Men derefter var de tætte på at lave et stort comeback, da de brød to gange og bragte balance i regnskabet.
Desværre for danskeren blev parret igen brudt i dets sidste serveparti i sættet, og dermed blev Draxi og Nanda klar til semifinalen.
/ritzauFacebookTwitterKopier linkEmner:Tennis|Wimbledon Championships|Canada|Japan|London




https://www.dr.dk/nyheder/viden/teknologi/google-ja-der-sidder-nogen-og-lytter-paa-hvad-du-siger-til-din-smart

TeknologiGoogle: Ja, der sidder nogen og lytter på, hvad du siger til din smart-højttalerEt medie har talt med ansatte, der har hørt private samtaler og endda voldsepisoder.
Du tænker nok ikke over det, når du taler med din telefon eller smarte højttaler, men der sidder muligvis mennesker og lytter med på, hvad du siger.
Af Chris Lehmann12.
juli 2019 kl.
18.
31Bemærk: artiklen er mere end 30 dage gammelLæs opHvis du har en nyere telefon med Googles Android-styresystem, kan du bruge den stemmestyrede digitale Google Assistant til at fortælle dig om alt fra vejret til aftalerne i din kalender - uden at du skal bruge fingrene til at trykke rundt i telefonen.
Det er smart, hvis du for eksempel kører bil.
Google Assistent på dansk Siden september sidste år har det været muligt at tale dansk til Google Assistent på både Android-mobiler og iPhones.
Hele ideen bag Google Assistent - og andre digitale assistenter - er, at den løbende udvikles og bliver mere personlig i takt med, at brugeren taler til den, og assistenten lærer brugeren at kende.
Kilde: Google.
Men snakken med din telefon bliver ikke altid mellem dig og den.
Nogle gange ender den hos en Google-ansat, der hører, hvad du beder om.
Det sker for at tjekke, at teknologien rent faktisk har hørt rigtigt.
Det skriver det belgiske medie VRT.
Mediet har gennem en underleverandør til Google fået adgang til at høre tusindvis af flamsk-sprogede optagelser af brugere af Google Assistant.
Mediet fortæller ud fra optagelserne, at det ikke er alle brugere, der klar over, at de bliver optaget i situationen.
Men ifølge Google burde det ikke komme som en overraskelse, at der kan sidde nogen og lytte med.
Det er nødvendigt for at udvikle teknologien.
Tusindvis af ansatte lytter medAnsatte hos Googles underleverandør skal tjekke, om Googles automatiske afskrivning af optagelsen passer med det, der faktisk bliver sagt.
Hvis der er fejl, bliver de rettet, og det lærer algoritmen bag systemet af, så den pågældende fejl bliver mindre udbredt.
Udfaldet er i sidste ende, at Google, gennem underleverandører, har tusindvis af ansatte til at lytte til optagelser af Google-brugere.
Og brugerne er ikke altid er klar over, at mennesker lytter med på, hvad de siger til deres telefoner eller Google-højttalere.
Det belgiske medie fortæller, at det har hørt alt fra fortrolige forretningssamtaler til private skænderier blandt de mange lydfiler.
En af VRT's kilder fortæller, at han har hørt en kvinde, der lød som om, hun blev udsat for vold.
Der ikke er en fast procedure for, hvordan Googles ansatte skal reagere, når de hører den slags.
Desuden kunne VRT identificere flere af personerne fra optagelserne ud fra, hvad de sagde, selvom optagelserne ikke er knyttet til brugernes Google-konti.
Ud af de tusindvis af filer, VRT har lyttet til, var der 153, hvor optagefunktionen var tændt, fordi teknologien havde hørt forkert.
Normalt skal du sige "Ok, Google", før teknologien begynder at optage, hvad du siger.
Men nogle gange bliver den aktiveret ved et uheld, fordi den hører noget, der minder om.
Og nogle af de optagelser ryger også til Googles menneskelige kvalitetskontrol.
Kunstig intelligens skal oplæres af menneskerGoogle Assistant bliver markedsført som en kunstig intelligent digital assistent, så det kan måske lyde mærkeligt, at der sidder mennesker og lytter optagelser igennem.
Sprogeksperter gennemgår kun omkring 0,2 procent af alle lyduddrag, og disse er ikke forbundet med brugernes konti som en del af gennemgangsprocessen.
GoogleMen de typer kunstig intelligens, som ligger bag mange af Googles produkter, kræver et menneskeligt input for at lære eller forbedre deres evner.
Google Assistants kunstige intelligens oversætter din talte kommando til en tekstkommando, som andre kunstige intelligenser så tager sig af at udføre.
Så hvis assistenten for eksempel konsekvent hører et ord forkert, vil de ansatte hos Googles underleverandør rette den, indtil algoritmen tager den rettelse til sig.
På samme måde skal en kunstig intelligens til billedgenkendelse også bruge menneskelig sidemandslæring, før den kan noget så simpelt som at kende forskel på et hus og en papegøje.
Google bekræfter, at ansatte lytter til optagelserDR har spurgt Google, om de kan bekræfte den belgiske historie, og hvorvidt de i så fald kan bekræfte, om der sidder danskere hos Google og lytter til danske Google-brugeres forespørgsler.
Google oplyser i den forbindelse, at:- For at forbedre tale-teknologien samarbejder Google med sprogeksperter rundt om i verden ved at transskribere et lille sæt af forespørgsler.
Dette arbejde er vigtigt for at udvikle den teknologi, der styrer produkter som Google Assistant.
Sprogeksperter gennemgår kun omkring 0,2 procent af alle lyduddrag, og disse er ikke forbundet med brugernes konti som en del af gennemgangsprocessen.
Google oplyser desuden til det amerikanske medie Wired, at virksomheden vil undersøge, om underleverandøren har brudt aftaler om databeskyttelse for at give de belgiske journalister adgang til de mange lydfiler.
Googles egen beskrivelse af, hvad virksomheden bruger din stemme til, kan du se her.
Desuden uddyber virksomheden sit syn på sagen i dette blogindlæg.
FacebookTwitterKopier linkEmner:Google|Teknologi|Erhverv|Vold|Forbrugerelektronik




https://www.dr.dk/sporten/cykling/tourdefrance/velkoerende-moerkoev-troede-han-sendte-holdkammerat-mod-etapesejren

Tour de FranceVelkørende Mørkøv troede han sendte holdkammerat mod etapesejrenMichael Mørkøv leverede et flot oplæg til kollegaen Elia Viviani, men Dylan Groenewegen tog etapesejren.
Michael Mørkøv lagde godt op til spurten på 7.
etape.
Af Malte Nørgaard og Thomas Vestergaard12.
juli 2019 kl.
18.
23 | opdateret 12.
juli 2019 kl.
19.
06Bemærk: artiklen er mere end 30 dage gammelLæs op250 meter før målet på 7.
etape af Tour de France sad Michael Mørkøv forrest i feltet og trak sprinterne i hæsblæsende fart mod målstregen.
Jeg troede umiddelbart, at vi kunne køre den hjem.
Michael Mørkøv, cykelrytterHan leverede derfor et perfekt oplæg til en sprintersmash fra sin holdkammerat Elia Viviani.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Men i stedet måtte Mørkøv se den hollandske supersprinter Dylan Groenewegen løbe med etapesejren.
Og det er naturligvis noget, der ærgrer danskeren.
- Jeg var overrasket over, hvor gode ben, jeg havde, da jeg sad dér.
Og jeg troede umiddelbart, at vi kunne køre den hjem, men det er Tour de France, og der er mange fantastiske sprintere med.
- Vi må prøve igen, og vi kan kun glæde os over, at allerede står noteret for en sejr på en sprinteretape i Tour de France, siger Mørkøv til DR Sporten med henvisning til Elia Vivianis sejr på fjerde etape.
Den italienske sprinter havde heller ikke de bedste forudsætninger for en etapesejr på 7.
etape, da han ifølge holdkammeraten Kasper Asgreen kørte spurten med et fladt forhjul.
Det skriver TV2.
Du kan et referat af etapen på et minut herunder.
FacebookTwitterKopier linkEmner:Dylan Groenewegen (cykelrytter)|Kasper Asgreen (cykelrytter)|Cykelsport|Frankrig|TV 2 (tv-kanal)




https://www.dr.dk/nyheder/kultur/nye-sigtelser-mod-r-kelly-voldtaegt-kidnapning-og-seksuel-udnyttelse

KulturNye sigtelser mod R.
Kelly: Voldtægt, kidnapning og seksuel udnyttelseDen 52-årige amerikanske sanger R.
Kelly er sigtet for at være involveret i adskillige sexforbrydelser.
R.
Kelly under en koncert i 2013, inden de mange sigtelser blev rettet imod ham.
(Arkivfoto) 12.
juli 2019 kl.
17.
27Bemærk: artiklen er mere end 30 dage gammelLæs opDen amerikanske R & B-sanger R.
Kelly er fredag blevet sigtet for at være involveret i adskillige sexforbrydelser.
Det skriver nyhedsbureauet Reuters og andre medier.
Ifølge anklagen har Kelly gennem de sidste tyve år været indblandet i voldtægt, kidnapning og seksuel udnyttelse af kvinder og børn.
Den amerikanske nyhedsside TMZ, der især beskæftiger sig med underholdningsbranchen, skriver, at Kelly blandt andet er anklaget for at have tvunget mindreårige til at deltage i seksuelle handlinger foran et kamera.
Mange af sagerne skal angiveligt have fundet sted på Kellys mange rejser.
Mange sagerKelly blev torsdag aften lokal tid anholdt i Chicago.
Sangeren er allerede et velkendt ansigt i det amerikanske retsvæsen.
I to årtier har han været genstand for beskyldninger om seksuelle overgreb.
Nogle af dem går så langt tilbage som 1998.
I 2008 blev Kelly frikendt i en sag, hvor han var anklaget for sex med en 13-årig pige.
Tidligere i år havnede han bag tremmer på grund af manglende betaling af børnepenge.
R.
Kelly blev løsladt efter at have betalt det manglende beløb på 161.
000 dollar.
I maj blev han præsenteret for nye anklager i en sag om seksuelle overgreb begået mod blandt andre mindreårige.
R.
Kelly har konsekvent afvist alle beskyldninger mod ham.
/ritzau/FacebookTwitterKopier linkEmner:R.
Kelly (musiker)|Sædelighedsforbrydelser|Kriminalitet|Bortførelser|Chicago




https://www.dr.dk/sporten/tennis/djokovic-sender-spanier-paa-polterabend-og-slaar-sig-i-wimbledon-finalen

TennisDjokovic sender spanier på polterabend og slår sig i Wimbledon-finalenDen forsvarende mester, Novak Djokovic, er klar til finalen.
Novak Djokovic måtte slide for sejren mod spanske Roberto Bautista Agut.
Foto: Daniel LEAL-OLIVAS / AFP 12.
juli 2019 kl.
17.
15 | opdateret 12.
juli 2019 kl.
17.
23Bemærk: artiklen er mere end 30 dage gammelLæs opDen serbiske verdensetter i tennis, Novak Djokovic, bliver den ene part i søndagens Wimbledon-finale hos herrerne.
Fredag eftermiddag levede han op til rollen som tårnhøj favorit ved at vinde semifinalen over spanske Roberto Bautista Agut, men det blev sværere end forventet.
Djokovic skulle bruge 2 timer og 49 minutter på at vinde med cifrene 6-2, 4-6, 6-3, 6-2.
Nu venter der ham et brag af en finale, hvad enten Roger Federer eller Rafael Nadal vinder den anden semifinale senere fredag.
Læs også:I 2008 leverede Federer og Nadal historiens bedste Wimbledon-kamp - Nu mødes de igen32-årige Djokovic står dermed i sin sjette Wimbledon-finale, og fire gange tidligere har han også løftet trofæet, senest sidste år.
Havde planlagt polterabendBautista Agut er turneringens helt store overraskelse.
Han havde da heller ikke selv forventet at skulle spille på den imponerende Centre Court fredag.
Således havde han regnet med at være til sin egen polterabendfest, men indtil videre har de nærmeste venner ventet forgæves på Ibiza.
Der kan han så tage hen nu.
Men han nåede at udfordre verdens bedste.
Agut, der er en solid og stabil baglinjespiller, skulle bruge de første partier på at vænne sig til tempoet, og så førte Djokovic allerede 3-0 i første sæt.
Serberen holdt fast i det enlige servegennembrud, inden han cementerede sættet med endnu et brud til 6-2 efter en forrygende returnering.
Roberto Bautista Agut (tv.
) pressede den forsvarende Wimbledon-mester Novak Djokovic i semifinalen.
Foto: EPA/ANDY RAIN Så ændrede kampen karakter.
Agut tog initiativet og blev mere vovet.
Med stor succes.
Han sendte vindere tæt på linjerne, og da Djokovic samtidig dykkede i niveau, var vejen banet til spansk sejr i andet sæt.
Læs også:Tennisikonet Williams klar til sin 11.
Wimbledon-finaleAgut brød til 3-1, holdt selv serv hele vejen og sikrede sættet med en netruller.
Tredje sæt startede jævnbyrdigt, og Djokovic måtte slide for sine point.
Derfor brølede han højt, da det endelig lykkedes at bryde til 4-2.
Agut havde to chancer for at bryde direkte tilbage, men Djokovic afværgede i en maratonduel, hvor bolden gik over nettet 45 gange.
Serberen holdt serv til 5-2 og igen til 6-3.
Så var der lang vej hjem for Agut, og bjerget blev blot stejlere, da spanieren blev brudt til 1-2 i fjerde sæt.
Det var da også slut med at matche Djokovic, der brød igen til 4-1.
Kort efter servede serberen sejren hjem til 6-2 på den femte matchbold i partiet.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Wimbledon Championships|Tennis|Ibiza




https://www.dr.dk/nyheder/regionale/oestjylland/daginstitutionsleder-i-udsat-boligomraade-om-nyt-krav-det-er-en-kaempe

Regeringens ghettoudspilSe temaØstjyllandDaginstitutionsleder i udsat boligområde om nyt krav: Det er en kæmpe udfordringI Børnehuset Jennumparken i Randers kommer 76 procent af børnene fra udsatte boligområder.
Fremover må det højst være 30 procent.
- Lige nu er det en kæmpe udfordring, fordi det boligområde, der ligger op til vores, det også er et udsat boligområde, siger Bente Kandegaard.
Af Knud Lind og Emma Lichscheidt12.
juli 2019 kl.
17.
00Bemærk: artiklen er mere end 30 dage gammelLæs opDet kan være op ad bakke at leve op til kravet om, at børnehaver og vuggestuer fra den 1.
januar 2020 højst må ny-optage 30 procent børn fra udsatte boligområder.
Sådan lyder det fra lederen af Børnehuset Jennumparken i Randers, Bente Kandegaard.
Daginstitutionen ligger i et udsat boligområde, og 76 procent af børnene kommer fra udsatte familier.
Hun mener, det er umuligt at skulle nå i mål med kravet, ikke mindst på grund af geografien.
- Lige nu er det en kæmpe udfordring, fordi det boligområde, der ligger op til vores, det også er et udsat boligområde.
Så de forældre, der så skal komme, skal så komme endnu længere fra, siger hun.
Ifølge Jyllands-Posten mener flere kommuner, at kravet er urealistisk at kunne gennemføre allerede fra årsskiftet i en stribe institutioner.
Derfor vil de søge dispensation fra kravet.
Det gælder blandt andet Randers, hvor Bente Kandegaard altså fortæller, at det er svært at komme i mål, selvom man ellers allerede arbejder på at tiltrække mere ressourcestærke forældre.
- Vi har lavet et tiltag om natur på tværs, som skal gøre det attraktivt for andre familier at vælge os til, og derudover har vi en bedre normering end de øvrige institutioner i kommunen, siger hun.
Rådmand: Manglende dispensation vil være "vanvittig"I Aarhus vil Thomas Medom (SF), der er børn- og ungerådmand, også have en dispensation, fordi det er umuligt at nå i mål med, at kun tre ud af ti nye børn i institutionerne i eksempelvis Gellerup må komme fra familier fra udsatte boligområder.
- Det har politikerne også godt vidst er umuligt på den korte bane, og derfor har de også givet os en bred mulighed for dispenastion, siger han.
Hvis ikke Aarhus Kommune får dispensation får det store konsekvenser, mener rådmanden.
- Så kommer vi til at lukke daginstitutionerne i de her boligområder.
Det ville være helt vanvittigt.
For det første ville det alene her i Aarhus koste et trecifret millionbeløb, men endnu værre vil det undergrave den målsætning, vi alle deler om at skabe nogle mere blandede boligområder, siger han.
- For det vil være rigtig svært at tiltrække nye beboere til de områder, hvis ikke man kan få passet sine børn lokalt.
Tilbage i Jennumparken synes Bente Kandegaard, at det er urimeligt, hvis de nye krav betyder, at udsatte familier må flytte deres børn til andre institutioner længere væk.
- Det bekymrer mig, at forældre så skal til at bevæge sig langt for at få deres børn i institution, for det er det, man så vil opnå for at få dem integreret, siger hun.
Det er Børne- og Undervisningsministeriet, der kan give en kommune dispensation, men det kræver ifølge loven, at der "foreligger helt særlige forhold".
FacebookTwitterKopier linkEmner:Bolig|Randers|Lokalpolitik|Aarhus Kommune|Thomas Medom (politiker)




https://www.dr.dk/nyheder/udland/amerikansk-politiker-vil-ikke-interviewes-af-kvinde-jeg-goer-det-af-respekt-min-kone

UdlandAmerikansk politiker vil ikke interviewes af kvinde: 'Jeg gør det af respekt for min kone'En kvindelig journalist kunne kun få lov til at følge den republikanske politiker, hvis hun tog en 'anstandsmand' med.
Republikanske Robert Foster kæmper om at blive sit partis næste guvernørkandidat i delstaten Mississippi.
Af Per Bang Thomsen12.
juli 2019 kl.
16.
37Bemærk: artiklen er mere end 30 dage gammelLæs opDen amerikanske politiker Robert Foster har vakt opsigt, efter at det er kommet frem, at han kun ville lade sig følge og interviewe af en kvindelig journalist, hvis hun tog en mandlig kollega med.
Den 36-årige Robert Foster kæmper for tiden om at blive republikansk guvernørkandidat i den amerikanske delstat Mississippi, og i den forbindelse ville den lokale journalist Larrison Campbell fra avisen Mississippi Today gerne følge ham over 15 timer i hans kampagnebus.
Men før Robert Foster besluttede sig for at gå efter guvernørposten, lavede han en aftale med sin kone om at ”undgå enhver situation, der kunne vække mistillid eller bringe vores ægteskab i fare”.
Derfor krævede han ifølge BBC, at Larrison Campbell tog en 'anstandsmand' med, hvilket hun afviste.
- Jeg er ked af, at frøken Campbell ikke deler det synspunkt, men jeg gjorde det af respekt for min kone, skrev han på Twitter.
Mænd under angreb i MeToo-tiderRobert Foster citerede også den nu afdøde, kristne vækkelsesprædikant Billy Graham, der havde den regel, at han ikke ville være alene sammen med andre kvinder end sin kone.
- Det her er min truck, og i min truck laver jeg reglerne, tilføjede Robert Foster i et interview med CNN.
Her henviste Robert Foster også til sin religion og personlige tro som årsager til, at han ikke vil tilbringe tid alene sammen med andre kvinder end sin kone.
Og han understregede, at mænd som følge af "MeToo"-bevægelsen ”hele tiden er under angreb”.
- Jeg ønsker ikke at ende i en situation, hvor kvinder kan beskylde mig for noget, sagde han.
Men det argument købte journalisten Larrison Campbell, der også deltog i interviewet, ikke.
Hun mener, at det er en kønsdiskriminerende beslutning.
- Det, du siger, er, at en kvinde først og fremmest er et sexobjekt og dernæst en reporter, sagde hun under CNN-interviewet.
Robert Foster er ikke den eneste amerikanske politiker, der nægter at være alene sammen med andre kvinder end deres koner.
Den nuværende amerikanske vicepræsident, republikanske Mike Pence, har ligeledes udtalt, at han ikke vil spise middag alene med en anden kvinde.
Derudover vil han ikke deltage i arrangementer, hvor der bliver serveret alkohol, med mindre konen er ved hans side.
FacebookTwitterKopier linkEmner:Mike Pence (politiker)|CNN|Twitter|USA|BBC




https://www.dr.dk/sporten/fodbold/superliga/minut-minut-det-var-ikke-koent-men-det-var-lige-praecis-nok-fcm-slaar






https://www.dr.dk/nyheder/indland/stor-rejseweekend-paa-de-tyske-motorveje-nu-kommer-kaempe-koeerne

IndlandStor rejseweekend på de tyske motorveje: Nu kommer kæmpe-køerneForvent mange køer ned gennem Tyskland, hvis den står på bilferie sydpå i wekeenden.
Kø, så langt øjet rækker, er, hvad du kan forvente, hvis du skal sydpå gennem Tyskland i bil i morgen.
Af Emil Eller12.
juli 2019 kl.
16.
55Bemærk: artiklen er mere end 30 dage gammelLæs opDer er ingen grund til at pakke det ind.
Det bliver en træls og langsommelig affære, hvis du i weekenden skal sydpå gennem Europa i bil.
For denne weekend bliver sommerens helt store rejseweekend på de tyske motorveje.
Weekenden bliver rigtig, rigtig slem, især ned gennem Tyskland.
Dennis Lange, FDMDet skyldes ikke kun den danske sommerferie, men også at langt de fleste tyske delstater og hollænderne går på ferie nu.
Så man skal forberede sig på at holde stille, lyder det fra Dennis Lange, der er juridisk konsulent hos bilejernes interesseorganisation, FDM.
- Weekenden bliver rigtig, rigtig slem, især ned gennem Tyskland.
Risikoen for at sidde i en kø er meget stor.
Det bliver et spørgsmål om at væbne sig med tålmodighed hjemmefra.
Vejarbejde over det heleDet er ikke kun feriestarten, der kommer til at presse de tyske motorveje og bilisterne.
For denne sommer er der ifølge FDM 540 forskellige vejarbejder i gang rundt omkring på de tyske motorveje.
- Det giver ekstra meget kø.
Så det er nærmest ligegyldigt, hvilken rute man planlægger at tage, så er der risiko for at havne i en lang kø.
- På motorvejene A9 og A7, som er de to, de fleste danskere bruger sydpå, er der også vejarbejde og ekstra ferietrafik.
Så der er stor risiko for kø, siger Dennis Lange.
På kortet kan du se, hvor der er særligt stor risiko for kø på de tyske motorveje:Forbered dig hjemmefraDet er altså bare at væbne sig med tålmodighed, hvis bilen i morgen sætter retning mod Sydeuropa.
Men man kan selv gøre lidt for at undgå at havne i de værste køer.
- Lørdag er den værste dag at køre.
Det er store skiftedag, så der er både folk på vej på ferie og på vej hjem.
Hvis man i stedet kan køre mandag eller tirsdag er det en stor hjælp, for der er mindst trafik.
- Og hvis man kan planlægge det, så man kører i nattetimerne, er risikoen for kø væsentligt mindre, siger Dennis Lange.
Han anbefaler også, at man sørger for at have en nyere GPS, der modtager live trafikopdateringer, i bilen.
På den måde kan GPS'en bedst muligt guide en uden om køerne.
Havner man alligevel i kø, er det godt at være forberedt hjemmefra:- Sørg for at have vand og mad i bilen.
Hvis man pludselig skal sidde nogle timer i kø, så er der altså ikke lige adgang til en vandhane.
Så sørg for at være tanket op, siger Dennis Lange.
Plads til redningskøretøjerOg så kan det være godt at vide, at man i både Tyskland, Østrig og Schweiz har et særligt system i køerne, der giver plads til redningskøretøjer.
- Man holder til højre og venstre, så der bliver lavet en fri passage mellem banen længst til venstre og den til højre for.
- Hold øje med, hvad de lokale gør.
De har som regel styr på det, lyder opfordringen fra Dennis Lange.
For at komme problemerne med køer til livs hen over sommeren, har man i Tyskland og Østrig udvidet et kørselsforbud for de store lastbiler, så det også gælder i wekeenderne.
Forbuddet gælder ifølge FDM på de fleste motorveje og større landeveje og varer til og med august.
FacebookTwitterKopier linkEmner:Tyskland|FDM|Østrig|Vejtrafik|Turisme




https://www.dr.dk/sporten/cykling/tourdefrance/etapen-paa-1-minut-hollandsk-etapesejr-da-feltets-stoerste-motorer

Tour de FranceETAPEN PÅ 1 MINUT Hollandsk etapesejr da feltets største motorer målte dækDen forventede massespurt på 7.
Tour-etape endte med sejr til Dylan Groenewegen fra Jumbo-Visma.
12.
juli 2019 kl.
17.
49 | opdateret 12.
juli 2019 kl.
20.
22Bemærk: artiklen er mere end 30 dage gammelLæs opDet blev til hollandsk triumf, da 7.
etape af Tour de France fredag blev afgjort i en massespurt.
Dylan Groenewegen (Jumbo-Visma) sprintede sig til sejren foran Caleb Ewan (Lotto-Soudal) og Peter Sagan (Bora).
Dermed er der oprejsning til den hurtige hollænder, der på 1.
etape styrtede kort før mål og aldrig nåede at køre med om den eftertragtede sprintersejr på Tourens første dag.
I toppen af det samlede klassement var der ingen ændringer.
Italienske Giulio Ciccone (Trek) er stadig i gult efter andenpladsen på 6.
etape.
Danske Jakob Fuglsang (Astana) kom i mål med resten af hovedfeltet fredag og ligger på en samlet 11.
-plads med 1 minut og 19 sekunder op til Ciccone, og 30 sekunder op til den forsvarende mester, Geraint Thomas (Ineos), der er femmer i tabellen.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Ved starten havde mange ryttere i feltet allerede fremsagt forventninger om en massespurt: Etapen var løbets længste med sine 230 kilometer, blev kørt efter en hård dag med bjerge og over fladt terræn.
Som sådan ville en tur i udbrud være spild af kræfter, spåede blandt andre Mads Würtz Schmidt (Katusha), mens sprinterne alle blev spurgt om deres planer på opløbsstrækningen.
Læs også:Fuglsang mod favoritterne: Klassementet er blevet rystet i bjergeneMen ethvert felt har sine drømmere, og da ingen andre ville, tog Yoann Offredo (Wanty) og Stéphane Rossetto (Cofidis) igen handsken op og kørte på togt.
De nåede undervejs et forspring på knap seks minutter med 190 kilometer til mål, og derfra holdt sprinternes hold dem som forventet i kort snor.
Da målstregen nærmede sig, var det kattens leg med musen.
De to franskmænd i front fik lov til at have et lille forspring, men feltet kunne så let som ingenting hente dem ind.
Det gjorde de så med godt 12 kilometer til mål, og derfra kunne sprinterne begynde at indstille sigtekornet.
Du kan se et længere referat af etapen i videoen herunder.
/ritzau/FacebookTwitterKopier linkEmner:Astana Pro Team|Bora-Hansgrohe|Caleb Ewan (cykelrytter)|Dylan Groenewegen (cykelrytter)|Cykelsport




https://www.dr.dk/nyheder/indland/oresundsbroen-skal-males-det-tager-13-ar

IndlandØresundsbroen skal males - det tager 13 årDet kræver særligt udstyr at male den otte kilometer lange bro.
Første gang, at Øresundsbroen blev malet, blev det gjort indendørs på land.
(arkivfoto) (Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)12.
juli 2019 kl.
16.
02Bemærk: artiklen er mere end 30 dage gammelLæs op300.
000 kvadratmeter.
Det svarer til omkring 45 fodboldbaner og er overfladeomfanget, som venter malerne fra firmaet Muehlhan, når de til efteråret går i gang med at male Øresundsbroens zigzagformede stålkonstruktion.
Det bliver nemlig Muehlhan, der skal svinge penslen de første år, når den otte kilometer lange bro mellem Danmark og Sverige skal males.
Det skriver Øresundsbro Konsortiet i en pressemeddelelse.
Aftalen gælder for de første to år af malerprojektet og har en værdi af maksimalt 160 millioner kroner.
I kontrakten er også indskrevet mulighed for yderligere forlængelse af samarbejdet.
13 års arbejdeDet er på ingen måde et weekendprojekt, der venter forude.
Der er nemlig afsat hele 13 år til at male broen.
Malearbejdet af halvdelen af stålkonstruktionens sydside forventes at vare frem til 2021.
Det er første gang, at hele broen skal males, efter den er blevet samlet.
Da stålkonstruktionen i sin tid blev malet, blev det gjort indendørs på land.
Nu skal det ske ude på broen, hvor toge passerer med høje hastigheder, og der er jernbanekøreledninger med titusinder af volt.
Hertil kommer vejr og vind for ikke at glemme de mange meter over havets overflade.
Specialdesignet udstyrDe udfordrende arbejdsvilkår har tvunget Øresundsbro Konsortiet til at tænke anderledes og fremstille specialdesignede malerplatforme.
Det fortæller Bengt Hergart, der er anlægsdirektør ved Øresundsbro Konsortiet.
- Eftersom det er første gang, har vi intet udstyr.
Derfor har vi fået designet specielt tilpasset udstyr.
- Det bliver en arbejdsplatform, som hænger på ydersiden af broen, siger han.
Den specialdesignede platform bliver flytbar, 30 meter bred og 14 meter høj.
Den består af ti moduler, hvorfra malerne kan male cirka 20 meter af broen af gangen.
/ritzau/FacebookTwitterKopier linkEmner:Øresundsbro Konsortiet|Øresundsbron|Broer og tunneller|Sverige




https://www.dr.dk/nyheder/indland/borgermodstand-kan-bremse-groen-omstilling-vi-taenker-gammeldags

IndlandBorgermodstand kan bremse grøn omstilling: ’Vi tænker for gammeldags’Med dialog og borgerinddragelse kan den grønne omstilling gå hurtigere.
Af Michelle Hald og Robin Patrick Stampe Seierby12.
juli 2019 kl.
15.
59Bemærk: artiklen er mere end 30 dage gammelLæs opI dag forsinker borgerprotester mod vindmøller, højspændingsledninger eller lignende den grønne omstilling flere steder.
Derfor skal borgerne i langt højere grad inddrages, hvis den grønne omstilling skal lykkes.
Det mener Kristian Borch, der er seniorforsker ved Danmarks Tekniske Universitet.
- Borgerne er en ressource og en kompetence, for de kender deres lokalområde.
Hvis man inddrager borgerne, forsvinder modstanden næsten hver gang, siger han.
Det er netop sket i Sønderjylland, hvor Energinet er i gang med at bygge en ny højspændingsledning mellem Kassø og Frøslev.
I forbindelse med byggeriet af højspændingsledningen er der kommet 29 høringssvar fra i alt 387 borgere, virksomheder og institutioner.
Alt sammen noget, der tager tid at behandle.
Den nye højspændingsledning mellem Kassø og Frøslev kommer til at gå lige henover Palsgård Spærs læsseplads.
En af de virksomheder, der sendte et høringssvar, er Palsgård Spær, som kommer til at have en højspændingsledning meget tæt på virksomheden og direkte henover den plads, hvor de læsser spær på lastbiler.
- Vi skal op i højden for at læsse vores biler.
Så vi var nervøse for, om vi fik lov til at gå højt nok op.
Men vi har fået lov til at løfte op til 11 meter, så det er rigtig fint, siger Thomas Jonasson, der er værkfører hos Palsgård Spær i Kliplev.
Han har holdt to møder med Energinet, der ejer elnettet.
Og det har altså medført en løsning, som alle er tilfredse med.
Gammeldags energiplanlægningKristian Borch mener dog, at vi i helt kunne undgå at sætte flere højspændingsmaster op.
- Vi tænker meget gammeldags i energiplanlægningen i dag.
Vi tænker, det skal være store anlæg, som skal stå og producere energi, som så skal føres ind til byerne.
Vi kan lige så godt flytte industrien ud til de store anlæg, siger han.
FacebookTwitterKopier linkEmner:Energinet|Offentlig forvaltning|Danmarks Tekniske Universitet|Elsektoren|Jylland




https://www.dr.dk/nyheder/politik/overblik-her-er-de-politiske-aftaler-der-skal-komme-ghettoer-til-livs

Regeringens ghettoudspilSe temaPolitikOVERBLIK Her er de politiske aftaler, der skal komme ghettoer til livsIfølge flere kommuner er det urealistisk, at et af kravene kan gennemføres fra årsskiftet.
Mjølnerparken dannede ramme for den daværende regerings pressemøde, hvor de præsenterede deres ghetto-udspil.
Boligområdet er på listen over de steder, som skal have ændret deres beboersammensætning.
(Photo: REUTERS/Andrew Kelly) Af Emil Winckler12.
juli 2019 kl.
17.
01Bemærk: artiklen er mere end 30 dage gammelLæs opDen forhenværende regering bestående af Venstre, Konservative og Liberal Alliance præsenterede i marts 2018 en række initiativer, der skal sikre et Danmark uden ghettoer i 2030.
Det mødte opbakning fra et bredt udsnit af Folketingets partier, og på nuværende tidspunkt er der landet seks politiske aftaler, der skal få planen i mål.
Flere af tiltagene er ved at blive sat i gang, og fra årsskiftet skal kommunerne til at blande sammensætningen af børn i dagsinstitutioner mere, lyder kravet fra politikerne på Christiansborg.
Men det krav er urealistisk, mener en stribe kommuner, der vil undtages fra kravet om, at børnehaver og vuggestuer fra den 1.
januar 2020 højest må optage 30 procent børn fra udsatte boligområder.
Det skriver Jyllands-Posten.
- Vi har en række institutioner, som er næsten 100 procent tosprogede.
Selv om det er en flot målsætning, er det for os helt urealistisk at nå.
Det vil betyde, at vi skal lukke daginstitutioner, siger rådmand for børn og unge i Aarhus Thomas Medom (SF) til Jyllands-Posten.
Læs også:Kommuner vil udsætte ghettokrav til børnehaver i flere årHerunder er de politiske aftaler, som skal fjerne ghettoer frem mod 2030.
Aftale om finansiering af ghettoudspilAftalen om finansieringen af ghettoplanen, som blev indgået den 8 maj 2018, bliver præsenteret.
 Den daværende regering (V, LA og K), Socialdemokratiet, Dansk Folkeparti, Radikale Venstre og SF aftalte allerede i maj 2018 afsætte samlet set 10 milliarder kroner til planen, som bruges i perioden mellem 2018 til 2030.
Aftale om opgør med parallelsamfundVollsmose er ét af de områder, hvor der skal rives boligblokke ned som følge af aftalen.
 Aftalen blev indgået mellem den daværende regering, Dansk folkeparti, Socialdemokratiet og SF.
Der bliver sat som politisk krav at udsatte boligområder, der har stået på ghettolisten i fire år i træk, skal nedbringe andelen af almene familieboliger til højst 40 procent inden 2030.
Det kan blandt andet ske ved at rive boligblokke ned og stramme reglerne for beboersammensætning.
Aftale på skoleområdetEn del skoler i udsatte boligområder har meldt sig til at være prøvekaniner på sprogprøver i 0.
klasse.
 Aftalen blev indgået mellem den daværende regering, Dansk Folkeparti og Socialdemokratiet.
Her fremgår det, at der skal indføres sprogprøver i børnehaveklassen, som kombineres med intensiv støtte til at styrke elevernes sprog på grundskoler med en høj andel af børn fra udsatte boligområder.
Forældreansvaret skal styrkes med krav til, at børn deltager i undervisningen i folkeskolen.
Manglende deltagelse skal kunne medføre underretninger og efterfølgende bortfald af børnecheck.
Der indføres øgede sanktionsmuligheder over for folkeskoler og ungdomsuddannelsesinstitutioner, der gennem længere tid har dårlige resultater, som i sidste ende kan føre til lukning af skolen.
Atale om børn i udsatte boligområder skal i dagtilbudAftalen trådte i kraft i juli i år.
 Den daværende regering, Socialdemokratiet og Dansk Folkeparti har indgået en aftale om, at børn fra udsatte boligområder, som ikke er indskrevet i et dagtilbud som 1-årige, skal have et obligatorisk læringstilbud på 25 timer om ugen.
Aftale om fordeling af børn i daginstitutionerneEn række danske daginstitutioner skal fra årsskiftet være bedre til at blande børn fra udsatte boligområder med børn fra mere ressourcestærke familier.
 Den daværende regering har indgået en aftale med Socialdemokratiet, Radikale Venstre og SF om, at der skal være en mere mangfoldig fordeling af børn i daginstitutionerne.
Med aftalen er partierne enige om, at der højst må optages 30 procent børn fra udsatte boligområder i alle daginstitutioner, dog med mulighed for at hæve loftet til 35 procent i de kommuner, der har en stor andel børn i de udsatte boligområder.
Aftale om ghettorepræsentanterDen tidligere formand for Danske Regioner Bent Hansen er en af de tre ghetto-repræsentanter.
Udover ham er det den forhenværende administrerende direktør for børnefonden Bolette Christensen og forhenværende beskæftigelsesminister Jørn Neergaard Larsen, der skal sidde på posterne.
 Den daværende regering og Dansk Folkeparti har indgået en aftale om, at der skal være tre ghettorepræsentanter.
Repræsentanternes opgave skal være at følge de almene boligorganisationers, kommunernes og statslige myndigheders indsatser rettet imod ghettoområder og udsatte boligområder.
Kilde: Regeringen.
dkFacebookTwitterKopier linkEmner:Bolig|Dansk Folkeparti|Radikale Venstre|Thomas Medom (politiker)|Aarhus




https://www.dr.dk/nyheder/udland/amerikansk-minister-traekker-sig-efter-skandalesag

UdlandAmerikansk minister trækker sig efter skandalesagDet er en 11 år gammel sag, der får ministeren til at trække sig.
Alexander Acosta trykker hånd med præsident Donald Trump.
(Arkivfoto) 12.
juli 2019 kl.
16.
33Bemærk: artiklen er mere end 30 dage gammelLæs opUSA's beskæftigelsesminister, Alexander Acosta, træder tilbage.
Det oplyser præsident Donald Trump.
Acostas afgang kommer, efter at han har været under kraftig kritik for et forlig, han som statsanklager for 11 år siden indgik i en sag om milliardæren Jeffrey Epstein, som dengang slap med en mild straf.
Epstein er nu igen anklaget for menneskehandel og alvorlige overgreb mod adskillige mindreårige piger.
De yngste af pigerne var 14 år.
- Jeg ringede til præsidenten i morges og sagde, at jeg tror, at det rigtige er at træde tilbage, siger Acosta ved en pressekonference fredag.
Trump roser Acostas indsats som minister og siger samtidig, at han mener, at hans afgang er unødvendig.
- Jeg sagde til ham: "Alex, du behøver ikke at gøre dette", siger præsidenten.
Købte seksuelle ydelserDet forlig, Acosta indgik med Epstein i 2008, betød, at en række alvorlige anklagepunkter, der kunne have givet Epstein fængsel på livstid, blev droppet.
I stedet slap milliardæren med 13 måneders fængsel for en relativt mild anklage, der handlede om, at han havde købt sig til seksuelle ydelser fra en person under 18 år.
Vicebeskæftigelsesminister Patrick Pizella overtager indtil videre efter Acosta og bliver fungerende beskæftigelsesminister.
/ritzau/ReutersFacebookTwitterKopier linkEmner:Donald Trump (politiker)|USA




https://www.dr.dk/musik/festival/danske-90er-legender-turnerer-stadig-folk-vil-gerne-lige-se-os-inden-vi-doer

VIG FESTIVAL 2019Se temaFestival Danske 90'er-legender turnerer stadig: 'Folk vil gerne lige se os, inden vi dør'Michael Learns To Rock har stadig en stor plads i hjerterne hos de danske og internationale fans.
© drAf Nanna Mejer Sørensen12.
juli 2019 kl.
15.
00Læs op- Drenge, jeg ved godt, det her lyder fuldstændig vanvittigt, men der er ikke solgt nogen billetter.
Det var den besked, et ungt, aarhusiansk band fik fra koncertarrangøren, da de for første gang besøgte Filippinerne i Asien.
Året var 1995, og før Michael Learns To Rock havde et vestligt band aldrig besøgt de filippinske provinsbyer.
Selvom bandet hittede stort i området, ville indbyggerne ikke tro på, at koncerten rent faktisk var ægte.
- Nu siger jeg noget helt vildt, men det ville være superfedt, hvis I er med på at hoppe op på et lad, og så kører jeg jer gennem byen, så folk kan se, I rent faktisk er her, fortsatte arrangøren.
Lyt til Michael Learns To Rock med 'Unconcerned' fra 2018, mens du læser videre:Michael Learns To Rock - UnconcernedOg køreturen på ladet virkede.
- Det strømmede ud af butikkerne, og folk stod og hang ud af vinduerne og tænkte: 'What!
Det er dem, vi har set på MTV'.
Det var fandeme sindssygt, fortæller Mikkel Lentz, guitarist i Michael Learns To Rock, om oplevelsen og suppleres af bandets trommeslager, Kåre Wanscher:- Dagen efter var der udsolgt.
Michael Learns To Rock indtog Vig Festival torsdag aften med både nye og gamle sange.
- Efterfølgende fandt vi ud af, vi var et af de første vestlige bands, der spillede der.
Det er derfor, vi er blevet legender.
Vi har legendestatus i Asien, siger Jascha Richter, bandets sanger og keyboardspiller.
Michael Learns To RockDansk popband fra Aarhus.
Består af sanger og keyboardspiller Jascha Richter, trommeslager Kåre Wanscher og guitarist Mikkel Lentz.
Blev dannet i 1988.
Debuterede i 1991 og har storhittet med sange som 'The Actor' og 'That's Why You Go Away'.
Brød igennem i Asien i midten af 1990'erne og blev det bedst sælgende danske band i verdensdelen.
Fejrede 30 års jubilæum i 2018 med det nye album 'Still' og en danmarksturné.
Og det var kun starten på en nu årtier lang kærlighedsromance mellem Asien og popbandet Michael Learns To Rock, som gik hen og blev det bedst sælgende danske band i Asien, og som stadig spiller for fulde arenaer for mange tusinde mennesker i en lang række asiatiske lande.
Spiller for tre generationerMen det er ikke kun i Asien, at MLTR, som bandet også kaldes, hitter.
Det beviste de torsdag aften på Vig Festival.
'He takes you out, and he takes you up'.
Det danske publikum fangede straks, hvad der nu skulle ske, da Michael Learns To Rock, som sidste år fejrede 30 års jubilæum, gik i gang med at spille deres største hit fra 1991 halvvejs i koncerten på festivalen.
'I'm not an actor, I'm not a star'.
Hele teltet var med det samme med, armene røg i vejret, og koret fra publikum formåede næsten at overdøve lyden fra mikrofonen.
Lyt til storhittet 'The Actor' fra 1991 med Michael Learns To Rock:Michael Learns To Rock - The ActorDet var tydeligt, at danskerne langt fra har glemt trioen, som vandt deres hjerter i 1990'erne.
På trods af at det kneb med at genkende de nyere sange, faldt ældre hits som 'I Still Carry On', 'That's Why You Go Away' og 'Someday' i god jord hos de festhungrende festivalgæster.
Jascha Richter synger og spiller keyboard.
- Vi er meget afhængige af hinanden, og vi kan alle tre noget, de to andre ikke kan.
Det er et heldigt sammenspil, fortæller han.
 - I en gruppe skal der indgå forskellige elementer, før det kan fungere.
Og vi er med tiden blevet virkelig skarpe på hver vores rolle i bandet, siger trommeslager Kåre Wanscher.
 - Vi har ikke noget pladeselskab, og alt, hvad vi gør og laver, er noget, vi selv sørger for i vores lille treenighed, siger Mikkel Lentz, som er guitarist.
1 / 3Jascha Richter synger og spiller keyboard.
- Vi er meget afhængige af hinanden, og vi kan alle tre noget, de to andre ikke kan.
Det er et heldigt sammenspil, fortæller han.
1 / 3- I en gruppe skal der indgå forskellige elementer, før det kan fungere.
Og vi er med tiden blevet virkelig skarpe på hver vores rolle i bandet, siger trommeslager Kåre Wanscher.
2 / 3- Vi har ikke noget pladeselskab, og alt, hvad vi gør og laver, er noget, vi selv sørger for i vores lille treenighed, siger Mikkel Lentz, som er guitarist.
3 / 3Selvom både bandet og fansene fra dets storhedstid er blevet ældre, var de tre bandmedlemmer ikke nervøse for modtagelsen forud for deres optræden på Vig Festival.
Det er som om, der kommer flere og flere mennesker til koncerterne, jo længere vi bliver ved.
Mikkel LentzSidste år fik de på en danmarksturné nemlig slået fast, at der stadig er stor interesse for dem herhjemme.
De har simpelthen formået at holde folk til ilden over årene.
- Vi kan mærke, at mange mennesker er vokset op med vores musik.
De skamlytter det nok ikke hver dag, men de vil gerne se os, når vi kommer til deres by.
Det er som om, der kommer flere og flere mennesker til koncerterne, jo længere vi bliver ved, fortæller Mikkel Lentz om sidste års turné, som trioen er enige om var en overvældende oplevelse, og griner:- Folk vil gerne lige se os, inden vi dør.
- Nogle gange er der mange ældre mennesker til koncerterne, andre gange oplever vi, at folk tager både deres børn og børnebørn med.
Det er virkelig smukt, når vi spiller for tre generationer, tilføjer Kåre Wanscher med et smil.
- Hvis vi er heldige, ryger vi i den kategori af bands, som altid har været der, og som har de der sange, der bliver sat på, når folk skal hygge sig og holde fest.
Det betyder en eller anden form for eviggyldighed, og det er vildt fedt, fortæller guitarist Mikkel Lentz om bandets oplevelse af at appellere til flere generationer.
Hitter på karaokebarerDet er ikke mange danske musikere, der kan se tilbage på en karriere magen til medlemmerne i Michael Learns To Rock.
Udover at have solgt mange plader og spillet velbesøgte koncerter er bandet nemlig blevet en etableret del af en stærk, asiatisk karaoke-tradition.
- På karaokebarer har vi bladret i udvalget og opdaget, at der er rigtig mange sider bare med vores sange.
Efter arbejde tager man ud og synger popsange og drikker whisky derovre.
Der er karaoke overalt i Asien.
Det har vi jo slet ikke i Danmark, fortæller Jascha Richter om en af de afgørende forskelle, de oplever mellem hjemlandet og Asien.
Vi spillede engang for 8.
000 mennesker i Singapore, hvor der var fuldstændig stille mellem numrene, når folk var færdige med at klappe.
Jascha RichterDe har desuden indtryk af, at den klassiske popmusik er stærkere forankret i østlige lande.
Her reagerer publikum kraftigst på bandets ballader, hvor danskerne foretrækker de mere rockede sange med mere gang i.
Og så er der en ting, der går igen ved bandets koncerter i Asien, som kan være svær at forestille sig, hvis man har været gæst på større, danske festivaler:- Det et meget lyttende publikum.
Selvom der er stor forskel på, hvor man spiller i Asien, så sidder de oftest ned til alle koncerter, lytter og synger med – på det hele, siger Kåre Wanscher.
Jascha Richter fortsætter:- Vi spillede engang for 8.
000 mennesker i Singapore, hvor der var fuldstændig stille mellem numrene, når folk var færdige med at klappe.
Der var ingen snak eller baggrundsstøj.
Læs også:Kritik hagler ned over storsnakkende publikum: 'Er I her overhovedet for musikken?
!
'Publikum har dog ikke altid siddet ned til bandets liveoptrædener.
Det var ikke mange, som kunne holde kroppen i ro, da bandet kom frem i 1990'erne, og de tre medlemmer kan både berette om sene telefonopkald og fans, der listede rundt uden for deres hotelværelser, når de var på turné.
- I dag kan vi nyde det hele lidt mere, fordi vi ved, hvad vi har og er nogenlunde sikre på vores egen værdi.
Vi er også blevet bedre til at finde ud af, hvordan vi gerne vil have det.
Der er ikke nogen, der fortæller os, hvad vi skal gøre.
Så der er mange gode ting ved at have en lang karriere, siger bandets trommeslager Kåre Wanscher.
Alt det er de dog afklarede med at have sagt farvel til.
I dag er de alle tre i halvtredserne, er gift og har børn og føler sig mere erfarne, selvsikre og rolige i det hele end nogensinde.
Og så har de ikke så travlt, som de havde dengang, fordi de ikke vidste, hvor længe succesen ville vare.
- Sådan er livets gang som musikere.
Men vi har lært, at musikken kan stå tidens distance, siger Kåre Wanscher med et smil på læben.
- Musikken lever, og den kan overleve alle mulige andre strømninger og tendenser, selvom vi ikke er det nyeste band i byen.
FacebookTwitterKopier linkEmner:Michael Learns to Rock|Pop og rock|Singapore|MTV|Filippinerne




https://www.dr.dk/sporten/fodbold/barcelona-hiver-den-store-pengepung-frem-og-henter-griezmann

FodboldBarcelona hiver den store pengepung frem og henter GriezmannAntoine Griezmann får en femårig kontrakt og kan kun købes fri for seks milliarder kroner.
Antoine Griezmann har været en af de senere års bedste spillere i Europa.
Foto: REUTERS/Albert Gea 12.
juli 2019 kl.
15.
55 | opdateret 12.
juli 2019 kl.
16.
16Bemærk: artiklen er mere end 30 dage gammelLæs opDen franske fodboldspiller Antoine Griezmann skifter fra Atlético Madrid til FC Barcelona.
Det skriver Barcelona på sin hjemmeside.
Prisen er ifølge Barcelona 120 millioner euro, svarende til 900 millioner kroner.
Det er lig med den frikøbsklausul, som angriberen havde i Madrid-klubben.
FaktaNavn: Antoine Griezmann.
Alder: 28 år (født 21.
marts 1991).
Fødested: Mácon, Frankrig.
Nationalitet: Fransk.
Position: Angriber.
Karriere:2009-2014: Real Sociedad.
2014-2019: Atlético Madrid.
2019-: FC Barcelona.
Landshold: 72 kampe og 29 mål for Frankrig siden 2014.
Udvalgte meritter:2016: Topscorer ved EM samt kåret til turneringens bedste spiller.
2018: Vandt VM med Frankrig.
2018: Vandt Europa League med Atlético Madrid.
Barcelona skriver desuden, at hvis en anden klub vil købe Griezmann fri af kontrakten, så er frikøbsklausulen nu på 800 millioner euro, svarende til seks milliarder kroner.
Det er bestemt ikke nogen overraskelse, at netop Barcelona er Griezmanns nye klub.
For to måneder siden annoncerede franskmanden, at han ville stoppe i Atlético Madrid efter sidste sæson.
Og hurtigt blev det slået fast, at Barcelona var den nye destination.
Men først nu er skiftet altså kommet på plads.
Læs også:Tidligere Barcelona-præsident frifundet i hvidvaskningssagGriezmann har spillet i Atlético Madrid siden sommeren 2014.
Her kom han til fra Real Sociedad.
Som senior har Griezmann faktisk kun spillet i spanske klubber.
I 2016 var han topscorer ved EM-slutrunden i Frankrig med seks mål, mens han ved VM-slutrunden sidste år i Rusland var en nøglefigur, da franskmændene vandt slutrunden.
Griezmann scorede i alt 133 mål i sine fem sæsoner i Atlético Madrid.
Med klubben vandt han blandt andet Europa League, mens han også har spillet Champions League-finale med Madrid-klubben.
I de seneste to sæsoner er Atlético Madrid sluttet som nummer to i den bedste spanske fodboldrække.
Netop efter Barcelona.
Griezmann er flere gange blevet sat i forbindelse med Barcelona.
I sidste sæson var han endda med i en dokumentar, der handlede om ham selv og om hans beslutning om at takke nej til Barcelona for at blive i Atlético Madrid.
I Barcelona ventes Griezmann at danne en målfarlig fronttrio med Lionel Messi og Luis Suarez.
/ritzau/FacebookTwitterKopier linkEmner:Antoine Griezmann (fodboldspiller)|Atlético Madrid|Barcelona|Lionel Messi (fodboldspiller)|Fodbold




https://www.dr.dk/nyheder/udland/portraet-jeremy-hunt-vindboejtel-venligt-fjog-eller-benhaard-forhandler

BrexitSe temaUdlandPORTRÆT Jeremy Hunt - vindbøjtel, venligt fjog eller benhård forhandler?
Hunt vil være briternes premierminister.
I aften skal han vise sit værd på BBC.
Udenrigsminister Jeremy Hunt ser sig selv som den seriøse og troværdige kandidat til premierministerposten.
Af Camilla Markvardsen12.
juli 2019 kl.
18.
31Bemærk: artiklen er mere end 30 dage gammelLæs opHan er alt det, som Boris Johnson ikke er.
Sådan bliver briternes udenrigsminister, Jeremy Hunt, beskrevet i BBC Newsnight.
De to kandidater til at blive Thereras Mays efterfølger som formand for det konservative parti og Storbritanniens premierminister kunne næsten ikke være mere forskellige.
Hvis Boris Johnson er den flamboyante showman, tangerer Jeremy Hunt til at være for pæn og for kedelig.
I aften skal begge kandidater interviewes på britisk tv, BBC1, klokken 20 dansk tid.
Og mens mange kender til den hvidhårede bulderbasse Boris, som er storfavorit, har Jeremy Hunt gjort mindre væsen af sig.
Herunder kan du lære ham bedre at kende.
Et venligt fjog?
Jeremy Hunt er flink - måske for flink, siger partifæller.
Jeremy Hunt er 52 år og uddannet i filosofi, økonomi og politik ved Oxford Universitet, hvor han i 1980'erne fik smag for politik.
Inden Jeremy Hunt blev valgt til det britiske parlament, var han selvstændig forretningsmand, hvor en af hans tidlgere ansatte kaldte ham "et venligt fjog", skriver The Guardian.
Han var typen, der serverede kaffe til sine ansatte og spurgte ind til deres familieliv.
I 2005 blev han valgt ind i det britiske parlament, og her beskriver konservative partifæller ham som "helt igennem flink" og en "ordentlig fyr".
- Folk ser ham som for flink.
Ok til at lede et ministerium, men ikke som den leder, vi har brug for i disse tider, siger et konservativt parlamentsmedlem.
Andre konservative, der støtter Jeremy Hunt, siger, at han trods sit høflige væsen sagtens kan være en benhård forhandler.
Kulturminister ved OL i 2012I 2012 var Londons borgmester Boris Johnson (til venstre), og Jeremy Hunt (i midten) var kulturminister und OL.
I det britiske konservative parti kravlede han hurtigt op ad karrierestigen.
I 2010 blev han udnævnt til kulturminister i David Camerons regering, og sammen med daværende borgmester i London, Boris Johnson, var Jeremy Hunt en af nøglepersonerne ved afholdelsen af OL i London.
Han fordoblede budgettet for OL's åbningsceremonier - fra 40 til 81 millioner pund - og åbningen af De Olympiske Lege blev overordnet set som en stor succes, skriver BBC.
Dét øjeblik, som briterne formentlig bedst husker ham for i forbindelse med OL, var, da han på live tv ringede med en klokke, der knækkede af sit håndtag og fløj gennem luften mod en menneskeflok.
- Katastrofe afværget!
Du fik mere tv, end du havde forventet, sagde en lettere befippet Jeremy Hunt til journalisten, efter han havde sikret sig, at ingen var kommet alvorligt til skade.
Du kan se videoen, som Sky News har publiceret her.
Længst siddende sundhedsministerJeremy Hunt (til venstre) på Homerton Universitetshospital i London i 2014.
Senere i 2012 blev Jeremy Hunt udnævnt til sundhedsminister og endte med at blive den længst siddende minister på den post nogensinde.
Det hele gik dog ikke som smurt.
Besparelser på sundhedsområdet fik yngre læger til at strejke for første gang i fyrre år.
- Nogle af nedskæringerne gik for vidt, sagde han for nyligt.
Hunt har blandt andet indrømmet, at der ikke blev brugt nok penge på pleje til de ældre, mens han var minister for området.
- Jeremy Hunts strategi i kampen om formandsposten lader til at være at indrømme sine fejl og komme videre, siger Iain Watson, BBC's politiske korrespondent.
Vindbøjtel-kandidaten?
Jeremy Hunt i juli 2019.
Jeremy Hunt er nu udenrigsminister - en post, han overtog i 2018 efter Boris Johnson, der forlod den i protest mod den afgående premierminister Theresa Mays brexit-strategi.
Op mod folkeafstemningen om EU-medlemsskabet i Storbritannien i 2016 ønskede Jeremy Hunt - ligesom Theresa May - at briterne skulle forblive i EU.
Men nu kæmper han for at få Storbritannien ud af EU og sikre briterne en bedre skilsmisseaftale end den, som Theresa May kunne levere.
Kritikere kalder ham "vindbøjtel-kandidaten", der flyver i den retning, som vinden blæser, siger BBC's politiske korrespondent.
Jeremy Hunt selv siger, at han er den seriøse kandidat i alvorlige tider.
Han vil ikke udelukke at forlade unionen uden en skilsmisseaftale med EU, "hvis det er den eneste måde at levere brexit på".
Modsat Boris Johnson mener Jeremy Hunt dog ikke, at den nuværende brexit-dato, der hedder den 31.
oktober, er en ufravigelig deadline.
Det er op til de 160.
000 medlemmer af det britiske konservative parti, hvem der får formandsposten og dermed også jobbet som landets premierminister.
Resultatet af afstemningen vil blive annonceret den 23.
juli 2019.
Læs også:OVERBLIK 160.
000 konservative skal vælge 65 millioner briters premierministerFacebookTwitterKopier linkEmner:Boris Johnson (politiker)|David Cameron (politiker)|Storbritannien|BBC|EU-forhold




https://www.dr.dk/nyheder/indland/festival-giver-konflikter-i-sommerlandet-det-er-simpelthen-ikke-til-holde-ud

IndlandFestival giver konflikter i sommerlandet: ’Det er simpelthen ikke til at holde ud’I Tisvildeleje er en gruppe lokale trætte af fester, events og festivalen Musik i Lejet.
Der er masser af fest i området, når der er festival i Tisvildeleje.
Her er det et arkivfoto fra Roséfest på Strandhotellet i 2017.
Af Nis Kielgast12.
juli 2019 kl.
15.
19Bemærk: artiklen er mere end 30 dage gammelLæs opTusindvis af musikglade turister valfarter næste uge til den lille nordsjællandske kystby Tisvildeleje for at feste og hygge sig sammen på musikfestivalen Musik i Lejet.
Eller måske rettere: Tusindvis invaderer den lille, skønne by med larm, svineri og trafikkaos.
Sådan ser det i hvert fald ud for Tim Jensen, der har sommerhus i området og er formand for en forening af lokale, der har fået nok.
Vi har masser af steder, hvor man kan finde ro i Gribskov.
Vi har store skove og søer, hvor der også er ro i uge 29.
Men i vores sommerbyer må man altså regne med, at vi er inde i en periode, hvor der er mange aktiviteter.
Anders Gerner Frost, borgmester i Gribskov- Det er bare blevet mere og mere, og det er simpelthen ikke til at holde ud.
Det er det rene gøgl og tivolisering og kommercialisering.
Det er ude af proportioner, siger Tim Jensen.
Hans forening, Tisvildelejeforeningen, har omkring 300 medlemmer, og mange af dem debatterer disse dage flittigt på sociale medier med andre lokale, der gerne vil have fest og musik.
- Der er kommet et giftigt debatmiljø.
Det her splitter lokalsamfundet.
Borgmesteren og andre magtfulde folk er en del af festivalen og taler det op, men vi er efterhånden 300 i foreningen, og det er et vidnesbyrd om, at mange deler den kritiske holdning til festivalen og hele eventkulturen, siger Tim Jensen.
Det er en problematik, som gør sig gældende flere steder i det danske sommerland.
Læs også:Turistvrede i Skagen: ’Vi er ved at få et nyt Venedig’I Skagen i Nordjylland melder en beboerformand for eksempel i dag, at det har taget overhånd med festende turister.
Festival er voksetTisvildeleje har i mange år været et populært ferieområde med sommerhuse, strand og skov.
For 10 år siden fik lokale kræfter stablet en lille festival på benene.
Første år var der 700 deltagere, siden er den vokset til omkring 10.
000.
Men det er en god ting, lyder det fra Gribskovs borgmester, Anders Gerner Frost, der har været involveret i festivalen fra starten.
- Jeg forstår ikke kritikken, og jeg er dybt uenig.
For det er godt for byen, at vi er inde i en bølge, hvor rigtig mange mennesker prioriterer at nyde sommeren her.
Det er vi stolte af og glade for i byrådet, og vi er enige om, at vi gerne vil have liv og livemusik, siger han.
- Ud fra et erhvervsperspektiv er vi også glade for, at vi har så meget liv.
Den lokale købmand eller min egen bagerbutik i Tisvildeleje får jo mangedoblet omsætningen, når der er festival.
Det betyder, at forretningerne kan holde sig i live - også i januar, hvor der ikke er så stor omsætning.
Musik i Lejet i Tisvildeleje 2017.
 Musik i Lejet i Tisvildeleje 2017.
 Musik i Lejet i Tisvildeleje 2017.
 Musik i Lejet i Tisvildeleje 2017.
 Musik i Lejet i Tisvildeleje 2017.
1 / 5Musik i Lejet i Tisvildeleje 2017.
1 / 5Musik i Lejet i Tisvildeleje 2017.
2 / 5Musik i Lejet i Tisvildeleje 2017.
3 / 5Musik i Lejet i Tisvildeleje 2017.
4 / 5Musik i Lejet i Tisvildeleje 2017.
5 / 5Larmer i hele områdetFor Tim Jensen var det dog hverken liv eller musik, der i sin tid fik ham og konen til at købe et sommerhus i området.
- For os er området jo ikke attraktivt, fordi det er Dyrehavsbakken.
Vi er her, fordi vi elsker strand og skov og solnedgange.
Alt det, vi er kommet for, bliver ødelagt i ugevis, når der er festival.
Og det er jo der, vi selv har ferie og gerne ville nyde det.
For selvom festivalen kun er i uge 29, er der en længere periode, hvor han oplever mere støj.
- De, der skal med, lejer jo sommerhuse i hele området, hvor de også larmer og fester både ugen før og ugen efter festivalen, siger Tim Jensen.
Spørger man borgmesteren, er det et vilkår, man er nødt til at leve med her i juli måned.
Hvis beboere ikke kan holde det ud, er der andre steder i kommunen, man kan tage hen.
- Vi har masser af steder, hvor man kan finde ro i Gribskov.
Vi har store skove og søer, hvor der også er ro i uge 29.
Men i vores sommerbyer må man altså regne med, at vi er inde i en periode, hvor der er mange aktiviteter, siger Anders Gerner Frost.
Han er overbevist om, at der er et fåtal af beboerne, der er kritiske.
Han peger blandt andet på, at der hvert år er 3-400 lokale, der melder sig som frivillige til Musik i Lejet.
Så der er ingen planer om at skrue ned for musikken.
- Musik i Lejet foregår tre dage i uge 29, og det bliver der ikke lavet om på.
Ikke på min vagt, siger Anders Gerner Frost.
FacebookTwitterKopier linkEmner:Anders Gerner Frost (politiker)|Musik i Lejet|Tisvilde|Helsinge|Bolig




https://www.dr.dk/sporten/fodbold/superliga/den-svaereste-saeson-nogensinde-nedrykningskandidater-goer-status

SuperligaDen sværeste sæson nogensinde?
Nedrykningskandidater gør statusHele tre klubber rykker ned i 1.
division i den kommende Superligasæson.
Vejle Boldklub var et af de hold, der måtte vinke farvel til Superligaen i sidste sæson.
Af Helena Melin12.
juli 2019 kl.
16.
01Bemærk: artiklen er mere end 30 dage gammelLæs opDe krydser alle sammen fingre for, at det ikke bliver dem.
Strukturen fra sæson 2020/2021Fra sæsonen 2020/2021-sæsonen skal der igen være 12 hold i Superligaen.
Derfor bliver den kommende sæson en overgangssæson med tre nedrykkere og blot en enkelt oprykker fra 1.
division.
Fra 2020/2021 vil der være 22 runder i grundspillet.
Alle hold møder hinanden ude og hjemme.
Efter 22 runders grundspil spiller top 6 et mesterskabsspil helt som i dag.
Nummer 7-12 mødes ude og hjemme i et kvalifikationsspil.
Nummer 11 og 12 rykker ned.
Vinderen af kvalifikationsspillet skal møde nr.
3, 4 eller 5 i mesterskabsspillet om den sidste plads i Europa.
Kilde: DivisionsforeningenI den kommende Superligasæson skal der findes hele tre nedrykkere.
Et enkelt hold rykker op fra 1.
division, så der fra 2020/2021-sæsonen igen vil være 12 hold at finde i Superligaen.
- Vores altoverskyggende mål er at undgå nedrykning, siger cheftræner i SønderjyskE Glen Riddersholm.
I sidste sæson indtog SønderjyskE sammen med AC Horsens, Vendsyssel FF, Hobro IK og Vejle Boldklub de fem nederste pladser.
Vejle og Vendsyssel rykkede ned i 1.
division, og Silkeborg IF og Lyngby BK rykkede den anden vej.
Læs også:OVERBLIK Forstå regelændringerne i SuperligaenFor mange af holdene er det en svær sæson, de går i møde.
Hvordan har de tænkt sig at håndtere, at risikoen for at rykke ned bliver større?
Og hvordan vil de sørge for at undgå, at det bliver dem, der ender under stregen?
DR Sporten har talt med cheftrænerne fra de to oprykkerhold samt cheftrænerne fra de tre dårligst placerede hold (foruden nedrykkerne) i sidste sæson.
Glen Riddersholm: Vi kender vores plads i hierarkietGlen Riddersholm har stået i spidsen for SønderjyskE siden februar.
SønderjyskE har været en del af nedrykningsspillet de seneste to sæsoner, og cheftræner Glen Riddersholm fortæller, at det allervigtigste for klubben er at sikre, at der fortsat er et Superligamandskab i Haderslev i 2020/2021-sæsonen.
- Vi ved godt, at vi skal kæmpe for at præstere.
Vi kender vores plads i hierarkiet, siger han.
For SønderjyskE kommer det ikke til at gøre en stor forskel, at der skal findes tre nedrykkere i den kommende sæson.
- Det er en præmis, som vi tager til efterretning.
Vi har informeret spillerne om den nye struktur, men det er ikke sådan, at vi går rundt og er bange for at rykke ned.
Vi tror på vores projekt.
- De økonomiske konsekvenser ved at rykke ud af Superligaen vil altid være sindssygt store – ligegyldigt om der er to eller tre hold, der rykker ned, siger han.
Klubben har i løbet af sommeren hentet rutinerede Superligakræfter i form af Rilwan Hassan og Mads Albæk.
Begge er blevet hentet på en fri transfer, og det er noget, Riddersholm er glad for.
- Vi skal ikke investere over evner på grund af denne sæson, siger han.
Bo Henriksen: Vi ved, hvad det kræver at overleveBo Henriksen og AC Horsens endte overraskende i top seks i sæsonen 2017/2018.
Sidste sæson blev det til en 11.
plads.
Heller ikke AC Horsens er uvant med nedrykningsspillet, og holdets cheftræner Bo Henriksen mener, at det kan vise sig at blive en fordel for holdet.
- Vi har kæmpet de seneste år for at undgå de her placeringer, og vi har været gode til at løse nedrykningsspillet.
Vi ved, hvad det kræver, og vi er ikke rykket ned, siger han.
Han mener ikke, at den kommende sæson nødvendigvis bliver hårdere, fordi det er sikkert, at der skal findes tre nedrykkere.
- Man kan se det på den måde, at i den kommende sæson skal du være i top 11 for at blive i Superligaen.
Næste sæson skal du være i top 10, siger han.
Ifølge Bo Henriksen gør den nye struktur ikke, at der er større grund til at bekymre sig på AC Horsens’ vegne.
- Vi ved, at det bliver en vanskelig sæson, men det har de foregående sæsoner også været.
Vi bliver tippet til at rykke ned hver eneste sæson.
Vi gider ikke rigtigt at gå op i, hvad folk tænker og skriver, siger han.
Christian Nielsen: Det bliver sværtDet er første gang, Christian Nielsen skal være cheftræner for en Superligaklub.
Han havde stået i spidsen i et halvt år, da klubben rykkede op.
Lyngby BK er en af oprykkerklubberne, og cheftræner Christian Nielsen fortæller, at den i forvejen udfordrende opgave bliver endnu sværere på grund af de nye omstændigheder.
- Det bliver en svær sæson at komme op til, fordi vi ved, at der er tre hold, der rykker ned.
Men vi er glade for, at vi skal være en del af det.
Vi kom med på yderste mandat, men vi vil kæmpe for at blive i Superligaen, siger han.
Lyngby endte på en tredjeplads i 1.
division sidste sæson og sikrede sig oprykningen ved at slå Superligaholdet Vendsyssel FF over to playoffkampe.
Playoffkampe, som nu bliver afskaffet.
Superligaklubberne får på den måde ikke en ekstra chance for at sikre sig overlevelse.
Tidligere kunne man i teorien tabe alle grundspillets 26 kampe og alligevel sikre sig overlevelse.
- Man kunne som klub indstille sig på de her vigtige playoffkampe og måske spare nogle spillere, fordi de kampe er så vigtige.
Man kunne godt spekulere i at satse på at præstere i de kampe frem for kampene op til.
Det kan man ikke længere.
De første point er lige så vigtige som de sidste nu, siger han.
Selvom cheftræneren er indstillet på, at det kommer til at holde hårdt for hans klub, er han ikke fristet til at tage spenderbukserne på og købe nogle spillere, som kan levere med det samme.
- Vi bliver ikke forført af, at det er vigtigt at overleve her og nu.
Vi kommer ikke til at investere på baggrund af det.
Vi har lagt en strategi, hvor vi blandt andet vil fokusere på at avle egne talenter, siger han.
Peter Sørensen: Det handler altid om overlevelsePeter Sørensen har tidligere været cheftræner i blandt andet AGF, FC Fredericia og Silkeborg IF.
Hobro var det hold, der fik næstfærrest point i grundspillet i sidste sæson, men holdet formåede alligevel at sikre sig endnu en sæson i Superligaen.
En bedrift, som fortsat er klubbens målsætning i den kommende sæson.
- For os handler det altid om at blive i Superligaen.
Vi kommer nok til at finde os selv i det felt, der kæmper for at undgå nedrykning, men det ændrer ikke nævneværdigt på vores tilgang.
Vi er bevidste om vores plads i hierarkiet, siger han.
Hobro sikrede overlevelsen ved at slå Viborg FF over to playoffkampe.
En redningsplanke, der ikke vil være mulig fra den kommende sæson.
Men det er ikke noget, der holder Peter Sørensen vågen om natten.
- Der er en mening i, at det er de dårligste hold over hele sæsonen, der rykker ud.
Der kommer ikke til at være den samme spænding og underholdningsværdi i det nye system, men til gengæld synes jeg, at den sportslige værdi er forhøjet, siger han.
Han forventer ikke, at den kommende sæson vil blive synderligt anderledes for Hobro.
- Vi har haft det hårdt i alle sæsonerne, siger han.
Kent Nielsen: Oprykkere har i forvejen fokus på overlevelseKent Nielsen blev offentliggjort som ny cheftræner i Silkeborg IF i august 2018, men tiltrådte først stillingen den 1.
juni grundet en ankeloperation.
Hos oprykkerne fra Silkeborg IF er man forberedt på en hård kamp.
Men det er ikke noget nyt, fortæller cheftræner Kent Nielsen.
- For oprykkere som os gør det ikke en så stor forskel, om to eller tre hold rykker ned.
Vi har i forvejen så meget fokus på at komme igennem, siger han.
Hvis det skal lykkes for silkeborgenserne at trække frinummer, kræver det mere end bare målrettethed.
- Topholdene har den luksus, at de kan vinde kampe, selvom de ikke spiller godt.
Vi skal være tæt på topniveau konstant, og vi skal være meget effektive, siger han.
Selvom Kent Nielsen krydser fingre for den kommende sæson, er han klar over, hvordan oddsene for holdet ser ud.
- Vi ved, at det vil være en større overraskelse, hvis vi bliver i Superligaen, end hvis vi rykker ned, siger han.
Sådan her så det ud, da Vejle rykkede ud af Superligaen sidste sæson:Årets udgave af Superligaen begynder fredag aften klokken 19.
Her tager FC Midtjylland imod Esbjerg fB.
FacebookTwitterKopier linkEmner:Glen Riddersholm (fodboldtræner)|Kent Nielsen (fodboldtræner)|SønderjyskE|Fodbold|Hobro




https://www.dr.dk/nyheder/penge/forvaltningsekspert-om-atea-dom-klart-signal-i-meget-grov-sag

PengeForvaltningsekspert om Atea-dom: Klart signal i meget grov sagLandsretten har slået fast, at gaver mellem offentligt og privat ansatte er strengt forbudt, siger Sten Bønsing.
Atea blev som juridisk person dømt i sagen i byretten i Glostrup for et år siden og valgte at betale en bøde på 10 millioner kroner.
Af Oliver Batchelor12.
juli 2019 kl.
13.
08Bemærk: artiklen er mere end 30 dage gammelLæs opØstre Landsret har med fængselsstraffe til fem tidligere chefer hos it-leverandøren Atea og Region Sjælland sendt et klar signal om, at bestikkelse bliver straffet hårdt.
Landsret skærper tre ud af fem Atea-dommeDen tidligere it-driftschef i Region Sjælland, Rene Clausen, har fået forlænget sin fængselsstraf fra halvandet år til to års ubetinget fængsel.
Den tidligere salgschef hos Atea Danmark, Per Juul Andersen, har fået forlænget sin fængselsstraf fra et år til et år og tre måneders fængsel.
Derudover er en tidligere it-udviklingschef i Region Sjælland blevet idømt fire måneders betinget fængsel - en skærpelse i forhold til de 40 dages fængsel, han fik i byretten.
To tidligere chefer i Atea er blevet idømt mildere straffe på henholdsvis tre og seks måneders betinget fængsel og skal desuden aftjene mellem 100 og 120 timers samfundstjeneste.
De dømte skal desuden betale erstatninger for 840.
000 kroner til Region Sjælland.
Sådan lyder vurderingen fra Sten Bønsing, der er professor i forvaltningsret ved Aalborg Universitet, efter dommen i den såkaldte hovedsag i Atea-sagskomplekset.
Tre af de dømte fik skærpet deres straffe i forhold til dommen i byretten i Glostrup sidste år, mens to andre fik mildere domme i landsretten.
- Det er en meget høj straf, der bliver idømt.
Der er tale om en skærpelse af byrettens dom.
Og til det skal også siges, at det er, fordi det er en meget grov sag.
Så derfor er det berettiget, at der sker en betydelig domfældelse.
Læs også:Landsretten skærper domme i Atea-bestikkelsessagEn af de groveste sager nogensindeSagen er blevet kaldt for danmarkshistoriens største bestikkelsessag og omfatter gaver og begunstigelser fra Atea til medarbejdere i Region Sjælland mellem 2012 og 2015.
I den periode købte regionen udstyr for næsten 700 millioner kroner fra Atea, der er en af de største it-leverandører til det offentlige Danmark.
1,5 procent af pengene fra leverancer af it-udstyr blev overført til en konto, som finansierede en række rejser og dyre middage for de ledende medarbejdere i regionen.
- Det her er en af de groveste sager, vi har set nogensinde, når det handler om bestikkelse, siger Sten Bønsing.
Sten Bønsing, professor i forvaltningsret ved Aalborg Universitet, siger, at landsretten har slået det helt fast, at gavegiveri, sådan som det er normalt i den private sektor, er forbudt i det offentlige.
Landsret tænder advarselslampeAtea-sagenAtea-sagen er blevet kaldt danmarkshistoriens største bestikkelsessag.
Der er tale om et sagskompleks med en årelang retsproces, som omfatter it-leverandørens gaver og rabatter til offentligt ansatte.
Efter en politiaktion i 2015 blev en lang række offentligt ansatte sigtet for at have modtaget store rabatter på elektronik som ipads, computere og mobiltelefoner - 20 endte med at blive dømt.
Sagen mod de syv ledende medarbejdere har sit omdrejningspunkt omkring en hemmelig konto hos Region Sjælland, hvor der blev overført over 50 millioner kroner i forbindelse med it-leverancer til regionen for knap 700 millioner kroner.
Pengene fra 'Konto 2840' blev brugt til at betale gourmetmiddage, gaver og dyre luksusrejser.
Blandt andet er det kommet frem, at flere af de dømte brugte 400.
000 kroner på en rejse til Dubai i 2014 med Formel 1-grandprixet i Abu Dhabi som en af oplevelserne.
Han mener, at dommen først og fremmest tydeliggør for offentligt ansatte, at de under ingen omstændigheder må modtage gaver og begunstigelser fra private virksomheder.
- Samtidig sender landsretten et signal om, at der vil blive slået hårdt ned, hvis man overtræder reglerne.
Omvendt er der også tale om en advarsel til erhvervslivet om, at der gælder særlige regler, når der er tale om samarbejde med det offentlige.
- Det er normal adfærd i den private sektor, at man giver gaver og inviterer hinanden til arrangementer, men det er absolut 'nogo', når vi har med det offentlige at gøre.
Det er blevet slået fast i dag.
Forsvareren for tidligere it-driftschef i Region Sjælland, Rene Clausen, der fik skærpet sin straf til to års fængsel, siger til DR Nyheder, at han sammen med sin klient nu vil overveje at ansøge om at indbringe sagen for Højesteret.
FacebookTwitterKopier linkEmner:Sten Bønsing (forsker)|Atea|Region Sjælland|Sjælland|Erhverv




https://www.dr.dk/nyheder/indland/politiet-tilbageholder-unge-drenge-bombetrusler-det-far-et-efterspil

IndlandPolitiet tilbageholder unge drenge for bombetrusler: 'Det får et efterspil'Drengene indtelefonerede trusler til tankstationer og restauranter.
Flere politikredse arbejdede fredag sammen om at finde frem til fire unge drenge.
(Arkivfoto).
12.
juli 2019 kl.
15.
52Bemærk: artiklen er mere end 30 dage gammelLæs opFredag eftermiddag har politiet tilbageholdt en gruppe drenge i alderen 11 til 14 år.
Det skriver Københavns Vestegns Politi i en pressemeddelelse.
Drengene er mistænkt for at have indtelefoneret bombetrusler mod en række tankstationer og restauranter i Midt- og Vestsjælland, Nordsjælland og på Københavns Vestegn.
- Politiet tager bombetrusler meget alvorligt, og selv om der angiveligt var tale om telefonfis, så kommer der et efterspil på denne sag.
Advarsel til andre- Jeg håber, at dette er en advarsel til andre unge, der kunne få samme dumme idé, siger vicepolitiinspektør Kim Erik Hansen i pressemeddelelsen.
Flere politikredse samarbejdede om at lokalisere drengene, der blev anholdt i Greve-området.
Det er politiets umiddelbare vurdering, at der er tale om "alvorlige drengestreger".
De sociale myndigheder er kontaktet i sagen, da drengene er så unge, at de er under den kriminelle lavalder.
/ritzau/FacebookTwitterKopier linkEmner:Sjælland|Københavns Vestegns Politi|Politi|Kriminalitet|Greve




https://www.dr.dk/nyheder/udland/frygter-gentagelse-af-katrina-katastrofe-trump-indforer-nodretstilstand-i-louisiana

UdlandFrygter gentagelse af Katrina-katastrofe: Trump indfører nødretstilstand i LouisianaMyndigheder frygter, at uvejr kan blive så kraftigt som orkanen Katrina i 2005.
Indbyggerne forbereder sig.
Flere steder i New Orleans bliver lukket ned af frygt for massive vandmængder.
12.
juli 2019 kl.
14.
18Bemærk: artiklen er mere end 30 dage gammelLæs opUSA's præsident, Donald Trump, har erklæret nødretstilstand i den sydlige delstat Louisiana, som fredag ventes at blive ramt af den tropiske storm Barry.
Det oplyser Det Hvide Hus.
Myndighederne frygter, at uvejret kan blive så kraftigt som orkanen Katrina i 2005, og erklæringen fra præsidenten frigør penge og ressourcer til en truende katastrofe.
I New Orleans og andre kystbyer i Louisiana forbereder indbyggerne sig på voldsomme vindstød, ekstreme nedbørsmængder og mulig oversvømmelse.
Det rapporterer USA's nationale orkancenter, NHC.
Rammer dele af byenCentret rapporterer, at stormen er taget til i styrke og er tæt på 22,5 meter per sekund.
Ifølge NHC vil Barry kunne medføre livstruende oversvømmelser ved kysten og i flodområder.
Der ventes regnmængder på op mod en halv meter i dele af delstaten.
Orkanen Katrina fra 2005 er den mest ødelæggende i amerikansk historie.
Store områder blev oversvømmet.
Mindst 1200 mennesker omkom, hovedsageligt i New Orleans.
Katastrofen medførte, at 75 procent af New Orleans stod under vand.
Uvejret fredag ventes imidlertid ikke at ramme New Orleans direkte, men storbyens vestlige kant.
Mississippi-floden står allerede højt i New Orleans.
Frygter ekstreme regnmægderBorgmesteren i New Orleans, LaToya Cantrell, siger, at myndighederne ikke har givet ordre til evakueringer, men han understreger, at voldsom nedbør vil kunne medføre et sammenbrud i pumper, som skal holde gaderne i den lavtliggende by frie for vand.
Louisianas guvernør, John Bel Edwards, advarer om, at situationen kan blive meget alvorlig:- Desto flere oplysninger vi får, desto mere frygter vi at stå over for ekstreme regnmængder.
Flere indbyggere i New Orleans, der har katastrofen i 2005 i klar erindring, siger, at de ikke tør nogen chancer.
- Vi er på vej væk.
Det er floden, som bekymrer os mest, siger Betsey Hazard, som sammen med sin mand og to små børn bor tæt op ad Mississippi.
- De siger, at floden ikke går over sine bredder, men vi har en på fem år og en på ti måneder, siger hun.
/ritzau/ReutersFacebookTwitterKopier linkEmner:Donald Trump (politiker)|USA|New Orleans|Vejret|Ulykker




https://www.dr.dk/nyheder/kultur/jesper-binzer-om-metallica-cover-det-var-mega-fedt

KulturJesper Binzer om Metallica-cover: 'Det var mega fedt'Metallica spillede D-A-D's klassiker 'Sleeping my day away' i Parken i aftes.
Metallica spillede deres egen version af D-A-D-klassikeren 'Sleeping my day away' ved koncerten i Parken i aftes.
Af Nynne Hein Møller12.
juli 2019 kl.
14.
16Bemærk: artiklen er mere end 30 dage gammelLæs opDet var ikke bare kæmpe klassikere som'Nothing else matters' og 'Enter Sandman', der bragede ud til Parkens publikum, da rocklegenderne Metallica i aftes gav koncert i København.
Også D-A-D-nummeret 'Sleeping my day away' blev der plads til.
Det amerikanske band har nemlig for vane at spille et covernummer fra et lokalt band i de lande, de spiller koncerter i.
Og valget faldt altså på det måske største og mest kendte D-A-D-nummer, 'Sleeping my day away', fra 1989.
Se video fra Metallica, der spiller D-A-D her.
Forsanger Jesper Binzer og resten af D-A-D spillede selv koncert i Kristianssand i Norge i går aftes og fik hurtigt meldinger om, at deres klassiker havde fået kærlig behandling fra Metallica.
- Det var mega fedt.
Vores telefoner var ved at sprænge i luften, da vi gik af scenen i Kristianssand, siger Binzer.
Forsanger i Metallica, James Hetfield, til koncerten i Parken torsdag aften.
'Metallica er en del af vores DNA'Jesper Binzer og resten af D-A-D har selv hilst på Metallicas danske trommeslager, Lars Ulrich, flere gange, men har ikke noget tæt personligt forhold til ham eller resten af bandet.
Metallicas danske trommeslager, Lars Ulrich, på scenen i Parken i går.
Til gengæld er der ingen tvivl om Metallicas musikalske betydning for D-A-D:- Masser af respekt til dem og hatten af for deres arbejdsetik.
Mange af deres numre er en del af vores dna, siger Jesper Binzer.
Læs også:Unge hjemløse i Herning får uventet hjælp fra Metallica: 'Vi er helt oppe at ringe'Husk koda-pengene!
Da Metallica i marts 2018 spillede koncert i Jyske Bank Boxen i Herning, spillede de et cover af Gasolins hit 'Rabalderstræde'.
Men Jesper Binzer er glad for, at metalkongerne nu har skævet til andre danske hitmagere:- Godt de ikke tog Gasolin igen, og at de er kommet lidt videre, griner han.
Der blev flashet masser af djævletegn blandt publikum til koncerten i Parken.
Faktisk har D-A-D aldrig selv spillet i Parken, og det var derfor ifølge Jesper Binzer allerførste gang, at 'Sleeping my day away' kunne høres på nationalstadionet.
- Nu skal Lars Ulrich bare huske at udfylde Koda-rettighederne ordentligt, lyder det med glimt i øjet fra Binzer.
FacebookTwitterKopier linkEmner:D.
A.
D.
|Metallica|København|Pop og rock|Jesper Binzer (musiker)




https://www.dr.dk/sporten/fodbold/superliga/rundt-om-superligaen-tilskuere-teenagere-og-tidlige-maal

SuperligaRundt om Superligaen: Tilskuere, teenagere og tidlige målRobert Skov slog rekord, men hvilke tal fra sidste sæson er ellers interessante?
Der var mange grunde til at juble for Robert Skov i sidste sæson.
Af Helena Melin12.
juli 2019 kl.
14.
21Bemærk: artiklen er mere end 30 dage gammelLæs opRobert Skov stjal alle overskrifter og blev sidste sæsons helt store historie, da FCK-spilleren med 29 mål blev den mest scorende i en enkelt sæson i Superligaen nogensinde.
Men Skovs rekordsæson er ikke det eneste spændende fra sidste sæsons Superliga.
I anledning af, at 2019/2020 sæsonen skydes i gang fredag aften, har vi taget et kig på nogle af de bemærkelsesværdige tal og statisikker fra sidste sæson.
6.
581Så mange tilskuere var der i gennemsnit til en Superligakamp i sidste sæson.
Det er en stigning på 11,9 procent i forhold til den foregående sæson.
24Carlo Holse nåede både at få krammere af FCK-træner Ståle Solbakken og her EfB-træner John Lammers.
Så mange Superligakampe spillede Carlo Holse i sidste sæson.
Ti for mesterholdet fra FC København og 14 for bronzevinderne Esbjerg fb.
Det var nok til at sikre ham to medaljer i en enkelt Superligasæson - som den tiende spiller i historien.
6Så mange gange scorede Robert Skov to eller flere mål i en Superligakamp i sidste sæson.
65Dame N'Doye er den mest scorende spiller for FC København nogensinde.
Så mange mål mangler Dame N’Doye at score i Superligaen, hvis han skal overgå Morten Duncan Rasmussens 145 Superligamål.
Senegaleseren er den aktive Superligaspiller, der har scoret flest mål, men der er altså et langt stykke op til Duncans rekord.
950Så mange kort blev uddelt i sidste sæson.
907 gule og 43 røde.
Det giver et gennemsnit på 3,86 kort per kamp – det højeste antal nogensinde.
15AGF'erne havde svært ved at holde styr på Tiémoko Konaté (Foto: CLAUS BJØRN LARSEN © photobyclausbjoern.
com)Så mange sekunder gik der i kampen mellem Vendsyssel og AGF i marts, før Tiémoko Konaté havde sparket nordjyderne i front.
Det er det tredjehurtigste mål i Superligaens historie.
3.
240Så mange Superligaminutter spillede Randers FCs målmand Patrik Carlgren i sidste sæsons 36 kampe.
Han er den eneste, der spillede samtlige minutter i løbet af sæsonen.
1519-årige Andreas Skov Olsen var en af de teenagere, der for alvor markerede sig for FC Nordsjælland i sidste sæson.
Han scorede 22 gange.
Så mange teenagere repræsenterede FC Nordsjælland i sidste sæson.
Til sammen spillede de i 222 kampe.
1616 år og 98 dage.
Så gammel var OB's Gustav Grubbe, da han blev skiftet ind mod FC Midtjylland den 5.
maj.
Det gør ham til den fjerdeyngste spiller i Superligaens historie.
73Så mange minutter gik der mellem hver gang, Robert Skov var involveret i et mål enten ved selv at score eller levere en assist149Så mange udlændinge spillede i Superligaen i sidste sæson.
Det er det højeste antal nogensinde.
Den nye Superligasæson bliver sparket i gang klokken 19 fredag aften, når sølvvinderne fra FC Midtjylland tager imod bronzevinderne fra Esbjerg fB.
Kilde: SuperstatsFacebookTwitterKopier linkEmner:FC Midtjylland|Fodbold|FC København|Robert Skov (fodboldspiller)|Jylland




https://www.dr.dk/nyheder/udland/tjernobyls-kaempe-kuppel-indviet

UdlandTjernobyls kæmpe-kuppel indvietUkraine vil lokke flere turister til området, der blev ramt af historiens værste atomkraftulykke.
© ScanpixAf Nynne Hein Møller12.
juli 2019 kl.
13.
00Læs opNatten til lørdag den 26.
april 1986 indtraf det, som stadig i dag betegnes som verdens største atomkraftulykke, da en reaktor i Tjernobyl-værket i Ukraine eksploderede.
Omkring 300.
000 mennesker blev tvunget væk fra deres hjem, og millioner af mennesker blev udsat for radioaktiv stråling.
Hvor mange, der døde, bliver stadig diskuteret heftigt.
Ifølge officielle tal omkom 31 mennesker ved selve eksplosionen på atomkraftværket, men det anslås af blandt andet Greenpeace, at flere hundredetusinde kan være døde som følge af det radioaktive nedfald.
Sådan så det ud ved Tjernobyl-atomkraftværket umiddelbart efter katastrofen den 26.
april 1986.
Netop nu er mange optaget af atomulykken på grund af HBO's miniserie "Chernobyl", hvilket betyder, at turister strømmer til området.
Og fremover skal Tjernobyl lokke endnu flere turister til, hvis det står til Ukraines præsident, Volodymyr Zelenskyy.
Ukraines præsident, Volodymyr Zelenskiy, til ceremonien ved Tjernobyl, hvor den nye kuppel over den ødelagte reaktor blev indviet.
Præsidenten håber, at endnu flere turister vil lægge vejen forbi området, der for 33 år siden blev ramt af verdens største atomkatastrofe.
Han har underskrevet et dekret, der blandt andet indeholder planer om nye stier, ophævelse af forbuddet mod at filme og forbedret mobildækning i området.
- Tjernobyl har været en negativ del af Ukraines "brand".
Nu skal det ændres.
Vi skal vise dette sted til verden: til videnskabsfolk, økologer, historikere og turister, sagde Volodymyr Zelenskyy, da han underskrev dekretet onsdag.
Kæmpe-kuppel indvietSamtidig er den gigantiske kuppel, som indkapsler den ødelagte reaktor på atomkraftværket, blevet indviet.
Kuplen beskrives som den største flytbare struktur, der nogensinde er bygget.
Den kæmpemæssige metalkuppel indkapsler resterne af reaktor nummer 4, som eksploderede ved katastrofen i 1986.
Kuplen har faktisk stået færdig siden 2016, men blev først indviet i denne uge.
Den skal forhindre, at radioaktiv stråling gennem det kommende århundrede skal sive ud af atomkraftværket.
Ved ulykken blev der udløst mere end 400 gange så meget radioaktiv forurening som ved atombomben over Hiroshima i 1945.
Journalister og embedsfolk besøger den kæmpemæssige kuppel.
Den gigantiske metalkonstruktion har navnet New Safe Confinement og har kostet 1,5 milliarder euro at opføre.
Den er 275 meter bred og 108 meter høj.
Med den størrelse betyder det, at Notre Dame-katedralen i Paris ville kunne dækkes af kuplen.
Og med en vægt på 36.
000 ton er den tungere end Eiffeltårnet.
Det er det franske selskab Novarka, der har stået for udførelsen af metalkonstruktionen.
Læs også:Katastrofen der varede 30 årFacebookTwitterKopier linkEmner:Ukraine|Atomkraft|Tjernobyl|Ulykker|HBO




https://www.dr.dk/sporten/svoemning/kammeradvokaten-skal-staa-uvildig-undersoegelse-i-svoemmesag

Spiseforstyrrelser i elitesportSe temaSvømningKammeradvokaten skal stå for uvildig undersøgelse i svømmesagDIF og Team Danmark vil til bunds i sagerne om elitesvømmeres mistrivsel.
Den kommende uvildige undersøgelse ventes afsluttet ved udgangen af november.
Af Arnela Muminovic12.
juli 2019 kl.
12.
23 | opdateret 12.
juli 2019 kl.
14.
07Bemærk: artiklen er mere end 30 dage gammelLæs opPå baggrund af forårets beretninger om mistrivsel blandt landsholdssvømmere har DIF (Danmarks Idrætsforbund) og Team Danmark sat hårdt ind på at få belyst forholdene.
Det sker gennem en uvildig undersøgelse.
Det er nu besluttet, at det bliver Kammeradvokaten, der får opgaven med at stå for undersøgelsen, hvor op mod 700 elitesvømmere skal spørges til de forhold, de har oplevet.
DIF og Team Danmark besluttede i maj måned i samråd med Kulturministeriet at sætte arbejdet med et kommissorium for undersøgelsen i gang.
Dén del er nu afsluttet, og med valget af Kammeradvokaten går undersøgelsen nu ind i næste fase.
- Vi ser med meget stor alvor på de sager, der har været fremme i pressen i løbet af foråret, og vi ønsker at få undersøgt forholdene til bunds af hensyn til alle de involverede.
Med valget af Kammeradvokaten bliver undersøgelsen formelt sat i gang.
- Vi giver nu undersøgerne arbejdsro og afventer undersøgelsens konklusioner, lyder det i en fælles udtalelse fra DIF og Team Danmark.
Den uvildige undersøgelse ventes afsluttet ved udgangen af november.
Udmeldingen kommer i kølvandet på, at der de seneste mange uger er blevet sat fokus på de træningsmetoder, der blev praktiseret på Det Nationale Træningscenter og landsholdet i svømning i årene mellem 2003 og 2013.
DR1-dokumentaren ”Svømmestjerner - Under overfladen” blev sendt i april i år, og den viser, hvordan en træningskultur med offentlige vejninger og nedladende kommentarer fra landstrænere har fået store fysiske og psykiske konsekvenser for en række danske svømmere, og det har blandt andet ført til spiseforstyrrelser, depression og angst for flere af de tidligere svømmere.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Dansk Svømmeunion har på den ene side undskyldt og beklaget, men har samtidig fastholdt, at unionens egen research viser, at der ikke fandt offentlige vejninger sted mellem 2005 og 2008 under landstræneren Mark Regan, efter at nye retningslinjer i 2005 dikterede, at vejninger skulle ske i aflukkede lokaler.
Unionen siger også, at den stoppede de offentlige vejninger, efter at den blev gjort opmærksom på, at den tidligere landstræner Paulus Wildeboer i 2010 fortsat lavede offentlige vejninger.
Det er en række tidligere svømmere også uenige med svømmeunionen i.
Kulturminister Joy Mogensen hilser undersøgelsen velkommen:- Det er godt, at vi nu får en uvildig undersøgelse af forholdene for de danske elitesvømmere.
Jeg forventer, at undersøgelsen giver offentligheden et samlet billede af, hvad der er sket i dansk svømning de seneste årtier, og hvad de danske svømmere har oplevet.
- Der skal ikke herske tvivl om, at det her er en meget alvorlig sag, som DR’s dokumentar bragte frem i lyset, og derfor ser jeg frem til, at vi med undersøgelsen nu kan få forholdene grundigt belyst, skriver hun i en mail til DR Sporten.
/RitzauFacebookTwitterKopier linkEmner:Danmarks Idrætsforbund|Joy Mogensen (politiker)|Team Danmark|Svømmesport|Idrætspolitik




https://www.dr.dk/sporten/fodbold/frankrig/dyreste-danske-fodboldspiller-nogensinde-joachim-andersen-skifter-til-lyon

FrankrigDyreste danske fodboldspiller nogensinde: Joachim Andersen skifter til LyonDen franske storklub Lyon byder forsvarsspilleren velkommen.
Danskeren får en kontrakt til 2024.
Joachim Andersen skifter fra Sampdoria til Lyon.
12.
juli 2019 kl.
12.
44Bemærk: artiklen er mere end 30 dage gammelLæs opFodboldspilleren Joachim Andersen skifter fra italienske Sampdoria til franske Lyon.
Aftalen løber frem til 2024 og kan angiveligt blive den største handel med en dansk spiller nogensinde.
Lyon bekræfter skiftet på Twitter, hvor klubben i en kort video byder velkommen til danskeren.
Han er i videoen iført en Lyon-trøje med tallet 2024 på ryggen.
- Det er nok den største dag indtil videre i min karriere.
Jeg kommer til at spille for en kæmpe klub, så det er mega fedt, siger han til TV2 Sport.
- Lyon har vist, at de virkelig ville have mig.
Det er jeg glad for, og nu glæder jeg mig til at komme i gang og vise alle klubbens fantastiske fans, hvorfor klubben ville have mig, siger Joachim Andersen.
© ScanpixTop 10 over dyreste danske fodboldspillere1.
Joachim Andersen fra Sampdoria til Lyon – 225 millioner kroner2.
Jannik Vestergaard fra Borussia Mönchengladbach til Southampton – 190 millioner kroner3.
Thomas Delaney fra Werder Bremen til Borussia Dortmund – 150 millioner4.
Pierre Emile Højbjerg fra Bayern München til Southampton – 111 millioner kroner5.
Christian Eriksen fra Ajax til Tottenham – 100 millioner kroner6.
Simon Kjær fra Fenerbache til Sevilla – 93 millioner kroner7.
Jannik Vestergaard fra Werder Bremen til Borussia Mönchengladbach – cirka 93 millioner kroner8.
Simon Kjær fra Palermo til Wolfsburg – 90 millioner kroner9.
Jesper Grønkjær fra Ajax til Chelsea – 88 millioner kroner10.
Martin Braithwaite fra Toulouse til Middlesbrough – 84 millioner kronerLyon blev nummer tre i den franske liga i sidste sæson, så Joachim Andersen kan se frem til at spille med i Champions League.
For to år siden kom forsvarsspilleren til Sampdoria fra hollandske Twente.
23-årige Joachim Andersen bliver muligvis den dyreste danske fodboldspiller, der er blevet handlet.
Ifølge italienske medier sagde Sampdorias præsident, Massimo Ferrero, i sidste uge, at danskeren kostede 24 millioner euro plus 6 millioner euro i mulige bonusser.
Det svarer til henholdsvis 179 millioner kroner og 45 millioner kroner, altså i alt op mod 224 millioner kroner.
Jannik Vestergaard blev sidste år den hidtil dyreste dansker, da han blev solgt fra tyske Borussia Mönchengladbach til engelske Southampton.
Ved den lejlighed sagde forsvarsspilleren selv til B.
T.
, at han kostede 25 millioner euro, hvilket svarede til tæt på 190 millioner kroner.
Joachim Andersen har endnu ikke spillet for Danmarks A-landshold.
For nylig skulle han have været med U21-landsholdet til EM, men en skade forhindrede det.
Allerede i 2013 tog han fra FC Midtjylland til Twente, inden turen fire år senere altså gik til Italien.
/ritzau/FacebookTwitterKopier linkEmner:Jannik Vestergaard (fodboldspiller)|Fodbold|Lyon|Italien|FC Midtjylland




https://www.dr.dk/nyheder/penge/metro-direktoer-efter-569-ulykker-vil-nu-give-boeder-til-firmaer-med-daarligt

PengeMetro-direktør efter 569 ulykker: Vil nu give bøder til firmaer med dårligt arbejdsmiljøPå de nye projekter vil entreprenører få bøder eller bliver fyret, hvis de ikke sikrer sikkerheden.
Metroselskabets direktør Louise Høst har indført bøder til firmaer, der har for mange arbejdsulykker.
(© DR Nyheder.
)Af Klaus Buster Jensen12.
juli 2019 kl.
12.
00Bemærk: artiklen er mere end 30 dage gammelLæs opHistorien skal ikke gentage sig, og problemerne med arbejdsulykker på den ny metrolinje, Cityring, må ikke ske igen.
Derfor har det offentligt ejede Metroselskabet nu strammet sine kontrakter, så de fremover kan give bøder og fyre entreprenører, der har mange arbejdsulykker.
- Vi har lagt nogle meget hårde sanktioner ind, hvis vi ikke synes, entreprenørerne performer på det her område, fortæller direktør i Metroselskabet Louise Høst.
569 arbejdsulykker har ramt arbejderne, der har opført den ny metrolinje, Cityring, viser nye tal, som DR har fået aktindsigt i.
Det er 25 procent flere ulykker end Metroselskabets egen målsætning.
Læs også:569 arbejdsulykker på ny metro: Roberts arm mast under 1,5 ton betonklodsDet er alt for mange ulykker og viser, at der har været et dårligt arbejdsmiljø på byggeriet, konkluderer professor Peter Hasle fra Aalborg Universitet.
- Man har fokuseret på at arbejde hurtigt og ikke fokuseret på at styre arbejdsmiljøet, vurderer Peter Hasle.
Tidsfrister og forsinkelserHan peger på, at slappe kontrakter har medvirket til at forårsage de mange ulykker.
- Man havde nogle stærke krav i kontrakten om overholdelse af tidsplanen, som kunne give dagbøder til entreprenøren.
Men man havde ikke tilsvarende mulighed på arbejdsmiljøområdet.
Derfor fik entreprenøren et klart billede af, at det var tidsplanen, det handler om, mens arbejdsmiljøet var mindre vigtigt, forklarer Peter Hasle.
Den ny metrolinje skal åbne i september og er med en pris på 25 milliarder kroner det største anlægsbyggeri i Danmark i årtier.
Direktør i Metroselskabet Louise Høst afviser kritikken fra eksperten.
Er det rigtig, at jeres kontrakter har givet signal til entreprenørerne, at det er tidsfristerne, der var vigtigst, og ikke arbejdsmiljøet?
- Det tror jeg ikke.
Hvis man har en god sikkerhed, har man også en god performance i forhold til tidsfristerne.
Men det er klart, at når man ser tilbage, er der en masse, vi har ændret og gjort bedre undervejs, som jeg nu selvfølgelig ville ønske havde været der fra dag et, siger Louise Høst, direktør i Metroselskabet.
Påbud fra ArbejdstilsynetSiden byggeriets start har Arbejdstilsynet udstedt 1.
303 påbud, strakspåbud og forbud for farlige arbejdsforhold på byggeriet af metrolinjen Cityringen.
Arbejdstilsynet udsteder påbud, når der er for dårligt arbejdsmiljø og betydelig fare for medarbejderne.
Også antallet af påbud faldt markant de sidste to år af byggeriet.
Samlet set har der være over dobbelt så mange påbud på metrobyggeriet som gennemsnittet i branchen, viser beregninger af tal fra Arbejdstilsynet.
Kilde: Aktindsigt i data fra Arbejdstilsynet til DR.
De ny krav vil gælde på byggeriet af en ny metrolinje til Sydhavnen og til letbanen rundt om hovedstaden.
- Jeg synes ikke, man kan sige, at vores gamle kontrakter overså arbejdsmiljøet.
Vi havde det udgangspunkt, at hvis entreprenørerne levede op til den danske arbejdsmiljølovgivning, var det godt.
Men når det er sagt, så har vi jo ændret vores kontrakter på vores nye projekter, fordi vi faktisk selv synes, vi havde brug for nogle bedre redskaber, siger Louise Høst.
Færre ulykker på SydhavnsprojektetPå byggeriet af den næste metrolinje til Sydhavnen er der indtil nu blot sket to arbejdsulykker.
Det svarer til en ulykkesfrekvens i forhold til byggeriets størrelse på 4,5 ulykker per million arbejdstimer, hvilket er en fjerdedel af Cityringen.
Samtidig har Metroselskabet lavet en ny målsætning om arbejdsulykker.
Målet for byggeriet af Cityringen var, at ulykkesfrekvensen skulle være under 16 ulykker for hver million arbejdstimer.
Nu er målet, at der skal være nul arbejdsulykker.
Den næste metrolinje til Sydhavnen har haft langt færre arbejdsulykker, end der har været på metro Cityringen.
(© DR Nyheder.
)- Oprindeligt havde vi sat os en målsætning, som på det tidspunkt var en ambitiøs målsætning for branchen.
Men den har vi siden forladt, fordi vi simpelthen har det sådan, at der skal ikke være ulykker på vores projekter, siger Louise Høst.
Peter Hasle er uenig i, at målet om en ulykkesfrekvens på 16 på Cityringen var et ambitiøst mål.
Han påpeger, at der for eksempel på byggeriet af Øresundsbroen var færre ulykker.
- Metroselskabet startede med en målsætning, der ikke var særlig ambitiøs, og den havde man så problemer med at overholde, siger professoren.
Se video med Robert Hnatiuk, der fik sin arm i klemme under betonklods:Peter Hasle roser Metroselskabet for, at de nu strammer deres kontrakter, efter de havde svært ved at gribe ind overfor problemerne på Cityringen.
- Det var jo en fejl på den måde, at entreprenøren fik et billede af, at det, der var rigtigt vigtigt, var tidsplanerne, og arbejdsmiljøet ikke var vigtigt, mener han.
Femern risikerer samme problemerEksperten opfordrer transportministeren og politikerne i Folketinget til at tage ved lære af erfaringerne fra Cityringen, når de skal lave kontrakterne til anlægget af Femern-tunnellen mellem Lolland og Tyskland.
Ellers risikerer de ansatte på Danmarkshistoriens største byggeprojekt, at de også blive ramt af mange arbejdsulykker.
- Staten som bygherre på Femern skal jo sætte sig nogle klare ambitioner for arbejdsmiljøet.
Og staten skal give de nødvendige kontraktlige redskaber, så man kan gribe ind overfor arbejdsmiljøet, mener Peter Hasle.
FacebookTwitterKopier linkEmner:Metroselskabet|Arbejdsmiljø|Ulykker|Femern|København




https://www.dr.dk/nyheder/indland/en-person-er-fundet-indebraendt-i-et-hus-paa-falster

IndlandEn person er fundet indebrændt i et hus på FalsterEt hus ved Nykøbing Falster stod torsdag aften i flammer.
Nu er der fundet en død person i huset.
Politiet har fredag den 12.
juli 2019 afspærret et nedbrændt hus på Gavlhusvej i Nykøbing Falster og behandler det som et gerningssted.
(Foto: Presse-fotos.
dk © Scanpix)12.
juli 2019 kl.
12.
05 | opdateret 12.
juli 2019 kl.
12.
17Bemærk: artiklen er mere end 30 dage gammelLæs opEn person er fundet indebrændt i et hus i Taaderup, der ligger lige uden for Nykøbing Falster.
Det oplyser Sydsjællands og Lolland-Falsters Politi i en pressemeddelelse.
Politiet undersøger, om der ligger noget kriminelt bag.
Torsdag klokken 21.
49 modtog politiet en anmeldelse om, at der var brand i et hus på Gavlhusvej 21 i Taaderup.
Der er tale om en enkeltstående villa.
Natten til fredag har både politi og brandfolk været på adressen til brandslukning og bevogtning.
Det er tidligere meldt ud, at politiet betegner det udbrændte hus som et gerningssted.
- Vi fortsætter vores tekniske undersøgelser og afhøringer, og jeg forventer, at dette arbejde vil vare resten af dagen.
På nuværende tidspunkt har vi ikke yderligere oplysninger, siger politiinspektør Kim Kliver i pressemeddelelsen, der er udsendt fredag omkring middag.
Det fremgår ikke af pressemeddelelsen, hvem den afdøde er, eller om de pårørende er blevet underrettet.
To andre dødsbrande i politikredsenPolitiet har de seneste måneder undersøgt to andre brande i huse i politikredsen, hvor to mænd er fundet indebrændt.
Der er tale om en brand i Ruds Vedby 21.
april og i Vemmelev 16.
juni.
Der er tale om to drab.
En mand erkendte i juni under et grundlovsforhør, at han havde slået beboerne i husene ihjel.
Ved det ene drab skulle en anden mand have deltaget, men han har ved grundlovsforhøret nægtet sig skyldig.
De to drab og husbrande er af politiet blevet koblet sammen med et drab i Gundestrup ved Grevinge 14.
februar, hvor en mand blev fundet død i et udbrændt hus.
Ingen personer er sigtet for denne forbrydelse.
Det er ikke oplyst, om den afdøde person i det udbrændte hus i Taaderup har forbindelse til de andre sager.
/ritzau/FacebookTwitterKopier linkEmner:Politi|Kriminalitet|Sydsjællands og Lolland-Falsters Politi|Sjælland|Nykøbing Falster




https://www.dr.dk/nyheder/kultur/ny-film-giver-nostalgisk-mavepuster-her-er-5-ting-fra-90erne-vi-savner-og-2-ting-der

KulturNy film giver nostalgisk mavepuster: Her er 5 ting fra 90'erne, vi savner - og 2 ting, der skal blive vækBoybands og Spice Girls bliver gendannet, Buffalos er på mode igen, og kjolen har sneget sig ud over bukserne – 90’erne er in igen.
'Mid90s' handler om drengen Steve, der vokser op i Los Angeles i 1990'erne - i anledningen af filmen ser vi tilbage på, hvad vi selv husker fra vores ungdom i 1990'erne.
Af Ida Rud12.
juli 2019 kl.
11.
30Bemærk: artiklen er mere end 30 dage gammelLæs opTorsdag 11.
juli var der premiere på filmen 'Mid90s'.
Det er Jonah Hills debut som instruktør, og normalt er han langt bedre kendt som skuespiller i alt fra komedier som 'Superbad' og '21 Jump Street' til mere seriøse ting som 'The Wolf of Wall Street' og Netflix-serien 'Maniac'.
Ida RudSommeren igennem skriver Ida Rud om de største filmpremierer og nye film herhjemme.
Ida Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
Filmen er en ætsende genkendelig ungdomsfilm, der – ikke overraskende – foregår i 90'erne, og selv formatet er lavet i 4:3, det samme som fjernsynet havde dengang.
I alt fra tøj til Ninja Turtles-sengetøj, cd’er og hobbyer er der gjort utroligt meget ud af, at det hele ligner 90'erne på en prik.
I anledningen af den gedigne nostalgi, filmen afføder – for de af os, der var i live dengang – følger her en liste på fem ting fra de gode, gamle dage, som godt måtte finde vej tilbage - og to ting, der stadig godt må blive væk.
Et par af tingene her på listen har været på mode før 1990’erne, men havde en lang levetid og fik comebacks.
Skribenten, Ida Rud, er født i 1982 og har inkluderet de ting, der var populære, da hun selv var 10-16 år.
11.
Vejen til Europa Scanpix)I dag er det helt normalt med computere i undervisningen, men tilbage i 90'erne var det højdepunkterne i historie-timerne, når man fik lov at gå ned i skolens EDB-lokale, hvor de stationære monstrummer stod side om side og brummede.
Så kunne man nemlig spille det simple ’Vejen til Europa’, som de fleste unger nok kaldte 'Europaspillet'.
Det gik ud på at rejse rundt mellem lande i Europa og tjene penge ved at spille små spil og gætte på spørgsmål fra pågældende land – for eksempel hvad sauerkraut er.
Aldrig har lærdom været så sjovt, og vi lærte temaet til Europa-hymnen og Tysklands, Frankrigs og alle de andres nationalsange via simpel 8-bits musik.
I øvrigt kan man finde spillet online, hvis trangen efter at fange mønter med en båd bliver for stor.
22.
Urge(© (Arkivfoto))Sodavand var ikke bare sodavand, og i 90'erne var der ikke nogen sejere drik end 'Urge'.
Den skriggrønne læskedrik smagte uskyldigt nok af noget citrus-agtigt, og så brusede den af en heftig kulsyre – men den var ledsaget af en cool reklame, hvor seje fyre med skaterbukser og huer lavede drengestreger og havde det sygt fedt.
Hvem vil ikke være en del af det?
'Feed the rush' sagde man til hinanden, ligesom dem i reklamen, selv om ingen helt rigtig forstod, hvad det betød.
Det er stadig lidt uklart…Sodavanden blev introduceret af Carlsberg/Coca-Cola i 1997, men den blev taget af markedet igen i 2001.
Der har været masser af historier om, hvorfor den forsvandt fra hylderne – blandt andet at den stjal markedsandel fra Sprite, der også er en citrus-inspireret sodavand – men det var måske nærmere noget med salget.
'Urge' overgik til legende-land, men den kan stadig købes i Norge.
Den er bare mere gul end grøn i disse farvestof-forskrækkede dage.
33.
Yoyoer med sodavandslogo(© (Arkivfoto))For nu at blive i sodavandsland må man ikke glemme de fede logo-yoyoer.
Yoyoer er selvfølgelig ikke en ting fra 90'erne, det er et stykke legetøj, der menes at stamme helt tilbage fra 440 år FØR vores tidsregning.
Men for 30 år siden blev de igen en modedille, og det skulle være røde Coca-Cola, grønne Sprite eller gule Fanta – og i alle mulige variationer, alt efter om det var light- eller limited edition.
Plastikken kunne være helfarvet eller gennemsigtig, med eller uden glimmer i – og nogle havde lys i!
Der var status i at have yoyoer fra andre lande.
Der blev afholdt konkurrencer landet over i storcentre, og danmarksmestrene kom på fjernsyn og turnerede rundt på skoler med deres tricks, der var noget mere imponerende end 'gå tur med hunden' og 'rundt om jorden'.
Bare synet af sådan en gammel yoyo, og man kan nærmest mærke snoren mod pegefingeren, der kunne blive helt øm efter ihærdig træning.
44.
Push pop(© (Arkivfoto))Noget af det bedste slik var en 'Push pop' – en slikkepind, man kunne skubbe ind og ud af et plastikhylster, og den kom i alverdens kunstige smage og farver, der smittede af på tunge og finger – for man bar hylstret på sin finger, når man spiste af slikkepinden, og ja, det var endnu mere nasset, end det lyder.
Men samtidig var det bare så afsindigt smart, at man ikke behøvede at spise det hele på en gang, men at man kunne gemme det og eventuelt se sit snit til at slikke lidt på den i frikvarteret.
I fritiden havde låget en streng, så man kunne sætte slikket fast i trøjen eller bukserne.
Ligesom 'Urge' blev 'Push pop' godt hjulpet på vej af en farvestrålende reklame med en masse unger i farvestrålende tøj og nogle catchy temaer: "Push a push pop!
" og "Hip to the pop!
" De smagte forrygende, og i dag ville der være noget dejligt demonstrativt over at flashe ens slikforbrug med en 'Push pop' sat fast i smækbuksen.
55.
Mixbånd Scanpix)Kunsten at lave et mixbånd kan der skrives både romaner og afhandlinger om.
Intet kan sammenlignes med de timers dedikation, der ligger i at sammensætte musikken på et kassebånd, så det passer med en af A- og B-siden, der typisk enten varede 30 eller 45 minutter.
Særligt svært var det, når det skulle være en gave til én, man kunne lide.
Man talte gennem musikken på sit bånd, så det var vigtigt ikke at inkludere Green Day på båndet til hende, der ikke kunne lide poppunk – så skulle det i hvert fald være et af deres mere bløde numre.
Heldigvis kunne man også være kreativ og skabe sit eget cover og for eksempel tegne hjerter eller stjerner ud for titlerne.
Man skulle altid være på dupperne og klar til at trykke 'optag', hvis der blev spillet noget godt i radioen – især Det Elektriske Barometer på P4 i P1 spillede den helt rigtige musik til de følsomme teenagehjerter, men også Rasmus Radiomus kunne sende et hyggeligt signal.
Ellers måtte man en tur på biblioteket og lede deres rækker af musik igennem, inden man hjemme på soveværelsesgulvet kunne sidde med sin ghettoblaster og en lommeregner for at udnytte pladsen på de smalle spolebånd bedst muligt.
Det kan godt være, du selv synes, du har en fed Spotity playliste, men du tager fejl!
Nederen ting:61.
Date-deo(© (Arkivfoto))Date deodoranterne blev i den grad misbrugt af pigerne i 90'erne.
De kom med forskellige farver og kvinder på, men da de blev rigtig populære, kunne man også få dem med kendte som Spice Girls og Robyn, der dengang selv kun var en teenager.
Om det var i spray eller roll-on, så stank de altid forfærdeligt.
Men det var bare sejt at bruge deodorant, for så var man næsten voksen, så der lå som regel en og rullede rundt i Eastpak- eller Salomon-rygsækken – så kunne veninderne også lige låne den.
Og der var noget trygt i, at man kunne lugte af sin bedste veninde, allerede inden man så hende.
Bonusinfo: I 1995 kunne du få en Date-deo for en flad 10'er i Netto.
72.
Dax wax(© (Arkivfoto))Hvor pigerne blev voksne med svedskjulende hørme, så blev drengene voksne med litervis af voks i lokkerne – og det skulle være den fra Dax Wax.
Man sværgede enten til den blå – 'short and neat' eller til den røde 'wave and groom'.
Det så eddersmart ud, når håret skinnede af den tykke, blanke voks i de helt rigtige folder.
Men det var ikke rart at køre hånden gennem sådan en fedtet manke.
Og det var så godt som umuligt at vaske ud igen, når først det var i, og samtlige ungersvende lod til at tænke, 'If you can’t beat them, join them!
' – og brugte endnu mere voks!
Det var en endeløs ond og lettere ildelugtende cirkel.
FacebookTwitterKopier linkEmner:Netflix|Spice Girls|Narkokriminalitet|Jonah Hill (skuespiller)|Frankrig




https://www.dr.dk/sporten/tennis/i-2008-leverede-federer-og-nadal-historiens-bedste-wimbledon-kamp-nu-moedes-de-igen

TennisI 2008 leverede Federer og Nadal historiens bedste Wimbledon-kamp - Nu mødes de igenDe to tennisikoner mødes i en Wimbledon-semifinale i eftermiddag.
For første gang i 11 år mødes Rafael Nadal og Roger Federer ved Wimbledon.
Foto: REUTERS/Toby Melville Af Emil Halkier12.
juli 2019 kl.
11.
26 | opdateret 12.
juli 2019 kl.
16.
24Bemærk: artiklen er mere end 30 dage gammelLæs opWimbledon.
Verdens ældste tennisturnering.
Faktisk også ældre end udtrykket ”historiens vingesus”.
Det siger vist det hele.
Græsset i England er et sted, hvor et trofæ i strakte arme er lig med en plads direkte i, ja, tennishistorien.
Dér, på Centre Court, har drabelige dueller og rivaliseringer gennem årene udspillet sig.
Så store, at der er skrevet bøger, lavet dokumentarer og sågar indspillet film herom.
For to år siden udkom spillefilmen Borg vs.
McEnroe om den legendariske Wimbledon-finale i 1980.
Opgøret mellem Björn Borg og John McEnroe blev i flere årtier betragtet som den bedste kamp ved græsturneringen nogensinde.
Blev.
Læs også:Tennisikonet Williams klar til sin 11.
Wimbledon-finaleFor i 2008 skulle en 4 timer og 48 minutter lang finale vise sig at sig at vende op og ned på det og samtidig lægge kimen til det, der sidenhen velsagtens kan betragtes som den største rivalisering i moderne tennis.
Roger Federer mod Rafael Nadal.
Schweizisk elegance mod spansk råstyrke.
- Jeg har været så heldig, at folk har talt om min kamp mod Björn Borg i 1980 som en af de store kampe.
Men jeg så finalen i 2008 og sagde bagefter til mig selv: 'Det her er den bedste kamp, jeg nogensinde har set ved Wimbledon', udtalte John McEnroe til BBC sidste sommer, da '10 års-jubilæet' for finalen mellem Federer og Nadal blev markeret.
Fem sæt, herunder to tie breaks, måtte d'herrer igennem, før en dengang 22-årig spanier kunne hæve trofæet efter cifrene 6–4, 6–4, 6–7(5–7), 6–7(8–10), 9–7.
John McEnroe i aktion mod Björn Borg under Wimbledon i 1980.
Foto: Arkivfoto/Ritzau Scanpix Ikke siden er Roger Federer og Rafael Nadal mødtes ved verdens mest prestigefyldte tennisturnering, men fredag klokken 16.
00 står de der igen, overfor hinanden, på Centre Court, og denne gang med muligheden for at spille sig i finalen.
Nadal på spring til sin sjette, mens viserne i det schweiziske tennisurværk har muligheden for at krydse toppen af skiven og spille sig i sin 12.
Wimbledon-finale.
Grand Slam-titlerRoger FedererAustralien Open - 6French Open - 1Wimbledon - 8US Open - 5Rafael NadalAustralien Open - 1French Open - 12Wimbledon - 2US Open - 3Tre gange tidligere har de mødt hinanden ved græsturneringen.
Alle tre gange i finalen.
I 2006 og 2007 tog Federer trofæet, mens det som sagt var Nadal, der vandt maratonkampen i 2008.
Unikke opgørFredagens semifinale mellem Roger Federer og Rafael Nadal er deres 40.
indbyrdes single-opgør.
De 39 foregående er 15 gange endt med schweizisk sejr og omvendt 24 gange med spansk jubel.
Af de 39 kampe har 24 været finaler.
Og det var 24 (!
).
- At spille mod Roger er altid en unik oplevelse.
Jeg glæder mig til at være tilbage på Centre Court mod ham efter 11 år.
Det betyder meget for mig og formentlig også meget for ham, fortæller Rafael Nadal til ATP Tour forud for fredagens Wimbledon-semifinale.
Roger Federer omfavner Rafael Nadal efter spanierens Wimbledon-sejr i 2008.
Foto: REUTERS - Jeg er begejstret for kampen, begejstret over muligheden for at møde ham igen.
Jeg siger altid det samme: 'Selvfølgelig er mulighederne for at spille mod hinanden hver gang blevet mindre, men vi er her stadig.
Og fredag har vi endnu en chance for det', siger Nadal, der har enorm respekt for det schweiziske tennisikon.
Se dokumentaren om verdens bedste tenniskamp mellem Roger Federer og Rafael Nadal her- Jeg skal spille mod måske den bedste tennisspiller på græsunderlaget i historien og ved, at jeg skal spille op til mit bedste, hvis jeg skal have en chance for at gå i finalen, siger spanieren.
De to tennisspillere mødtes så sent som i sidste måned i semifinalen ved French Open.
Her var det på grus - Rafael Nadals livret.
Og det var da også spanieren, der trak det længste strå og ligeledes senere vandt turneringen.
Semifinalen mellem Roger Federer og Rafael Nadal spilles klokken 16.
00 på Centre Court.
Tidligere på dagen står Novak Djokovic overfor Roberto Bautista-Agut fra Spanien i den anden semifinale.
FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Tennis|Wimbledon Championships|England




https://www.dr.dk/sporten/badminton/skadet-viktor-axelsen-er-ude-paa-ubestemt-tid

BadmintonSkadet Viktor Axelsen er ude på ubestemt tidBadmintonspilleren har problemer med sit ene ben og kommer ikke med ved turneringer i Jakarta og Tokyo.
Viktor Axelsen har ondt i sine ben og melder derfor afbud til kommende turneringer.
12.
juli 2019 kl.
11.
48 | opdateret 12.
juli 2019 kl.
12.
39Bemærk: artiklen er mere end 30 dage gammelLæs opBadmintonspilleren Viktor Axelsen kommer ikke til at spille turneringer igen lige foreløbig.
Det skriver han på Twitter.
Eksverdensmesteren i herresingle oplyser, at han i de seneste uger har oplevet vedvarende smerter i sit ene ben.
- Efter at jeg er blevet tilset af flere specialister, er jeg blevet rådet til ikke at spille med i turneringer i øjeblikket, skriver han.
25-årige Viktor Axelsen, der vandt VM for to år siden, måtte for nylig melde afbud til European Games på grund af astmaproblemer.
Han havde set frem til at spille med ved Indonesia Open og Japan Open i henholdsvis Jakarta og Tokyo i de kommende uger, men det bliver der altså ikke noget af.
Viktor Axelsen må vente med at komme ud på badminton-banen i noget tid.
- Jeg er mere end skuffet, og jeg ved ikke, hvor længe jeg kommer til at være ude.
- Men bare rolig.
Jeg vil gøre alt for at komme tilbage så hurtigt som muligt, bedre og stærkere end før, skriver Viktor Axelsen.
Indonesia Open spilles fra 16.
til 21.
juli, mens Japan Open bliver afviklet fra 23.
til 28.
juli.
Derefter er der cirka tre uger til dette års VM, der afholdes i Basel fra 19.
til 25.
august.
Viktor Axelsen har været en af de helt store medaljeslugere for dansk badminton de senere år.
Han slog igennem i 2010, hvor han vandt VM-titlen for juniorer.
I 2014 hentede han bronze ved VM på seniorplan, og to år senere opnåede han samme karat medalje ved OL i Rio, inden det altså blev til den helt store triumf ved VM i 2017.
Viktor Axelsen ligger i øjeblikket nummer fem på verdensranglisten, men har tidligere i karrieren været oppe som nummer et.
/ritzau/FacebookTwitterKopier linkEmner:Viktor Axelsen (badmintonspiller)|Japan|Badminton|Jakarta|Twitter




https://www.dr.dk/nyheder/udland/trods-trusler-om-sanktioner-tyrkiet-far-missilforsvar-fra-rusland

UdlandTrods trusler om sanktioner: Tyrkiet får missilforsvar fra RuslandDele af luftforsvarssystemet S-400 er ankommet til tyrkisk luftbase fra Rusland.
USA har truet med sanktioner.
Russisk militær fremviser missiler fra S-400 luftforsvarssystemet ved en parade i Moskva.
(Arkivfoto) )12.
juli 2019 kl.
13.
39Bemærk: artiklen er mere end 30 dage gammelLæs opDe første dele af det russiske luftforsvarssystem S-400 blev fredag leveret til luftbasen Murted uden for Ankara i Tyrkiet.
Det oplyser det tyrkiske forsvarsministerium.
Nato-landet Tyrkiet har skabt vrede i USA, som truer med sanktioner mod Tyrkiet, hvis det gennemfører købet af det russiske luftforsvarssystem.
Også hos Nato er der panderynker.
- Vi er bekymrede for de mulige konsekvenser, siger en talsmand for Nato.
Læs også:USA står klar med nye sanktioner mod Tyrkiet- Leveringen af dele fra luftforsvarssystemet vil fortsætte i de kommende dage, meddeler det tyrkiske forsvars Industridirektorat.
Præsident Recep Tayyip Erdogan sagde efter et møde med præsident Donald Trump ved et G20-topmøde i sidste måned, at USA ikke havde planer om at indføre sanktioner mod Tyrkiet på grund af dets køb af S-400.
Trump sagde, at Tyrkiet ikke havde fået en retfærdig behandling, men den amerikanske præsident udelukkede ikke sanktioner.
USA: S-400 ikke forenligt med NatoTrumps-administrationen har gentagne gange advaret om, at hvis Tyrkiet erhverver S-400-systemet, vil det ikke blot medføre, at Tyrkiet ikke længere er med i F-35-kampflyprogrammet, men også betyde økonomiske sanktioner fra USA mod den tyrkiske økonomi.
USA har sagt, at S-400 ikke er foreneligt med Natos forsvarsnetværk og kan skabe problemer for Lockheed Martin F-35-kampflyene, som Tyrkiet selv er med til at bygge, og som det planlægger at købe.
Tyrkiet skulle have planer om at købe 100 styk af flytypen, der også er udset til at afløse det danske luftvåbens F-16-fly.
USA har allerede indledt en proces med at fjerne Tyrkiet fra F-35-programmet.
Træning og uddannelse af tyrkiske piloter til flyet i USA er indstillet.
Ruslands føderale organ for militært-teknisk samarbejde bekræfter ifølge nyhedsbureauet RIA fredag, at det er begyndt at levere S-400-systemet til Tyrkiet.
/ritzau/ReutersFacebookTwitterKopier linkEmner:Donald Trump (politiker)|Recep Tayyip Erdoğan (politiker)|Tyrkiet|NATO|Militær




https://www.dr.dk/nyheder/penge/frifindelse-eller-faengsel-fem-maend-faar-dom-i-atea-ankesag-i-dag

PengeFrifindelse eller fængsel?
Fem mænd får dom i Atea-ankesag i dagLedende medarbejdere med fortid hos it-gigant og Region Sjælland vil have deres navne renset.
Her til formiddag falder der dom i den såkaldte hovedsag i Atea-sagskomplekset.
Tidligere er også en lang række offentligt ansatte blevet dømt for at have modtaget gaver eller rabat på forbruger-elektronik fra it-leverandøren.
Af Oliver Batchelor12.
juli 2019 kl.
09.
28Bemærk: artiklen er mere end 30 dage gammelLæs opØstre Landsret afgør her til formiddag den årelange hovedsag mod en række tidligere ansatte hos Atea og Region Sjælland i det, der er blevet kaldt danmarkshistoriens største bestikkelsessag.
De fem mænd - tre med en fortid hos it-leverandøren og to med en fortid hos regionen - blev sidste år i byretten i Glostrup idømt straffe på mellem 40 dages betinget og halvandet års ubetinget fængsel i sagen.
Her var syv personer på anklagebænken, foruden it-leverandøren Atea som juridisk person.
En valgte at acceptere sin dom, mens Atea indvilligede i at betale en bøde på 10 millioner kroner.
Læs også:Tidligere it-chef anker ikke sin dom i Atea-sagenAlle tiltalte i sagen nægtede sig skyldig i anklagerne, der gik på bestikkelse og underslæb i form af luksusrejser til udlandet og middage på nogle af Københavns fineste restauranter.
Efter otte måneder og 39 retsmøder faldt der dom 27.
juni i fjor, hvor samtlige blev kendt skyldige i sagen.
Formel 1-rejse og gourmetmiddageSagen begyndte i 2014, da Ateas nytiltrådte direktør blev gjort opmærksom på den særlige konto "2840" i selskabet.
Hertil skulle der overføres 1,5 procent af pengene fra leverancer af it-produkter, som Region Sjælland fik leveret af Atea.
Kontoen blev samtidig brugt til at betale for en række luksusrejser og middage med flere af Ateas tidligere topfolk og blandt andre Region Sjællands tidligere it-direktør og it-chef.
53 MILLIONER PÅ TRE ÅRIfølge en rapport fra Pricewaterhouse Coopers købte Region Sjælland fra 2012 til oktober 2015 it-udstyr fra Atea for 693 millioner kroner.
Af dem blev 45 millioner kroner direkte overført til den særlige konto 2840.
Men også tilbagebetalinger til regionen endte på konto 2840, i alt 53 millioner kroner er i perioden overført til regionen.
Fra 2012 til 2015 er 1,1 millioner kroner ifølge rapporten gået til rejser, middage, messer, gaver og arrangementer.
Der var tale om middage på nogle af Danmarks dyreste restauranter og luksuriøse rejser til steder som Las Vegas og Dubai for flere hundrede tusinde kroner.
Forsvarerne har under sagen hævdet, at der ikke kan være tale om bestikkelse, da der ikke har været tale om pengebeløb parterne imellem.
It-driftschef fik halvandet års fængselI byretten i Glostrup blev den hårdeste dom afsagt mod den tidligere it-driftschef i Region Sjælland, der blev idømt et år og seks måneders ubetinget fængsel med krav om konfiskering af 385.
000 kroner.
En tidligere salgschef i Atea Danmark fik i samme ombæring en dom på 12 måneders ubetinget fængsel med krav om konfiskering af 217.
000 kroner.
Resten af dommene fra 40 dage til et års fængsel blev gjort helt eller delvis betingede og med krav om samfundstjeneste og konfiskering af beløb fra 19.
000 til 128.
000 kroner.
Den ottende på anklagebænken var som nævnt Atea, der en af de største leverandører af it-løsninger til det offentlige Danmark.
I efteråret vurderede Kammeradvokaten, at sagen ikke gav belæg for, at staten kunne ophæve de kontrakter, som var indgået med Atea.
FacebookTwitterKopier linkEmner:Atea|Region Sjælland|IT-branchen|Sjælland|Glostrup




https://www.dr.dk/nyheder/regionale/hovedstadsomraadet/faerre-klassekammerater-kommuner-saetter-elevtal-ned-i

KøbenhavnFærre klassekammerater: Kommuner sætter elevtal ned i folkeskolenDer skal være mere tid til den enkelte elev, lyder det fra flere kommuner omkring hovedstaden.
I hovedstadsområdet er det blandt andre kommunerne Helsingør, Dragør, Glostrup og Solrød, som har sat elevtallet i deres folkeskoleklasser længere ned, end de 28 elever folkeskoleloven har sat som grænse.
Af Karoline Kert12.
juli 2019 kl.
09.
45Bemærk: artiklen er mere end 30 dage gammelLæs opNår de nye folkeskoleelever i hovedstadsområdet trækker stolen ud efter sommerferien, er der forskel på, hvor mange de kan komme til at dele klasselokale med.
Ifølge folkeskoleloven må elevtallet i grundskolens klasser ved skoleårets begyndelse ikke overskride 28 elever.
Men i de fire hovedstadskommuner Helsingør, Solrød, Glostrup og Dragør har de sat elevgrænsen længere ned, viser en rundspørge, som DR P4 København har lavet blandt 33 kommuner, hvoraf 20 har svaret.
I Helsingør ønsker man mere tid til den enkelte elev, siger Gitte Kondrup, der er socialdemokratisk formand for børne- og uddannelsesudvalget i kommunen.
- Med de krav, der er i dag, er der en klar forventning om, at vi tager hensyn til den enkelte elevs indlæring, og det bliver der mere tid til nu, siger hun.
FolkeskolelovenElevtallet i grundskolens klasser må normalt ikke ved skoleårets begyndelse overstige 28.
Kommunalbestyrelsen kan dog i særlige tilfælde tillade et højere elevtal i grundskolens klasser, dog ikke over 30.
Kilde: Folkeskoleloven §17I Helsingør Kommune har de derfor sat elevtallet ned til 24 elever per klasse ved skoleårets begyndelse, og det gør både en forskel for lærer og elever, siger Gitte Kondrup.
- Hvis du skal tage stilling til 28 eller måske 30 elever, så har du jo mindre tid til den enkelte elev, end hvis du har 24 i klassen, så giver det lidt mere tid til at tage de individuelle hensyn.
Det er dog ikke alle kommuner, hvor grænsen for elever er rykket ned.
I Rudersdal følger de folkeskoleloven for at få flest mulige ressourcer til hver klasse, siger Daniel E.
Hansen fra Venstre, der er formand for børne- og skoleudvalget.
- Skolerne tilføres ressourcer per elev.
Derfor vil et højere elevtal i den enkelte klasse også giver flere personaleressourcer til den pågældende klasse, som giver mulighed for holddannelse og undervisningsdifferentiering, siger han.
Selvom klassestørrelsen på 28 elever kan lyde højt, går det ikke ud over eleverne, mener Daniel E.
Hansen.
- Vi har mulighed for at skabe en god undervisning med en kvalitet, så eleverne får en bedre undervisning ud af det, siger han.
Ekspert: Færre elever giver bedre dialogDet er blandt andet tiden til den enkelte elev, kommunerne har fokus på, når det kommer til klassestørrelser.
Og netop antallet af klassekammerater kan have en positiv effekt både fagligt og socialt, siger Andreas Rasch-Christensen, der er forskningschef ved VIA University College og ekspert i folkeskolen.
- Man kan ikke pege på et ideelt antal af elever i en klasse, men man kan sige, at en klasse kan blive for stor, og presset på læreren kan blive for stort, siger han.
Selvom kommunerne kun sætter grænsen for elevantallet ned med få elever per klasse, har det en betydning for eleverne, siger Andreas Rasch-Christensen.
- Noget af det, som har størst betydning for elevernes udvikling, er dialogen med læreren, og den bliver nemmere med færre elever.
Derfor kan det sagtens have en betydning at sætte klassestørrelsen ned med to, tre eller fire elever, siger han.
Danske Skoleelever: 20-22 elever er optimaltSelvom der ifølge Andreas Rasch-Christensen ikke er et ideelt antal elever i en klasse, er man hos organisationen Danske Skoleelever glad for, at nogle kommuner har sænket elevgrænsen, siger næstformand Nik Vistisen.
- Der vil være færre elever for læreren at holde styr på, hvilket forhåbentligt vil give mere ro i klassen og mere tid til den enkelte elev, så alle får den optimale læring, siger han.
Ifølge Nik Vistisen vil det være bedst med 20-22 elever i hver klasse.
Der skal nemlig stadig være nok forskellige klassekammerater, påpeger han.
- Hvis antallet af elever kommer for langt ned, kan det blive indelukket, og eleverne vil have de samme sparringspartnere gennem mange år, siger han.
FacebookTwitterKopier linkEmner:Folkeskolen (Danmark)|Uddannelse|Folkeskole|Danske Skoleelever|Helsingør




https://www.dr.dk/nyheder/vejret/skybrud-varsles-flere-steder-i-danmark

VejretSkybrud varsles flere steder i DanmarkDet er særligt Jylland og dele af Fyn, der har udsigt til regn i dag.
Man skal være opmærksom på at sikre kældre samt lukke døre og vinduer, opfordrer DR's vejrvært Louise Gade Sig.
Af Cecilie Rosenkvist Dam12.
juli 2019 kl.
10.
57Bemærk: artiklen er mere end 30 dage gammelLæs opSelvom dele af landet får en tør sommerdag med op til 23 grader, så kan det blive en noget regnfuld affære i andre steder i landet.
Danmarks Meteorologiske Institut (DMI) har udsendt et varsel, hvor store dele af Jylland samt Fyn kan blive ramt af skybrud, som instituttet definerer ved, at der falder mere end 15 milimeter regn på en halv time.
- Det er en ordentlig skyller.
Det er ofte meget lokalt, så man risikerer at få et skybrud i sin egen have, mens der ikke falder så meget som en dråbe et par gader længere henne, siger DR's vejrvært Louise Gade Sig.
I de gule områder varsles 'voldsomt vejr', mens de blå områder er i risikozonen og kan slippe uden om regnen.
(© dmi)Det er særligt det vestlige Jylland, der ser ud til at blive berørt af skybrud, der kan strække sig fra omkring klokken 12 til klokken 19.
Efterfølgende kan der komme mindre byger i kølvandet på regnen.
Regnen skyldes et lavtryk, der ligger over Nordsøen lige nu, og som lige så stille trækker hen over Danmark.
- Det går ret langsomt for de her byger med at komme forbi os, fordi der ikke er så meget vind, siger DR's vejrvært.
Vindstille weekend og tøjrvejrsuge i venteSelvom nogle måske synes, at det er træls med regn, så er det faktisk godt for haverne, da tørkeindekset ligger højt.
Hvis man alligevel er mere til en tør sommer, så ser weekenden god ud.
- Lørdag bliver det, hvad de fleste vil kalde en ret god sommerdag med tøjrvejr i hele landet og med højeste temperatur op mod 22 grader på Midtsjælland.
Der kan være en lille risiko for småbyger sidst på eftermiddagen, og det er meget klassisk for det danske sommervejr.
De bliver opbygget i løbet af dagen, for når solen varmer jorden op i løbet af morgen- og formiddagstimerne, så stiger luften til vejrs, og så bliver der dannet skyer, som altså kan give byger.
- Søndag kan der komme lidt regn til Sjælland, mens det bliver 20 grader og tørt i resten af landet.
Der bliver kun en svag til jævn vind fra vest.
Så en stille og rolig vind, der er god for sommerfølelsen, siger Louise Sig Gade.
Syvdøgnsprognosen lover primært sommerligt tørvejr og omkring 20 grader.
FacebookTwitterKopier linkEmner:Vejret|Danmarks Meteorologiske Institut|Jylland|Fyn|Sjælland




https://www.dr.dk/nyheder/penge/landsretten-skaerper-domme-i-atea-bestikkelsessag

PengeLandsretten skærper domme i Atea-bestikkelsessagTre tiltalte i Atea-bestikkelsessagen har fået skærpet deres straffe i Østre Landsret - to har fået mildere straffe.
Østre Landsret har her til formiddag afsagt dom i den såkaldte hovedsag i Atea-sagskomplekset.
Sagen drejer sig om bestikkelse og underslæb i forbindelse med middage og rejser betalt af it-leverandøren.
(© DR Nyheder)Af Oliver Batchelor12.
juli 2019 kl.
10.
14 | opdateret 12.
juli 2019 kl.
11.
04Bemærk: artiklen er mere end 30 dage gammelLæs opØstre Landsret har fredag valgt at skærpe straffene mod tre mænd i ankesag om it-giganten Ateas bestikkelse af offentligt ansatte.
To andre mænd har fået mildere straffe end i byretten.
En af de tre, der har fået skærpet sin straf i forhold til dommen i byretten i Glostrup sidste år, er den tidligere it-driftschef i Region Sjælland, Rene Clausen.
Han har fået forlænget sin fængselsstraf fra halvandet år til to års ubetinget fængsel.
Den tidligere salgschef hos Atea Danmark, Per Juul Andersen, har ligeledes fået skærpet sin straf.
Han blev idømt et års ubetinget fængsel i byretten - straffen er i landsretten blevet hævet til et år og tre måneders fængsel.
53 MILLIONER PÅ TRE ÅRIfølge en rapport fra Pricewaterhouse Coopers købte Region Sjælland fra 2012 til oktober 2015 it-udstyr fra Atea for 693 millioner kroner.
Af dem blev 45 millioner kroner direkte overført til den særlige konto 2840.
Men også tilbagebetalinger til regionen endte på konto 2840, i alt 53 millioner kroner er i perioden overført til regionen.
Fra 2012 til 2015 er 1,1 millioner kroner ifølge rapporten gået til rejser, middage, messer, gaver og arrangementer.
Derudover er en tidligere it-udviklingschef i Region Sjælland blevet idømt fire måneders betinget fængsel med en prøvetid på et år.
Her er der tale om en skærpelse i forhold til byretsdommen på 40 dages fængsel.
To tidligere chefer i Atea er blevet idømt mildere straffe på henholdsvis tre og seks måneders betinget fængsel og skal desuden aftjene mellem 100 og 120 timers samfundstjeneste.
De dømte skal desuden betale erstatninger for 840.
000 kroner til Region Sjælland.
Anklager: Klart signal fra landsrettenJørn Thostrup, specialanklager ved Statsadvokaten for Særlig Økonomisk og International Kriminalitet (Søik), også kaldet bagmandspolitiet, kalder dommene for et klart signal.
- Landsretten har udmålt hårde sanktioner til alle fem tiltalte for bestikkelse og også for omfattende berigelseskriminalitet, siger han.
- Det er meget klart signal, landsretten har sendt, at hvis man overtræder betemmelserne om bestikkelse, så koster det dyrt.
Forsvarsadvokat Andro Vrlic, der har ført sagen for den hårdest dømte, Rene Clausen, der fik to års ubetinget fængsel, giver omvendt udtryk for, at han er skuffet over skærpelsen på seks måneders fængsel.
- Dommen er ikke i forhold til strafudmålingen særlig god for min klient.
Men jeg hæfter mig ved, at landsretten har valgt at lytte til nogle af vores synspunkter om, at der ikke har været tale om underslæb.
Andro Vrlic skal nu hjem og nærlæse dommen, der er på 180 sider, sammen med sin klient.
- Og når vi har gjort det, så skal vi tage stilling til, om vi skal forsøge at få en tilladelse til at indbringe sagen for Højesteret eller om vi skal acceptere dommen.
'Danmarkshistoriens største bestikkelsessag'Sagen er blevet kaldt danmarkshistoriens største bestikkelsessag og omfattede oprindeligt syv personer foruden it-leverandøren Atea.
Samtlige blev i juni sidste år dømt i sagen, hvoraf en valgte at modtage dommen, ligesom Atea valgte at acceptere en bøde på 10 millioner kroner.
Sagen begyndte i 2014, da Ateas nytiltrådte direktør blev gjort opmærksom på den særlige konto "2840" i selskabet.
Hertil skulle der overføres 1,5 procent af pengene fra leverancer af it-produkter, som Region Sjælland fik leveret af Atea.
Kontoen blev samtidig brugt til at betale for en række luksusrejser og middage med flere af Ateas tidligere topfolk og blandt andre Region Sjællands tidligere it-direktør og it-chef.
Der var tale om middage på nogle af Danmarks dyreste restauranter og luksuriøse rejser til steder som Las Vegas og Dubai for flere hundrede tusinde kroner.
FacebookTwitterKopier linkEmner:Atea|Region Sjælland|Sjælland|IT-branchen|Kriminalitet




https://www.dr.dk/nyheder/udland/danske-soldater-marcherer-gennem-paris-paa-bastilledagen

UdlandDanske soldater marcherer gennem Paris på BastilledagenPræsident Macron har inviteret soldater fra Livgarden og Søværnet til at deltage i den traditionsrige militærparade på Frankrigs nationaldag.
Her er det franske soldater under militærparaden på Bastilledagen sidste år.
Af Stéphanie Surrugue12.
juli 2019 kl.
10.
02Bemærk: artiklen er mere end 30 dage gammelLæs opNår Paris på søndag lægger boulevarder til en af verdens største militærparader, vil danske soldater marchere med gennem Frankrigs hovedstad.
I alt 12 soldater fra Livgardens fanekommando og Fregatten Niels Juel deltager i den storstilede militære markering af den franske nationaldag, Bastilledagen.
De danske soldater har hele denne uge haft parade-træning i Paris med mødetid kl.
5.
00 på Champs Elysées.
Og der er noget at holde styr på: den traditionsrige militærparade omfatter flere end 4.
000 soldater, 196 militærkøretøjer, 66 fly og 36 helikoptere.
Den sjældne invitation til dansk deltagelse i Paris skyldes Frankrig og Danmarks øgede forsvarssamarbejde.
Derfor overværer forsvarsminister Trine Bramsen (S) den timelange parade fra tribunen for enden af Champs Elysées sammen med Frankrigs præsident, Emmanuel Macron, og en række andre internationale statsledere og ministre.
- Jeg synes, at der er grund til at være stolt, for det er en anerkendelse af Danmarks væsentlige, internationale indsats, siger Trine Bramsen.
- Og så er der et vigtigt signal i at vise, at Frankrig og Danmark står meget tæt sammen.
På den ene siden er Bastilledag-paraden et meget symbolsk optog, på den anden side er det et meget væsentligt optog.
For det slår to streger under, at vi har tænkt os at beskytte demokratiet med alt, hvad vi har kært.
Og det er Bastilledagen i høj grad markeringen af: at vi lever i samfund med demokratiske værdier, som vi er villige til at gå langt for at forsvare.
Bastilledagen finder sted på søndag, og allerede nu er forberedelserne til paraden i gang.
Her ses en spansk NH90-helikopter med Eiffeltårnet i baggrunden.
 Der er meget at holde styr på under den traditionsrige militærparade, som omfatter flere end 4.
000 soldater, 196 militærkøretøjer, 66 fly og 36 helikoptere.
 Her er det franske og tyske soldater, der er i gang med at øve til paraden.
 I alt 12 danske soldater - syv fra Livgarden og fem fra fregatten Niels Juel - deltager i årets parade.
 Her ses den franske præsident, Emmanuel Macron, under sidste års parade sammen med den franske forsvarschef, general Francois Lecointre.
 Det franske flags farver præger himlen under Bastilledagen.
 Champs Elysées bliver lukket af i Paris under paraden.
 Bastilledagen bliver sluttet af med et storstilet fyrværkeri over Paris.
1 / 8Bastilledagen finder sted på søndag, og allerede nu er forberedelserne til paraden i gang.
Her ses en spansk NH90-helikopter med Eiffeltårnet i baggrunden.
1 / 8Der er meget at holde styr på under den traditionsrige militærparade, som omfatter flere end 4.
000 soldater, 196 militærkøretøjer, 66 fly og 36 helikoptere.
2 / 8Her er det franske og tyske soldater, der er i gang med at øve til paraden.
3 / 8I alt 12 danske soldater - syv fra Livgarden og fem fra fregatten Niels Juel - deltager i årets parade.
4 / 8Her ses den franske præsident, Emmanuel Macron, under sidste års parade sammen med den franske forsvarschef, general Francois Lecointre.
5 / 8Det franske flags farver præger himlen under Bastilledagen.
6 / 8Champs Elysées bliver lukket af i Paris under paraden.
7 / 8Bastilledagen bliver sluttet af med et storstilet fyrværkeri over Paris.
8 / 8Intensiveret forsvarssamarbejdeDanmark og Frankrig har de seneste år intensiveret forsvarssamarbejdet på flere områder.
Dansk-fransk forsvarssamarbejdeDet dansk-franske forsvarssamarbejde har taget til i styrke de seneste år.
2019-2020: Danmark forventes at sende 70 soldater og to transporthelikoptere til den fransk-ledede indsats i Sahel-regionen i det nordlige Afrika.
Indsatsen skal først godkendes i Folketinget.
’Operation Barkhane’ har til formål at bekæmpe terrorisme i det urolige Sahel.
2019: Den danske fregat Niels Juel har i flere måneder deltaget i en fransk flådekampgruppe med hangarskibet Charles de Gaulle på mission i Middelhavet og Det Indiske Ocean som en del af kampen mod Islamisk Stat.
2018: Danmark tilslutter sig forsvarssamarbejdet EI2, som Frankrigs præsident Macron har taget initiativ til.
10 europæiske lande deltager i samarbejdet, der skal opbygge en fælles forsvarsstrategisk kultur i medlemslandene og styrke Europas evne til at tage ansvar for egen sikkerhed.
2013: Danmark bidrager med logistikstøtte til den fransk-ledede indsats i Mali, hvor den såkaldte Operation Serval griber ind over for militante muslimer og al-Qaeda-sympatisører.
I 2018 tilsluttede Danmark sig det europæiske forsvarssamarbejde EI2, som Frankrigs præsident Macron har taget initiativ til.
I år har fregatten Niels Juel deltaget i en fransk flådekampgruppe i Middelhavet og Det Indiske Ocean som del af kampen mod Islamisk Stat.
Og i slutningen af 2019 forventes Danmark at støtte den fransk-ledede anti-terrorindsats i den urolige Sahel-region i det nordlige Afrika med 70 danske udsendte og to transporthelikoptere.
- Med et stadigt stigende pres på vores demokratier og med trusler mod vores frie samfund, er vi nødt til at stå tæt sammen med de lande, der har samme tilgang til verdensorden, som vi selv har.
Danmark bliver stærkere af at stå sammen med ligesindede og ikke mindst Frankrig, der er en stærk nation, siger forsvarsminister Trine Bramsen.
Lørdag eftermiddag i Paris mødes hun med Frankrigs forsvarsminister, Florence Parly.
- Vi skal drøfte, hvordan vi fortsætter det tætte samarbejde.
Og vi skal sikre, at vi bruger hinandens ressourcer bedst muligt.
Selv om vi taler forsvar, så er nøgleordene fællesskab og solidaritet.
Vi står skulder ved skulder, når der kommer trusler udefra.
Slutter med reception hos ambassadørNu kvitterer Frankrig så med en invitation til dansk deltagelse i den traditionsrige 14.
juli-parade i Paris, hvor det franske forsvar viser al sin pomp og pragt frem for verden, inklusive kampfly, militærorkestre og tusindevis af soldater i allerstiveste puds.
De danske soldater – syv fra Livgarden og fem fra fregatten Niels Juel – mødes efter marchen til reception med forsvarsministeren hos Danmarks ambassadør i Frankrig, Michael Starbæk Christensen.
Det dansk-franske forsvarssamarbejde får også en royal dimension, når Prins Joachim efter sommerferien flytter til Paris for at studere på den hæderkronede Ecole Militaire, Frankrigs højst rangerende militære lederuddannelse.
Her bliver Prins Joachim den første danske studerende i skolens historie – en historie, der kan bryste sig af elever som Napoleon Bonaparte og Charles De Gaulle, der siden blev generaler og hhv.
kejser og præsident.
Ifølge det franske udenrigsministerium er Danmark – sammen med Polen - det eneste europæiske land, Frankrig ikke har været i krig med.
FacebookTwitterKopier linkEmner:Emmanuel Macron (politiker)|Frankrig|Napoleon 1.
af Frankrig (politiker)|Socialdemokraterne|Soldater




https://www.dr.dk/sporten/fodbold/superliga/fck-henter-tidligere-randers-fc-maalmand

SuperligaFCK henter tidligere Randers FC-målmandKarl-Johan Johnsson skifter en tilværelse i Frankrigs næstbedste række ud med toppen af Superligaen.
Karl-Johan Johnsson er ny målmand i FC København.
12.
juli 2019 kl.
11.
18 | opdateret 12.
juli 2019 kl.
12.
39Bemærk: artiklen er mere end 30 dage gammelLæs opFC København står stærkt rustet på målmandsposten i Superligaen, selv om klubben torsdag solgte sidste sæsons førstevalg, Jesse Joronen, til italienske Brescia.
Fredag meddeler de danske fodboldmestre på Twitter, at Karl-Johan "Kalle" Johnsson er hentet hos franske Guingamp på en fireårig kontrakt.
FCK har allerede hentet den norske målmand Sten Grytebust i OB.
- Efter salget af Jesse Joronen har vi haft behov for en stærk og solid erstatning, og i Kalle Johnsson får vi en bundsolid keeper, der har international erfaring og kender den danske liga indgående, siger FCK-manager Ståle Solbakken.
- Han er lige nu i top-3 blandt de svenske keepere, og vi er meget trygge ved vores målmandsteam med ham, Sten Grytebust og Frederik Ibsen, siger manageren.
Karl-Johan Johnsson har tidligere optrådt for Randers FC i Superligaen.
Det var fra 2014 til 2016, hvorefter Guingamp købte ham.
Klubben rykkede efter sidste sæson ud af den bedste franske række, men nu skal den 29-årige målmand i stedet spille med i toppen af Superligaen.
- FCK er på alle niveauer en international klub, som altid spiller med om titlerne og jagter de største europæiske turneringer, siger Karl-Johan Johnsson til FCK's hjemmeside.
- Derfor ser jeg det her som et skridt frem i min karriere, og jeg glæder mig virkelig over denne mulighed.
Læs også:Frisparkets anatomi: Robert Skov leger med fysikkens love- Jeg ved, at der bliver hård konkurrence om at blive førstemålmand, men jeg er et konkurrencemenneske, og jeg er sikker på, at vi i målmandsteamet vil skærpe hinanden og sammen øge holdets chancer for succes, siger han.
Karl-Johan Johnsson har spillet syv A-landskampe for Sverige.
Sidste år var han med i den svenske trup ved VM i Rusland.
FCK møder søndag OB på udebane i premiererunden i Superligaen.
FacebookTwitterKopier linkEmner:FC København|Ståle Solbakken (fodboldtræner)|Fodbold|Odense Boldklub|Frankrig




https://www.dr.dk/sporten/fodbold/superliga/overblik-forstaa-regelaendringerne-i-superligaen

SuperligaOVERBLIK Forstå regelændringerne i SuperligaenFodboldloven er blevet revurderet.
Forstå de nye regler her.
Anders Poulsen er en af de Superligadommere, der skal forberede sig på de nye regler.
Af Anders Melchior Frigaard og Helena Melin12.
juli 2019 kl.
08.
00Bemærk: artiklen er mere end 30 dage gammelLæs opNår Superligaen bliver sparket i gang fredag klokken 19, er der flere nye regler i Fodboldloven, som spillerne skal være opmærksomme på.
Blandt andet er der blevet gjort et forsøg på at præcisere reglerne for, hvornår der skal dømmes hånd på bolden.
Et emne, der ofte har været omdrejningspunktet for heftige diskussioner om kampafgørende situationer.
Reglerne for målspark, dommerkast, udskiftningsspilleres rute ud af banen og reglerne for muren ved frispark har også fået en tur.
Der er også flere andre regelændringer, men nogle så små, at de næppe får indflydelse på fodboldspillet, som vi kender det.
Blandt andet må en målmand ikke længere score i modstandernes mål ved at kaste bolden fra eget felt.
Næppe en situation, som er opstået tidligere i historien.
Men der er også ændringer, der kan betyde, at spillets karakter bliver anderledes.
The International Football Association Board (IFAB), som er det lovgivende organ inden for fodbold, vedtog tilbage i marts en række regelændringer for fodboldspillet.
De nye regler trådte i kraft den 1.
juni og gælder alle turneringer.
MålsparkVed målspark betyder regelændringen, at bolden allerede er i spil, når målmanden har sparket til bolden.
Det betyder, at nu må en spiller altså gerne røre bolden, inden den har forladt feltet.
Mur ved frisparkHvis det forsvarende hold har valgt at stille en mur op med tre eller flere spillere, er det ikke længere tilladt for modstanderholdets spillere at være inden for en meter af muren.
Hvis en spiller fra modstanderholdet er inden for en meter af muren, vil det blive straffet, og der dømmes indirekte frispark til det forsvarende hold.
Det betyder, at det er slut med spillere fra modstanderholdet, der står og skubber til muren for at forstyrre murens forsøg på at blokere frisparket.
UdskiftningerEn spiller, der udskiftes, skal ikke længere forlade banen ved midterlinjen.
I stedet skal spilleren forlade banen ad den korteste rute og derfor eventuelt traske hele vejen rundt om banen på vej over til bænken.
Derfor er det slut med unødvendig tidsudtrækning ved udskiftninger.
Der er dog den undtagelse, at spilleren kan få lov af dommeren til at forlade banen ved et andet punkt end det nærmeste, hvis det vurderes af dommeren, at der er behov for det.
Dette kan være i tilfælde af sikkerhed, en skade til spilleren eller andet.
Andet kunne eksempelvis henvise til et forsøg på at undgå en situation, som den hvor Manchester United-legenden Eric Cantona tilbage i 1995 endte med at karatesparke en Crystal Palace-supporter i brystet på vej ud efter en udvisning.
DommerkastReglerne ved dommerkast får også en revision.
Der er tre ændringer:- Hvis spillet stoppes inde i straffesparksfeltet, vil bolden altid blive kastet til målmanden fra dommerkastet.
- Hvis spillet stoppes uden for straffesparksfeltet, vil bolden blive kastet til en spiller fra det hold, der sidst rørte bolden.
Dommerkastet vil ske der, hvor den sidste berøring fandt sted.
- Hvis bolden rammer en dommer og går i mål, boldbesiddelsen skifter hold eller et lovende angreb starter som resultat af dommerens berøring, vil der dømmes dommerkast.
Dette gør altså op med den gamle talemåde, at dommeren er en knold på banen.
I alle tilfælde skal alle andre spillere (fra begge hold) end modtageren af dommerkastet være mindst fire meter væk.
Hånd på boldenLangt de fleste ændringer af reglerne om hånd på bolden er præciseringer.
Der er dog også visse ændringer.
Ændringerne kan inddeles i to kategorier: De situationer, hvor der skal dømmes frispark, og de situationer, hvor der ikke skal dømmes frispark, til trods for at bolden har ramt en spillers hånd eller arm.
I de følgende fire situationer skal der altid dømmes frispark, uanset om der er tale om en forsætlig eller uforsætlig berøring med armen eller hånden.
- Hvis bolden går i mål efter at have ramt en spillers hånd eller arm.
- Hvis en spiller opnår kontrol med bolden eller boldbesiddelse, efter bolden har ramt spillerens hånd eller arm, og derefter scorer eller skaber en scoringschance.
- Hvis en spiller bliver unaturligt større ved hjælp af hånden eller armen.
- Hvis en spiller har en hånd eller arm over hovedet, og bolden rammer hånden eller armen.
Undtaget er situationer, hvor spilleren bevidst har spillet bolden, der sidenhen rammer armen eller hånden.
Dernæst følger tre situationer, hvor der ikke skal dømmes frispark, til trods for at bolden har ramt hånden eller armen.
Undtagelsen er, hvis det er en af de fire ovenstående situationer.
- Hvis en spiller rammes af bolden på hånden eller armen direkte fra deres egen hoved, fod eller krop.
Eller hvis det er direkte fra en anden spillers hoved, fod eller krop, der er tæt på.
- Hvis en spiller ikke bliver større ved hjælp af hånden eller armen, der samtidig er tæt på spillerens egen krop, og bolden rammer hånden eller armen.
- Hvis en faldende spiller rammes på hånden eller armen, når hånden eller armen er mellem spillerens krop og jorden for at tage fra i faldet.
Dette gælder dog ikke i situationer, hvor spillerens arme er udstrakte for at gøre kroppen større.
I den kommende sæson skal dommerne selv vurdere, hvorvidt de nye regler bliver overtrådt.
Fra 2020/2021-sæsonen kan de få hjælp af videosystemet VAR - i tilfælde, hvor en fejl kan blive kampafgørende.
Kilde: IFABFacebookTwitterKopier linkEmner:Eric Cantona (fodboldspiller)|Fodbold|Crystal Palace FC|Manchester United FC|England




https://www.dr.dk/nyheder/udland/usas-kystvagt-stormer-ubaad-proppet-med-kokain

UdlandUSA's kystvagt stormer ubåd proppet med kokainStoffer for knap 3,8 milliarder kroner er i de seneste måneder blevet beslaglagt.
Af Per Bang Thomsen og Robin Patrick Stampe Seierby (VIDEO)12.
juli 2019 kl.
11.
33Bemærk: artiklen er mere end 30 dage gammelLæs op- Stop båden!
Stop båden!
Det så dramatisk ud, da et hold fra den amerikanske kystvagt i midten af juni stormede en hjemmebygget ubåd.
Ombord var der godt 7,7 ton kokain til en samlet værdi af 1,5 milliarder kroner, der var ved at blive smuglet til USA.
Fra maj til juli har den amerikanske kystvagt ifølge NBC News standset 14 fartøjer, som blev brugt til at smugle stoffer til USA, ud for den mexicanske, den centralamerikanske og den sydamerikanske kyst.
Kystvagten har samlet set beslaglagt mere end 39 ton kokain og knap et halvt ton marihuana, som ifølge beregninger kunne have indbragt de kriminelle bagmænd knap 3,8 milliarder kroner.
Ifølge den amerikanske vicepræsident, Mike Pence, der torsdag var med til at hylde kystvagten under en ceremoni i den californiske by San Diego, vil 55 formodede smuglere nu blive retsforfulgt.
- Tag ikke fejl, coasties (ansatte hos kystvagten, red.
).
Jeres heltemodige arbejde har været med til at redde amerikanske liv, sagde vicepræsidenten.
FacebookTwitterKopier linkEmner:Mike Pence (politiker)|USA|Californien|Smuglerier|Narkokriminalitet




https://www.dr.dk/nyheder/udland/eus-liberale-stiller-krav-til-von-der-leyen-vestager-og-timmermans-skal-vaere-paa

Kamp om EU-topposterSe temaUdlandEU’s liberale stiller krav til von der Leyen: Vestager og Timmermans skal være på præcis samme niveauDet er dog endnu uvist, hvor meget magt Vestager og Timmermans får i den nye Europa-Kommission.
Ursula von der Leyen her flere gange understreget, at Margrethe Vestager og Frans Timmermans bliver "ligeværdige" og "i øjenhøjde" i den nye Europa-Kommission.
Af Per Bang Thomsen12.
juli 2019 kl.
07.
38Bemærk: artiklen er mere end 30 dage gammelLæs opHvis Europa-Parlamentets liberale gruppe, Forny Europa, skal bakke op om den kristenkonservative Ursula von der Leyen som ny kommissionsformand, skal hun garantere, at danske Margrethe Vestager (R) og hollandske Frans Timmermans ender på ”præcis samme niveau”, når det kommer til magt og indflydelse, i den kommende Europa-Kommission.
Det skriver formanden for gruppen, Dacian Ciolos, i et åbent brev til Ursula von der Leyen.
Den radikale Margrethe Vestager er selv en del af Forny Europa-familien, mens Frans Timmermans kommer fra Europas socialdemokratiske familie.
- Vi forventer, der ikke bliver gjort forskel på hr.
Frans Timmermans og fru Margrethe Vestager.
For at skære det ud i pap, skal fru Margrethe Vestager være på præcis samme niveau som hr.
Frans Timmermans med et stort politisk ansvar, beslutningskraft og en solid portefølje, skriver Dacian Ciolos og understreger, at hun skal imødekomme både det og en række andre krav, heriblandt højere klimaambitioner, før gruppen kan stemme ja til hende.
Vrede hos De RadikaleI sidste uge blev tyske Ursula von der Leyen nomineret til posten som ny formand for Europa-Kommissionen af EU’s 28 stats- og regeringschefer.
Et absolut flertal i Europa-Parlamentet - det vil sige 376 ud af parlamentets 751 medlemmer - skal dog stemme for hende, før hun kan indtage den magtfulde post.
Og tidligere på ugen var hun på besøg i Europa-Parlamentet for at fremlægge sine visioner for sit arbejde.
Hvad er EU-Kommissionens rolle?
EU-Kommissionen er EU's politisk uafhængige udøvende organ.
Kommissionen består af 28 medlemmer, herunder formanden og næstformændene, og den sidder fem år ad gangen.
Den kan foreslå ny lovgivning, den styrer EU’s politikker og fordeler EU-finansieringen, den håndhæver EU-retten og den repræsenterer EU internationalt i flere forskellige henseender.
Hvis et land eller en virksomhed ikke overholder EU-lovgivningen, kan Kommissionen komme med henstillinger, trække dem i retten og i sidste ende få EU-Domstolen til at idømme et land eller en virksomhed bøder.
Her skabte det stor debat blandt de liberale, der har 108 medlemmer, da Ursula von der Leyen udtalte, at Frans Timmermans vil blive såkaldt "første næstformand" i den kommende kommission.
En position, han allerede har i dag.
Da EU’s stats- og regeringschefer nominerede hende til posten, blev det samtidig meddelt, at Margrethe Vestager og Frans Timmermans begge skulle være "højestrangerende næstformænd" i Europa-Kommissionen.
- Hvis hun gør Timmermans til første næstformand, vil der være tale om en nedgradering af Vestager.
Det er i strid med den aftale, der lå efter rådsmødet i sidste uge.
Her fremgik det, at de ville få samme rang i Europa-Kommissionen, lød kritikken efterfølgende fra Margrethe Vestagers partifælle Karen Melchior, der er nyvalgt europaparlamentariker.
'Mere magt og indflydelse'Men Ursula von der Leyen understregede dog flere gange under onsdagens debat, at Margrethe Vestager kommer til at være ”i øjenhøjde med” Frans Timmermans i den nye Europa-Kommission.
- Det betyder, at man er ligeværdig, og at man får en fremtrædende placering sammenlignet med andre næstformænd.
Derfor er det meget klart, at hun vil få en stilling, der vil harmonere med hendes tyngde og den fremtrædende rolle, hun vil spille i den kommende Kommission, sagde hun.
Både Margrethe Vestager og Frans Timmermans er medlemmer af de nuværende Europa-Kommission.
Ursula von der Leyen tilføjede, at det endnu er uvist, hvordan den kommende Europa-Kommission skal bygges op, og hvilke ansvarsområder de enkelte kommissærer – herunder Margrethe Vestager og Frans Timmermans – vil få.
Sådan bliver von der Leyen valgtDet er EU's stats- og regeringschefer, der indstiller en kandidat til kommissionsformandsposten.
Herefter skal Europa-Parlamentet godkende kandidaten.
Tirsdag den 16.
juli klokken 9.
00 skal Ursula von der Leyen holde tale i Europa-Parlamentet.
Klokken 18.
00 samme dag skal parlamentarikerne stemme, om de vil godkende hende.
Hun skal godkendes med et absolut flertal af de 751 europaparlamentariker, hvilket svarer til 376 medlemmer.
Det er altså ikke nok, at halvdelen af de fremmødte stemmer for hende.
Hun understregede dog, at den radikale politiker, der i dag er EU’s konkurrencekommissær, vil få ”mere magt og indflydelse”, end hun har i dag.
- Jeg har den største respekt for det, hun har opnået, og hun har et fantastisk omdømme.
Hun bliver en vidunderlig person i den kommende kommission.
Læs også:Ole Ryborg: Vi ved endnu ikke, hvor magtfuld Vestager bliverDerudover bliver Margrethe Vestager en del af den nye ledelse i Europa-Kommissionen, som stats- og regeringscheferne ønsker.
Den kommer efter planen til at bestå af Margrethe Vestager, Ursula von der Leyen og Frans Timmermans.
Europaparlamentarikerne skal efter planen stemme om Ursula von der Leyen på tirsdag klokken 18.
00.
Og Venstres gruppeformand i Europa-Parlamentet, Morten Løkkegaard, var tilfreds i går, efter at Forny Europa-formanden havde offentliggjort gruppens krav til Ursula von der Leyen.
Den nye Europa-Kommission tiltræder 1.
november i år.
FacebookTwitterKopier linkEmner:Europa-Kommissionen|Europa-Parlamentet|Margrethe Vestager (politiker)|EU-forhold|Holland




https://www.dr.dk/nyheder/indland/turistvrede-i-skagen-vi-er-ved-faa-et-nyt-venedig

IndlandTuristvrede i Skagen: ’Vi er ved at få et nyt Venedig’Lokal beboerformand er træt af turister, der kommer for at feste.
Turister på havnen ved de røde pakhuse i Skagen.
Arkivfoto.
Af Nis Kielgast og Charlotte Ostertag12.
juli 2019 kl.
10.
33Bemærk: artiklen er mere end 30 dage gammelLæs opNår sommervarmen ankommer til det nordligste jyske, følger der hvert år masser af festlige turister med.
Så mange, at det er ved at blive for meget for nogle af de lokale beboere.
- Vi er ved at drukne i turister, siger Mogens Bandholm, der også er formand for Beboerforeningen for Skagen Centrum.
Han ønsker sig færre og en anden form for turister i Skagen.
Der er plads til alle former for turister.
Både til dem, der vil have fest og dem, der vil have kultur.
Det er ikke et enten eller.
Det er et både og.
Bjarne Kvist (S), viceborgmester i Frederikshavn- Der er kommet for meget useriøst ind i turismen.
Det er blevet turisme bare for mængdens skyld.
De kommer nogle gange i horder, og det er kun for fornøjelsens skyld.
Det er ikke for Skagens skyld.
De kommer slæbende med ølkasser og ghettoblastere og den slags.
Det fylder meget i landskabet, siger Mogens Bandholm.
I beboerforeningen har man længe arbejdet for at reducere støj og gener fra turismen, men Mogens Bandholm udtaler sig i denne sammenhæng kun på egne vegne.
Han sammenligner Skagen med byer som Paris, Barcelona og Venedig, hvor der arbejdes på at begrænse turismen.
- De vil have færre turister for at redde deres by, deres kultur og deres berømthed.
De er ved at drukne i turister.
Vi er i samme situation her i Skagen, siger Mogens Bandholm.
- Jeg kunne godt tænke mig, at der kom noget mere seriøst.
At man satte mere fokus på, hvad Skagen egentlig er.
Ikke kun, hvad der findes på diverse restauranter.
Viceborgmester: Der skal være plads til alleSkagen har netop overstået fire dages Skagen Festival, og i næste uge begynder den såkaldte Hellerup-uge - et fænomen, hvor rige og berømte valfarter til Skagen.
Samtidig lægger stadig flere krydstogtskibe til kaj i Danmarks nordligste by.
Men det er en god ting, mener viceborgmesteren i Frederikshavn Kommune, socialdemokraten Bjarne Kvist.
Han bor selv i Skagen, og han afviser at sortere i turisterne:- Der er plads til alle former for turister.
Både dem, der vil have fest, og dem, der vil have kultur.
Det er ikke et enten eller.
Det er et både og.
Fest på Fiskerestauranten i Skagen.
Arkivfoto.
 Krydstogtskibet Seven Seas Voyager i Skagen.
Arkivfoto.
 Masser af turister på stranden ved Skagen.
Arkivfoto.
1 / 3Fest på Fiskerestauranten i Skagen.
Arkivfoto.
1 / 3Krydstogtskibet Seven Seas Voyager i Skagen.
Arkivfoto.
2 / 3Masser af turister på stranden ved Skagen.
Arkivfoto.
3 / 3Mogens Bandholm er heller ikke imod turister, men han appellerer til, at det lokale turisthus prøver at lokke en anden type til.
Og så håber han, at Skagens beværtninger vil spille med.
- Restauratørerne bruger mest rock og hornmusik.
En gang imellem også nogle bands med lidt folkemusik.
Jeg kunne godt tænke mig noget lidt lettere, der måske er lidt mere romantisk og støjer mindre, siger han.
FacebookTwitterKopier linkEmner:Bjarne Kvist (politiker)|Skagen|Socialdemokraterne|Turisme|Bandholm




https://www.dr.dk/musik/r-kelly-anholdt-igen-sigtet-13-sexovergreb

MusikR.
Kelly anholdt igen: Sigtet for 13 sexovergrebDen 52-årige amerikanske sanger R.
Kelly er igen i politiets søgelys.
Torsdag blev han anholdt i Chicago.
Sigtelserne mod Kelly omfatter børnepornografi og forsøg på at forhindre efterforskningen.
12.
juli 2019 kl.
07.
52Bemærk: artiklen er mere end 30 dage gammelLæs opDen amerikanske R & B-sanger R.
Kelly er igen blevet anholdt i Chicago og sigtet for seksuelle overgreb.
Det skriver NBC News, TMZ og flere andre medier.
Joseph Fitzpatrick, der er talsmand for det amerikanske justitsministeriums afdeling i delstaten Illinois, oplyser til underholdningsmediet TMZ, at sigtelserne mod Kelly omfatter børnepornografi og forsøg på at forhindre efterforskningen.
I alt er han sigtet for 13 tilfælde af seksuelle overgreb.
Læs også:R.
Kelly tilbage i fængsel: Skylder en million i børnepengeAnholdelsen af den 52-årige musikstjerne blev ifølge NBC News foretaget af betjente fra politiet i New York og efterforskere tilknyttet USA's Ministerium for national sikkerhed.
Både politiet og ministeriet afviser at udtale sig til mediet.
Yderligere detaljer om sagen ventes at blive offentliggjort i løbet af i dag, skriver NBC News.
Advokat bekræfter også, men vil intet sigeKellys advokat, Steve Greenberg, bekræfter over for avisen The Chicago Sun-Times, at hans klient er anholdt.
Men han afviser at komme med yderligere oplysninger.
Flere medier har uden held forsøgt at kontakte en talsmand for Kelly.
Drea Kelly, hans tidligere hustru, har heller ingen kommentarer til anholdelsen, oplyser en repræsentant for hende til nyhedsbureauet Reuters.
Sangeren er et velkendt ansigt i det amerikanske retsvæsen.
I to årtier har han været genstand for beskyldninger om seksuelle overgreb.
Nogle af dem går så langt tilbage som 1998.
I 2008 blev Kelly frikendt i en sag, hvor han var anklaget for sex med en 13-årig pige.
Tidligere i år havnede han bag tremmer på grund af manglende betaling af børnepenge.
R.
Kelly blev løsladt efter at have betalt det manglende beløb på 161.
000 dollar.
I maj blev han præsenteret for nye anklager i en sag om seksuelle overgreb begået mod blandt andre mindreårige.
R.
Kelly har konsekvent afvist alle beskyldninger mod ham.
/ritzau/FacebookTwitterKopier linkEmner:R.
Kelly (musiker)|Chicago|USA|Sædelighedsforbrydelser|Kriminalitet




https://www.dr.dk/nyheder/regionale/midtvest/unge-hjemloese-i-herning-faar-uventet-hjaelp-fra-metallica-vi-er-helt

Midt- og VestjyllandUnge hjemløse i Herning får uventet hjælp fra Metallica: 'Vi er helt oppe at ringe'Det verdenskendte rockband støtter et lille, privat forsorgshjem, der hjælper unge ud af hjemløshed.
Inden koncerten i København overrakte de fire bandmedlemmer i Metallica en check på 300.
000 kroner til Potentialehotellet.
På billedet ses fra venstre trommeslager Lars Ulrich, guitarist og forsanger James Hetfield, Majbritt Rosenkvist, Jimmie Christensen, Sisse Fjord Nielsen og Mikkel Kvick fra Potentialehotellet, Leadguitarist Kirk Hammett og bassist Robert Trujillo.
Af Ingrid Schmidt og Mette Skov-Jensen12.
juli 2019 kl.
07.
25Bemærk: artiklen er mere end 30 dage gammelLæs opI aftes gav det verdensberømte rockband Metallica koncert i Parken i København.
Inden bandet gik på scenen foran 47.
000 tilskuere, var en lille delegation fra Herning på besøg backstage for at modtage en check på 300.
000 kroner.
Metallica har nemlig for vane at donere en del af deres billetindtægter til velgørenhed, og valget var denne gang faldet på Potentialehotellet, som er en lille, privat institution for unge hjemløse i Gjellerup ved Herning.
Vi er helt oppe at ringe.
Vi er så små, og så får Metallica øje på os.
Jimmie Christensen, pædagog og værkstedsleder, Potentialehotellet- Vi er helt oppe at ringe.
Vi er så små, og så får Metallica øje på os, siger pædagog og værkstedsleder Jimmie Christensen.
Sammen med forstander Sisse Fjord Nielsen, souschef Majbritt Rosenkvist og én af de unge borgere - 21-årige Mikkel Kvick - var han i aftes backstage og mødte bandet for at modtage donationen.
- Når man arbejder med unge fra allerlaveste trin i samfundet, er det fedt, at der er nogen, der prøver at hjælpe dem på fode igen, siger Jimmie Christensen.
Troede, det var en jokeDet er et par måneder siden, at Potentialehotellet fik en føler om, at Metallica var på udkig efter en social institution i Danmark, som de ville støtte via deres organisation 'All Within My Hands Foundation'.
Det er en velgørende organisation, som Metallica stiftede i 2017, som især giver penge til initiativer, der arbejder med hjemløse og ungdomsproblemer.
De fire repræsentanter fra Potentialehotellet var også inviteret med til Metallica-koncerten i Parken i København.
) Det var souschef Majbritt Rosenkvist, beboer Mikkel Kvick, forstander Sisse Fjord Nielsen og værkstedsleder Jimmie Christensen, der på Potentialehotellets vegne var backstage for at modtage donationen.
Så glade ser man ud, når man både bliver inviteret til koncert og modtager 300.
000 kroner i støtte af et verdensberømt band.
1 / 3De fire repræsentanter fra Potentialehotellet var også inviteret med til Metallica-koncerten i Parken i København.
)1 / 3Det var souschef Majbritt Rosenkvist, beboer Mikkel Kvick, forstander Sisse Fjord Nielsen og værkstedsleder Jimmie Christensen, der på Potentialehotellets vegne var backstage for at modtage donationen.
2 / 3Så glade ser man ud, når man både bliver inviteret til koncert og modtager 300.
000 kroner i støtte af et verdensberømt band.
3 / 3For halvanden uge siden kom så beskeden om, at forsorgshjemmet for unge i Herning var valgt ud.
Siden er der blevet spillet en del Metallica på værkstedet.
- Jeg troede først, det var en joke, da min chef ringede.
Men de har undersøgt vores hjemmeside og set på, hvad vi er for en størrelse, og de har så besluttet, at de vil støtte os.
Det er superfedt, at der er nogen, der har den indstilling, siger Jimmie Christensen.
Metallica har siden 2017 støttet sociale formål over hele verden gennem deres egen velgørende organisation 'All within my hands'.
Potentialehotellet er et herberg og forsorgshjem for unge, der har svært ved at bo i eget hjem eller slet ikke har et hjem.
Der er plads til 15 beboere, og indtil for nylig var 21-årige Mikkel Kvick én af dem.
Han er lige flyttet i egen bolig og udnævnt som andenmand på værkstedet.
Inden han kom på det lille forsorgshjem i Herning, havde han haft en svær tid i skolen, han havde fået venner fra et kriminelt miljø og røg hash.
Mikkel Kvick ønsker ikke selv at blive interviewet, men Jimmie Christensen har fået lov til at referere hans historie.
- Mikkel fik på et tidspunkt en voldsdom, blev deprimeret og kørte helt af sporet.
Familien fandt os på nettet, og mente, at det var stedet, han kunne få hjælp.
Det er noget af en rejse, han har været på, men at se sådan en gut vokse og påtage sig mere og mere ansvar, er en stor inspiration for andre unge, siger Jimmie Christensen.
Derfor var der heller ingen tvivl om, at Mikkel Kvick skulle med på turen til København for at møde de fire medlemmer af Metallica - herunder den danske trommeslager, Lars Ulrich.
Rock-donation sætter fokus på overset problemPotentialehotellets forstander, Sisse Fjord Nielsen, var faktisk på ferie i Toscana med mand og børn, men hun hoppede på et fly hjem til Danmark for at modtage donationen fra Metallica.
- Vi har en belægningsprocent på 100, så unge hjemløse er et voksende problem.
Det betyder meget, at Metallica sætter fokus på os, for vi synes eksempelvis ikke, at emnet fyldte meget i valgkampen, siger Sisse Fjord Nielsen.
PotentialehotelletPotentialehotellet er et lille, privatejet forsorgshjem for unge hjemløse.
Åbnede i 2016.
Der er plads til 15 unge mellem 18-30 år.
Målet er at hjælpe beboerne videre i egen bolig eller i det rette botilbud ved at skabe en meningsfuld hverdag.
Kilde: Potentialehotellet.
dkDanmarks største brancheorganisation for sociale tilbud, Landsorganisationen for sociale tilbud, LOS, glæder sig også over, at donationen fra det amerikanske rockband kan sætte fokus på private initiativer, der skal hjælpe unge udsatte.
- Potentialehotellet tør og kan tænke fagligheden ud af boksen, og det er der brug for, når der arbejdes på det allermest specialiserede område med udsatte og sårbare borgere.
Det har en uvurderlig betydning, at et verdenskendt band anerkender og fremhæver deres arbejde, lyder det fra Laust Westtoft, der er politisk- og strategisk chef i LOS.
Potentialehotellet har endnu ikke besluttet, hvad de 300.
000 kroner skal bruges til.
De unge beboere skal tages med på råd, da Metallica giver pengene til selve borgerne.
- Vi pædagoger har mange ideer, men vores beboerråd skal være med til at beslutte det.
Det er så unikt, det her, så det skal være noget, de vil kunne huske, at de fik på grund af Metallica, siger Jimmie Christensen.
FacebookTwitterKopier linkEmner:Metallica|Herning|København|Pop og rock|Lars Ulrich (musiker)




https://www.dr.dk/nyheder/udland/brasiliens-praesident-vil-gore-son-til-ambassador-i-usa

UdlandBrasiliens præsident vil gøre søn til ambassadør i USAJair Bolsonaro har tilbudt sin 35-årige søn Eduardo jobbet som Brasiliens ambassadør i Washington.
35-årige Eduardo Bolsonaro, søn af Brasiliens præsident, Jair Bolsonaro, kan meget vel blive landets næste ambassadør i USA.
)12.
juli 2019 kl.
07.
07Bemærk: artiklen er mere end 30 dage gammelLæs opBrasiliens præsident, Jair Bolsonaro, siger, at han har tilbudt sin søn Eduardo at blive landets ambassadør i USA.
Et træk, der ifølge nyhedsbureauet Reuters understreger Bolsonaro-familiens indflydelsesrige rolle i brasiliansk diplomati og indenrigspolitik.
Eduardo, der er medlem af kongressen, siger, at han vil acceptere tilbuddet, hvis han officielt bliver nomineret.
- Hvis det er præsidentens plan, vil jeg acceptere, siger Eduardo Bolsonaro, der er en af præsidentens i alt fire sønner, til journalister.
Læs også:Nyvalgt præsident vil ændre Brasiliens skæbne med folketHan tilføjer, at han er parat til at træde tilbage fra kongressen, hvis præsidenten udpeger ham til ambassadørposten.
Ifølge den 35-årige søn afhænger den endelige nominering fortsat af drøftelser med præsidenten og udenrigsminister Ernesto Araújo.
Udpegelsen skal desuden godkendes af først senatets udenrigsudvalg og derefter af hele senatet.
Den anden søn er også ansat af farDen hidtidige brasilianske ambassadør i Washington gik på pension i april.
Den højreorienterede præsident Bolsonaro, der har sagt, at hans præsidentkampagne sidste år var inspireret af den amerikanske præsident Donald Trump, har i lighed med Trump givet familiemedlemmer indflydelsesrige, rådgivende roller.
Bolsonaros ældste søn, 38-årige Flávio Bolsonaro, er senator, mens sønnen Carlos Bolsonaro er en del af præsidentens kommunikationshold.
Eduardo Bolsonaro har tidligere rådgivet sin far i udenrigsspørgsmål.
Efter at Jair Bolsonaro vandt præsidentvalget i Brasilien i oktober sidste år, var Eduardo Bolsonaro blandt de første til at besøge Washington.
Her mødtes han med blandt andre Trumps svigersøn og rådgiver Jared Kushner.
Desuden blev han spottet iført en "Trump 2020"-kasket, der henviser til det amerikanske præsidentvalg i november næste år.
/ritzau/ReutersFacebookTwitterKopier linkEmner:Donald Trump (politiker)|Jair Bolsonaro (politiker)|Brasilien|USA|Udenrigspolitik




https://www.dr.dk/nyheder/penge/569-arbejdere-ramt-af-ulykker-paa-ny-metro-roberts-arm-blev-mast-under-tonstung

Penge569 arbejdere ramt af ulykker på ny metro: Roberts arm blev mast under tonstung betonklodsNyt metrobyggeri har haft over 25 procent flere ulykker, end Metroselskabets egen målsætning.
Men de sidste to år er sikkerheden blevet bedre.
Af Klaus Buster Jensen12.
juli 2019 kl.
06.
00Bemærk: artiklen er mere end 30 dage gammelLæs opOm to måneder åbner den ny metro Cityring i København, men det største byggeri i Danmark i årtier har haft store menneskelige omkostninger.
33-årige Robert Hnatiuk er en af de arbejdere, der har betalt en høj pris.
Mens han støbte den ny metrostation på Østerport, blev hans venstre arm klemt under en betonklods på 1,5 ton, dokumenterer en rapport fra Arbejdstilsynet.
Robert Hnatiuk kan ikke selv huske ulykken, for han fik ”blackout”, da hans arm blev mast, fortæller han.
Men han mindes, hvordan ledelsen på byggepladsen pressede de ansatte til at arbejde hurtigt.
- Vi havde travlt med arbejdet.
Det var virkelig farligt dengang, forklarer den polske byggearbejder.
Det er nu to år siden, ulykken ramte, og han er stadig sygemeldt og går til genoptræning tre gange om ugen.
Han har meget få muskler i den venstre arm og lider af daglige smerter, der gør ham ude af stand til løfte tunge ting.
Men det værste har været depressionen, som ulykken udløste.
- Jeg følte, jeg ingenting var værd, for jeg kunne ikke lave noget.
Det var det værste for mig, for jeg har ellers altid arbejdet hele mit liv.
569 arbejdsulykkerHer op til åbningen af den ny metro cityring, viser en ny opgørelse fra Metroselskabet, DR fået aktindsigt i, at 569 byggearbejdere er blevet ramt af en arbejdsulykke i løbet af byggeriets otte år.
Og omfanget af arbejdsulykker er så højt, at det er over 25 procent højere end Metroselskabets egen målsætning.
Metroselskabet satte fra start sig som mål, at der højest måtte ske 16 ulykker for hver million arbejdstime.
Men samlet har der været 20,6 ulykker per million arbejdstime, altså en fjerdedel over målsætningen.
- Det fortæller, at der har været et rigtig dårligt arbejdsmiljø, fastslår Peter Hasle, professor i arbejdsmiljø på Aalborg Universitet.
UlykkerUlykkesfrekvens er det mest udbredte mål for sikkerheden på et byggeri.
Metroselskabet satte fra starten byggeriet af metro Cityringen, at der maksimalt måtte være 16 ulykker for hver million arbejdstimer.
Men samlet set har der altså været 569 arbejdsulykker, og det giver en ulykkesfrekvens på 20,6 arbejdsulykker per million arbejdstimer.
Det er over 25 procent flere ulykker, end Metroselskabets målsætning.
De seneste to år er arbejdsmiljøet dog blevet bedre, og både i 2017 og 2018 har byggeriet nået målsætningen.
Kilde: Aktindsigt hos Metroselskabet til DR.
Peter Hasle følger byggeriet tæt og sidder i en ekspertgruppe, som Metroselskabet har nedsat.
- Man startede med en målsætning, der ikke var særlig ambitiøs, og den havde man så problemer med at overholde, siger eksperten.
Metro-direktør: For mange ulykkerMed en pris på 25 milliarder kroner er metrobyggeriet det største offentlige anlægsprojekt i årtier.
Metroselskabs direktør Louise Høst erkender, at arbejdsmiljøet for de tusindvis af især udenlandske byggearbejdere har været for dårligt.
- Samlet set er der ingen tvivl om, at vi har haft langt flere ulykker, end vi havde håbet, og vi havde ønsket.
Så det er ikke tilfredsstillende.
Vi adskiller os jo desværre ikke fra branchen som helhed.
Men det betyder ikke, man skal være tilfreds med at ligge på det niveau, siger Louise Høst.
Der vil altid ske arbejdsulykker på et stort byggeri, forklarer professor Peter Hasle.
Men omfanget af ulykker alt for højt, mener han.
Forklaringen er især, at det allervigtigste for Metroselskabet har været at entreprenørerne overholdt tidsplanerne.
- Man har fokuseret på at arbejde hurtigt og ikke fokuseret på at styre arbejdsmiljøet.
Metrobyggeriet har jo været forsinket.
Og der har man haft ekstra meget tryk på og har haft forståelsen, som jeg tror er forkert, at man skal mase på og springe over, hvor gærdet er lavest, siger Peter Hasle.
Lav løn og utrygge ansatteKontrakten på byggeriet vandt den italienske entreprenør Copenhagen Metro Team ved at byde 900 millioner kroner lavere, end de danske konkurrenter.
Siden byggeriets start er en række af underentreprenørerne på byggeriet blevet afsløret i underbetaling af de udenlandske metroarbejdere.
Og det har skabt problemer med arbejdsmiljøet, at Copenhagen Metro Team har valgt at have metroarbejderne ansat hos mange underentreprenører, i stedet for at ansætte dem selv, vurderer eksperten.
- Det er en organisationsstruktur, hvor de lægger meget vægt på at holde lønningerne nede ved at benytte sig af under-underenterprenører og vikarer.
Og det betyder, at hovedentreprenøren har mindre kendskab til de medarbejdere, der er, og der er mindre tillid, færre rutiner og færre fælles erfaringer med at styre arbejdsmiljøet, forklarer Peter Hasle.
Der er ikke nogen tvivl om, at projektet har været udfordret, og det har vi netop gjort noget ved.
Sigurd Nissen-Petersen, vicedirektør, Copenhagen Metro TeamHovedentreprenøren på metrobyggeriet er Italiens største byggekoncern Salini-Impregilo, hvis danske afdeling har navnet Copenhagen Metro Team.
De erkender, at de har haft for mange arbejdsulykker.
- Der er ikke nogen tvivl om, at projektet har været udfordret, og det har vi netop gjort noget ved, og det er det vigtige at tage med fra det her projekt, forklarer Sigurd Nissen-Petersen, vicedirektør i Copenhagen Metro Team.
Han understreger, at ulykkesfrekvensen faldt i de sidste år af byggeriet.
Det skyldes blandt andet, at de indgik en aftale med fagforeningen 3F Bygge, Jord og Miljø i København.
- Problemerne var, at vi skulle have en anden sikkerhedskultur.
Vi gjorde medarbejderne på metroen mere trygge, vi gav dem bedre løn, bedre arbejdsvilkår, tillidsrepræsentanter og arbejdsmiljørepræsentanter, som også sikrede, at vi fik nogle bedre resultater, forklarer Sigurd Nissen-Petersen.
Forsinkelser og sikkerhedOgså Metroselskabets direktør glæder sig over, at der i byggeriets seneste to år skete færre arbejdsulykker.
- Det, tror jeg, først og fremmest er fordi, der har været stort fokus på at sikre en bedre og mere levende sikkerhedskultur ude på byggepladserne, siger Louise Høst.
Louise Høst, direktør i Metroselskabet, erkender, at der har været for mange ulykker på byggeriet.
(© DR Nyheder)Umuligt at sammenligneUlykkesfrekvensen er den mest udbredte måde at vurdere sikkerheden på et byggeri.
Der findes ikke et tal for resten af byggebranchen, som man kan sammenligne Metroselskabets ulykkesfrekvens med, vurderer professor Peter Hasle og professor emeritus Kirsten Jørgensen.
Dansk Arbejdsgiverforening udarbejder to mål for ulykkesfrekvensen for byggebranchen.
Det ene tal ser på ulykkesfrekvensen for alle ansatte i byggeriet.
Det andet tal ser udelukkende på ulykkesfrekvensen for arbejdere, hvor funktionærer ikke tæller med.
Men Metroselskabets data medtager både alle arbejdere og nogle funktionærer, nemlig de funktionærer som arbejder for entreprenørerne.
Men samtidig har de frasorteret Metroselskabets egne funktionærer.
Så Metroselskabets data kan ikke sammenlignes med hverken DA’s data udelukkende for arbejdere eller de data som også rummer alle funktionærer.
Har I haft for meget fokus på at blive hurtigt færdigt og for lidt fokus på arbejdsmiljøet?
- Nej, for det er ikke sådan, at man bliver hurtigere færdig af, at nogen kommer til skade.
Faktisk tværtimod, så tager det lang tid og forsinker, når man har skader.
Men det er klart, at når man ser tilbage, er der en masse, vi har ændret og gjort bedre undervejs, som jeg nu selvfølgelig ville ønske, havde været der fra dag et, siger Louise Høst.
De har nu et et nyt mål om helt at undgå arbejdsulykker på deres byggerier.
- Oprindeligt havde vi sat os en målsætning, som på det tidspunkt var en ambitiøs målsætning for branchen.
Men den har vi siden forladt, fordi vi simpelthen har det sådan, at der skal ikke være ulykker på vores projekter.
Har I levet op til jeres ansvar som offentlig bygherre, når I kan se, at der har været så mange flere ulykker, end I havde sat som mål?
- Altså, det er jo ikke målet i sig selv, der gør, at man har levet op til det.
For selv hvis vi havde nået vores mål, ville der være folk, der var kommet til skade, og det havde jeg heller ikke været tilfreds med, siger Louise Høst, direktør i Metroselskabet.
I dag to år efter ulykken frygter Robert Hnatiuk, at han aldrig igen kommer til at arbejde på en byggeplads.
33-årige Robert Hnatiuk bor stadig i Danmark.
Han håber hans fremtid er her og går til dansk-undervisning.
(© DR Nyheder.
)Han er stolt over at have været med til at bygge den ny metro, men han fortryder, at de arbejdede for stærkt dengang.
- Alle pressede os til at arbejde godt og hurtigt.
Men ofte var arbejdet kompliceret og farligt, fortæller han.
Kunne du ikke have sagt nej til ledelsen til at arbejde under det pres?
- Jo, jeg kunne godt have sagt nej, men efter det kunne de bare finde en anden til at gøre arbejdet.
FacebookTwitterKopier linkEmner:København|Metroselskabet|Ulykker|Arbejdsmiljø|Copenhagen Metro Team




https://www.dr.dk/nyheder/udland/trump-finder-pa-ny-plan-optaelling-af-ikke-amerikanske-statsborgere

UdlandTrump finder på ny plan for optælling af ikke-amerikanske statsborgereTrump mener, at det er vigtigt at vide, hvor mange ikke-amerikanske statsborgere, der befinder sig i USA.
- Vi vil vende hver en sten, siger Trump om at få optalt antallet af ikke-amerikanske statsborgere.
12.
juli 2019 kl.
06.
02Bemærk: artiklen er mere end 30 dage gammelLæs opUSA's præsident, Donald Trump, dropper en omstridt plan om at indføre et spørgsmål om statsborgerskab i den amerikanske folketælling i 2020.
Men Trump insisterer på, at han ikke giver op på sit projekt om at tælle, hvor mange ikke-amerikanske statsborgere, der befinder sig i USA.
Det skriver nyhedsbureauet Reuters.
Trump vil derimod udstede en ordre, som skal tvinge statslige agenturer til at dele informationer om indvandring.
- Vi vil bruge disse enorme føderale databaser til at opnå en komplet, fuldstændig og nøjagtig optælling af de ikke-amerikanske statsborgere i landet, siger Trump i Rosenhaven i Det Hvide Hus.
Han tilføjer, at det også vil indebære databaserne i ministeriet for indenlandsk sikkerhed og administrationen for social sikkerhed.
- Vi vil vende hver en sten, siger Trump.
Plan blokeret af højesteretTrump afviser, at han ændrer kurs med sit nye tiltag.
I USA er der folketælling hvert tiende år, hvor alle i USA bliver spurgt om deres alder, køn og race.
Det plejer at gå udramatisk for sig.
Men Trump-administrationen har skabt stor debat om folketællingen, siden handelsminister Wilbur Ross i marts 2018 besluttede at tilføre det ekstra spørgsmål om statsborgerskab.
Tiltaget blev dog blokeret af højesteret for to uger siden.
Demokraterne har kritiseret tiltaget.
De mener, det vil være diskriminerende over for etniske mindretal at spørge om folks statsborgerskab.
De mener, at tiltaget i virkeligheden har til formål at afskrække indvandrere fra at svare på folketællingen.
De frygter, at det vil mindske antallet af respondenter i de områder, der er mere tilbøjelige til at stemme på Demokraterne.
Det kan på flere måder give Republikanerne en fordel, da resultatet af folketællingen bruges til at fordele antallet af politiske repræsentanter mellem geografiske områder ved valghandlinger og til at afgøre fordelingen af offentlige midler.
/ritzau/FacebookTwitterKopier linkEmner:Donald Trump (politiker)|USA|Befolkning




https://www.dr.dk/sporten/cykling/tourdefrance/dagens-etape-moerkoev-og-quick-step-lurer-paa-et-hattrick-i-etapesejre

Tour de FranceDAGENS ETAPE Mørkøv og Quick-Step lurer på et hattrick i etapesejreDet ligner en klassisk sprinteretape, når Tour-feltet i dag skifter bjergene ud med flad vej for en stund.
Af Simon Andersen Nielsen12.
juli 2019 kl.
06.
47Bemærk: artiklen er mere end 30 dage gammelLæs opRytterne i årets Tour-felt kan se frem til en dag, hvor de får lidt tid til at pleje bjerg-tømmermændene, som helt sikkert sidder tungt i benene efter 6.
etapes pinsler.
Fra Belfort skal feltet bevæge sig 230 kilometer, før de rammer målstregen i Chalon-Sur-Saône.
Og sammenlignet med strabadserne i går, kommer de tre kategoriserede stigninger på dagens etape formentlig til at føles som en tur over Valby Bakke.
Etapen i dag er ikke flad som en pandekage, men i Tour de France-sammenhæng er den tæt på.
Mørkøv og Asgreen kan få hovedrollerSelvom der er tre kategoriserede stigninger på etapen i dag, så peger alt stadigvæk på, at etapevinderen skal findes i en regulær massespurt.
Weekenden ser spændende ud for mig.
Mads Würtz, cykelrytterAlle tre stigninger ligger på den første halvdel af etapen, så selv hvis et udbrud skulle komme afsted, er der god tid til at køre dem ind for sprinterholdene - en opgave, som Kasper Asgreen sandsynligvis vil tage aktiv del i.
Også Michael Mørkøv får en vigtig rolle, når feltet formentlig kommer samlet til mål.
Som den centrale mand i Quick-Steps lead-out-tog skal Mørkøv sørge for at få afleveret Elia Viviani i så god en position, at italieneren kan gentage sucessen fra 4.
etape, hvor han vandt.
Udover Elia Viviani skal man nok også holde øje med den grønne trøje, når spurten går løs.
Peter Sagan har set stærkt ud i årets løb og vandt en flot sejr på 5.
etape i Colmar.
Og så må folk som Dylan Gronewegen og Caleb Ewan efterhånden være godt sultne efter nogle skuffende resultater på de første etaper.
En tiltrængt slapperFor de øvrige danske ryttere i feltet venter der en stille dag på kontoret, hvor kroppen kan få lov til at restituere frem mod de kommende etaper.
Og det hilser Mads Würtz Schmidt velkommen med åbne arme.
- Man får da ondt i benene af at køre opad på den her måde.
Så i morgen bliver det en noget lettere etape med massespurt, og så ser weekenden spændende ud for mig, sagde han efter at være kommet i mål i går.
Og podiekandidaten Jakob Fuglsang kan bruge dagens flade etape på at se tilbage på en etape i går, hvor han sad fint med, da favoritterne åbnede op på den sidste stigning.
- Afslutningen var rigtig led.
Især på grund af gruset, men også, fordi de sidste 200 meter gik lige op i himlen.
Men jeg synes, det gik godt, og jeg havde ingen problemer på sidste halvdel af etapen, sagde han efter etapen på La Planche Des Belles Filles i går.
FacebookTwitterKopier linkEmner:Caleb Ewan (cykelrytter)|Jakob Fuglsang (cykelrytter)|Quick-Step Team|Cykelsport|Frankrig




https://www.dr.dk/nyheder/udland/kaptajn-pa-iransk-olietanker-i-gibraltar-er-anholdt

UdlandKaptajn på iransk olietanker i Gibraltar er anholdtEn uge efter, at et iransk skib blev tilbageholdt, bliver kaptajn og styrmand anholdt, oplyser politiet.
4.
juli blev et iransk tankskib tilbageholdt i Gibraltar.
Torsdag blev kaptajnen og overstyrmanden anholdt, skriver nyhedsbureauet AFP.
12.
juli 2019 kl.
04.
27Bemærk: artiklen er mere end 30 dage gammelLæs opKaptajnen og overstyrmanden på et iransk tankskib, der har været tilbageholdt siden 4.
juli, er blevet anholdt.
Det skriver nyhedsbureauet AFP.
Anholdelserne sker, efter at myndighederne i Gibraltar har undersøgt skibet samt dokumenter og elektronisk udstyr, der var på det, oplyser politiet torsdag.
Skibet blev tilbageholdt under mistanke om, at det skulle fragte olie til Syrien.
Det ville være i strid med EU's sanktioner.
Kaptajnen og overstyrmanden, der begge er indiske statsborgere, blev anholdt torsdag, men er endnu ikke blevet sigtet.
Det 330 meter lange tankskib kan rumme to millioner tønder olie, når det er lastet.
Mandag oplyste styret i Gibraltar, at det bar en fuld last af råolie.
Iransk fordømmelseIran har fordømt tilbageholdelsen af skibet og har kaldt det "ulovligt" og sagt, at skibet ikke havde kurs mod Syrien.
Tidligere torsdag meddelte Storbritannien, at tre bevæbnede iranske både forsøgte at "genere" et britisk tankskib i Golfen.
Det skriver nyhedsbureauet Reuters.
Olietankeren "British Heritage" befandt sig i Hormuzstrædet, da den onsdag blev standset af flere både, der tilhørte Irans Revolutionsgarde.
Det britiske tankskib blev bedt om at ændre kurs til et nærtliggende iransk territorium.
Det oplyser to unavngivne kilder med kendskab til hændelsen til CNN.
De iranske både sejlede dog til sidst væk igen efter en advarsel fra et britisk krigsskib.
En talsmand for den britiske regering oplyser i en meddelelse, at Storbritannien er bekymret over hændelsen.
- Vi opfordrer de iranske myndigheder til at nedtrappe konfliktniveauet i regionen, siger talsmanden.
Iran har nægtet at have blandet sig i skibets sejlads onsdag.
- I løbet af det sidste døgn har vi ikke været involveret i nogle hændelser, som involverer udenlandske fartøjer i Hormuzstrædet, heller ikke et britisk fartøj, hedder det i en meddelelse fra Revolutionsgarden.
/ritzau/FacebookTwitterKopier linkEmner:Storbritannien|Iran|EU|Rederier|Skibstrafik




https://www.dr.dk/nyheder/udland/militaerrad-16-officerer-er-anholdt-efter-kupforsog-i-sudan

UdlandMilitærråd: 16 officerer er anholdt efter kupforsøg i SudanDet midlertidige militærråd i Sudan oplyser, at det torsdag har afværget et kupforsøg.
12.
juli 2019 kl.
02.
10Bemærk: artiklen er mere end 30 dage gammelLæs opSudans midlertidige militærråd skal torsdag have afværget et kupforsøg, blot få dage efter at militærrådet og oppositionen er nået til enighed om en løsning på magtkampen i landet.
Det siger generalløjtnant Gamal Omar, der er medlem af militærrådet, på stats-tv sent torsdag aften dansk tid.
Det skriver nyhedsbureauet AP.
Mindst 16 officerer er blevet anholdt, efter at militærrådet afværgede militærkuppet, oplyser militærrådet i en meddelelse.
Fem af de anholdte er pensionerede.
Også lederen af kupforsøget skal være blandt de anholdte.
Navnet eller titlen på denne leder er ikke oplyst.
- Officerer og soldater fra hæren og de nationale efterforsknings- og sikkerhedsstyrker, nogle af dem er pensionerede, har forsøgt at udføre et militærkup, siger Gamal Omar ifølge nyhedsbureauet AFP.
- De regulære styrker var i stand til at afværge kupforsøget, siger han videre.
Det midlertidige militærråd i Sudan nåede i sidste uge til enighed med oppositionen og protestgrupper om at dele magten mellem sig i en treårig overgangsperiode frem til et valg.
Dermed skal landet på skift ledes af militæret og af civile politikere.
- Forsøget på et militærkup kommer på et kritisk tidspunkt, siger generalløjtnanten ifølge AP med henvisning til den nyligt indgåede aftale.
Han mener, at kupforsøget havde til formål at spænde ben for aftalen med oppositionen.
- Dette er et forsøg på at blokere for den aftale, som er blevet indgået mellem det midlertidige militærråd og Alliancen for Frihed og Forandring (oppositionen, red.
), der skal gøre det muligt for det sudanske folk at få indfriet deres krav, siger han ifølge AFP.
Meldingen om kupforsøget kom, mens parterne på et hotel i landets hovedstad, Khartoum, var ved at lægge sidste hånd på aftalen om en deling af magten de næste tre år.
/ritzau/FacebookTwitterKopier link




https://www.dr.dk/nyheder/indland/politiet-behandler-braendt-hus-pa-falster-som-gerningssted

IndlandPolitiet behandler brændt hus på Falster som gerningsstedEt hus i Nykøbing Falster stod torsdag aften i flammer.
Politiet afspærrer og bevogter huset natten igennem.
12.
juli 2019 kl.
01.
45Bemærk: artiklen er mere end 30 dage gammelLæs opPolitiet har afspærret et nedbrændt hus i Nykøbing Falster, og behandler det som et gerningssted.
Det oplyser Ole Hald, der er vagtchef ved Sydsjællands og Lolland-Falsters Politi natten til fredag.
Politiet modtog torsdag klokken 21.
49 anmeldelse om, at et hus brændte på Gavlhusvej 21 i Nykøbing Falster.
Der er tale om en enkeltstående villa.
- Der bliver sendt brandvæsen til stedet, og vi kommer også frem derude, siger Ole Hald.
Brandvæsnet er omkring klokken et fortsat til stede ved huset og er i gang med efterslukningen, oplyser vagtchefen.
- Vi behandler brandstedet som et gerningssted.
Vi har afspærret huset og bevogter det natten igennem, siger han.
Vagtchefen har ingen kommentarer til, hvorvidt der er nogle indebrændte personer i huset.
Politiet har ikke yderligere kommentarer til sagen før fredag formiddag.
- Vi holder afspærringen natten igennem, og så kommer der teknikere i morgen tidlig.
Vi har ikke flere kommentarer inden da, siger Ole Hald.
Ifølge folketidende.
dk havde brandvæsnet torsdag aften to indsatslederbiler på stedet, mens Falck rykkede ud med to sprøjter, to tankbiler og en stigevogn.
Derudover kom politiet med to køretøjer, og en ambulance holdt standby, skriver lokalmediet.
Desuden blev brandvæsnets frivillige tilkaldt for at hjælpe med belysning, så der i alt var flere end 20 personer i arbejde på stedet.
Branden kom ifølge mediet under kontrol i løbet af en time, mens brandvæsnet efter midnat fortsat kæmper med at efterslukke lommer af ild i tagkonstruktionen.
- Vi er ved at rive taget ned, men branden er under kontrol, så det er ren efterslukning, fortæller indsatsleder Bo Andersen fra Lolland-Falster Brandvæsen til folketidende.
dk.
/ritzau/FacebookTwitterKopier link




https://www.dr.dk/nyheder/politik/kommuner-vil-udsaette-ghettokrav-til-bornehaver-i-flere-ar

Regeringens ghettoudspilSe temaPolitikKommuner vil udsætte ghettokrav til børnehaver i flere årKommuner kan ikke nå politisk krav fra nytår om, at børn fra udsatte boligområder samles i samme dagtilbud.
Politisk flertal vil fra nytår lovgive mod, at børn fra udsatte boligområder samles i samme dagtilbud.
Det kan vi ikke nå, siger kommuner.
12.
juli 2019 kl.
06.
43Bemærk: artiklen er mere end 30 dage gammelLæs opDet er urealistisk allerede fra årsskiftet at få børn fra udsatte boligområder i dagtilbud blandet med børn fra mere ressourcestærke familier, som et politisk flertal på Christiansborg ellers kræver.
Sådan lyder det fra en stribe kommuner, der vil undtages fra kravet om, at børnehaver og vuggestuer fra den 1.
januar 2020 højest må ny-optage 30 procent børn fra udsatte boligområder.
Det skriver Jyllands-Posten.
Loven skal fremme integration og bekæmpe parallelsamfund.
Men ifølge kommunerne kan reglerne ende med at lukke dagtilbud og modarbejde integrationen.
Læs også:Slut med "ghettobørnehaver": Højst 30 procent må komme fra udsatte områder- Vi har en række institutioner, som er næsten 100 procent tosprogede.
Selv om det er en flot målsætning, er det for os helt urealistisk at nå.
Det vil betyde, at vi skal lukke daginstitutioner, siger rådmand for børn og unge i Aarhus Thomas Medom (SF) til Jyllands-Posten.
Dispensation kan givesKommunen vil derfor søge om dispensation for institutioner i blandt andet boligområdet Gellerupparken, der af regeringen regnes for en ghetto.
I København vil politikerne undtage fem institutioner i ghettoen Tingbjerg i fem år, mens Odense vil undtage 10 institutioner i og omkring ghetto-området Vollsmose frem til 2025.
Også mindre kommuner som Esbjerg og Randers vil undtages fra reglerne.
I Esbjerg forudser formand for Børn- og Familieudvalget Diana Mose Olsen (SF), at en nyåbnet daginstitution i ghetto-området Stengårdsvej vil lukke uden en dispensation.
Det er Børne- og Undervisningsministeriet, der kan give en kommune dispensation, men det kræver ifølge loven, at der "foreligger helt særlige forhold".
Børneminister Pernille Rosenkrantz-Theil vil ikke udtale sig, mens ansøgningerne behandles, skriver Jyllands-Posten.
/ritzau/FacebookTwitterKopier linkEmner:Diana Mose Olsen (politiker)|Pernille Rosenkrantz-Theil (politiker)|Socialistisk Folkeparti|Socialforhold|København




https://www.dr.dk/nyheder/regionale/sjaelland/nye-billige-busruter-udfordrer-dsb-paa-monopolstraekninger

SjællandNye billige busruter udfordrer DSB på monopolstrækningerI dag bliver 38 nye fjernbus-forbindelser indviet.
DSB er forberedt på konkurrencen.
Priserne på afgange med Flixbus starter fra 29 kroner.
DSB har flere orangebilletter helt ned til samme pris, forsikrer underdirektør.
Af Louise Wimmer Elmhoff og Lærke Kromann (grafik)12.
juli 2019 kl.
08.
40Bemærk: artiklen er mere end 30 dage gammelLæs opDSB får for første gang øget konkurrence på de mellemlange ruter, når fjernbusselskabet Flixbus i dag indvier 38 nye forbindelser landet over, hvor den billigste tur koster helt ned til 29 kroner.
Fra 1.
juli er lovgivningen nemlig ændret, så fjernbusser nu må køre på strækninger med helt ned til 75 kilometer mellem stoppene, hvor afstanden før skulle være det dobbelte.
Det har fået Flixbus til at udvide køreplanen, fortæller presseansvarlig i Flixbus Lotte Rystedt, der håber, at passagererne vil tage godt imod tilbuddet.
- Vi har jo set, at danskerne generelt har taget godt imod vores produkt, siden vi begyndte at køre indenlands i 2017, så det satser vi på også er tilfældet her, siger hun.
DSB: Vi er forberedtMange af busselskabets nye afgange er på strækninger, hvor DSB før har haft monopol.
Men DSB er forberedt og konkurrencedygtige, fortæller underdirektør Aske Wieth Knudsen.
- Vi har generelt sat priserne ned for at stå skarpere i konkurrencen med biler og busser, siger han.
Han understreger, at DSB har flere billige orangebilletter, hvor de ligesom busserne har priser helt ned til 29 kroner.
De billige billetter bliver løbende sat til salg.
- Vi kigger på hvor mange ledige pladser, der er i vores tog, og om vores prissætning er rigtig.
Så det er faktisk noget, vi justerer løbende over hele landet.
DSB har tidligere mærket, hvordan både busser og biler kan være med til at tage markedsandele.
Derfor valgte de tidligere på året, at de fremover nu tilbyder deres kunder 120.
000 billige orangebilletter om ugen.
Det er dobbelt så mange, som selskabet solgte ugentligt hidtil.
Artiklen fortsætter under grafikken.
Ordfører: 'Vi udhuler den offentlige transport'Det vækker dog ikke glæde hos regeringsstøttepartiet SF, at DSB løbende regulerer billetpriser og udbuddet af orangebilletter for at være konkurrencedygtige med blandt andre fjernbusselskaberne.
Fjernbusloven Fra 1.
juli er en ny fjernbuslov trådt i kraft.
Det betyder, at der nu skal være minimum 75 kilometer fra passageren står på bussen, til den endelige destination, hvor han/hun står af igen.
Førhen skulle bussen som minimum krydse Storebælt eller mere end to trafikselskabsgrænser.
Den regel er ikke længere gældende, hvilket betyder, at man nu for første gang eksempelvis kan køre fjernbus internt på Sjælland.
Loven blev vedtaget i marts af den tidligere regering med støtte fra Dansk Folkeparti og Socialdemokratiet.
For selvom SF går ind for lavere priser på offentlig transport, er det problematisk, at DSB bliver presset på prisen af private fjernbusselskaber, mener transportordfører Anne Valentina Berthelsen.
- For mig er det egentlig et billede på, at vi har udhulet den offentlige transport, og at den er en lille smule truet af private alternativer.
Det, synes jeg, er enormt problematisk, siger hun.
Louise Schack Elholm, Venstres medlem af transportudvalget, er dog mere positivt stemt over for den frie konkurrence, der er mellem DSB og andre transportmuligheder.
- Vi synes, at det er positivt med konkurrence.
Det gør jo, at man er tvunget fra DSB's side til rent faktisk at oppe sig, så folk har lyst til at blive der og ikke bare gør det af nød, siger hun.
FacebookTwitterKopier linkEmner:DSB|Flixbus|Kollektiv trafik|Busselskaber|Louise Schack Elholm (politiker)




https://www.dr.dk/nyheder/penge/murvaerk-og-skakter-blev-regnet-med-ejendomsfirma-anklaget-overdrive-stoerrelse-paa

PengeMurværk og skakter blev regnet med: Ejendomsfirma anklaget for at overdrive størrelse på lejlighederForbrugerombudsmanden anklager tre firmaer for at vildlede om projektbyggeri i København.
Forbrugerombudsmanden vurderer, at tre virksomheder har vildledt potentielle kunder i forbindelse med projektsalg af nybyggeri.
(Arkiv-foto.
Bygningen på billedet og håndværkerne er ikke relateret til sagen) Af Oliver Batchelor og Lars Riis Lindevall12.
juli 2019 kl.
22.
49Bemærk: artiklen er mere end 30 dage gammelLæs opEn ejendomsudvikler og to ejendomsmæglere gjorde i sine salgsbrochurer en række lejligheder på den københavnske boligø Kærholm større, end de reelt var.
Det drejer sig om ejendomsudvikleren NPV A/S samt to de ejendomsmæglere Niels Hald Amager A/S, der indtil februar i år var en del af Danbolig-kæden, og Lone Bøegh Henriksen A/S, som driver ti Home-butikker i København og omegn.
Når man køber bolig på projektstadiet er man helt afhængig af, at boligen er beskrevet korrekt i salgsmaterialet, fordi man i sagens natur ikke kan se boligen, inden man køber.
Forbrugerombudsmand Christina Toftegaard Nielsen.
Forbrugerombudsmanden vurderer, at de tre virksomheder har vildledt potentielle købere med fejlagtige plantegninger af lejlighederne, der blev udbudt til salg i 2015.
- Når man køber bolig på projektstadiet, er man helt afhængig af, at boligen er beskrevet korrekt i salgsmaterialet, fordi man i sagens natur ikke kan se boligen, inden man køber, udtaler Forbrugerombudsmand Christina Toftegaard Nielsen i afgørelsen.
Det reelle gulvareal var mindrePå plantegningerne, som de mulige købere kunne nærstudere, stod antallet af kvadratmeter inde i hvert enkelt rum - for eksempel 'soveværelse 15 m2'.
Størrelserne på rummene var dog beregnet ud fra lejlighedernes tinglyste areal, som omfatter murværk og skakter.
Derfor var rummene i salgsmaterialet angivet som større end det reelle gulvareal, da byggeriet stod færdigt.
Forbrugerombudsmanden har politianmeldt virksomhederne for vildledende markedsføring, men anmeldelsen blev efterfølgende tilbagekaldt, da forholdene var forældede og derfor ikke kunne straffes efter markedsføringsloven, som har en forældelsesfrist på to år.
Køber klagede over arealDet var en af køberne, der klagede til Forbrugerombudsmanden efter selv at have målt efter.
Her viste det sig ifølge klageren, at lejlighedens areal var 20 procent mindre end det areal, der var oplyst i plantegningerne.
Ejendomsudvikleren NPV A/S havde nederst i en af salgsbrochurerne taget forbehold for fejl og ændringer.
'Alle rumarealer på plantegningen er angivet som nettoarealer, dvs.
med andel af vægge.
'Det siger markedsføringslovenIfølge markedsføringslovens §§ 5 og 6, sammenholdt med § 8, må erhvervsdrivende ikke vildlede forbrugerne.
Markedsføringslovens § 5, stk.
1:”§ 5.
En erhvervsdrivendes handelspraksis må ikke indeholde urigtige oplysninger eller i kraft af sin fremstillingsform eller på anden måde vildlede eller kunne forventes at vildlede gennemsnitsforbrugeren, uanset om oplysningerne er faktuelt korrekte.
”Markedsføringslovens § 6, stk.
1:”§ 6.
En erhvervsdrivendes handelspraksis må ikke vildlede ved at udelade eller skjule væsentlige oplysninger eller præsentere væsentlige oplysninger på en uklar, uforståelig, dobbelttydig eller uhensigtsmæssig måde.
”Overtrædelser af markedsføringsloven forældes 2 år, efter de er ophørt, jf.
straffelovens § 93, stk.
1, nr.
1, jf.
§ 94, stk.
1.
Men ifølge Forbrugerombudsmanden opfatter den gennemsnitlige forbruger ordet 'nettoareal' som udtryk for gulvarealet - og dermed ikke inklusive den plads, som væggene optager.
Forbrugerombudsmanden støtter sig desuden til, at både Bygge- og Boligregistret, Boligejer.
dk og Dansk Standard betrager 'nettoareal' som en boligs indvendige gulvareal.
- Det er efter min opfattelse vildledende, at NPV oplyste arealerne i de enkelte rum på plantegningerne i salgsmaterialet inklusive murværk, så lejlighederne fremstod betydeligt større over for køberne, end de ville blive, også ifølge selskabets ansøgning om byggetilladelse, udtaler Christina Toftegaard Nielsen.
Uenig i vurderingNPV A/S deler ikke Forbrugerombudsmandens opfattelse af, at salgsmaterialet har vildledt køberne af projektlejlighederne.
I et mailsvar til DR Nyheder skriver Jens Schaumann, der er direktør i NPV A/S, at virksomheden er uenig i Forbrugerombudsmandens vurdering:- Vi har for længst i vores markedsføring gjort arealoplysningerne endnu tydeligere.
Vi er imidlertid ikke enige i, at markedsføringen af lejlighederne i projektbyggeriet Kærholm har været vildledende.
Samtlige købere har modtaget lejligheder med arealer, som stemmer nøje overens med de tinglyste arealer og BBR-arealer, som fremgår af de respektive købsaftaler.
Det har desuden aldrig været vores intention i vores markedsføring at give indtryk af, at de angivne nettoarealer skulle udgøre andet end de tinglyste arealer, skriver Jens Schaumann, direktør i NPV A/S.
Han kritiserer samtidig Forbrugerombudsmanden for at gå ud med kritik af virksomhederne i en pressemeddelelse, når sagen har vist sig at være forældet i forhold til markedsføringsloven.
- Vi er til gengæld forundrede over, at Forbrugerombudsmanden finder behov for at udsende en pressemeddelelse om sagen med et indhold af den pågældende karakter og på den måde forsøger aktivt at hænge os ud, selvom sagen er forældet og dermed bortfaldet, hvilket betyder, at vi ikke kan få lejlighed til at bevise, at Forbrugerombudsmanden tager fejl, skriver Jens Schaumann.
Ser ikke ud til at få konsekvenserSagen ser dog ikke umiddelbart ud til at få konsekvenser for de tre ejendomsfirmaer, konstaterer Christina Toftegaard Nielsen.
- De købere, der har klaget til os, indså først, at de var blevet vildledt af salgsmaterialet, da lejlighederne blev bygget.
Sagen viser, at markedsføringslovens forældelsesfrist på to år i sig selv kan medføre, at vildledende markedsføring bliver straffri.
Forbrugerombudsmanden har tidligere politianmeldt NPV A/S og ejendomsmægler Niels Hald Amager A/S i en lignende sag om projektbyggeriet Strandgården.
Denne sag verserer fortsat hos politiet, skriver Forbrugerombudsmanden.
DR Nyheder har kontaktet ejendomsmæglerfirmaet Niels Hald Amager A/S for at få en kommentar til sagerne, men der er ikke blevet svaret på henvendelsen.
Ejendomsmægler Lone Bøegh Henriksen henviser til vicedirektør Anders Palmkvist fra Dansk Ejendomsmæglerforening for en udtalelse til den konkrete sag.
Anders Palmkvist skriver i en skriftlig udtalelse til DR Nyheder:- Vores medlemmer har udarbejdet og udleveret salgsopstilling og købsaftale med angivelse af BBR-arealer og tinglyste arealer helt i overensstemmelse med lovgivningen herom.
Ejendomsmægleren har alene henvist til noget materiale udarbejdet af tredjemand, som forbrugerombudsmanden finder vildledende, skriver Anders Palmkvist, vicedirektør i Dansk Ejendomsmæglerforening.
FacebookTwitterKopier linkEmner:Christina Toftegaard Nielsen (jurist)|Forbrug|Forbrugerombudsmanden|Dansk Ejendomsmæglerforening|København




