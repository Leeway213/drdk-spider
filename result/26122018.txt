https://www.dr.dk/nyheder/indland/born-kommer-til-skade-ved-fyrvaerkeriets-lunte

IndlandBørn kommer til skade ved fyrværkeriets lunteHver tredje barn, der sidste år kom til skade med fyrværkeri, stod selv ved lunten, viser analyse.
Hver tredje barn, der kommer til skade, da der ved seneste årsskifte blev fyret fyrværkeri af, stod selv ved lunten, da ulykken skete.
26.
dec.
2018 kl.
21.
51Bemærk: artiklen er mere end 30 dage gammelLæs opHver tredje barn, der blev bragt på skadestuen sidste nytår med skader fra fyrværkeri, stod selv ved lunten i forbindelse med ulykken.
Det viser tal fra Ulykkes Analyse Gruppen ved Odense Universitetshospital (OUH).
Det tal vækker opsigt hos Børneulykkesfonden og hos analysegruppen selv.
Ifølge Henriette Madsen, der er generalsekretær i Børneulykkesfonden, er der i hvert fald oplagte måder at nedbringe antallet af børn, der kommer til skade nytårsaften og dagene omkring.
- Som udgangspunkt bør antændingen af fyrværkeri overlades til de vokse.
Hvis børn og unge alligevel får lov at til at antænde fyrværkeri, er det yderst vigtigt, at der er en voksen til stede, som holder øje med, at alt foregår efter reglerne, siger hun.
Læs også:Nu kan du købe fyrværkeri: Årets kampagne rettet mod unge- Børn og unge under 15 år forstår ikke altid faren ved fyrværkeri eller konsekvenserne af deres handlinger.
Overlæge: For mangeOgså blandt lægerne i analysegruppen løfter man øjenbrynene over, at så mange børn, der bringes på hospitalet i forbindelse med nytårsdagenes affyring af fyrværkeri, selv har været med til at antænde det.
- Børn udgjorde 26 procent af alle ulykker ved seneste nytårsdøgn, og det tal er simpelthen for højt, siger overlæge Jens Lauritsen fra OUH i en pressemeddelelse.
- Jeg hæfter mig desuden ved, at mere end hver tredje fyrværkeriulykke var forårsaget af, at børnene selv antændte fyrværkeriet.
Færre børn kommer til skadeSelv om andelen af børn, der kommer til skade ved lunten, vækker opsigt, er der i det store perspektiv grund til smil.
Antallet af børn, der uanset årsag er kommet til skade, er faldet med en fjerdedel.
Sidste år kom i alt 65 børn til skade med fyrværkeri.
De fordelte sig på syv børn mellem nul og fire år, 19 børn mellem fem og ni år og 39 børn på mellem 10 og 14 år.
Tallene fra Ulykkes Analyse Gruppen viser også, at flere børn havde beskyttelsesbriller på sidste år.
- Det kan ikke siges nok, hvor vigtigt det er at have beskyttelsesbriller på, siger Jens Lauritsen.
- Alle skal have briller på, uanset om man antænder "lige nu" eller ser på andres fyrværkeri.
Det er tilladt for private at fyre fyrværkeri af fra i morgen, 27.
december, og indtil 1.
januar.
/ritzau/FacebookTwitterKopier linkEmner:Fyrværkeri|Odense Universitetshospital|Ulykker|Børneulykkesfonden|Odense




https://www.dr.dk/nyheder/penge/efter-tung-periode-wall-street-har-bedste-dag-i-ni-ar

PengeEfter tung periode: Wall Street har bedste dag i ni årDe store amerikanske aktieindeks steg fem-seks procent onsdag.
Det er den bedste dag siden marts 2009.
Det amerikanske aktiemarked havde i går den bedste dag i ni år(Arkivfoto) 27.
dec.
2018 kl.
00.
00Bemærk: artiklen er mere end 30 dage gammelLæs opEfter fire tunge dage med store kursfald havde det amerikanske aktiemarked onsdag den bedste dag i ni år.
Det brede S&P 500-indeks og Dow Jones-indekset steg med omkring fem procent, mens Nasdaq, der blandt andet indeholder techgiganter som Google og Facebook, steg næsten seks procent.
En bedre dag på børsen er ikke set siden 2009.
Investorerne har den seneste periode været nervøse for udsigten til en økonomisk opbremsning.
De fandt onsdag en smule ro i, at det amerikanske julesalg var bedre end ventet.
Bedste salg i seks årSalget op til jul steg ifølge Mastercard med 5,1 procent sammenlignet med sidste år til 850 milliarder dollar.
Det var det bedste salg i seks år.
Læs også:Wall Street bløder: Værste juleaftensdag nogensindeDen markante stigning i onsdagens marked skal ifølge iagttagere dog især ses i lyset af en tung periode for aktiekurserne.
- Det kommer på bagkant af et oversolgt marked, og det var tilsyneladende passende med et comeback, siger markedsstrateg Matt Miskin fra John Hancock Investments til AFP.
Andre påpeger, at markedet blev drevet op af en smule mere sikkerhed for, at USA's præsident, Donald Trump, ikke er på vej til at udskifte chefen for landets centralbank.
Præsidenten har flere gang luftet sin utilfredshed med Jerome Powell, der har været chef for banken siden februar.
Rystelser i markedetTrump har været sur over, at centralbanken har hævet renten adskillige gange.
Så sent som mandag blev uenigheden udtrykt på præsidentens Twitter-konto.
Det gav rystelser i markedet, der frygtede, at Det Hvide Hus ville blande sig i beslutningerne hos den ellers politisk uafhængige centralbank.
En økonomisk rådgiver i Det Hvide Hus udtalte onsdag til Wall Street Journal, at Jerome Powell ikke er i risikozonen for at blive fyret.
Trods onsdagens markante stigning ser december ud til at blive den værste julemåned for aktiekurserne siden 1931, hvor USA's økonomi var i en alvorlig krise.
/ritzau/AFPFacebookTwitterKopier linkEmner:Donald Trump (politiker)|Økonomi|USA|Wall Street Journal|Samfundsøkonomi




https://www.dr.dk/musik/mariah-careys-julegave-megahit-slaar-rekorden

MusikMariah Careys julegave: Megahit slår rekordenMed 10,8 millioner afspilninger har 'All I Want for Christmas is You' sat ny Spotify-rekord.
Mariah Carey har nu rekorden for flest afspilninger på én dag hos Spotify med 'All I Want for Christmas is You'.
Af Flemming Brandt26.
dec.
2018 kl.
21.
31Bemærk: artiklen er mere end 30 dage gammelLæs opHvis du også har haft fornemmelsen af, at Mariah Careys julehit fra 1994, 'All I Want for Christmas is You', har været her, der og alle vegne i julemåneden, så er det ikke helt forkert.
I radioen, ud af højttalerne, når du var ude at købe julegaver, kunne du igen og igen høre den ukomplicerede fortælling om længselsfuld kærlighed ved juletid, som gennem årene har givet den amerikanske sangerinde ekstra indtægter til at købe store gaver.
Og på juleaftensdag, den 24.
december, gik en stor del af verden Mariah-amok.
Hele 10.
819.
008 gange blev 'All I Want for Christmas is You' afspillet på streamingtjenesten Spotify.
Det viser Spotifys officielle tal.
Og det er en ny rekord for flest afspilninger af det samme nummer på én dag hos Spotify.
'Sad' og 'Last Christmas' når næsten CareyDen hidtidige rekord havde rapperen XXXTentacion’s med singlen 'Sad!
' den 19.
juni i år, hvor han blev skudt og dræbt.
Den dag blev nummeret afspillet 10,4 millioner gange.
Det næstmest streamede nummer juleaften på verdensplan var i øvrigt Whams 10 år ældre julehit 'Last Christmas'.
Historien om svigt og knuste julehjerter nåede den 24.
december op på 9,1 millioner afspilninger.
George Michael og Andrew Ridgeleys ulykkelige juleferie var samtidig det mest streamede nummer herhjemme den 24.
- med 212.
039 afspilninger.
Carey, som fortsat udgiver ny musik, og som har solgt mere end 200 millioner solgte plader gennem karrieren, var også begejstret for rekorden.
- Sikke en fantastisk julegave.
Mange tak, skriver hun således på Instagram:Ifølge Rolling Stone havde Carey sidste år tjent i alt 60 millioner dollar (392 mio.
kr.
) i royalties på sit mega-julehit.
Et tal, der formentlig bare bliver ved med at stige i de kommende år i takt med, at nummeret bliver spillet igen og igen på alverdens kanaler.
Læs også:Hele historien bag Mariah Careys juleklassiker: Så meget har hun tjent på kæmpehittetHvis du endnu ikke er blevet træt af Mariah Careys julehit, kan du genhøre det herunder:Mariah Carey: All I Want For Christmas Is YouFacebookTwitterKopier linkEmner:XXXTentacion (musiker)|Spotify|Jul|Instagram|Pop og rock




https://www.dr.dk/nyheder/kultur/se-det-smukke-oejeblik-minds-99-genoplever-magisk-koncert

KulturSe det smukke øjeblik: The Minds of 99 genoplever magisk koncertDet ikoniske danske band genoplevede deres store øjeblik på Roskilde Festival i år.
Af Malene Koops Grønborg26.
dec.
2018 kl.
20.
00Bemærk: artiklen er mere end 30 dage gammelLæs op'Dagen er bare til besvær.
Min ven, du står op, men hva' ska' du nu her?
Er du bang' for, du bare gør den værre?
'Der var mere fællessang end optræden over nummeret, da The Minds of 99 spillede 'Solkongen' på Roskilde Festival i sommer.
Bandet selv husker det som et magisk øjeblik, og med klip fra festival-koncerten på en storskærm, sang de nummeret i DR Koncerthuset i forbindelse med optagelserne til showet 'Året, der gik' om det forgangne år.
Læs også:Danmarks bedste liveband brød igennem efter spontant klik: Ellers ville vi stadig være i øvelokaletFor The Minds of 99 var årets højdepunkt netop, da bandet for første gang spillede på Orange Scene under Roskilde Festival.
- Det er med længder den største scene, man kan stå på i Danmark, lyder det fra bandets forsanger, Niels Brandt.
- Jeg er kommet på Roskilde Festival, siden jeg var 14 år.
Det, den scene betyder for mig personligt, blandet med hvad den betyder for alle de mennesker, gør, at der er en kæmpe ærefrygt forbundet med Orange Scene, siger han.
Se det rørende øjeblik i videoen øverst i artiklen.
Se hele programmet 'Året, der gik' på DR TV her.
FacebookTwitterKopier linkEmner:Roskilde Festival|The Minds of 99|Roskilde|Pop og rock|Ørestad




https://www.dr.dk/nyheder/kultur/boeger/behov-en-lille-julepause-her-er-fire-vilde-boeger-du-kan-forsvinde-ind-i

BøgerBehov for en lille julepause?
Her er fire vilde bøger, du kan forsvinde ind iFå her forfatter Adda Djørups bud på fire af hendes favoritbøger, skrevet af kvindelige forfattere.
- Den her bog slugte jeg i en mundfuld og var top-godt underholdt.
Jeg grinede SÅ meget, mens jeg læste den, siger forfatter Adda Djørup om en af de bedste læseoplevelser, hun har haft, siden hun   indledte sit 'læseeksperiment'.
Af Diana Bach26.
dec.
2018 kl.
18.
00Bemærk: artiklen er mere end 30 dage gammelLæs opNår julens mange sammenkomster og uendelige julefrokoster bliver lidt for meget af det gode, kan det være rart at have et sted at forsvinde hen.
Og her er bøgerne en oplagt destination, der giver mulighed for en lille mental pause.
Om Adda DjørupFødt i 1972, voksede op i Aarhus, læste litteraturvidenskab på Københavns Universitet.
Debuterede med digtsamlingen 'Monsieurs monologer' i 2005.
Har siden udgivet en række novellesamlinger, senest 'Poesi og andre former for trods' i 2015.
Forfatter Adda Djørup har lige siden barndommen været en ivrig læsehest - og det er hun stadig.
Hun indså for nylig, at bøger af mandlige forfattere har fyldt lidt for meget på hendes læselister.
Derfor gav hun sig selv den udfordring, at hun ville læse flere bøger af sine kvindelige forfatterkollegaer.
Adda Djørup anbefaler her fire af de vildeste læseoplevelser, hun har haft med kvindelige forfattere:1Akavet, pinligt, skamfuldt!
- Den her bog slugte jeg i en mundfuld og var top-godt underholdt.
Jeg grinede SÅ meget, mens jeg læste den, fortæller Adda Djørup.
Chris Kraus' roman 'I love Dick' er tyve år gammel, men bliver set som en feminist-klassiker og kom for nylig i en ny, dansk udgave.
Den handler et ægtepar, hvor kvinden Chris, som er filminstruktør, bliver håbløst forelsket i en mand ved navn Dick.
Det er en rigtig besættelses-forelskelse, hvor hun også inddrager sin mand.
Og de to begynder at skrive breve sammen til Dick.
- Jeg har en svaghed for det akavede og pinlige og det skamfulde.
I denne historie går alt galt, blandt andet bliver mails sendt til de forkerte, så hele arbejdspladsen ved, hvad der foregår, lyder det fra Adda Djørup.
- Vi er vant til historien om kunstnermanden og den erotiske muse, hvor en mand får et kunstnerisk afløb for et erotisk begær.
Den historie er gammel som Bibelen selv, men bliver ny og frisk og endnu stærkere, når vi får den med kønsmæssigt modsat fortegn.
Man fatter omfanget og dybden af besættelsen.
Det er dygtigt gjort.
2Mumi-mor for voksneAdda Djørup var vanvittigt bange for Mumitroldene, da hun var barn.
Til gengæld blev hun dybt fascineret af det mørke univers, da hun genlæste historierne som voksen.
- Det er alle de store adventure-forfattere på syre.
Fuldstændig fantastisk litteratur, lyder vurderingen i dag.
Men Mumiernes mor, den finlandssvenske kunstner Tove Jansson, kunne også skrive egentlig voksenlitteratur.
Adda Djørup anbefaler 'Billedhuggerens datter' og 'Sommerbogen'.
Begge med tekster om barndom, sommer i skærgården og poetiske fortællinger om forholdet mellem mennesker.
- Når jeg læser Tove Jansson, tænker jeg, at vi kommer aldrig igen til at opleve noget, der er så vildt og smukt og forfærdeligt, som vores barndom.
Senere kan vi forsøge at fastholde barnets sensibilitet og sanselighed, men den forsvinder alligevel med tiden.
- Nogle er så heldigvis i stand til at fastholde den i litteraturen, fastslår Adda Djørup.
3Sjov og sjofel stemme- Og så har vi jo Lydia Davis.
Hun er sjov og har en meget distinkt, original stemme, som ikke findes helt på samme måde andre steder.
Hun er ret sjofel, konstaterer Adda Djørup og anbefaler novellesamlingen 'Kakkelakker om efteråret'.
Det er Lydia Davis' første novellesamling fra 1986, som blev udgivet på dansk i 2010.
Ligesom i hendes senere samlinger eksperimenterer Lydia Davis med formen på novellerne.
Nogle gange fylder historien kun få linjer.
- Der er for eksempel en helt kort historie om Mildred og oboen, der begynder sådan her, siger Adda Djørup og læser højt:"I går aftes masturberede Mildred, min underbo, med en obo.
Oboen hvinede og peb i hendes skede, Mildred stønnede.
Senere, da jeg troede, hun var færdig, begyndte hun at skrige.
Jeg lå i sengen og læste en bog om Indien.
"- Det er så skørt, griner den danske forfatter.
4Søgen efter nærhed i dyster fortælling- Jeg er stadig ny med forfatteren Unica Zürn - og helt forelsket, konstaterer Adda Djørup.
Unica Zürn er en tysk forfatter, der hele sit liv kæmpede med psykisk sygdom og endte med at tage sit eget liv i 1970.
I den koncentrerede roman 'Mørkt forår' møder vi en pige som helt spæd og følger hende op i puberteten.
- Romanen handler om hendes forhold til mænd og hendes spirende seksualitet, og hvordan mødet med sin egen og andres seksualitet bliver ekstremt smertefuldt for hende.
Hun længes efter en nærhed, der aldrig kommer.
Og til sidst begår hun selvmord.
- Den er meget dyster, men også meget smuk, siger Adda Djørup.
Derudover er der nok også nogen, der vil tænke, at handlingen er væmmelig og grænseoverskridende, vurderer hun.
- Men det er beskrevet med en nænsomhed og loyalitet overfor hovedpersonen, så det minder faktisk om Tove Janssons greb om barndommen.
FacebookTwitterKopier linkEmner:Litteratur|Jul|Klassisk musik|Sundhed og velvære|Indien




https://www.dr.dk/nyheder/indland/efter-timer-med-koe-fynske-motorvej-er-aaben-igen-i-alle-spor

IndlandEfter timer med kø: Fynske Motorvej er åben igen i alle sporEn væltet lastbil satte i timevis en stopper for juletrafikken på den fynske motorvej.
En væltet lastbil i midterrabatten på Fynske Motorvej mellem Langeskov og Hjulby skabte trafikkø i flere timer på julens travleste rejsedag.
Af sandra Meinecke26.
dec.
2018 kl.
18.
14Bemærk: artiklen er mere end 30 dage gammelLæs opFynske Motorvej mellem Nyborg og Langeskov er igen åben i begge retninger i alle spor.
Det skriver Fyns Politi på Twitter kort efter klokken 18.
Den fynske motorvej har siden midt på dagen været spærret i vestgående retning mellem afkørsel 46 og 47, mens et enkelt spor var åbent i den modsatte retning.
Vejdirektoratet oplyser på Twitter, at der stadig er kø, der skal afvikles, på motorvejen.
Væltet lastbil var årsag til spærret motorvejSpærringen af motorvejen skyldtes, at en lastbil var væltet i midterrabatten.
To personer i lastbilen kom lettere til skade og begge blev kørt til tjek på hospitalet.
I forbindelse med ulykken gav politiet personbiler lov til at benytte nødsporene for at få afviklet den store trafikkø.
Lastbilen blev fjernet omkring klokken 17:30, men der var efterfølgende fortsat kø på store dele af motorvejen.
Vejdirektoratet forventer, at trafikken bliver normal i løbet af aftenen.
Hos Fyns Politi opfordrer vagtchef Kenneth Taanquist de bilister, der fortsat kører på motorvejen, til at køre forsigtigt og holde afstand.
Han fortæller, at lastbilen var fyldt med gods, blandt andet en masse drikkevarer, som efter uheldet lå spredt ud over hele motorvejen.
Derfor skulle man have containere ud til at tømme al lasten op i.
- Der måtte også en lokal gummiged ud og rydde op sammen med redningsberedskabet, siger vagtchefen og tilføjer, at der også var sket skader på autoværnet, som skulle repareres.
- Folk har udvist stor tålmodighed hele dagen, siger vagtchefen.
Uheldet ramte på julens travleste rejsedag, hvor der i forvejen var forventet tæt trafik på landets veje.
Lastbilen blev fjernet omkring kl 17:30 og klokken 18:00 skriver Vejdirektoratet, at der igen er åbent i begge retninger.
 Lastbilen væltede i midterrabatten på Fynske Motorvej ved Nyborg Vest.
Den blev fjernet igen omkring klokken 17:30 (Foto: Tim K.
Jensen © © Tim Kildeborg Jensen.
) Uheldet ramte på julens travleste rejsedag, hvor der i forvejen var forventet tæt trafik på alle landets veje.
(Foto: Tim K.
Jensen © © Tim Kildeborg Jensen.
) Vejen har været helt spærret i vestgående retning, og var ud på eftermiddagen fortsat delvist spærret i begge retninger, hvilket giver store trafikale problemer.
Kort efter klokken 15:00 blev et nødspor åbnet i vestgående retning for personbiler.
(Foto: Tim K.
Jensen © © Tim Kildeborg Jensen.
) Lastbil er væltet i midterrabatten på Fynske Motorvej ved Nyborg Vest, onsdag den 26.
december 2018.
(Foto: Tim Kildeborg Jensen © © Tim Kildeborg Jensen.
)1 / 5Lastbilen blev fjernet omkring kl 17:30 og klokken 18:00 skriver Vejdirektoratet, at der igen er åbent i begge retninger.
1 / 5Lastbilen væltede i midterrabatten på Fynske Motorvej ved Nyborg Vest.
Den blev fjernet igen omkring klokken 17:30 (Foto: Tim K.
Jensen © © Tim Kildeborg Jensen.
)2 / 5Uheldet ramte på julens travleste rejsedag, hvor der i forvejen var forventet tæt trafik på alle landets veje.
(Foto: Tim K.
Jensen © © Tim Kildeborg Jensen.
)3 / 5Vejen har været helt spærret i vestgående retning, og var ud på eftermiddagen fortsat delvist spærret i begge retninger, hvilket giver store trafikale problemer.
Kort efter klokken 15:00 blev et nødspor åbnet i vestgående retning for personbiler.
(Foto: Tim K.
Jensen © © Tim Kildeborg Jensen.
)4 / 5Lastbil er væltet i midterrabatten på Fynske Motorvej ved Nyborg Vest, onsdag den 26.
december 2018.
(Foto: Tim Kildeborg Jensen © © Tim Kildeborg Jensen.
)5 / 5Læs også:Den fynske motorvej er spærret efter uheldFacebookTwitterKopier linkEmner:Twitter|Vejdirektoratet|Fyn|Trafik|Biltrafik




https://www.dr.dk/nyheder/udland/trump-overrasker-usas-soldater-i-irak-med-julevisit

UdlandTrump overrasker USA's soldater i Irak med julevisitUSA har ingen planer om at sende de amerikanske soldater i Irak hjem, siger Trump under besøg i landet.
USA's præsident Donald Trump og præsidentfruen Melania Trump hilser på amerikanske soldater på Al Asad-luftbasen i Irak.
26.
dec.
2018 kl.
20.
35 | opdateret 26.
dec.
2018 kl.
22.
33Bemærk: artiklen er mere end 30 dage gammelLæs opDen amerikanske præsident, Donald Trump, er taget på uanmeldt julebesøg hos de amerikanske soldater i Irak.
Det oplyser Det Hvide Hus' talskvinde, Sarah Sanders.
Trump og førstedame Melania Trump er rejst til Irak "for at besøge vores soldater og de militære ledere og takke dem for deres tjeneste, deres succes, deres ofre og for at ønske dem en glædelig jul", skriver Sanders på Twitter.
Landede med slukket lysDet er Trumps første besøg hos nogle af de amerikanske soldater, der gør tjeneste i et land, der er præget af konflikt.
Præsidentens fly, Air Force One, landede ved militærbasen Al-Asad vest for den irakiske hovedstad, Bagdad, klokken 19.
16 lokal tid (17.
16 dansk tid) med slukket lys og vinduesskærmene trukket ned.
USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
 USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
 USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
 USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
 USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
 USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
 USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
1 / 7USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
1 / 7USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
2 / 7USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
3 / 7USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
4 / 7USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
5 / 7USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
6 / 7USA's præsident Donald Trump og præsidentfruen Melania Trump gør i øjeblikket et uanmeldt besøg på Al Asad-luftbasen i Irak.
7 / 7På basen hilste han på mange af soldaterne og holdt møder med militære ledere, skriver nyhedsbureauet AFP.
Besøget i Irak kommer, kort tid efter at Trump overraskede mange iagttagere, militærstrateger og partifæller ved at meddele, at han trækker de amerikanske soldater ud af Syrien.
De her mennesker skal begynde at gøre deres eget arbejde, for USA kan ikke fortsætte med at være verdens politimand.
Donald TrumpBeslutningen fik hans forsvarsminister, Jim Mattis, til at trække sig fra posten.
Trump: Soldater bliver i IrakUnder besøget i Irak siger præsidenten, at han "overhovedet ikke har planer om" at trække USA's soldater ud af Irak.
- Faktisk kunne vi bruge det som en base, hvis vi ville gøre noget i Syrien, siger han ifølge Reuters under besøget i Irak onsdag.
Trump, der tidligere har klaget over den økonomiske pris, som USA betaler for at være militært til stede i andre lande, opfordrer nogle af de øvrige nationer i Mellemøsten til være med til at bære byrden.
- De her mennesker skal begynde at gøre deres eget arbejde, for USA kan ikke fortsætte med at være verdens politimand, siger Trump til journalister, der er med ham på turen.
Har fået kritikSiden USA indledte den såkaldte krig mod terror i 2001, har der været en form for tradition for, at præsidenten besøger de amerikanske soldater, der er udstationeret i krigsramte lande.
Trump, der til januar har siddet i præsidentembedet i to år, har fået en del kritik for, at han endnu ikke har besøgt nogle af de amerikanske soldater, der gør tjeneste i udlandet, særligt i de krigs- og konfliktramte lande.
I et interview med nyhedsbureauet AP i oktober sagde han, at han ikke mente, at et sådant besøg var "nødvendigt".
Besøger også Ramstein-basenVed dagens besøg har Trump også følgeskab af blandt andre sin nationale sikkerhedsrådgiver, John Bolton.
Der er omkring 5200 amerikanske soldater i Irak, som har fokus på at træne og rådgive det irakiske militær.
På turen hjem fra Irak besøger præsident Trump og hans følge de amerikanske soldater på Ramstein-basen i Tyskland, oplyser Det Hvide Hus.
/ritzau/APFacebookTwitterKopier linkEmner:Donald Trump (politiker)|Irak|Melania Trump (fotomodel)|Soldater|Twitter




https://www.dr.dk/sporten/fodbold/england/zanka-nettede-i-solskjaers-hjemmebanedebut

EnglandZanka nettede i Solskjærs hjemmebanedebutOle Gunnar Solskjær fik managerdebut på Old Trafford med 3-1 over Huddersfield, for hvem "Zanka" scorede.
Christian Eriksen scorede også for Tottenham.
Mathias 'Zanka' Jørgensen scorede for Huddersfield, der også havde Philip Billing og Jonas Lössl på banen, i nederlaget på 1-3 til Manchester United.
26.
dec.
2018 kl.
18.
07Bemærk: artiklen er mere end 30 dage gammelLæs opOle Gunnar Solskjær fik onsdag en resultatmæssig perfekt hjemmebanedebut som manager for Manchester United, da hans mandskab besejrede Huddersfield med 3-1.
Dermed har United vundet begge kampe, efter at nordmanden kom til.
Nemanja Matic bragte hjemmeholdet foran, da han let sendte en retur fra et reddet hovedstød over stregen efter 28 minutter.
Læs også:Solskjær får træner-debut på Old Trafford: Følelserne skal holdes i skakFor Huddersfield startede både Jonas Lössl, Mathias "Zanka" Jørgensen og Philip Billing, og sidstnævnte havde en afslutning i sidenettet tæt på pausefløjtet.
Også i anden halvleg bød gæsterne ind efter en scoring, men da Paul Pogba gjorde det til 2-0 efter et godt gennemspillet angreb i det 64.
minut, kunne Ole Gunnar Solskjær gøre klar til at få endnu et af de mange rygklap og varme hilsner, som har fulgt ham, siden han afløste José Mourinho på managerposten.
Pogba fjernede nemlig al spænding efter 78 minutter, da han scorede til 3-0 på et langskud.
Mathias "Zanka" Jørgensen scorede Huddersfields trøstmål et minut før tid.
Eriksen åbnede målfestI toppen af Premier League har Tottenham 45 point, efter at Christian Eriksen scorede i 5-0-ydmygelsen af Bournemouth, mens Liverpool med en 4-0 sejr over Newcastle øgede forspringet i toppen til seks point og har 51 af slagsen.
Christian Eriksen, Son Heung-min og Lucas Moura fjernede med scoringer i første halvleg hurtigt al spænding i hjemmekampen mod Bournemouth.
I anden halvleg satte Harry Kane og Son Heung-min punktum.
Eriksens mål var hans tredje i sæson og kom i stand via et afrettet skud fra distancen.
/ritzau/FacebookTwitterKopier linkEmner:Harry Kane (fodboldspiller)|Jonas Lössl (fodboldspiller)|England|Tottenham Hotspur FC|Fodbold




https://www.dr.dk/nyheder/indland/genoplev-2018-i-billeder-et-aar-med-taarer-sved-og-jubel

IndlandGenoplev 2018 i billeder: Et år med tårer, sved og jubelDet har været et år med mange dødsfald, varme temperaturer og store begivenheder.
Af Marie Louise Hagemeister26.
dec.
2018 kl.
17.
00Bemærk: artiklen er mere end 30 dage gammelLæs opPrins Henrik, Kim Larsen, Ole Thestrup og Jens Okking.
Det er bare nogle af de store personligheder, vi har sagt farvel til i det forgangne år.
Året der gik på DR1Klokken 20.
00 på DR1 kan du se med, når Kåre Quist og Stéphanie Surrugue med gæster ser tilbage på Året der gik.
Showet kan også ses på DRTV.
Men året har også budt på mange glædelige begivenheder, som da kronprins Frederik fyldte 50 år og fik danskerne i løb på gaden.
Eller da drømmen om en Grand Slam-titel gik i opfyldelse for tennisspilleren Caroline Wozniacki.
Og så er klimaforandringerne for alvor kommet på alles læber, mens vi svedte os igennem en lang og varm sommer.
Gense et 2018 i billeder.
Den 21.
januar måtte vi sige farvel til skuespiller Jens Okking, som sov stille ind omgivet af sin nærmeste familie.
Han blev 78 år gammel.
1 / 49Efter en periode med lungekræft, måtte vi endnu en gang sige farvel til en af de store danske skuespillere, da Ole Thestrup den 2.
februar døde omgivet af sin familie.
2 / 49NFL-holdet Philadelphia Eagles jublede, da de den 4.
februar kunne kalde sig vindere af Super Bowl.
Det var første gang, siden den første Super Bowl blev spillet i 1967, at holdet kunne stille sig på sejrsskamlen.
3 / 49Hans kongelige højhed prins Henrik sov tirsdag den 13.
februar stille ind på Fredensborg Slot  omgivet af dronningen, kronprins Frederik og prins Joachim.
Han blev 83 år gammel.
Danskerne strømmede til for at sige farvel og lægge blomster.
Her et billede foran Amalienborg  d.
15.
februar.
4 / 49Offentligheden fik lov til at besøge prins Henriks kiste, da den stod på castrum doloris i Christiansborg Slotskirke.
Den 19.
februar var der kun åbent for særligt indbudte gæster.
5 / 49D.
14.
februar annoncerede Sydafrikas præsident Jacob Zuma, at han trådte tilbage.
Zumas ni år ved magten var præget af beskyldinger om korruption, og det var hans eget parti ANC, Den Afrikanske Nationalkongres, der krævede, at han trak sig.
6 / 49I februar blev De Olympiske Lege afholdt i Pyeongchang i Sydkorea.
Det var de 23.
vinter-lege i historien.
Her ses et nordkoreansk heppekor ved fri skøjteløb for par i Gangneung.
7 / 49Den mexicanske filminstruktør Guillermo del Toros film "The Shape of Water" vandt som årets bedste film ved den 90.
oscaruddeling i Los Angeles i februar.
Filmen handler om en stum kvinde, der forelsker sig i en sortgrøn havmand.
Guillermo del Toro vandt samtidig prisen som bedste instruktør.
8 / 49Den 10.
april stod Facebook-stifteren, Mark Zuckerberg, skoleret i den amerikanske kongres.
Høringen kom i forlængelse af den data-skandale, der har givet firmaet Cambridge Analytica mulighed for at påvirke udfaldet af det amerikansk valg på baggrund af Facebook-brugeres data, de er kommet i besiddelse af.
9 / 49Ud for Libyens kyst i Middelhavet blev migranter reddet i land af NGO'er i april.
I 2018 har man næsten dagligt hørt om skibe med migranter, der venter på at få anvist en havneplads.
I juni var der ankommet 44.
370 migranter over Middelhavet, hvilket er langt færre end sidste år, hvor det samlede antal var 172.
301.
10 / 49Pornoskuespilleren Stephanie Clifford, også kendt som Stormy Daniels, inden hun ankommer til retten i New York den 16.
april.
Stormy Daniels har flere gange påstået, at hun havde sex med den amerikanske præsident, Donald Trump, tilbage i 2006, og at hun er blevet betalt for at tie om affæren.
11 / 49I april kom beskeden om, at DJ og musiker Avicii var død, kun 28 år gammel.
Avicii var kendt verden over og komponerede blandt andet en hymne til Eurovision 2013, da konkurrencen fandt sted i Aviciis hjemland, Sverige.
Her et billede fra 8.
august 2015, hvor han gav koncert på Smukfest.
12 / 49Den 23.
april fik den britiske kongefamilie endnu et familiemedlem.
Hertuginde Catherine af Cambridge fødte en dreng på St.
Mary's Hospital i London, tre timer efter at hun gik i fødsel.
Hendes mand, prins William, var med under fødslen.
13 / 49Demonstration foran Forligsinstitutionen i København, hvor overenskomstforhandlingerne var i gang den 23.
april.
Landets offentligt ansatte skulle have nye overenskomster, og det var både de ansatte i staten, i regionerne og i kommunerne.
Forhandlingerne stødte på flere bump undervejs og flere gange var der tale om strejke eller lockout.
14 / 49Nordkoreas leder, Kim Jong Un (tv) giver hånd til Sydkoreas præsident Moon Jae-in forud forud for et historisk topmøde mellem de to i april.
15 / 49Den 19.
maj sagde den britiske prins Harry og den amerikanske skuespiller Meghan Markle ja til hinanden foran omkring 600 gæster i Sankt George-kapellet på Windsor-slottet uden for London.
16 / 49Kvinder på gaden i Dublin i Irland for at fejre, at Irlands vælgere ved en folkeafstemning 25.
maj har stemt ja til, at forbuddet mod abort skal ophæves.
17 / 49Filmproducenten Harvey Weinstein ankommer til retten i New York 25.
maj.
Weinstein er sigtet for voldtægt og flere tilfælde af seksuelle overgreb af to forskellige ofre.
Dusinvis af andre kvinder har beskyldt ham for blandt andet sexchikane, seksuelle overgreb og overfald, men sagerne i New York er de første, der er kommet for retten.
Anklagerne kom frem efter flere kvindelige skuespillere anklagede Weinstein for seksuelle krænkelser, hvilket i oktober sidste år for alvor satte gang i det, der i dag kendes som #MeToo-bevægelsen.
18 / 49Kronprins Frederiks "Royal Run" 21.
maj fik danskerne i løbetøjet.
Royal Run-løbet var delt op i temaer, der afspejler Kronprinsens liv i forbindelse med hans 50 års fødselsdag 26.
maj.
I København var temaet "Danmarks kommende konge".
19 / 49Gallataffel på Christiansborg Slot i anledning af kronprinsens 50 års fødselsdag, lørdag den 26.
maj.
Her hendes majestæt dronning Margrethe og kronprins Frederik efter dronningens tale til sin søn.
20 / 49Kronprinsesse Mary holder tale til sin mand, kronprins Frederik, ved gallataffel på Christiansborg Slot i anledning af kronprinsens 50 års fødselsdag.
En tale, som hun senere vandt en pris for - for "årets bedste tale" uddelt af foreningen Danske Taler.
21 / 49Den britiske premierminister, Theresa May, den tyske kansler, Angela Merkel, Canadas premierminister, Justin Trudeau, Frankrigs præsident, Emmanuel Macron og Japans premierminister, Shinzo Abe venter på den amerikanske præsident, Donald Trump, ved G7 topmødet i Canada den 8.
juni.
22 / 49I sommeren var der ikke den store grund til at rejse sydpå.
Juni måned blev den tørreste og mest solrige i 26 år, og i juli skinnede solen i 339 timer.
Den varme sommer satte dog også for alvor gang i snakken om klimaforandringer.
23 / 49Den 12.
juni mødtes den amerikanske præsident, Donald Trump, med Nordkoreas leder, Kim Jong Un.
Det er første gang, at en amerikansk præsident mødes med en nordkoreansk leder.
Mødet gik blandt ud på at etablere et varigt og stabilt fredsregime på den koreanske halvø.
24 / 49Den 8.
juni oplevede dansk ishockeyhistorie et nyt højdepunkt, da mesterskabet blev afgjort i NHL.
Lars Eller blev ikke bare helten, da han scorede det afgørende mål, men han er nu også den første dansker nogensinde til at kunne kalde sig Stanley Cup-vinder.
25 / 49Den amerikanske førstedame, Melania Trump, endte i juni ud i lidt af et stormvejr for sit valg af frakke, da hun skulle besøge to detentionscentre for migrantbørn.
Budskabet ”I really don’t care, do u?
” – ”Jeg er virkelig ligeglad, er du?
” vakte opsigt - og kritik - på både de sociale medier og blandt flere kommentatorer.
26 / 49Danske fodboldfans i Rusland under VM den 26.
juni, hvor Danmark skulle møde Frankrig.
Danmark røg ud i ottendedelsfinalen til Kroatien efter straffesparkskonkurrence.
27 / 49En politimand står vagt ved en park i Salisbury i England 5.
juli, efter det blev bekræftet, at to mennesker var blev forgiftet med nervegiften Novichok.
28 / 49I 17 dage sad 12 drenge og deres fodboldtræner fanget i Tham Luang-grotten i det nordlige Thailand.
Hele verden fulgte med, da de skulle reddes ud.
29 / 49E-sport kom for alvor på alles læber i år, hvor  det danske Counter Strike-hold Astralis har stået på sejrsskamlen flere gange.
I Wembley Arena i London i september vandt de en Major, der rangerer som verdens største turnering.
På billedet ses fans følge finalen i en Counter Strike turnering i Tyskland 8.
juli.
30 / 49Med en 4-2-sejr i finalen over Kroatien sikrede Frankrig sig VM-titlen i fodbold den 15.
juli i Moskva i Rusland.
Landstræner Didier Deschamps bliver fejret af spillerne.
Frankrig vandt senest VM i fodbold i 1998, hvor Frankrig selv var vært for VM.
31 / 49Billedet af den muslimske kvinde Ayah iklædt niqab og en kvindelig betjent, der krammer under en demostration, gik verden rundt.
Der blev demonstreret mod forbuddet mod at bære niqab, burka eller falsk skæg i det offentlige rum, efter det såkaldte tildækningsforbud trådte i kraft 1.
august.
32 / 49Kronprins Frederik tog fusen på tusindvis af måbende festivalgæster under en koncert med bandet Nephew på Smukfest i august.
Efterfølgende blev kronprinsen hyldet for at gå på scenen.
33 / 49Den 16.
august døde den 76-årige soulsangerinde Aretha Franklin af kræft i bugspytkirtlen.
Her ses hun i åben kiste på Charles H.
Wright Museum of African American History, hvor offentligheden havde mulighed for at tage den sidste afsked med superstjernen.
34 / 49Danske Bank har været presset i 2018.
Banken kan have overtrådt hvidvasklovgivningen ved ikke have tilstrækkeligt styr på 15.
000 udenlandske kunder og pengestrømme for 1.
500 milliarder kroner i bankens filial i Estland i årene 2007 til 2015.
19.
september fremlagde banken en del af sin interne undersøgelse af sagen, der har ført til en række politianmeldelser i Estland og topchef Thomas Borgens afgang.
Banken risikerer en eller flere milliardbøder.
35 / 49Den 28.
september skabte en stor politiaktion mange forsinkelser rundt i hele landet.
Politiet var tilbageholdende med informationer, men sagde, at de var på jagt efter en sort Volvo.
Siden kom det frem, at aktionen var sat i værk på grund af en trussel mod iranske personer i Danmark.
36 / 49Den 30.
september døde den danske sanger og sangskriver Kim Larsen efter længere tids sygdom.
Han blev 72 år.
Den 7.
oktober blev der holdt en stor mindekoncert på Rådhuspladsen i København, hvor tusindvis af danskere mødte op.
37 / 49Kunstværket "Girl with Baloon" af den britiske gadekunstner og provokatør Banksy blev solgt for 8,9 millioner kroner hos auktionshuset Sotheby's i London i oktober, men kort tid efter makulerede det sig selv.
Det var Banksy selv, der havde bygget makulatoren i rammen på billedet i det tilfælde, at billedet skulle havne på auktion.
38 / 49Den 10.
oktober gik orkanen Michael i land ved Mexico Beach i den amerikanske delstat Florida.
Orkanen kostede flere menneskeliv og skabte enorme ødelæggelser.
39 / 49Den 18.
oktober kom det frem, at den store udbytteskatteskandale, der har kostet Danmark mindst 12,7 milliarder kroner, er led i et gigantisk milliardkup mod det meste af Europa.
Et kup, som efter alt at dømme stadig er i gang i flere lande.
Formodet bedrageri og spekulation med udbytteskat, der alene i Tyskland, Danmark, Belgien, Frankrig og Italien kan have kostet statskasserne 410 milliarder kroner, er udført af et netværk af internationale finansfolk og involverer en række af verdens allerstørste banker.
40 / 49Den 23.
oktober indviede den kinesiske præsident Xi Jinpeng verdens længste havbro.
Den 55 kilometer lange bro forbinder Hongkong med Macao og videre til det kinesiske fastland og byen Zhuhai.
Projektet har kostet, hvad der svarer til 130 milliarder kroner at bygge.
41 / 49En karavane af migranter på vej op gennem Mexico med kurs mod grænsen til USA.
Præsident Donald Trump har gentagne gange sagt, at migranterne ikke får lov at komme ind i USA.
42 / 49I november fik CNN's korrespondent i Det Hvide Hus Jim Acosta inddraget sin presseakkreditering efter en konfrontation med præsident Donald Trump under et pressemøde.
De to begyndte at diskutere, da Jim Acosta kritisk spurgte Donald Trump om den karavane af mellemamerikanske migranter, der er på vej op gennem Mexico med kurs mod grænsen til USA.
43 / 49I oktober kom det frem, at Børne- og Socialministeriet havde politianmeldt en 'betroet' medarbejder, som angiveligt har misbrugt sin position til at tilrane sig 111 millioner kroner mellem 2002 og 2018.
Det viste sig at være den 64-årige Anna Britta Troelsgaard Nielsen.
Den 10.
november blev hun varetægtsfængslet.
44 / 49Det tog kun en enkelt dag, så var byen Paradise i Californien forsvundet i flammer i en af de mest destruktive skovbrande i Californiens historie.
Byen er blevet totalt ødelagt.
Her ses et billede fra den udbrændte by den 15.
november.
45 / 49Det tidligere bandemedlem og radiovært Nedim Yasar blev skudt på klos hold i sin bil den 19.
november om aftenen, da han forlod receptionen for sin bog, der netop var udkommet.
Dagen efter døde han.
46 / 49Bevægelsen 'De Gule Veste' har flere weekender i november og december været på gaden i protest mod Frankrigs præsident Emmanuel Macron.
Her ses demonstranter i sammenstød med politiet ved  Triumfbuen i Paris 1.
december.
47 / 49Den 7.
december blev Annegret Kramp-Karrenbauer valgt til at overtage posten som det tyske parti CDU’s formand efter Angela Merkel.
Det afgjorde 1.
001 partidelegerede ved partiets konference i Hamborg.
Angela Merkel har meldt ud, at hun ikke agtede at stille op som formand for partiet, hun har været i spidsen for i 18 år, men at hun bliver på posten som kansler.
I marts blev hun genvalgt.
48 / 49Den britiske premierminister, Theresa May, holdt tale foran Downing Street 10 i London 12.
december, efter at have overlevet en mistillidsafstemning i sit eget parti.
Afstemningen kom i kølvandet på den højspændte brexit-debat, der i den seneste tid har skabt stor intern splid hos de britiske konservative.
49 / 49FacebookTwitterKopier linkEmner:Caroline Wozniacki (tennisspiller)|Jens Okking (skuespiller)|Tennis




https://www.dr.dk/nyheder/indland/tre-sigtet-drabsforsoeg-paa-nicki-bille-med-haglgevaer

IndlandTre sigtet for drabsforsøg på Nicki Bille med haglgeværEn gerningsmand menes at være på fri fod, efter at der blev skudt i fodboldspillers hjem.
Politiet rykkede i nat ud til Sluseholmen i København, hvor en person blev hentet i ambulance fra en lejlighed, der tilhører fodboldspilleren Nicki Bille.
26.
dec.
2018 kl.
15.
49 | opdateret 26.
dec.
2018 kl.
18.
48Bemærk: artiklen er mere end 30 dage gammelLæs opTre personer er sigtet for forsøg på manddrab mod fodboldspiller Nicki Bille.
Det fremgår af sigtelsen mod en af de anholdte i Dommervagten i København i dag.
Politiet blev sent i går aftes kaldt ud til Nicki Billes adresse ved Sluseholmen i København.
I første omgang blev det oplyst, at en person var blevet kørt på hospitalet.
Det er onsdag kommet frem, at det var Nicki Bille.
Ifølge sigtelsen blev han ramt af et skud fra et haglgevær.
Nicki Bille blev ramt af et enkelt skud i højre underarm og fik alvorlig skade, lyder det i sigtelsen.
To anholdteKun to personer er blevet anholdt, og de blev i dag fremstillet i grundlovsforhør.
En tredje mulig gerningsmand er på fri fod.
Ved det første grundlovsforhør blev en 23-årig kvinde fremstillet.
Hun har mørkt hår og var iført en sort sweater, grå bukser, hvide gummisko.
Med sig havde hun også en stor brun frakke med pelskant.
Hun nægtede sig skyldig.
Læs også:Teknikere undersøger episode i fodboldspillers hjemAf hensyn til den videre efterforskning er dørene blevet lukket i sagen.
Det er derfor ikke muligt at få kvindens forklaring i sagen.
Senere onsdag blev en 30-årig mand også fremstillet i grundlovsforhør.
Grov kådhedHan ankom til dommervagten i en blå plastikdragt, der dækker hele kroppen.
På fødderne havde han hvide overtræksposer.
Dommeren valgte ved grundlovsforhøret at opretholde anholdelsen af både den 23-årige kvinde og de 30-årige mand i yderligere tre døgn.
De tre sigtede personer er foruden forsøg på manddrab også sigtet for i grov kådhed at have håndteret haglgeværet, så det gik af og ramte Nicki Bille i armen.
De er også sigtet for under særdeles skærpende omstændigheder at have været i besiddelse af haglgeværet.
/ritzau/FacebookTwitterKopier linkEmner:Nicki Bille (fodboldspiller)|Kriminalitet|København|Retsvæsen|Københavns Dommervagt




https://www.dr.dk/nyheder/indland/test-dig-selv-har-du-styr-paa-hvad-der-skete-i-2018

IndlandTEST DIG SELV: Har du styr på, hvad der skete i 2018?
Året har budt på afsked med store personligheder og fejring af store begivenheder.
Kan du huske, hvad der er sket i 2018?
Test din viden her.
Af Nikoline Vestergaard26.
dec.
2018 kl.
20.
00Bemærk: artiklen er mere end 30 dage gammelLæs opFlere gange i år har vi samlet os på gader og stræder for at sige at farvel, men også for at fejre.
Da prins Henrik døde, fyldte vi de danske slotte rundt om i landet med lys og blomster.
Og da nyheden om, at Danmarks store nationalskjald Kim Larsen var død, gik tusindvis turen over Langebro sammen, og da han blev mindet på Rådhuspladsen, sang vi med i kor.
Året der gik på DR1Klokken 20.
00 på DR1 kan du se med, når Kåre Quist og Stéphanie Surrugue med gæster ser tilbage på Året der gik.
Showet kan også ses på DRTV.
Vi fulgte med, da det danske fodboldlandshold rejste til Rusland for at deltage i VM, og da tennisspilleren Caroline Wozniacki vandt sin Grand-Slam titel.
I udlandet er det heller ikke gået stille for sig, hvor den amerikanske præsident, Donald Trump, den tyske forbundskansler, Angela Merkel, og den britiske premierminister, Theresa May, igen og igen har ryddet forsiderne.
Men hvor meget kan du egentlig huske?
Test din viden om 2018 her.
Rettelse: Af testen fremgik det tidligere, at udbytteskat er en skat, man betaler, hvis man har tjent penge på sine aktier.
Det er ikke korrekt.
Udbytteskat er den skat, man som aktionær betaler, når man får udbytte af sine aktier.
FacebookTwitterKopier linkEmner:Angela Merkel (politiker)|Caroline Wozniacki (tennisspiller)|Storbritannien|Tennis|Tyskland




https://www.dr.dk/nyheder/udland/praesidentvalg-i-afghanistan-udskudt-med-flere-maneder

UdlandPræsidentvalg i Afghanistan udskudt med flere månederBorgerne i Afghanistan må vente flere måneder, før de kan stemme på en ny præsident, da valget er udskudt.
Præsidentvalget er udskudt, fordi der er brug for mere tid til at sikre vælgerlister og træne medarbejdere til at bruge et særligt skema til at reducere svindel.
26.
dec.
2018 kl.
14.
04Bemærk: artiklen er mere end 30 dage gammelLæs opAfghanistans præsidentvalg, der oprindeligt skulle være afviklet i april, bliver udskudt i adskillige måneder.
Det skal give myndighederne mulighed for at ordne tekniske problemer, der opstod under parlamentsvalget i oktober.
Det skriver nyhedsbureauet AP.
Der er brug for mere tid til at sikre vælgerlister og træne medarbejdere til at bruge et særligt skema til at reducere svindel, fortæller Abdul Aziz Ibrahimi, der er talsmand for den uafhængige valgkommission.
Parlamentsvalget, der fandt sted i oktober, var ramt af forsinkelser, da de få medarbejdere, der var uddannet i svindelskemaet, ikke mødte op på valgstederne.
Derudover kunne flere registrerede vælgere ikke finde deres navn på valglisterne, og valget måtte fortsætte en ekstra dag, da flere valgsteder åbnede flere timer for sent.
Der er blevet indgivet flere klager over resultatet.
Der er endnu ikke fastsat en ny dato for valget.
Seneste valg fandt sted i 2014, hvor flere kritiserede udfaldet og meldte om snyd.
/ritzau/FacebookTwitterKopier linkEmner:Valg og folkeafstemninger|Afghanistan




https://www.dr.dk/nyheder/udland/militaer-undtagelsestilstand-udlober-i-ukraine

UdlandMilitær undtagelsestilstand udløber i UkraineUndtagelsestilstanden, som Ukraine indførte, efter at Rusland skød mod tre flådefartøjer, ophører.
Ukraines præsident, Petro Porosjenko, har meddelt, at den undtagelsestilstand, der blev indført i landet 25.
november, ophører.
)26.
dec.
2018 kl.
14.
52Bemærk: artiklen er mere end 30 dage gammelLæs opDen militære undtagelsestilstand, der blev indført i dele af Ukraine 25.
november på grund af en krise med Rusland, er udløbet i dag.
Det har præsident Petro Porosjenko meddelt landets sikkerhedsråd, skriver nyhedsbureauet Reuters.
Det drastiske skridt blev taget, efter at russiske styrker i slutningen af november skød og beslaglagde tre ukrainske flådefartøjer ved den omstridte halvø Krim, som Rusland annekterede i 2014.
Læs også:Ukraine indfører 30 dages undtagelsestilstandDen officielle udlægning af situationen fra russernes side lød, at skibene kom ind på russisk territorie, og at skibene ignorerede det, da de fik besked på at stoppe.
Men ifølge Ukraine behøvede flådefartøjerne ingen tilladelse til at færdes i området.
Forsvaret forstærketTidligere på måneden sagde præsidenten, at han ikke havde planer om at forlænge undtagelsestilstanden yderligere, medmindre der kom et angreb fra russerne.
Episoden med fartøjerne fandt sted, samtidig med at de to lande har været i en stigende konflikt, der begyndte med Ruslands annektering af Krimhalvøen.
Porosjenko meddelte også, at det ukrainske forsvar er blevet forstærket i de 30 dage, hvor den militære undtagelsestilstand har varet.
Øgede beføjelser til præsidentenUkraines lov om undtagelsestilstand giver præsidenten øgede beføjelser.
Han kan blandt andet indføre udgangsforbud samt indskrænke bevægelsesfriheden, ytringsfriheden og pressefriheden.
Porosjenko havde inden afstemningen i parlamentet lovet, at undtagelsestilstanden ikke ville gå ud over almindelige borgeres friheder.
/ritzau/FacebookTwitterKopier linkEmner:Petro Porosjenko (politiker)|Ukraine|Rusland|Sikkerhedspolitik|Militær




https://www.dr.dk/nyheder/udland/roeg-aske-og-oedelagte-huse-saadan-ramte-jordskaelvet-ved-vulkanen-etna

UdlandRøg, aske og ødelagte huse: Sådan ramte jordskælvet ved vulkanen EtnaRystelserne ramte Sicilien, efter at vulkanen Etna gik i udbrud juleaftensdag.
Af sandra Meinecke26.
dec.
2018 kl.
17.
25Bemærk: artiklen er mere end 30 dage gammelLæs opEt jordskælv, der blev målt til 4,8 på Richterskalaen, har ramt den italienske by Catania tæt på vulkanen Etna på Sicilien.
Skælvet sker, få dage efter at den 3.
000 meter høje vulkan Etna gik i udbrud juleaftensdag.
De seneste dage har der været en række rystelser på øen, hvor mindst 28 personer ifølge de italienske myndigheder er blevet såret, skriver BBC.
Læs også:Jordskælv rammer nær vulkanen EtnaMyndighederne har givet besked om, at folk, der bor nær bjergsiden ved vulkanen Etna, skal forlade deres hjem og området hurtigt, skriver CNN.
En række bygninger og veje i byen Catania er ødelagte, blandt andet er en lokal kirke delvist styrtet sammen.
Rystelserne blev målt klokken 03.
19 i nat med epicentret registreret ved kommunen Viagrande.
Skælvet blev målt til 4,8 på Richterskalaen.
Her ses politi, ambulance og røg i baggrunden fra vulkanen.
1 / 8Mange især ældre bygninger har taget skade af rystelserne fra jordskælvet.
Rystelserne blev målt klokken 03.
19 i nat med epicentret registreret i kommunen Viagrande.
2 / 8Myndighederne har givet beboerne i området besked om at forlade deres hjem, så de kan komme i sikkerhed fra vulkanen og eventuelle nye rystelser.
3 / 8En lokal kirke i Catania, Parrocchia Maria Del Rosario, er hårdt ramt efter skælvet.
4 / 8Vulkanen Etna, der historisk har været meget aktiv, begyndte at udspy aske og røg, og beboerne nær den over 3.
000 meter høje vulkan fik besked om at skynde sig væk.
5 / 8Ti personer meldes tilskadekomne ifølge de italienske medier, skriver CNN.
Blandt andet måtte en 80-årig mand trækkes ud af murbrokker, der var væltet ned over ham i skælvet.
6 / 8Her ses resterne af et hus, som delvist styrtede sammen under jordskælvet.
7 / 8Brandbiler og myndigheder forsøger at hjælpe i byen Catania.
Her ses tydelige skader efter jordskælvet.
8 / 8FacebookTwitterKopier linkEmner:Sicilien|Jordskælv|BBC|CNN|Italien




https://www.dr.dk/nyheder/indland/den-fynske-motorvej-er-spaerret-efter-uheld

IndlandDen fynske motorvej er spærret efter uheldEn lastbil er væltet og har medført massiv kødannelse på motorvejen.
Lastbil er væltet i midterrabatten på Fynske Motorvej mellem Langeskov og Hjulby ved Nyborg Vest, onsdag den 26.
december 2018.
Foto: Nils Svalebøg Af Anton Lind26.
dec.
2018 kl.
12.
34 | opdateret 26.
dec.
2018 kl.
15.
16Bemærk: artiklen er mere end 30 dage gammelLæs opDen fynske motorvej har siden midt på dagen været spærret i vestgående retning mellem afkørsel 46 og 47, mens et enkelt spor er åbent i den modsatte retning.
Fyns Politi oplyser dog omkring klokken 15, at nødsporet i vestlig retning er åbent for personbiler.
Spærringen af motorvejen skyldes, at en lastbil er væltet i midterrabatten vest for afkørsel 46, Nyborg Vest.
Det skriver Fyns Politi på Twitter.
Lastbilen er væltet på tværs af de vestgående spor og ind over midterrabatten og ind i det ene østgående spor.
Der opfordres til, at bilister, der skal mod vest, benytter sig af afkørsel 46.
Lastbiler skal dog køre af ved afkørsel 46 Nyborg Vest, skriver Fyns Politi på Twitter.
Tip OsSidder du i køen, og vil du fortælle om det til en artikel på dr.
dk?
Skriv til os på 1212@dr.
dk.
Mister herredømmetDen vagthavende ved Fyns Politi, Torben Jakobsen, oplyser til DR, at uheldet var et solouheld, og at to personer, der sad i lastbilen, er lettere tilskadekomne og nu kørt til rutinetjek på hospitalet.
- Lastbilen mister herredømmet og kører ind i autoværnet.
Den vælter så og spærrer begge spor i den ene retning og det ene spor i den anden retning, siger han.
Lastbilen var fyldt med en masse gods, blandt andet sodavandsflasker og -dåser, som nu ligger spredt ud over vejen.
Derfor venter man nu på at få containere ud, som man kan tømme al lasten op i.
- Nu forestår opgaven i at få tømt lastbilen, inden den kan løftes op og fjernes, siger Torben Jakobsen.
Autoværnet er desuden blev skåret op, og det skal derfor også repareres.
Vagthavende anbefaler folk i vestgående retning om at komme af motorvejen hurtigst muligt og senest ved afkørsel 46, Nyborg Vest.
For en række biler er det dog for sent, og de er nu fanget bag uheldet.
Politiet arbejder dog på at lave en plan, så de kan blive ledt af motorvejen.
Nogle biler er begyndt at bakke tilbage, men det fraråder vagthavende på kraftigste, da det både er farligt og ulovligt.
- Vi laver en plan for dem.
Folk skal køre forsigtigt, så vi ikke får nogen følgeuheld, siger Torben Jakobsen.
    1 / 51 / 52 / 53 / 54 / 55 / 5Betyder ekstra forsinkelserDen vagthavende ved Vejdirektoratet, Brit Osted Nielsen, forventer, at motorvejen vil være delvist åbent ud på eftermiddagen.
Læs også:Julens travleste hjemrejsedag: Især på vejene ventes trængsel- Vi forventer, at et spor vil være ryddet klokken 15.
Derefter vil man rydde et spor ad gangen.
- Vi er midt i juletrafikken, så det vil selvfølgelig betyde ekstra forsinkelser, siger hun.
Uheldet vil også påvirke trafikken mod Sjælland.
- Alle spor er åbne i østgående retning, men der kan være kø alligevel, da folk er nysgerrige og bremser for at kigge, siger Brit Osted Nielsen.
Det hele forventes tidligst overstået klokken 18.
Travl rejsedagUheldet rammer på julens travleste rejsedag, hvor der i forvejen ventes tæt trafik på landets veje.
Læs også:Den store guide til juletrafikken: Sådan kommer du lettest frem til julDen meste trafik går dog i østgående retning, og der ventes især tæt trafik mellem 10-14, oplyste Brit Osted Nielsen, vagthavende i Vejdirektoratet, til DR tidligere i dag.
- Vejene bliver rigtigt belastet i dag.
Det er den dag, der kommer flest biler på vejene her i juledagene.
Stort set alle skal hjem i dag – det kan vi se ud fra tal fra de foregående år, siger hun.
Sidder du i køen, og vil du fortælle om det til en artikel på dr.
dk?
Skriv til os på 1212@dr.
dk.
FacebookTwitterKopier linkEmner:Fyns Politi|Twitter|Trafik|Nyborg|Osted




https://www.dr.dk/nyheder/kultur/14-aarige-alfred-skabte-roerende-kim-larsen-oejeblik-nu-er-han-tilbage-paa-scenen

Kultur14-årige Alfred skabte rørende Kim Larsen-øjeblik: Nu er han tilbage på scenen  Alfred Kann, der sang ’Joanna’ under Kim Larsens mindekoncert, har kastet sig over endnu en klassiker.
Alfred Kann åbner DR's Store Juleshow med en The Beatles-klassiker, som han selv holder meget af.
)Af Marie Ravn Nielsen26.
dec.
2018 kl.
14.
00Bemærk: artiklen er mere end 30 dage gammelLæs opDet har været et vildt år for den 14-årige sanger og skuespiller Alfred Kann.
I sommer spillede han med i 'Far til fire i solen', og indtil for nylig stod han på scenen på det københavnske teater Østre Gasværk i 'Pelle Erobreren'.
Og nå ja, så var der jo også lige hans roste optræden under det store mindeshow for Kim Larsen i oktober, hvor den unge sanger skabte kæmpe fællessang på Rådhuspladsen med sin version af 'Joanna' i bedste sendetid.
Videoen med hans optræden nærmer sig imponerende 1,8 millioner visninger på Youtube, og 'det er jo fantastisk', siger en taknemmelig Alfred Kann.
Læs også:14-årige Alfred sang for Kim Larsen og hele Danmark: Han var jo nærmest udødelig- Det var kæmpestort at få lov til, og især i starten var det vildt, men nu skal man også bare se lidt fremad, siger Alfred Kann og tilføjer ydmygt:- Jeg gjorde jo bare noget, der varede to minutter i et stort show.
Det var kæmpestort at få lov til, og især i starten var det vildt, men nu skal man også bare se lidt fremad.
Alfred Kann, sanger og skuespillerAlfred er selv en del af årskavalkadeI aften dukker Alfred Kann atter op på DR1 i bedste sendetid.
Det sker, når han åbner showet 'Året der gik' helt alene på scenen med The Beatles-klassikeren 'In My Life' under en videokavalkade, der viser nogle af årets mest mindeværdige øjeblikke.
- Det var fantastisk – det er jo bare en super god sang, og så var det fantastisk at få lov til at åbne showet.
Det er jeg beæret over, siger Alfred Kann, der lytter til en del musik af ældre dato, heriblandt netop legendariske The Beatles.
Du kan allerede nu se hans optræden fra 'Året der gik' her:Under hans version af 'In My Life' bliver der også vist billeder fra Alfred Kanns egen 'Joanna'-succes på Rådhuspladsen.
Og den succes har han godt kunnet mærke – særligt da folk, han ikke kendte, begyndte at hilse på ham på gaden og i hverdagen på den folkeskole, han går på.
- Der var især noget opmærksomhed i starten, men mine venner har været rigtig gode til at tage hånd om det.
De havde det sådan: 'Du er jo stadig bare Alfred', så de har været gode til bare at falde lidt ned igen, fortæller Alfred Kann.
- Og så mødte jeg selvfølgelig folk på skolen, der sagde: 'Guuud, var det ikke dig, der sang?
'.
Alfred Kann hilste blandt andet på komponist og pianist Bent Fabricius-Bjerre under DR's Store Juleshow.
(© PRIVATFOTO)- Folk har faktisk været rigtig sødeNu er det efterhånden stilnet lidt af med opmærksomheden.
Heldigvis blev det aldrig for meget af det gode, understreger Alfred Kann, der kun har fået positive tilbagemeldinger:- Folk har faktisk været rigtig søde.
Nogle gange ville de have taget et billede sammen med mig, og der har også stået folk udenfor Østre Gasværk.
Men det har aldrig været for meget, selvom jeg har da godt har kunnet mærke, at folk indimellem kiggede lidt, fordi de godt ved, hvem jeg er.
Læs også:Alfred på 14 hyldes efter Kim Larsen-mindekoncert: Sådan opdagede DR hamJeg vil egentlig bare tænke på de mange fantastiske oplevelser, jeg har haft i år.
Det har været et dejligt år – og et år med gang i den.
Alfred Kann, sanger og skuespillerSå hvad vil du tænke om 2018, når du nytårsaften kigger tilbage på året, der er gået?
- Så vil jeg tænke på Kim Larsen-showet, og at vi havde premiere på 'Far til fire' i sommer.
Og jeg vil tænke på 'Pelle Erobreren'.
Jeg vil egentlig bare tænke på de mange fantastiske oplevelser, jeg har haft i år.
- Det har været et dejligt år – og et år med gang i den, konkluderer han.
Og næste år byder på noget i samme dur, fortæller Alfred Kann, selvom han endnu ikke kan løfte sløret for, hvor vi kan opleve ham fremover.
- Jeg skal lave nogle forskellige ting næste år, men de skal lige på plads, og det meste er bare det, som jeg har lavet før – noget teater og sang.
Nu må vi se, hvad der sker.
Se hele programmet 'Året, der gik' på DR TV her.
FacebookTwitterKopier linkEmner:Østre Gasværk|DR1|Teater|Kim Larsen (musiker)|Østerbro




https://www.dr.dk/sporten/fodbold/england/solskjaer-faar-traener-debut-paa-old-trafford-foelelserne-skal-holdes-i-skak

EnglandSolskjær får træner-debut på Old Trafford: Følelserne skal holdes i skakOle Gunnar Solskjær står onsdag eftermiddag for første gang i spidsen for Manchester United på hjemmebane.
Ole Gunnar Solskjær fik en drømmestart for Manchester United, og får onsdag debut på Old Trafford.
26.
dec.
2018 kl.
13.
45Bemærk: artiklen er mere end 30 dage gammelLæs opOle Gunnar Solskjær forventer, at følelserne kommer i spil, når den midlertidige manager onsdag eftermiddag for første gang leder Manchester United i en kamp på hjemmebanen, Old Trafford.
- Selvfølgelig skal man prøve at holde følelserne i skak, for jeg er her for at levere et stykke arbejde.
Læs også:Kvindelandsholdet må se VM fra sofaen: Nu skal EM-billetten bookes- Jeg tror, det ikke bliver let, men jeg ser frem til det, og jeg tror, at også gutterne glæder sig til at spille på Old Trafford, siger Solskjær ifølge NTB inden hjemmebanedebuten.
På Old Trafford huserede han i 11 år som spiller, og han vender nu tilbage som manden, der skal redde stumperne efter den fyrede José Mourinho.
Læs også:Schmeichels fantomkamp var ikke nok: ’Tror aldrig skuffelsen over dansk VM-exit vil gå væk’I sin første kamp som midlertidig manager førte nordmanden sit hold til en 5-1-sejr ude over Cardiff.
Det var første gang, at Manchester United scorede fem mål i Premier League siden maj 2013.
I onsdagens kamp kommer Huddersfield på besøg.
/ritzau/FacebookTwitterKopier link




https://www.dr.dk/nyheder/udland/greenpeace-japansk-farvel-til-hvalfangstkommission-er-daarligt-nyt-hvalerne

UdlandGreenpeace: Japansk farvel til hvalfangstkommission er dårligt nyt for hvalerneJapan vil udvide sin kommercielle hvalfangst til sommer.
Slagtere i gang med en hval i Wada-havnen i Minamiboso sydøst for Tokyo i 2008.
Af Maya Nissen26.
dec.
2018 kl.
14.
03Bemærk: artiklen er mere end 30 dage gammelLæs opJapan har officielt sagt farvel og tak til den Internationale Hvalfangstkommission (IWC) og vil genoptage kommerciel hvalfangst næste sommer.
Det oplyste en talsmand for regeringen tidligere i dag.
Udmeldingen kommer efter, at IWC i september afviste at lade Japan genoptage kommerciel hvalfangst og efter årelang uenighed mellem kommissionen og Japan.
Hvad er IWC?
Den Internationale Hvalfangstkommission (IWC) er en frivillig politisk organisation.
Kommissionen blev oprettet i 1946 af verdens største hvalfangstnationer til at styre verdens hvalfiskeri.
Formålet med kommissionen er at sikre verdens bestand af hvaler, og den har siden 1980'erne været det vigtigste forum for beskyttelse af hvaler.
Som medlemsland er man hverken bundet af at være med eller følge de beslutninger, som organisationen tager.
Japan har sammen med Island og Norge, der også trodser forbuddet mod kommerciel hvalfangst, været medlemmer i protest.
- Desværre er vi nået frem til en beslutning om, at det er umuligt for IWC at sigte mod sameksistens mellem lande med forskellige holdninger, udtalte Japans talsmand Yoshihide Suga.
Det er en rigtigt dårlig nyhed - både for de hvaler, som fremover vil blive jaget af Japan, men også for det internationale samarbejde i IWC, mener man i Greenpeace.
- Det kan i værste fald danne en præcedens, hvor andre lande, der kunne tænke sig at bedrive hvalfangst, men som ikke kan få international opbakning til det, nu også går deres egne vegne og bare begynder at fange efter eget forgodtbefindende.
Og så kan det blive rigtigt slemt, siger projektleder i Greenpeace Sune Scheller.
Læs også:Japan trækker sig fra kommission og genoptager hvalfangstForbudt siden 1986Jagten på hvaler har været forbudt siden 1986, hvor IWC indførte et såkaldt moratorium – et midlertidigt stop for hvalfangsten.
Aftalen tillader fortsat hvalfangst til videnskabelige formål.
Formålet med forbuddet var at give verdens hvalbestand mulighed for at komme sig ovenpå århundreders rovdrift på de store dyr, og på trods af sin midlertidige tilstand er forbuddet ikke blevet løftet eller lempet, siden det blev indført.
Trods forbuddet har Japan, Island og Norge fortsat sin hvaljagt.
Ifølge disse lande er hvalbestanden nu igen i fin stand i de områder, hvor de jager.
Hvaljagten er derfor ifølge dem bæredygtig - en påstand, som mange kritikere er uenige i.
- Problemet med den kommercielle hvalfangst er, at den i sig selv ikke har været bæredygtig før i tiden.
Og formentlig heller ikke vil blive det igen, siger Sune Scheller, projektleder i Greenpeace.
Et japansk hvalfangerskib harpunerer en hval i Sydhavet i januar 2006.
(handout Greenpeace)  Japan har fisket efter hvaler i århundrede.
Hvalkød har været en vigtig næringskilde for japanerne - særligt efter Anden Verdenskrig, og Japan har også tidligere har brugt hvalfedt som brændstof.
 Kritikere anklager Japan for at have udnyttet tilladelsen til videnskabelig hvaljagt til reelt at bedrive kommerciel hvaljagt.
 Hvalkødet fra videnskabelig hvaljagt bliver nemlig solgt til landets restauranter og brugt til for eksempel hval-sashimi, som vist her på billedet fra Tokyo i 2008.
1 / 4Et japansk hvalfangerskib harpunerer en hval i Sydhavet i januar 2006.
(handout Greenpeace) 1 / 4Japan har fisket efter hvaler i århundrede.
Hvalkød har været en vigtig næringskilde for japanerne - særligt efter Anden Verdenskrig, og Japan har også tidligere har brugt hvalfedt som brændstof.
2 / 4Kritikere anklager Japan for at have udnyttet tilladelsen til videnskabelig hvaljagt til reelt at bedrive kommerciel hvaljagt.
3 / 4Hvalkødet fra videnskabelig hvaljagt bliver nemlig solgt til landets restauranter og brugt til for eksempel hval-sashimi, som vist her på billedet fra Tokyo i 2008.
4 / 4Den uartige dreng i klassenUenighederne mellem IWC og Japan er altså intet nyt, og japanerne har flere gange før truet med at forlade IWC.
Af samme grund kan det japanske exit vise sig at være både et plus og et minus for hvalerne.
Det vurderer Peter Mollerup, formand i DOSO, som er en sammenslutning af 20 danske dyreværnsorganisationer.
Japan og hvalenJapan har fisket efter hvaler nær sine egne kyster i flere århundreder.
I 1930'erne begyndte Japan at sende hvalfangerskibe til Antarktis for at fange hvaler.
Fra 1940'erne til 1960'erne var hvalkød den suverænt største kilde til kød i Japan.
I 1964 dræbte Japan mere end 24.
000 hvaler på et år.
Efter forbuddet i 1986 fortsatte Japan med at fiske nær Antarktis pga "videnskabelige formål".
I 2014 forbød en international domstol Japan at fiske hvaler i Sydhavet ved Antarktis.
Sidste år genoptog Japan dog hvaljagten i Sydhavet i et mindre omfang.
Kilde: BBC- Japan har jo gang på gang skabt splid og ævl og kævl i den internationale hvalfangstkommission med deres anti-hvalholdning, og selvom der er blevet lagt pres på dem, så har det ikke rigtigt hjulpet, fortæller han og fortsætter:- De fortsætter deres videnskabelige fangst i Sydhavet ved Antarktis og den kommercielle fangst ud for Japans kyst, så måske er det meget godt at få dem ud.
At få den uartige dreng ud af klassen og få stilhed til at forstå, at alle de andre lande støtter en hval-venlig politik.
Den kan de nu arbejde videre på, uden at der sidder nogen og er i opposition hele tiden.
For store til sanktionerIfølge Peter Mollerup har Japan formentlig forladt hvalfangstkommissionen med den opfattelse, at landet fremover vil kunne jage kommercielt uden konsekvenser.
- De tror ikke, at de andre lande vil sætte hårdt mod hårdt, fordi Japan er så væsentlig en handelspartner og eksporterer så mange varer, at vi ikke kan undvære dem.
De kan ikke forestille sig, at de andre lande vil lave boykot eller sanktioner over for Japan, og derfor tør de gøre det her.
- Til gengæld tror jeg godt på, at andre lande ville kunne finde på at straffe Japan, hvis de fortsætter med en hval-uvenlig politik.
Man kunne forestille sig, at de har meldt sig ud for at indføre en total tilladelse for kommerciel hvalfangst, og der vil de andre lande formentligt reagere kraftigt.
Ifølge den japanske regering vil den kommercielle hvalfangst blive genoptaget i juli næsten år.
Japan meddelte samtidig, at landet ikke længere vil fange hvaler i Antarktis og kun tillade fangst af hvaler, der ikke er truede.
FacebookTwitterKopier linkEmner:Japan|Den Internationale Hvalfangstkommission|Greenpeace|Erhvervsfiskeri|Dyr




https://www.dr.dk/nyheder/indland/julegaester-er-vendt-hjem-til-indbrud-i-over-200-boliger

IndlandJulegæster er vendt hjem til indbrud i over 200 boligerI løbet af 1.
juledag har politiet fået 207 anmeldelser om indbrud.
Det er helt som forventet, lyder det.
Ifølge tal fra Rigspolitiet er antallet af juleindbrud på landsplan løbet op i 621 fra 20.
december til 26.
december klokken 06.
00.
26.
dec.
2018 kl.
10.
36Bemærk: artiklen er mere end 30 dage gammelLæs opI takt med at flere familier vender hjem fra at have holdt jul hos venner eller familier rundt om i landet, stiger antallet af anmeldelser om indbrud.
Det er derfor ikke uventet, at politiet i løbet af 1.
juledag fik besked om, at 207 hjem har haft ubudne gæster i løbet af julen.
Ifølge tal fra Rigspolitiet er antallet af juleindbrud på landsplan dermed løbet op i 621 fra 20.
december til 26.
december klokken 06.
00.
Antallet af anmeldelser 1.
juledag* Nordsjælland: 35.
* Østjylland: 33.
* Sydøstjylland: 29.
* Fyn: 27.
* Nordjylland: 15.
* København 15.
* Syd- og Sønderjylland: 14.
* Københavns Vestegn: 11.
* Sydsjælland: 11.
* Midt- og Vestsjælland: 9.
* Midt- og Vestjylland: 8.
* Bornholm: 0.
Kilde: Rigspolitiet- Folk er kommet hjem fra deres rejser hen over julen, så tallet er selvfølgelig steget i forhold til i går, hvor der blev anmeldt godt 100 indbrud, siger vagtchef Erik Skriver fra Rigspolitiets nationale situations- og operationscenter (Nisoc).
- I forhold til de sidste fire år er det fuldstændig sammenligneligt.
Derfor er der ikke noget, der overrasker os i tallene, siger han.
I forhold til de sidste fire år er det fuldstændig sammenligneligt.
Derfor er der ikke noget, der overrasker os i tallene.
Erik Skriver fra Rigspolitiets nationale situations- og operationscenter (Nisoc)Forventer et faldNår Erik Skriver tager et kig i sin vejledende krystalkugle i form af statistikkerne, er forventningen, at antallet af anmeldelser vil tage et dyk i de kommende dage.
- Der var et markant fald både den 26.
december i forhold til 1.
juledag og så igen fra den 26.
til 27.
december sidste år.
Så hvis vi skal tro på statistikken, så burde der ske et fald.
Det er i hvert fald sket de seneste fire år, siger han.
Samlet set ligger årets juleindbrud lavere end sidste år, hvor der i samme periode kom 734 anmeldelser om gennemrodede hjem.
- Ethvert indbrud er jo et indbrud for meget.
Men sammenlignet med tal fra 2017, der var et fint år, ligger vi på samme niveau i år.
I forhold til rædselsåret 2015 ligger vi heldigvis stadig meget, meget langt under, siger Erik Skriver.
I 2015 lå niveauet for indbrud i julen cirka dobbelt så højt som i år.
Politiets opgørelse er baseret på anmeldelsestidspunktet - ikke på gerningstidspunktet.
For at danne et mere præcist helhedsbillede arbejder politiet derfor med en såkaldt juleperiode, som løber fra 25.
december til 3.
januar.
Først efter nytår vil det altså være muligt at sammenligne disse såkaldte juleperioder over de seneste år.
/ritzau/FacebookTwitterKopier linkEmner:Jul|Rigspolitiet|Tyverier|Politi|Kriminalitet




https://www.dr.dk/nyheder/udland/nyt-liv-i-spansk-spoegelsesby

Af DR’s Europa-korrespondentAnna GaarslevUdlandNyt liv i spansk spøgelsesbyI Spanien har vandringen fra land til by skabt tusinder af forladte landsbyer, der i dag står som ruiner fra en svunden tid.
Men nu er der en bevægelse i gang den anden vej.
Rubén, Olalla og deres to børn er de eneste faste beboere i Armejún.
26.
dec.
2018 kl.
09.
11Bemærk: artiklen er mere end 30 dage gammelLæs opHer er fuldstændig stille.
En stilhed, der kun bliver brudt af lyden af vand fra bjergkilden, der løber ned i plasticdunken.
- For mig er det her den daglige meditation.
Der er en stråle med vand, den skal ramme præcist, så dunken kan blive fyldt.
Du kan ikke fokusere på andet lige i dette øjeblik, siger Rubén Ríos.
Han er en af landsbyen Armejúns fire faste beboerne.
De tre andre er hans kæreste Olalla Blásquez og deres to børn, Breogán og Lucio.
Drengene er de første, der er født i landsbyen i mere end et halvt århundrede.
Armejún.
Ruben Rios og Olalla Blásquez med dagens gøremål.
Udsigt fra Armejún Olalla Blásquez med et af deres børn.
Olalla Blásquez med et af deres børn.
Ruben Rios, Olalla Blásquez og deres børn Breogán og Lucio.
Olalla Blásquez - For mig er det her den daglige meditation.
Der er en stråle med vand, den skal ramme præcist, så dunken kan blive fyldt.
Du kan ikke fokusere på andet lige i dette øjeblik, siger Rubén Ríos.
Armejún Ruben Rios1 / 11Armejún.
1 / 11Ruben Rios og Olalla Blásquez med dagens gøremål.
2 / 11Udsigt fra Armejún3 / 11Olalla Blásquez med et af deres børn.
4 / 11Olalla Blásquez med et af deres børn.
5 / 11Ruben Rios, Olalla Blásquez og deres børn Breogán og Lucio.
6 / 117 / 11Olalla Blásquez8 / 11- For mig er det her den daglige meditation.
Der er en stråle med vand, den skal ramme præcist, så dunken kan blive fyldt.
Du kan ikke fokusere på andet lige i dette øjeblik, siger Rubén Ríos.
9 / 11Armejún10 / 11Ruben Rios11 / 11Armejún er en af Spaniens mere end 3000 forladte landsbyer.
Den ligger i provinsen Soria ca.
300 kilometer nordøst for Madrid.
Det her er en del af Spanien, hvor befolkningstætheden er lavere end i Lappland.
Hustagene er væk, træer og buske vokser i det der en gang var køkkener, alt emmer tomhed og forfald.
De sidste forsvandt i 1960'erneHer i Armejún boede der engang over 200 mennesker, de sidste forsvandt i 60'erne, de døde eller flyttede til byen.
Sagnet fortæller, at de sidste beboere her var 2 gamle mænd, der ikke kunne fordrage hinanden.
Måske er det rigtigt – måske ikke.
Men det er i hvert fald en god historie.
Og det er en historie, spaniere ofte fortæller, når talen falder på de forladte landsbyer.
Men nu er der liv i Armejún igen.
På den gamle pelotabane står der plastiktraktorer, cykler og værktøjsmaskiner, i vinden blafrer vasketøjet ved siden af en toiletstol der en dag skal installeres.
Sker flere steder i SpanienDet samme syn vil vi kunne finde flere steder i Spanien.
Mennesker vender tilbage, indtager, renoverer og genopbygger forladte landsbyer.
Nogle steder river de gamle huse ned og bygger nyt.
Andre steder - som her i Armejún – renoverer man det, der er.
Nedenunder ligger trangen til et andet liv.
Et liv tættere på naturen, et liv hvor vejret og de fysiske opgaver afgør, hvor langt man når i dag.
- For mig handler det om, at livet herude er mere enkelt end i byen.
For mig er byen et sværere sted at være.
Arbejdet, dagligdagens gøremål, alle de krav og forventninger der er.
Her er der selvfølgelig også meget at se til, men vi gør det i vores eget tempo, vores egen rytme, vi gør kun det nødvendige.
For mig har det været en super god forandring fortæller Rubén.
Udsigten herfra er betagende.
Vejen hertil – not so much.
1,5 times indvolds-rystende tur på en grusvej, der på denne årstid veksler mellem stenbunke og mudderpøl.
Der er 2 timers kørsel til nærmeste butik eller læge.
- Der er en hel del logistik forbundet med at bo her.
Man skal tænke sig om, når man køber ind, og det tager det meste af en dag når vi skal til lægen med børnene, siger Olalla.
Lige nu bor familien her alene.
Men målet er at finde andre familier at skabe et fællesskab med:- Vi går i gang i med at lede efter unge familier med små børn – vi vil bygge en base ud fra børnefamilier.
Vi bosatte os her med tanken om at opbygge et fællesskab.
For en familie alene er det hårdt.
Det er meget arbejde og mange vanskeligheder, som vi står over for alene.
Målet er at vi skal være en større gruppe, fortæller Olalla.
Derfor er Ruben også gået i gang med at indrette det, der forhåbentlig skal ende med at blive landsbyens fælles spisekammer, køkken og fælles spisesal.
- Vi har tid.
Det vi mangler er penge.
Så vi gør det lidt efter lidt, når vi har råd og mulighed for at komme videre.
Det skal nok blive færdigt en dag!
FacebookTwitterKopier linkEmner:Spanien|Vejret|Madrid




https://www.dr.dk/nyheder/udland/indonesiske-myndigheder-advarer-hold-jer-fra-kysten

UdlandIndonesiske myndigheder advarer: Hold jer fra kystenHøje bølger og kraftig regn kan udløse endnu en tsunami, lyder det.
Ødelagte biler nær Tanjung Lesung Beach Resort i Banten-provinsen i Indonesien tidligere i dag.
Af Maya Nissen26.
dec.
2018 kl.
10.
11Bemærk: artiklen er mere end 30 dage gammelLæs opDe indonesiske myndigheder fraråder nu, at landets beboere nærmer sig kysterne nær den vulkan, som i lørdags udløste en tsunami, der indtil videre har dræbt 429 mennesker.
Det skriver nyhedsbureauet AP.
Vulkanen Anak Krakatoa gik lørdag aften lokal tid i udbrud, og det udløste formentlig et jordskred under vandet.
Jordskreddet skubbede store vandmængder ind over øerne Java og Sumatra.
Læs også:Tidspres, regnskyl og murbrokker: Droner hjælper redningsarbejdet i IndonesienIndonesiens Agentur for meterologi, geofysisk og klimatologi beder folk om at holde sig mindst 500 meter til en kilometer fra kystlinjen i det stræde, der ligger mellem de to øer.
Lige nu overvåger man nemlig Anak Krakatoas udbrud, samtidig med at man forventer høje bølger og kraftig regn i løbet af i dag, fortæller leder af agenturet, Dwikorita Karnawati, til AP.
- Alle disse omstændigheder kan potentielt lede til mudderskred langs klippeskrænterne og ned i havet.
Vi frygter, at det kan udløse en tsunami, lød det fra talsmanden på et pressemøde tirsdag aften lokal tid.
Ramte uden forvarslerLørdagens tsunami kom som en overraskelse for indbyggerne i de ramte kystområder - på trods af, at landets befolkning er vant til seismisk aktivitet.
Der var nemlig ingen forudgående jordskælv, og tsunamien ramte om aftenen i en højtidsweekend, hvor mange befandt sig nær kysterne.
Ifølge forskere udløste jordskredet bølger på en meter, mens øjenvidner i landsbyen Sumur, som blev hårdt ramt af tsunamien, beretter om bølger på helt op til tre meter.
Et øjenvidne beskriver overfor nyhedsbureauet AP en "hvid væg af vand, der brølede mod os ved høj fart".
Der var ingen tegn på en tsunami, da vi var på standen.
Havet trak sig ikke tilbage.
Tati Hayati, øjenvidne- Der var ingen tegn på en tsunami, da vi var på stranden.
Havet trak sig ikke tilbage, fortæller Tati Hayati, som befandt sig ved et selskab på stranden i Sumur, da tsunamien ramte.
Mere end 16.
000 mennesker er blevet fordrevet fra deres hjem på grund af tsunamien.
429 personer har ifølge landets katastrofeberedskab mistet livet, 1.
400 er blevet såret og omkring 150 er fortsat savnet.
Det forventes, at dødstallet vil stige, som oprydningsarbejdet skrider frem.
Årsdag for historisk tsunamiAdvarslen fra de indonesiske myndigheder kommer på årsdagen for den tsunami, som ramte blandt andet Indonesien i juledagene i 2004.
Tsunamien blev udløst af et kraftigt jordskælv, der målte 9.
1 på Richter-skalaen, og dræbte i omegnen af 230.
000 mennesker i flere lande, over halvdelen i Indonesiens Aceh-provins.
Ifølge BBC har de indonesiske myndigheder nu tænkt sig at indføre varslingssystem, der i modsætning til det nuværende også kan registrere jordskred under vandet, som kan forårsage en tsunami.
Systemet vil blive bygget næste år.
FacebookTwitterKopier linkEmner:Oversvømmelser|Indonesien|Naturkatastrofer|Jordskælv




https://www.dr.dk/nyheder/udland/usa-aendrer-praksis-efter-migrantboerns-doed

Migrantkaravane Se temaUdlandUSA ændrer praksis efter migrantbørns dødEn 8-årig dreng fra Guatamala døde natten efter juleaften i amerikanske myndigheders varetægt.
En 7-årig pige fra Guatemala døde den 7.
december i de amerikanske myndigheders varetægt.
Her er et billede fra hendes begravelse (ARKIV).
Af Anton Lind26.
dec.
2018 kl.
11.
38Bemærk: artiklen er mere end 30 dage gammelLæs opDe amerikanske grænsemyndigheder tager nu konsekvensen af to tragiske dødsfald og ændrer praksis for håndteringen af migrantbørn.
Flere nye tiltag bliver indført inklusiv helbredstjek af alle børn med særligt fokus på dem under ti år.
Grænsepolitiet skal desuden arbejde tættere sammen med andre myndigheder og NGO'er for at sikre bedre behandlings- og leveforhold for børnene.
Læs også:Endnu et migrantbarn dør i USA's varetægtDet skriver CNN.
Ændringer kommer, efter en 8-årig dreng og en 7-årig pige - begge fra Guatemala - har mistet livet, mens de var i de amerikanske grænsemyndigheders varetægt.
Den 7-årige døde den 7.
december, da hun fik feberkramper og blev fløjet til hospitalet, hvor hun døde kort tid efter.
Natten efter juleaften var det så den 8-årige, der mistede livet i den amerikanske delstat New Mexico.
Drengen var blevet bragt på hospitalet med forkølelse og feber.
Han blev efter behandling sendt hjem igen med en recept på medicin.
I løbet af aftenen begyndte han dog at kaste op og blev taget tilbage til hospitalet, hvor han døde kort efter midnat.
Kritik og krav om ændringerDet seneste dødsfald har vakt stor opmærksomhed og flere har udtalt hård kritik og krævet ændringer.
Blandt andre det demokratiske medlem af Repræsentanternes Hus Beto O'Rourke.
- Det er meget foruroligende.
To børn er døde i grænsemyndighedernes varetægt inden for en måned.
Vi må finde ud af, hvordan vi kan forbedre forholdene, siger han.
Et andet demokratisk medlem af Repræsentanternes Hus, Joaquín Castro, kræver, at en undersøgelseskommission ser på den 8-åriges dødsfald.
- Vi skal sikre, at vi behandler migranter og asylansøgere med menneskelig værdighed og yder den nødvendige lægehjælp til enhver, der er i USA's varetægt, siger han ifølge CNN.
De seneste måneder har store strømme af migranter, såkaldte migrantkaravaner, vandret fra Mellemamerika mod USA i håbet om at få asyl.
USA's præsident, Donald Trump, har imidlertid indført en nultolerance-politik over for illegale migranter.
Den betyder, at alle, der ulovligt krydser grænsen til USA, bliver fængslet og retsforfulgt.
Børn kan dog ikke retsforfølges og bliver derfor heller ikke fængslet.
I stedet bliver de anbragt i forskellige centre, der administreres af de amerikanske grænsemyndigheder.
FacebookTwitterKopier linkEmner:Beto O'Rourke (politiker)|Donald Trump (politiker)|USA|Repræsentanternes Hus|Flygtninge og asylansøgere




https://www.dr.dk/sporten/fodbold/kvindelandsholdet/kvindelandsholdet-maa-se-vm-fra-sofaen-nu-skal-em-billetten-bookes

KvindelandsholdetKvindelandsholdet må se VM fra sofaen: Nu skal EM-billetten bookesDet har skadet populariteten, at kvindelandsholdet i fodbold missede VM, men en sommer uden slutrunde giver andre muligheder, siger landstræneren.
Lars Søndergaard og kvindelandsholdet i fodbold kan se frem til et 2019 uden VM.
Af Morten Top26.
dec.
2018 kl.
09.
00Bemærk: artiklen er mere end 30 dage gammelLæs opKvindelandsholdet i fodbold har vundet en plads i danskernes hjerter de seneste år.
Til gengæld tabte man muligheden for en plads ved VM til sommer, da først et skrivebordsnederlag til Sverige og siden playoff-kampe mod Holland kostede billetten.
Det kan ikke undgå at have en indvirkning på spillernes mentale tilstand, når de i januar tager hul på et nyt fodboldår, der starter med en venskabskamp mod Finland.
Sådan siger DR Sportens kommentator Henrik Liniger.
- De går ind til 2019 med en helt frygtelig fornemmelse, for man er næppe kommet sig helt over VM-skuffelsen.
Det gør man nok først for alvor, når VM er overstået.
Indtil da vil det hele tiden blive smidt i fjæset på spillerne, at det kunne have været så godt, siger Henrik Liniger.
- Nu misser man også OL, for VM funger som kvalifikation til de olympiske lege.
Man misser altså to slutrunder og kan kun se frem til EM i 2021 – hvis man da kvalificerer sig.
Det betyder, at landsholdsåret 2019 for kvinderne får et helt andet fokus, end det burde have haft.
Læs også:Landsholdsprofiler erkender: 'Foruroligende med manglende mål'Landstræner Lars Søndergaard erkender, at skuffelsen over det missede VM nok melder sig, når slutrunden nærmer sig til sommer.
Men han frygter ikke, at det får konsekvenser for holdet.
Spillerne er kommet videre, og sigtekornet er nu rettet mod EM-kvalifikationen til efteråret, fortæller han.
- Jeg tror ikke, at det kommer til at have den store betydning for os.
Skuffelsen er ligeså stille forsvundet, og nye opgaver er kommet i forgrunden.
Det kommer måske til at ramme os, lige inden VM-slutrunden går i gang, og der kommer kampe i TV.
Der vil vi nok mærke, at vi ikke er en del af begivenheden.
- Det er vigtigt at sætte sig nye mål, og vi skal i foråret gøre os klar til EM-kvalifikationen.
Uden at jeg har snakket med spillerne, så tør jeg godt sige, at målet er at kvalificere sig til EM i 2021.
Det kræver, at vi forbereder os godt, siger Lars Søndergaard.
VM-misser en fordel for de ungeTager man de rød-hvide briller og klaphatten på, er der dog også fordele ved ikke at skulle spille VM til sommer.
Fremfor at fokusere på sommerens slutrunde, kan landskampene i første halvdel af 2019 bruges til at udvikle holdet mere langsigtet.
Det betyder blandt andet, at man med fordel kan indlemme yngre spillere på det ellers erfarne kvindelandshold, mener Liniger.
- Landstræneren er nødt til at udvide sin trup og se på de unge talenter, der er på vej frem.
De kan nå at blive gjort modne inden EM i 2021.
Skal man være lidt positiv, så har Søndergaard nu chancen for at prøve de unge spillere af i nogle landskampe.
Det havde han ikke i samme grad kunnet, hvis der ventede et VM til sommer.
Han kan skabe et hold, der er fremtidssikret, siger Henrik Liniger.
Læs også:Harders hædring fremtvinger respekt: ’Listen er den mest retvisende’Den betragtning er Lars Søndergaard enig i.
Landstræneren påpeger, at den missede VM-slutrunde er en fordel for yngre spillere, der nu i højere grad kan få chancen i rødt og hvidt.
- Det første halvår af 2019 skal bruges på at finde den rette formation og spillestil, som skal bruges i de vigtige kampe.
Men vi skal selvfølgelig også prøve spillere af – også unge spillere, som kan få en masse erfaring, der er guld værd, siger Lars Søndergaard.
- De unge spillere skal have mulighed for at spille kampe, hvis de skal have deres gennembrud.
På den måde er det en fordel, at vi nu kan bruge nogle af kampene på det.
Hvis vi skulle have spillet VM, havde vi nok kigget mere på de spillere, der skulle være klar til slutrunden.
Vinde folket tilbageEfter kvindelandsholdets fantastiske EM-slutrunde i 2017, der endte med sølvmedaljer, steg holdets popularitet voldsomt i Danmark.
Pludselig var seerne på fornavn med Harder, Nadim og Troelsgaard, og stadion i Viborg bugnede af flere tusinde tilskuere ved hver hjemmekamp.
Den store interesse i landets bedste fodboldkvinder har lidt et alvorligt knæk med den missede kvalifikation til VM – og ikke mindst den tåkrummende konflikt, som endte med et skrivebordsnederlag til Sverige.
Skaden er dog ikke uoprettelig, og kvindelandsholdets opgave i 2019 bliver også at genvinde folkets tillid og kærlighed.
Læs også:Kvindelandsholdet modtager Kulturministerens Idrætspris- Man havde håbet på at skulle ride videre på bølgen og gøre holdet endnu mere populært, men nu bliver fokus i stedet at forsøge at bevare populariteten og interessen, mens man skal finde ud af, hvordan holdet bliver fremadrettet.
Kvindelandsholdet fik et stort boost med sølvmedaljerne ved EM i 2017.
Skulle man nu have været til VM i Frankrig med masser af danske tilskuere til kampene, havde det været fantastisk, siger Henrik Liniger.
Landstræneren erkender, at populariteten har lidt et knæk, men han forudser, at kvindefodbold er så meget på vej frem globalt set, at de danske landsholdsspillere nok skal få tag i befolkningen igen.
Læs også:Liniger om aflysning: Begge parter har tabt stort- Det har nok kostet noget på den korte bane.
Den eufori, som blev skabt, er nok forduftet en lille smule.
Men jeg tror alligevel, at der er kommet en større interesse for kvindefodbold i Danmark.
I øjeblikket bevæger kvindefodbolden sig virkelig fremad i hele verden, siger Lars Søndergaard.
- På den korte bane er der tabt lidt, men vi må bare sørge for at spille os ind i hjerterne af den danske befolkning igen, når EM-kvalifikationen starter.
Det nytter ikke noget at græde over spildt mælk.
Vi må kigge fremad på de udfordringer, der venter.
Første udfordring bliver en venskabskamp mod Finland, der spilles på Cypern 21.
januar.
FacebookTwitterKopier link




https://www.dr.dk/nyheder/viden/teknologi/husker-du-robotdrabet-og-den-nemme-app-seks-tech-historier-vi-vil-huske-fra

TeknologiHusker du robotdrabet og den nemme app?
Seks tech-historier vi vil huske fra 2018​​​​​​​Teknologien vil mest blive husket for sine skyggesider, i året der rinder ud.
Men heldigvis var der også et par lyspunkter, fx var årets mest populære app både hjælpsom og dansk.
Nysgerrig på de største techhistorier i året der er gået?
Tjek listen herunder.
(© WEEDEZIGN)Af Nicolai Franck26.
dec.
2018 kl.
11.
06Bemærk: artiklen er mere end 30 dage gammelLæs opHvis der er en ting, der står tilbage fra 2018, så er det, at det ikke har været et ret kønt år for flere af techgiganterne eller for teknologien i det hele taget.
Særligt har nogle af de mest hypede teknologier vist sig at være knap så bæredygtige, som de så ud på overfladen.
Vi kigger på seks af de centrale huskesedler, der hænger tilbage, når kalenderen skifter til 2019.
1Bitcoin - tæt på total nedsmeltningFILE PHOTO: Broken representations of the Bitcoin virtual currency, placed on a monitor that displays binary digits, are seen in this illustration picture, December 8, 2017.
Picture taken December 8.
REUTERS/Dado Ruvic/Illustration/File Photo Ved samme tid sidste år var kryptovalutaer - og i særdeleshed bitcoin - i overskrifterne næsten dagligt.
Læs også:Bitcoin-stifter blandt verdens 50 rigesteDer gik ikke en uge uden at kursen satte ny rekord, og mange mennesker strømmede til i håbet om at få del i det økonomiske eventyr og den tilsyneladende ustoppelige kursstigning.
Der var dog visse personer - heriblandt Nationalbankdirektør Lars Rohde - der prøvede at råbe danskerne op.
Rohde kaldte det for “en boble ude af kontrol” og endda “livsfarligt” at investere i bitcoin, og sammenlignede det blandt andet med at gå på kasino.
Læs også:Nationalbanken sammenligner bitcoin med tulipan-krakket i 1600-talletSkal man dømme ud fra den nuværende kurs, så fik Nationalbankdirektøren måske ret.
Kursen på forskellige kryptovalutaer som bitcoin, ethereum, litecoin og lignende er sidenhen styrtdykket.
Kursen på 1 bitcoin er gået fra lige omkring 20.
000 dollars i december 2017 til nu at være under 3.
450 dollars værd.
(© Skærmbillede fra Coindesk)Med andre ord har kryptovalutaer samlet set mistet i omegnen af 80 procent af deres værdi, hvilket i “gammeldags” penge betyder at kryptomarkedet har mistet over 700 milliarder dollars.
Læs også:Bitcoin har fået bank: Fald på 70 procentDet er værd at notere at kurserne på kryptovalutaer før er steget igen efter store nedture, men 2018 vil gå over i historien som et nedtursår af de store - i særdeleshed for de personer, som lod sig lokke og bare måtte med på investeringstoget i slutningen af 2017.
2Facebook udstillet - og trukket gennem sølet- - AFP PICTURES OF THE YEAR 2018 - - Facebook CEO Mark Zuckerberg arrives to testify before a joint hearing of the US Senate Commerce, Science and Transportation Committee and Senate Judiciary Committee on Capitol Hill, April 10, 2018 in Washington, DC.
(Photo by JIM WATSON / AFP) Der er fem firmaer, som dominerer voldsomt i teknologiens verden: Apple, Microsoft, Amazon, Google og Facebook.
De tre førstnævnte har haft et år på det jævne - dog med den lille krølle at Apple som det første amerikanske firma i 2018 passerede en markedsværdi på 1.
000 milliarder dollars, selvom markedsværdien siden er faldet med 235 milliarder dollars - på blot fire måneder.
Google har kæmpet med flere kedelige sager, der hos mange er gået under radaren - men ikke hos firmaets ansatte.
Hverken Googles kunstige intelligens, der viste sig at blive brugt i amerikanske militærdroner, eller oplysningen om, at Google arbejdede på at returnere til Kina med en censureret udgave af søgemaskinen, faldt i god jord hos medarbejderne.
Men den største offentlige reaktion kom, da det viste sig, at manden bag Android-styresystemet, Andy Rubin, havde fået et gyldent håndtryk på 90 millioner dollars med ud af svingdøren, efter Google havde fundet ud af, at der med stor sandsynlighed var hold i anklagerne om, at Rubin havde tvunget en kvindelig ansat til oralsex.
Det fik omkring 20.
000 Google-medarbejdere til at nedlægge arbejdet, og direktør Sundar Pichai til at love, at man kritisk vil gennemgå og ændre firmaets interne sexchikane-politik.
Læs også:Facebook under beskydning: “Skal reguleres som cigaret-industrien”Men alt dette blegner fuldstændig i forhold til det år, Facebook har været igennem.
Det sociale netværk og stifter Mark Zuckerberg er blevet trukket gennem sølet i medierne nærmest 365 dage i træk.
Året startede med anklager om, at Facebook er lige så skadelig som cigaretter.
Kort efter kom investorer og tidligere topmedarbejdere på banen med historier om, hvordan det sociale medie bevidst var designet til at gøre brugerne afhængige.
Læs også:Insidere: Facebook f*cker med vores børns hjernerDernæst måtte Mark Zuckerberg igennem to maraton-høringer i henholdsvis senatet og repræsentanternes hus i USA.
Men det var ingenlunde nok til at stoppe skeletterne og møgsagerne fra at vælte ud af skabet resten af året.
Facebooks 2018 har været så grelt, at det tåler en særskilt gennemgang.
Læs også:Skandaleår for Facebook: Men danskerne liker stadig på livet løsFor Facebook og i særdeleshed Mark Zuckerberg bliver 2018 helt sikkert et år man altid vil huske - dog ikke for noget positivt.
Til gengæld kan det sociale medie-imperium glæde sig over, at de mange negative historier ikke ændrer en tøddel ved, at Danmark er et Facebook-land, og at vi danskere ufortrødent scroller videre i vores nyhedsfeed.
3Første dødsulykke i selvkørende bilRB plus.
Uheld sætter Ubers førerløse bil på pause.
En førerløs Volvo fra tjenesten Uber havnede på siden i Arizona.
Og selv om ingen kom alvorligt til skade, har Uber valgt at droppe de førerløse biler for nu.
A self-driven Volvo SUV owned and operated by Uber Technologies Inc.
is flipped on its side after a collision in Tempe, Arizona, U.
S.
on March 24, 2017.
Courtesy FRESCO NEWS/Mark Beach/Handout via REUTERS ATTENTION EDITORS - THIS IMAGE WAS PROVIDED BY A THIRD PARTY.
EDITORIAL USE ONLY.
MANDATORY CREDIT Hvis der er én teknologi, som er stillet os alle i udsigt at blive en sand revolution, så er det førerløse biler.
En selvkørende testbil fra Uber blev nemlig den første af sin slags, der kostede et menneske livet, da en 49-årige kvindelig fodgænger blev braget ned og dræbt af en ombygget Volvo XC90.
Læs også:Eksperter: Uber skyld i dødsulykke med førerløs bilUbers testchauffør, som skulle sidde klar til at tage over, hvis bilens system svigtede, sad angiveligt og så et afsnit af talenshowet The Voice på sin telefon, og reagerede altså ikke, da bilen nærmede sig en person, der krydsede vejen.
På trods af at Ubers kunstigt intelligente system observerede et objekt, valgte computeren ikke at bremse.
Samtidig havde Uber sat Volvoens automatiske bremsesystem ud af drift, hvilket altså kostede et menneskeliv og gav nogle ordentlig ridser i lakken til drømmen om den robotstyrede transport, der kører os alle hjem fra julefrokosten uanset hvor stor promillen er.
Uber tog da også lynhurtigt konsekvensen og trak sit førerløse testprogram helt ud af Arizona.
Samtidig lukkede de i en periode fuldstændig ned for andre testforsøg med autonome biler.
2018 blev altså heller ikke rigtigt de førerløse bilers år.
4GDPR - endelig regler for beskyttelse af dataI takt med at internettet er blevet en fuldstændig integreret del af de fleste danskere og europæeres hverdag, er det blevet mere og mere tydeligt, at der i al for lang tid har været jungleloven, der har hersket, når det drejer sig om indsamling og opbevaring af vores private data.
EU rullede derfor efter længere tids forberedelse den nye såkaldte persondataforordning GDPR ud i 2018.
Kort fortalt giver loven dig mulighed for at bede ethvert firma om at udlevere og slette data, de har om dig.
Samtidig stilles der langt større krav til, hvilke data, der må indsamles, ligesom firmaer skal være langt tydeligere omkring, hvad de bruger data til.
Læs også:Nu får du helt nye digitale rettigheder på internettetRetter firmaerne sig ikke efter de nye retningslinjer kan der vanke astronomiske bøder.
Er det helt grelt, kan firmaer blive idømt bøder på op til 20 millioner euro (ca.
150 millioner kroner) eller fire procent af firmaets globale årlige omsætning.
For de største teknologi-virksomheder kan det altså potentielt løbe op i markante milliardbeløb, selvom vi endnu har til gode at se en markant bøde blive langet over disken.
Hvor stor - og hvilken - effekt GDPR får for os i Europa, er svært at sige, men tankerne i lovgivningen spreder sig allerede.
Således taler både politikere, medier og sågar flere af techfirmaerne selv i stigende grad om nødvendigheden af at indføre en form for databeskyttelseslov i USA.
5Smart-højtaleren kom til DanmarkHvis man vender blikket mod den lidt mere nære teknologi - altså hardware, nye dimser eller på godt moderne dansk bare gadgets - så var 2018 et blødt år.
Telefonerne var mestendels små opdateringer af sidste års modeller, med de vanlige småforbedringer af kamera og et tiltagende rammeløst design.
Heller ikke på pc, tv, spilkonsol eller tablet-fronten var der store revolutioner, men der var dog et enkelt nyt (og måske) banebrydende produkt, der ramte Danmark: Smarthøjtaleren der kan forstå dansk.
Nærmere bestemt lancerede Google de to smarthøjtalere Google Home og Home Mini i oktober, kun en måned efter Googles svar på Apples Siri - som blot hedder Google Assistent - kom i en dansk udgave.
Læs også:Hej Danmark: Nu taler Googles digitale assistent danskTanken er, at du altid har en assistent i dit hjem, som du kan hidkalde hvis du vil høre musik, har brug for et svar på et spørgsmål, vil kende din næste kalenderaftale, eller blot tilføje ting til din indkøbsseddel.
Læs også:TEST Din næste computer er billig, smart og overraskende dumI første omgang er brugeroplevelsen dog noget middelmådig, fordi den danske udgave af den digitale assistent stadig halser en hel del efter den engelske version.
Men kigger man på tendensen fra USA, så står det ganske klart, at salget af smarthøjtalere i år fortsætter på fuld damp og ganske snart vil være udbredt til størstedelen af den amerikanske befolkning.
Læs også:Organisationer advarer mod smarte højtalere: Du aflytter dig selvStemmestyring af det digitale liv er helt sikkert en af de mest interessante tendenser, vi tager med os fra 2018 - også selvom der stadig er noget helt skørt over, at vi tilføjer mikrofoner i vores eget hjem, der hele tiden lyder med, og som er klar til at sende data “hjem” til serverne hos nogle af verdens største techgiganter.
6NemID som app - årets mest populære hjælperNem-id kort fotograferet torsdag den 26.
juli 2018.
Til sidst skal vi lige kippe med Dannebrog for nogen, der normalt har været solidt parkeret på øretvævernes holdeplads.
Nemlig NemID.
Det velkendte papkort fik langt om længe en digital tvilling i form af NemID Nøgle-app, som suverænt blev årets mest populære app.
Læs også:LYNTEST NemID-app gør dit liv markant nemmereSelvom ingen vinder priser for brugeroplevelsen ved den første opsætning - eller de par måneder i efteråret, hvor mange brugere ikke modtog notifikationer - så er det muligvis denne lille digitale udvikling, som har gjort den største forskel for flest danskere i 2018.
Over en million danskere har hentet appen, og kan fremover logge på en lang række centrale digitale tjenester på en utrolig meget lettere og mere moderne facon end før.
FacebookTwitterKopier linkEmner:Mark Zuckerberg (erhvervsleder)|Sundar Pichai (erhvervsleder)|Uber|USA|Erhverv




https://www.dr.dk/nyheder/regionale/oestjylland/udprintet-seddel-er-med-til-forebygge-fejlmedicinering-i-horsens

ØstjyllandUdprintet seddel er med til at forebygge fejlmedicinering i HorsensPå Regionshospitalet i Horsens har man gode erfaringer med at trække oplysninger om medicin ud og tjekke for uhensigtsmæssigheder.
I en travl hverdag kan det godt være svært at overskue alle de typer medicin og kombinationer, der bliver givet, siger ledende overlæge på Medicinsk Afdeling i Horsens, Thomas Hahn.
(Foto: Colourbox.
com © ColourBox.
com)Af Mikkel Vithner og Emma Lichscheidt26.
dec.
2018 kl.
09.
08Bemærk: artiklen er mere end 30 dage gammelLæs opEt dagligt udprint på papir af eventuelle uheldige medicinkombinationer på en patients medicinliste er med til at forhindre fejlmedicinering på Regionshospitalet i Horsens.
Normalt er det den enkelte læge, der går stuegang, der skal holde tungen lige i munden og hurtigt overskue de forskellige præparater, og om der kan være uhensigtsmæssigheder i det.
Men det kan nogle gange være udfordrende, og dér hjælper listen, fortæller ledende overlæge på Medicinsk Afdeling i Horsens, Thomas Hahn.
- I en travl hverdag kan det godt være svært at overskue alle de typer medicin og kombinationer, der bliver givet.
Der kommer også meget ny medicin ind på markedet hele tiden, og der er medicin, som skifter navn, siger han.
- Så det hjælper den enkelte læge, når han skal gå stuegang, at han har en seddel med sig, hvor den medicin, der giver særlige udfordringer, er nævnt.
Det er yderst vigtigt at have fokus på fejlmedicinering, da det kan give forskellige gener og i værste fald kan betyde dødsfald.
Har allerede forebygget fejlmedicinering flere gangeHospitalet har arbejdet med de printede sedler de seneste par år, og med medicin-sedlen i hånden bliver det lettere for læger og sygeplejersker at overskue patienternes medicin.
På Thomas Hahns afdeling i Horsens har de oplevet, at det forhindrer fejlmedicinering.
- Vi har eksempler på gigtmedicin, der kun måtte gives én gang om ugen, men som var blevet givet hver dag, hvor vi kunne kontakte den pågældende afdeling og gøre opmærksom på det.
På vores egen afdeling har vi givet to forskellige præparater, der går dårligt i spænd med hinanden, og her har vi forebygget nyresvigt, siger han.
Metoden med den fysiske medicinliste bruges kun få steder i landet.
Derfor prøver Thomas Hahn at få udbredt systemet til flere afdelinger og patienter i Region Midtjylland.
- Der er en lægemiddelkomité i regionen, som er ansvarlig for at udbrede kendskabet til den type støttemuligheder, og vi har indbragt det til den, at det er en foranstaltning, man kunne udbrede, siger han.
FacebookTwitterKopier linkEmner:Medicin|Horsens|Fejlbehandling|Region Midtjylland|Jylland




https://www.dr.dk/nyheder/regionale/nordjylland/borgmester-vi-betaler-regeringens-gaver

NordjyllandBorgmester: Vi betaler for regeringens gaverAalborg Kommune mister fire millioner i indtægter på affaldsgebyr.
Aalborg mister fire millioner kroner på at private virksomheder ikke længere skal betale affaldsadministrationsgebyr.
 Af Søren K Nielsen26.
dec.
2018 kl.
08.
46Bemærk: artiklen er mere end 30 dage gammelLæs opAalborg Kommune mister indtægter på fire millioner kroner - svarende til rundt regnet otte stillinger - når regeringen fjerner administrationsgebyret på virksomheders affald.
Vi har udgifter på lidt over fem millioner kroner - men får kun lidt over en million i kompensation via bloktilskudet.
Det er ikke i orden, siger borgmester Thomas Kastrup Larsen.
- Det er jo fair nok at afskaffe gebyret, men når de sender regningen til os, skaber de et andet problem.
For så har vi færre penge at bruge på den nære velfærd.
Set i det lys er fire millioner kroner også penge, siger Thomas Kastrup-Larsen, som mener, der er tale om en tendens.
- Vi ser tit, at Christiansborg i forbindelse med Finansloven gerne vil dele gaver ud ud til virksomheder og borgere, hvorefter de tørrer regningen af på kommunen.
Sådan har man altid gjortDet er muligt, at Aalborg taber fire millioner kroner på at vi fjerner et affaldsgebyr.
Men det skyldes måske også, at kommunen ikke har administreret effektivt nok.
Det siger det nordjyske valgte medlem af Folketinget for Venstre, Torsten Schack Pedersen.
Han sidder blandt andet i Folketingets skatteudvalg og finansudvalg.
- Den indtægt, kommunerne har haft, bliver kompenseret over bloktilskuddet og det betyder ganske rigtigt, at der er kommuner, der taber lidt på det, mens andre vinder lidt.
Men det er måden skiftende regeringer altid har håndteret sådanne udfordringer på, siger Torsten Schack Pedersen.
Det tvungne gebyr på administration af virksomhedernes affald bliver fjernet, blandt andet fordi mange af pengene går til at besvare klager og ansøgninger fra enkeltmandsvirksomheder, som skal betale gebyr selv om de ikke producerer affald.
FacebookTwitterKopier linkEmner:Thomas Kastrup-Larsen (politiker)|Torsten Schack Pedersen (politiker)|Aalborg Kommune|Økonomi|Jylland




https://www.dr.dk/nyheder/politik/soeren-pape-lader-indbrudstyve-slippe-med-skraekken

PolitikSøren Pape lader indbrudstyve slippe med skrækken Selv om Søren Pape har været justitsminister i over to år, har han ikke skærpet straffen for indbrud, sådan som han lovede ved valget.
Det skal altid give ubetinget fængelsstraf at begå indbrud, lød det fra Søren Pape Poulsen inden han blev justitsminister: Af Morten Henriksen26.
dec.
2018 kl.
08.
00Bemærk: artiklen er mere end 30 dage gammelLæs opHårdere straffe for indbrud var en af De Konservatives absolutte mærkesager før sidste folketingsvalg.
Og partiformand Søren Pape Poulsen (K) gik dengang forrest med helt konkrete løfter om, hvordan straffen for indbrud skulle forhøjes.
Særligt to konkrete krav blev gentaget igen og igen i valgkampen i 2015: Strafferammen for indbrud skulle hæves og give helt op til 12 års fængsel.
Samtidig krævede den konservative partileder, at straffen for indbrud altid skulle være ubetinget fængsel – ingen dømte indbrudstyve skulle altså slippe med bøde eller en betinget dom.
- Noget af det mest hellige, et menneske har, det er jo sin private ejendom, og det giver utryghed at opleve, at andre mennesker har været derinde.
Derfor siger vi: Det koster fængselsstraf, hvis du begår indbrud.
Slut.
Færdig, sagde Søren Pape Poulsen til DR to uger før folketingsvalget i 2015, da han på direkte TV argumenterede for, hvorfor straffen for indbrud skulle forhøjes, så indbrudstyve altid fik en ubetinget fængselsstraf.
Men på trods af at Søren Pape Poulsen selv har siddet som justitsminister i mere end to år nu, er de to forslag endnu ikke blevet til virkelighed.
Søren Pape Poulsen har som justitsminister nemlig ikke fremlagt dem i Folketinget.
Halvdelen slipper for fængselNæsten halvdelen af alle dømte indbrudstyve – 46 procent - slap sidste år for fængselsstraf, viser nye tal fra Danmarks Statistik.
Ud af 1.
123 domme for indbrud i 2017 fik gerningsmanden i 520 af sagerne blandt andet en bøde eller en betinget dom.
Der var altså alene sidste år omtrent 500 indbrudstyve, der kunne være havnet bag tremmer, hvis Søren Pape Poulsen havde gennemført sit forslag om ubetinget fængselsstraf.
Det sagde Søren Pape og Konservative før valget- Noget af det mest hellige et menneske har, det er jo sin private ejendom og det giver utryghed at opleve andre mennesker har været derinde.
Derfor siger vi: Det koster fængselsstraf, hvis du begår indbrud.
Slut.
Færdig.
Søren Pape Poulsen, 29.
maj 2015 til DR Nyheder- Folk skal ind og bure, hvis de har begået et indbrud.
Det handler om moral i min verden.
Og det handler også om, at jeg har en helt klar overbevisning om, at hvis de kriminelle – og rigtig mange udenlandske kriminelle – ved at det giver en fængselsstraf – og en hård straf – at krænke andre folks hjem, så kan det være, at man tænker sig om en ekstra gang.
Søren Pape Poulsen, 1.
juni 2015 i Mød Partierne på DR1- Efter norsk forbillede foreslås at indføre et udmålingsprincip om, at straffen for indbrudskriminalitet skal kunne udvides indtil den dobbelte strafferamme ved samtidig pådømmelse af flere indbrud.
Således vil en indbrudstyv fremover kunne idømmes op til 12 års fængsel for flere grove tilfælde af indbrud i private hjem.
Konservativt udspil: 'Tryghed i danske hjem'- august 2014- Indbrudskriminalitet skal som minimum udløse en ubetinget fængselsstraf.
Konservativt udspil: 'Tryghed i danske hjem' - august 2014Hos regeringens støtteparti, Dansk Folkeparti, undrer man sig.
Partiet vil nemlig hellere end gerne lægge stemmer til at gennemføre de to forslag, siger partiets retsordfører Peter Kofod.
- Det er mærkeligt, og det er ærgerligt, at Søren Pape ikke udnytter den fantastiske mulighed, det er at være justitsminister.
Det ser aldrig pænt ud, når politikere løber meget fra det man har sagt tidligere, eller det man har sagt i en valgkamp.
Og derfor skal man selvfølgelig også arbejde på at gennemføre det, man har sagt til vælgerne, siger Peter Kofod.
Socialdemokratiet kritiserer Søren Pape Poulsen i endnu hårdere vendinger.
- Vi må jo bare konstatere, at det, justitsministeren har i munden, bliver ikke til noget i virkeligheden.
Det var tomme løfter, og der er ikke kommet noget som helst ud af det, siger retsordfører Trine Bramsen (S).
Til anklagerne om løftebrud siger Søren Pape Poulsen:- Folk må kalde det hvad man vil.
Jeg tror, at den sunde fornuft godt kan forstå, at i en situation, hvor der er folk, der skyder i gaderne, der har betydet, at vi har lavet bandepakker, som har været rigtig godt.
Og betyder at vi har mere end 400 bandemedlemmer i fængsel, så tror jeg godt, at det fleste kan forstå, at man må prioritere kræfterne.
Men det var jo klare løfter fra dig.
Hvorfor har du ikke indfriet dem?
- Det er jo ikke sådan, at jeg bare kan gøre, hvad der passer mig.
Det er selvfølgelig også en prioritering internt i regeringen.
Og så har jeg bare prioriteret de store tunge ting, der har været, som for eksempel bandekriminalitet.
Man kan kun en ting af gangen, og døgnet har kun 24 timer, siger Søren Pape Poulsen og tilføjer, at 'prioriteringen' også indebærer, at det koster penge at hæve straffen, fordi flere i fængsel betyder øgede udgifter til fængselsvæsenet.
DF klar til at stemme forDansk Folkeparti vil endnu ikke beskylde Søren Pape Poulsen for løftebrud.
Partiet vil først give ham chancen til at fremsætte sine to egne forslag inden der bliver udskrevet folketingsvalg.
- Hvis vi kommer i en situation, hvor der har siddet en konservativ justitsminister på posten i mange, men som ikke har gennemført de lovede initiativer, så er det jo løftebrud, siger Peter Kofod.
Han gør samtidig justitsministeren opmærksom på, at hvis regeringen nu fremlægger forslagene inden næste valg, så skal Dansk Folkeparti nok stemme for og dermed sikre det politiske flertal bag.
- Det vil vi sagtens kunne støtte.
Der er alt for mange familier, der kommer hjem til et hus, hvor deres mest personlige ejendele er blevet rodet igennem, og de har mistet deres ting.
Hvis man begår indbrud, så skal man også i fængsel.
Derfor er vores opfordring til Søren Pape: Lad os se at få indført de her to gode forslag, han selv er kommet med, siger Peter Kofod.
Socialdemokratiet vil dog ikke umiddelbart støtte de to forslag – og derfor er der ikke umiddelbart flertal uden om regeringen.
Men Socialdemokratiet vil gerne drøfte strengere straf til de tyve, der har mange indbrud på samvittigheden.
- Når man har gennemført flere indbrud, så skal straffen være markant hårdere, for så er det jo ikke noget, man bare kom til, men en karrierevej, man har valgt.
Om det lige er Papes oprindelige forslag, der er det bedste, er jeg ikke sikker på, men vi diskuterer meget gerne hårdere straffe for gentagelsesindbrud, siger Trine Bramsen.
Mindre initiativer fra PapeHelt uden initiativer i forhold til strengere straffe for indbrud har Søren Pape Poulsen dog ikke været som justitsminister.
I foråret 2017 spillede han ud med mindre omfangsrige forslag.
Ved at indføje indbrud i en selvstændig paragraf i straffeloven ville han 'markere', at indbrudstyveri er mere alvorligt end for eksempel cykeltyveri.
Og samtidig stillede han forslag om at forhøje straffen for indbrud begået, mens der er nogen hjemme i det pågældende hjem.
Dermed ville en tyv, der bryder ind i et hus, hvor der er nogen hjemme, få hævet sin straf fra eksempelvis 60 dages til 80 dages fængsel, lød det fra Søren Pape Poulsen.
Men altså ikke nogen generel forhøjelse af straffen for indbrud.
- Vi er kommet et skridt ad vejen på indbrudskriminalitet, og vi skal nok komme videre, siger Søren Pape Poulsen.
Direkte adspurgt siger justitsministeren dog, at han stadig går ind for både en forhøjet straframme for indbrud helt op til 12 år - og altid ubetinget fængsel til dømte indbrudstyve.
- Jeg har ikke ændret holdning på noget af det her overhovedet, siger Søren Pape Poulsen.
Så hvis du får en periode mere som justitsminister, vil du så arbejde for at gennemføre de her to forslag om en forhøjet straframme for indbrud helt op til 12 år - og altid ubetinget fængsel til dømte indbrudstyve?
- Det vil jeg arbejde videre for.
Det kræver selvfølgelig at en kommende regering jo også er enig i, at det er den vej, vi skal.
Så de her forslag er ikke lagt i graven, siger Søren Pape Poulsen.
Sidste år blev der begået 30.
000 indbrud i Danmark - og selv om tallet har været faldende de senere år, er der stadig tre gange så mange indbrud pr.
indbygger i Danmark sammenlignet med vores nabolande.
FacebookTwitterKopier linkEmner:Det Konservative Folkeparti|Socialdemokraterne|Søren Pape Poulsen (politiker)|Trine Bramsen (politiker)|Tyverier




https://www.dr.dk/nyheder/indland/teknikere-undersoger-episode-i-fodboldspillers-hjem

IndlandTeknikere undersøger episode i fodboldspillers hjemEn person er hentet i ambulance fra en lejlighed på Sluseholmen, der tilhører fodboldspilleren Nicki Bille.
26.
dec.
2018 kl.
07.
38Bemærk: artiklen er mere end 30 dage gammelLæs opEn person er natten til i dag hentet i ambulance fra en lejlighed ved Sluseholmen, der tilhører fodboldspilleren Nicki Bille.
Det bekræfter central efterforskningsleder ved Københavns Politi Bjarke Madsen.
Politiet kan tidligt hertil morgen ikke oplyse noget om personens identitet og altså heller ikke, om den tilskadekomne person er Nicki Bille.
- Der er hentet en person i ambulance, og politiet arbejder på stedet med teknikerudstyr, og det er faktisk også, hvad jeg kan sige på nuværende tidspunkt, siger efterforskningslederen.
Det er på nuværende tidspunkt uvist, hvorvidt der er foregået noget kriminelt på adressen.
- Lige nu efterforsker vi rimeligt bredt, fordi vi reelt ikke ved, om der er tale om en forbrydelse, siger Bjarke Madsen.
Person kørt til RigshospitaletVagtchef ved Københavns Politi Henrik Stormer oplyser over for TV2, at to personer er blevet anholdt.
Det er ifølge vagtchefen sket i forbindelse med et "voldsomt husspektakel".
Forbipasserende ved lejligheden kan konstatere, at teknikere iført dna-dragter befinder sig ved lejligheden.
Bjarke Madsen oplyser, at den tilskadekomne er uden for livsfare, men at skaderne har været behandlingskrævende.
Personen er blevet kørt til Rigshospitalet.
Nicki Bille har spillet tre landskampe for A-landsholdet.
Han har tidligere spillet for klubber som norske Rosenborg og spanske Villareal.
Nicki Bille er i øjeblikket uden kontrakt, efter at han for nyligt blev fyret i Lyngby efter en voldssag.
/ritzau/FacebookTwitterKopier linkEmner:Nicki Bille (fodboldspiller)|Københavns Politi|Rigshospitalet|Fodbold|København




https://www.dr.dk/nyheder/indland/julens-travleste-hjemrejsedag-isaer-paa-vejene-ventes-traengsel

IndlandJulens travleste hjemrejsedag: Især på vejene ventes trængsel- Lad være med at køre mellem klokken 10-14, lyder rådet fra Vejdirektoratet.
Især hvis man skal køre fra vest til øst, ventes der tæt trafik lige fra morgenstunden.
Af Mette Richardt26.
dec.
2018 kl.
08.
47Bemærk: artiklen er mere end 30 dage gammelLæs opSkal du hjem fra juleferie i dag, så er du ikke den eneste, og det gælder om at væbne sig med tålmodighed.
Det er nemlig den helt store rejsedag både på vejene og på skinnerne, lyder meldingen fra Vejdirektoratet og DSB.
Det meste af trafikken vil foregå i retning fra Jylland mod Sjælland og vil ske i eftermiddagstimerne.
- Vejene bliver rigtigt belastet i dag.
Det er den dag, der kommer flest biler på vejene her i juledagene.
Stort set alle skal hjem i dag – det kan vi se ud fra tal fra de foregående år.
- Mellem klokken 10-14 forventer vi rigtig meget trafik, siger Brit Osted Nielsen, vagthavende i Vejdirektoratet.
Juletrafikken vil især kunne mærkes på:•E20 Fynske Motorvej (især den vestlige del)•E45 mellem Kolding og Aarhus•Køge Bugt Motorvejen•E20 Vestmotorvejen•Rute 21 til og fra Sjællands OddeDR har spurgt læserne, hvordan de kommer hjem til jul, og ud af godt 4.
000 deltagere i afstemningen, så svarer hele 72 procent, at de kører i bil, mens 22 procent tager med offentlig transport.
Hold dig orienteret inden afgangHer er der størst risiko for kø den 21.
-27.
december.
På grund af grænsekontrol er der også risiko for kødannelser ved den dansk-tyske grænse.
Rie Osted Nielsen har et par gode råd til dem, der skal på vejene i dag.
- Hold god afstand til de forankørende, og kan du køre udenfor det mest belastede tidspunkt, så gør det, siger Rie Osted Nielsen.
Læs også:Den store guide til juletrafikken: Sådan kommer du lettest frem til julVejdirektoratet opfordrer ligeledes bilisterne til at holde sig godt orienteret, inden de sætter sig bag rettet.
- Der kan altid opstå kø og forlænget rejsetid på grund af uheld, dårligt vejr eller andre uforudsete hændelser, og risikoen er større, når der er mange biler på vejene.
Derfor råder vi dig til at holde dig orienteret om den aktuelle trafiksituation på din rute, inden du tager afsted, lyder meldingen fra Vejdirektoratet.
Få det aktuelle overblik her:Lyt til P4 TrafikTjek trafikinfo.
dkBrug appen TrafikinfoBrug appen VintertrafikDSB: Tag afsted efter klokken 16DSB’s informationschef Tony Bispeskov forventer, at hjemrejsedagene vil ligne de forgangne år, og at dagen idag vil være den største rejsedag på skinnerne.
- I dag er det store hjemrejsedag, og det er primært fra vest mod øst.
Vil man undgå for meget trafik, så vil der være færrest efter klokken 15-16, siger Tony Bispeskov.
De kommende dage forventer han vil være stille og rolige.
- Mens udrejsetrafikken løber over få dage, så foregår hjemrejsen over flere dage, så er det drypvis, de kommer de tilbage, siger Tony Bispeskov.
Flixbus, som kører tværs over landet, melder også om forventet travlhed anden juledag.
Rundt omkring i landet kunne man glæde sig over den første hvide jul i mange år, men intet tyder på, at sne, frost eller strid vind kommer til at drille de mange hjemrejsende.
DMI melder om primært tørt vejr og let vind.
FacebookTwitterKopier linkEmner:Vejdirektoratet|DSB|Trafik|Osted|Jul




https://www.dr.dk/nyheder/udland/jordskaelv-rammer-naer-vulkanen-etna

UdlandJordskælv rammer nær vulkanen EtnaSkælvet målte 4,8 på Richterskalaen og har medført skader på flere bygninger.
Vulkanen Etna på Sicilien gik i udbrud juleaftensdag.
Det har medført flere skælv i lokalområdet.
Af Anton Lind26.
dec.
2018 kl.
07.
25 | opdateret 26.
dec.
2018 kl.
11.
45Bemærk: artiklen er mere end 30 dage gammelLæs opFlere personer er kommet til skade, og bygninger er ødelagt, efter et jordskælv ramte natten til i dag nord for den italienske by Catania nær vulkanen Etna på Sicilien.
Skælvet blev målt til 4,8 på Richterskalaen og medførte for en stund panik hos de lokale, hvoraf mange tilbragte natten i deres biler og på gaderne, skriver avisen Corriere della Sera og BBC.
Rystelserne blev målt klokken 03.
19 lokal tid med epicentret registreret ved kommunen Viagrande.
Læs også:VIDEO Vulkanudbrud lammer italiensk lufthavnFire personer meldes tilskadekomne i italienske medier.
Blandt andet måtte en 80-årig mand trækkes ud af murbrokker, der var væltet ned over ham i skælvet.
Skælvet ramte på den syditalienske ø Sicilien.
(© dr)Corriere della Sera melder om "talrige skader på kirker og landdistrikter", mens en motorvej i området også blev lukket af myndighederne, efter der var opstået "mistænkelige skader på asfalten".
Rystelserne er de seneste af en række, der har ramt øen Sicilien, efter vulkanen Etna gik i udbrud juleaftensdag.
Vulkanen, der har historie for at være meget aktiv, begyndte at udspy aske og røg, og beboerne ved den over 3000 meter høje vulkan fik besked om at skynde sig væk.
Lufthavnen i Catania måtte også lukke midlertidigt.
Billeder fra lokale hertil morgen på sociale medier viser ødelagte huse med hele vægge, der er styrtet sammen.
FacebookTwitterKopier linkEmner:Sicilien|Jordskælv|BBC|Italien




https://www.dr.dk/nyheder/indland/kommuner-fravaelger-whistleblower-ordninger

IndlandKommuner fravælger whistleblower-ordningerKun få kommuner har indført anonyme tip-ordninger for medarbejdere.
I Roskilde Kommune har en whistleblower-ordning vist sig nyttig.
Af Anton Lind26.
dec.
2018 kl.
10.
09Bemærk: artiklen er mere end 30 dage gammelLæs opPå trods af stor omtale af såkaldte whistleblowere de senere år, er det kun en begrænset del af landets kommuner, der har indført faktiske ordninger for anonyme tip.
I alt har ni af landets 98 kommuner indført ordninger, hvor medarbejdere uden risiko for straf og konsekvenser kan videregive oplysninger om ting som økonomisk kriminalitet og svindel.
Det viser en opgørelse af Politiken.
København, Aarhus, Slagelse, Randers og flere kommuner i hovedstadsområdet er blandt dem, der har indført ordningen.
Det samme har man gjort i Roskilde, hvor man har haft ordningen siden 2014.
Siden har der været 25 indberetninger, viser opgørelsen af Politiken.
Den giver ikke anledning til dusinvis af anklager, men der har været nogen, hvor der har været grund til at råbe op, og det er vi rigtig glade for, at vi fik fanget i tideJoy Mogensen, borgmester, RoskildeOg selvom det ikke er mange, er borgmester Joy Mogensen (S) godt tilfreds med ordningen.
Læs også:Aarhus Kommune indfører whistleblower-ordning: Glæder tidligere whistleblower- Den giver mig som byrådsmedlem en sikkerhed for, at alle har mulighed for at komme til orde, hvis noget ikke foregår efter reglerne, og så har jeg og organisationen mulighed for at agere på det.
- Den giver ikke anledning til dusinvis af anklager, men der har været nogen, hvor der har været grund til at råbe op, og det er vi rigtig glade for, at vi fik fanget i tide, siger hun.
Intet ønske fra medarbejderne på NordfynEt af de steder, der indtil videre har fravalgt en whistleblower-ordning, er Nordfyns Kommune.
Her handler det om, at man simpelthen ikke har følt et behov eller et ønske fra medarbejderne, siger borgmester Morten Andersen (V).
- Vi har egentlig valgt at have den tillid til vores medarbejdersystem at skulle der være forhold, man har lyst til at bringe op, så går man til sin tillidsrepræsentant, eller hvis der er ting, man vil bringe op på det politiske plan, så kan man også trygt gå til mig som borgmester, siger han.
Borgmesteren understreger, at det ikke handler om udgifterne til en eventuel ordning, og at tingene godt kan ændre sig i fremtiden.
I hverdagen fungerer langt størstedelen, men enkelte skal fanges i tide, så det ikke går ud over tilliden til offentligheden genereltJoy Mogensen, borgmester, Roskilde- I bund og grund skulle der et ønske fra vores medarbejdere til, og så ville vi bestemt også gerne se på det.
Så jeg skal ikke afvise, at det kommer på sigt, siger Morten Andersen.
Har ikke skabt stikkerkultur i RoskildeI Roskilde tog man beslutningen om at indføre ordningen ud fra en erkendelse af, at der var behov for at kunne handle på eventuelle mistanker uden at skulle gå til sin nærmeste chef.
På forhånd var man meget opmærksomme på at undgå en egentlig stikkerkultur, der skabte usikkerhed blandt medarbejderne i kommunen.
Derfor blev ordningen diskuteret grundigt, hvorefter det blev gjort meget tydeligt, hvordan proceduren lå fast.
Det er blandt andet sådan, at den anklagede medarbejder bliver oplyst omkring det, og at sagen så forsøges afklaret via "de almindelige organisationskanaler".
- Jeg har ikke oplevet en ændring i kulturen, og det er, fordi vi var meget tydelige omkring, at det ikke er en generel mistanke, men at det handler om at fange de få rådne æbler, siger borgmester Joy Mogensen (S).
Og det handler generelt om at undgå sager, der påvirker borgernes syn på en organisation negativt, ligesom man eksempelvis har set det med sagen om den svindelmistænkte Britta Nielsen fra Socialstyrelsen.
- Det er vigtigt, at vi alle sammen har det ansvar for at få vores samfund til at fungere.
Og i hverdagen fungerer langt størstedelen, men enkelte skal fanges i tide, så det ikke går ud over tilliden til offentligheden generelt, siger Joy Mogensen.
Hun vil nu anbefale andre kommuner at indføre ordningen, som også har været en succes i tilfælde, hvor der ikke har været noget råddent at komme efter, da det giver afklaring på medarbejdernes mistanker.
FacebookTwitterKopier linkEmner:Britta Troelsgaard Nielsen (embedsmand)|Joy Mogensen (politiker)|Socialdemokraterne|Roskilde|Arbejdsmarked




https://www.dr.dk/sporten/fodbold/landsholdet/schmeichels-fantomkamp-var-ikke-nok-tror-aldrig-skuffelsen-over-dansk-vm

LandsholdetSchmeichels fantomkamp var ikke nok: ’Tror aldrig skuffelsen over dansk VM-exit vil gå væk’Kasper Schmeichel ser tilbage på VM med et smil, men skuffelsen over at tabe til Kroatien sidder stadig i ham.
© ScanpixAf Frederik Palle og interview: Peter Fiilsøe26.
dec.
2018 kl.
07.
20 | opdateret 26.
dec.
2018 kl.
09.
50Læs opMan skal ikke have set meget fodbold med Kasper Schmeichel på banen for at vide, at han er en sand vinder.
Det er det, det hele drejer sig om for ham – at vinde.
Derfor er det nok heller ikke den store overraskelse, at Danmarks nederlag i VM-ottendedelsfinalen stadig sidder den danske landsholdsmålmand.
Og det er endda på trods af, at han stod en fremragende kamp.
- Skuffelsen bliver stadig bearbejdet.
Det vil aldrig gå væk, tror jeg.
Det vil altid være ’hvad nu hvis’.
Den følelse vil altid være der, så den er der også stadig.
Jeg tænker, hvad nu hvis jeg var gået til højre i stedet for venstre på Rakitic?
De ting kører rundt i hovedet, forklarer Kasper Schmeichel.
Læs også:Danmark får super lodtrækning til EM-kvalifikationen- Men det er, hvad det er.
Sket er sket, og vi kan ikke gøre noget ved det nu.
Vi må kigge tilbage og lære fra det, og vi må være taknemmelige over, at vi har været med til en slutrunde med nogle fantastiske kampe.
Det er lang tid, siden vi gjorde det sidst, siger han.
- Jeg kan ikke rigtig bruge fortiden til så meget.
Kasper SchmeichelInden kampen følte Kasper Schmeichel sig sikker på, at Danmark ville slå de stærke kroater.
Selvtilliden på holdet var der masser af, og han havde selv stået en god turnering i de tre første kampe.
Derfor er det selvfølgelig med en endnu mere bitter smag i munden, at man efterfølgende kunne se, at Kroatien gik hele vejen til finalen, når nu kampen var så tæt.
Kasper Schmeichel hapser Luka Modric i den forlængede spilletid.
- Jeg var overbevist om, at vi ville nå langt, hvis vi var gået videre.
Når du ser de kampe, som Kroatien spiller for at komme i finalen, så var det kampe, som vi også helt sikkert kunne have vundet.
Så den følelse vil altid være der, men vi kan ikke rigtig bruge den til noget, siger Leicester-målmanden.
Læs også:Vejen til EM i fodbold går lige nu gennem Ukraine- Jeg kan se tilbage på VM som en rigtig god oplevelse som en helhed, men skuffelsen vil altid sidde der.
Vi havde potentialet til at nå længere.
Og at det blev afgjort på straffespark og ikke på, hvad man vil kalde det bedste hold.
Det vil selvfølgelig altid være ærgerligt, forklarer Kasper Schmeichel.
Kan ikke bruge fortiden til nogetDet var ikke nok med, at den danske målmand reddede to straffespark i selve konkurrencen til sidst.
Han tog jo også Luka Modric, som senere er blevet kåret til verdens bedste fodboldspiller, i forlænget spilletid.
Det gjorde selvfølgelig, at Kasper Schmeichel modtog meget ros på trods af det danske exit, og han blev også nomineret til verdens bedste målmand tidligere på året.
- Der er blevet skrevet og sagt rigtig meget om det her hold, som er aldeles usandt på rigtig mange måder.
Kasper Schmeicel- Jeg kan ikke rigtig bruge fortiden til så meget.
Jeg er selvfølgelig stolt af at være nomineret, men jeg har en følelse af, at det er det niveau, jeg har været på i lang tid.
Jeg burde måske have spillet nogle flere slutrunder i min tid.
Jeg tænker dog kun fremad og på, hvad vi går i møde med landsholdet nu, forklarer målmanden.
Kasper Schmeichel sammen med sin hustru Stine ved Fifas prisuddeling.
- Jeg er spændt på, hvad det her hold kan drive det til, fordi vi har et ungt hold, og vi spiller god fodbold, og vi er meget svære at slå, siger Kasper Schmeichel.
Der venter Danmark en EM-kvalifikation i 2019, hvor billetten skal sikres til en slutrunde, hvor danskerne, hvis de kvalificerer sig, får fornøjelsen af at spille mindst to kampe hjemme i Parken.
Forkert billede af landsholdsspillerneDet lyder som en unik mulighed for det danske landshold til at skabe en folkefest, og hvis man spørger Kasper Schmeichel, så kan han ikke vente med at vise alle de gode sider frem med de rød-hvide.
- Der er blevet skrevet og sagt rigtig meget om det her hold, som er aldeles usandt på rigtig mange måder.
Det er et hold, som vil det danske landshold mere end noget andet.
Folk møder op til landsholdet med kæmpe entusiasme, gejst og vilje for at vinde.
Det er en ære at repræsentere Danmark, siger landsholdsmålmanden.
Læs også:Eriksen ser på succesfuldt 2018: 'Det vigtigste af det hele er slutrundeerfaring'- Det er et billede, som ikke er blevet portrætteret i offentligheden og medierne.
Jeg håber, at vi kan blive ved med at prøve og arbejde på, fordi hvis folk virkelig så, hvordan spillerne har det i den her organisation, så ville det se, at det er noget, som de her spillere rigtig gerne vil, og de er meget beærede over at være her, forklarer Danmarks bagerste mand.
Hvis du vil se mere med Kasper Schmeichel og det danske fodboldlandshold, så er det værd at overveje at tænde fjernsynet de kommende dage.
Klokken 20 onsdag aften kommer der ’Året der gik’ på DR1, hvor Kasper Schmeichel og straffesparkskonkurrencen bliver berørt, og torsdag klokken 19 ligeledes på DR1 sender vi en times program med højdepunkterne fra VM i Rusland.
FacebookTwitterKopier linkEmner:Kasper Schmeichel (fodboldspiller)|Luka Modric (fodboldspiller)|DR1|Fodbold|Kroatien




https://www.dr.dk/nyheder/regionale/hovedstadsomraadet/et-aar-efter-ny-kontantregel-250-butikker-siger-nej-til-sedler

KøbenhavnEt år efter ny kontantregel: 250 butikker siger nej til sedler og mønter om aftenenI en række butikker over hele landet kan du ikke betale med kontanter efter kl.
20.
Du kan godt pakke 20'erne væk, hvis du skal hente mælk og rugbrød om aftenen.
250 butikker over hele landet vælger nu at sige nej til kontanter mellem kl.
20 og 06.
Af Kathrine Ejdum Kjølberg26.
dec.
2018 kl.
07.
15Bemærk: artiklen er mere end 30 dage gammelLæs opSiden en ny lov om reglerne for, hvornår butikker skal tage imod dine hundredkronesedler og tyvere, trådte i kraft 1.
januar 2018, har omkring 250 butikker over hele landet meddelt Finanstilsynet, at de gerne vil benytte sig af muligheden for at sige nej til kontanter mellem klokken 20 og 6.
Det er primært Rema1000's butikker i hele landet samt Spar og 7/11-butikker, der kun tager imod kort uden for dag – og de tidligere aftentimer.
- Vores medarbejdere er blevet væsentligt mere trygge, og kunderne har taget rigtig godt imod det, siger sikkerhedschef for Rema1000-butikkerne, Peter Bruun.
Kontantløse butikkerDen 2.
juni 2017 vedtog Folketinget reglen om, at alle butikker må sige nej til kontanter mellem kl.
22 og 6.
Butikker i udvalgte postnumre, der ville være kontantløse mellem kl.
20 og 6, skal meddele dette til Finanstilsynet.
Reglerne følger af den nye betalingslov og trådte i kraft den 1.
januar 2018.
Alle butikker har tidligere været påkrævet at modtage kontanter siden 1984, hvor en særregel blev indført i forbindelse med udbredelsen af DankortetI Rema1000 i Farum mødes kunderne af nogle store skiltet, hvor der står, at butikken ikke tager imod kontanter efter kl.
20.
Købmand Kenneth Rasmussen er glad for, at butikken har fået muligheden for at benytte de nye regler.
- Jeg mærker blandt mit personale en øget tryghed.
Det har betydet, at vi har været i stand til at øge vores sikkerhed, siger Kenneth Rasmussen.
Selvom røverier ikke har været et stort problem i butikken i Farum, så handler det om at også at sikre sig fremover:- Tankstationer og banker er blevet kontantløse, så vi butikker er nogle af de eneste steder, hvor det er muligt at finde kontanter, forklarer Kenneth Rasmussen.
Ønske: Butikkerne skal selv bestemmeSelvom Dansk Erhverv er glade for, at alle butikker kan sige nej til kontanter mellem kl.
22 og 6 – og butikker i udvalgte postnumre kan sige nej allerede fra kl.
20, så så de gerne, at butikkerne frit kunne vælge, hvornår de putter mønter og sedler i kasseapparatet.
- Vi ønsker, at man ændrer lovgivningen, så butikkerne selv kan vælge, hvornår de vil tage imod kontanter hele døgnet, siger chefkonsulent hos Dansk Erhverv Henrik Sedenmark.
For det vil have stor betydning, hvis butikkerne kunne sige nej til kontant flere timer i døgnet, er holdningen hos Dansk Erhverv.
- For butikkerne vil det betyde en større sikkerhed for medarbejderne, for røvere går efter kontanter, så hvis vi får kontanterne ud, er risikoen mindre, forklarer Henrik Sedenmark.
Og det synspunkt bakker også sikkerhedschef for Rema1000 Peter Bruun og købmand Kenneth Rasmussen op om:- Hos mig kunne det godt give mening, at det fx var fra kl.
18, hvorimod det ikke giver mening andre steder, så jeg synes, det burde være op til den enkelte butik at afklare det her, siger Kenneth Rasmussen.
FacebookTwitterKopier linkEmner:Detailhandel|Rema 1000|Dansk Erhverv|Betalingsmidler|Farum




https://www.dr.dk/musik/det-hoerte-vi-i-2018-se-listen-over-aarets-10-stoerste-hits

MusikDet hørte vi i 2018: Se listen over årets 10 største hitsNavne som Bro, Ed Sheeran og Gilli dominerer listen over de største hits herhjemme fra 2018.
Ed Sheeran (tv.
) og Bro står bag nogle af årets største hits.
Af Christian Ellegaard26.
dec.
2018 kl.
10.
00Bemærk: artiklen er mere end 30 dage gammelLæs op- Baby, jeg vil med dig sydpå!
Har du åbnet en radio, tændt for dit tv eller luftet skørterne på en natklub i årets løb, så har det været noget nær umuligt at undgå den danske sanger Bro.
Med sin dansksprogede popbasker 'Sydpå' sikrede han sig nemlig titlen som årets største hit herhjemme målt på downloads og streams.
Herunder kan du se hele listen over de ti største hits fra ind- og udland i 2018.
1Bro - 'Sydpå'Bro - SydpåSiden Bro udgav sit tropiske kæmpehit 'Sydpå' i februar, er det kun gået én vej for nummeret.
Læs også:Overraskede alle og fik årets hit: Bro har haft det mest sindssyge 2018I dag har sangen mere end 14 millioner afspilninger på Spotify alene, og med endnu flere streams og downloads på cv'et er sangen årets ubestridte største hit.
I anledningen af programmet 'Musikåret 2018' har værterne Nikolaj Koppel og Thomas Skov Gaardsvig givet nummeret et ekstra skud sydlandsk stemning og et ordentligt skvæt salsa.
Se den nyfortolkede 'Sydpå' her:2Ed Sheeran - 'Perfect'Ed SheeranPerfectSidste år sikrede han sig årets største hit herhjemme med 'Shape of You', og igen i år formåede den britiske singer-songwriter at smelte pige- og drengehjerter med sin fløjlsbløde røst og fine melodier.
Se programmetSe 'DR3 Præsenterer: Musikåret 2018' på DR TV her.
I år var det nummeret 'Perfect', der sikrede Ed Sheeran en plads nær toppen på hitlisten.
Nummeret var faktisk også at finde på sidste års hitliste - dengang på en 11.
plads.
3Gilli - 'Langsom'GilliLangsomSidste år smeltede han dansegulve med sange som 'Habibi Aiwa' og 'Rica'.
Og 2018 var endnu et stort år for den danske hitkonge Gilli.
I år formåede han med hittet 'Langsom' endnu engang at rappe sig vej ind på de danske dansegulve - og også her på årslisten.
4Kesi - 'Kom over'KesiKom OverHvis der var noget i 2018, der var svært at komme over eller udenom, så var det Kesis hit 'Kom Over'.
Den unge hitmager dominerede hitlisterne med sangen 'Kom over', der blev årets fjerdestørste hit.
Om mon ikke også der venter et par nye hitbaskere fra den unge rapper til næste år?
55 Seconds of Summer - 'Youngblood'5 Seconds Of SummerYoungbloodDet australske boyband 5 Seconds of Summer sikrede sig et af karrierens allerstørste hits med sangen 'Youngblood'.
I november gav de koncert i Forum i København, og mon ikke der blev sunget ekstra højt med på 'Youngblood', som løber med titlen som årets femtestørste hit herhjemme i 2018?
6Drake - 'God's Plan'DrakeGod's PlanSelvfølgelig er hitkongen Drake også at finde på denne liste.
Med albummet 'Scorpion' leverede han en af årets mest omtalte udgivelser og hittede stort med både Michael Jackson-duetten 'Don't Matter To Me' og Youtube-fænomenet 'In My Feelings'.
Herhjemme var det dog nummeret 'God's Plan', der løb med hitstafetten og titlen som årets sjettestørste hit.
7Rudimental feat.
Jess Glynne, Macklemore & Dan Caplen - 'These Days'Rudimental feat.
Jess Glynne, Macklemore & Dan CaplenThese DaysMed over 470 millioner afspilninger på Spotify er 'These Days' et af årets ubestridte største hits.
Og herhjemme formåede den potente hit-cocktail bestående af gruppen Rudimental, sangerinden Jess Glynne, rapperen Macklemore og sangeren Dan Caplen også at gøre indtryk.
Således sikrer de sig årets syvendestørste hit på dansk grund.
8Fool - 'Strapped'FoolStrapped- Det havde vi fandme ikke regnet med.
Sådan beskrev danske Fool tidligere på måneden her på dr.
dk den overvældende succes, de har oplevet i løbet af 2018.
Læs også:Dansk popduo har fået nok af 'indholdsløst shit' og 'Instagram-patter': Man skal tænke over, hvad man sender ud i verdenOg der er i den grad noget at fejre for den danske duo.
Hitsinglen 'Strapped' er nemlig årets 8.
mest populære sang herhjemme.
9Calvin Harris & Dua Lipa - 'One Kiss'Calvin Harris & Dua LipaOne Kiss2018 har været et stort år for Dua Lipa.
Sangerinden, der i sommer optrådte på Roskilde Festival, har hittet stort året igennem - både på egen hånd med sange som 'IDGAF' og 'Kiss & Make Up', men også samarbejdet med Calvin Harris på nummeret 'One Kiss' har i den grad båret frugt for den engelsk-albanske skønhed.
Læs også:Popsensation satte ild under Roskilde: 'Det var fuldkommen sindssygt'10Post Malone - 'Better Now'Post MaloneBetter NowI sommer lagde han Smukfest ned, og det samme gjorde han med hitlisterne.
Med nummeret 'Better Now' sikrede den amerikanske rapper Post Malone sig årets tiendestørste hit på dansk grund.
Læs også:Verdensstjerne lagde Smukfest ned med fadøl og smøger: Han var alt det, Britney ikke varPost Malone vender i øvrigt tilbage til Danmark, når han til marts giver koncert i Royal Arena i København.
Listen er baseret på tal fra IFPI, som har opgjort listen for DR3-programmet 'Musikåret 2018'.
Tallene dækker over de mest streamede og downloadede sange i Danmark i perioden uge 1 - uge 47.
FacebookTwitterKopier linkEmner:Calvin Harris (musiker)|Dua Lipa (musiker)|København|Spotify|Pop og rock




https://www.dr.dk/nyheder/regionale/syd/kommune-vil-videoovervaage-demente-uden-deres-samtykke

Syd- og SønderjyllandKommune vil videoovervåge demente uden deres samtykkeVi sætter grænsen ved videoovervågning, lyder det fra Alzheimerforeningen.
Udvalgte demente i Esbjerg Kommune skal i et forsøg videoovervåges, når de sover.
Af Louise Mandrup (interview) og Catia Schmidt26.
dec.
2018 kl.
06.
25Bemærk: artiklen er mere end 30 dage gammelLæs opEt kamera over sengen, så plejepersonalet kan holde øje med, om alt er okay i løbet af natten.
Det bliver virkeligheden for udvalgte borgere med demens i Esbjerg Kommune næste år.
Det er et nyt forsøg, hvor videoovervågning om natten skal afløse den nattevagt, som i dag er nødsaget til at banke på og gå ind på værelset for at se til borgeren.
Forskning viser nemlig, at demenssygdom kan blive forværret, hvis nattesøvnen bliver forstyrret.
Og den risiko er der, når nattevagten åbner døren og kigger til dem om natten, fortæller sundheds- og omsorgsdirektør, Arne Nikolajsen.
- Det kan gøre, at vi udefra kan se, om de sover eller bevæger sig rundt i lejligheden, uden at vi skal ind i hjemmet og forstyrre dem.
Pårørende står for samtykkeMen de demente, der medvirker i forsøget, har ikke selv givet tilladelse til at kommunen må videoovervåge vedkommende, når han eller hun sover.
Det har kun deres pårørende.
Og det er et skråplan, mener Nis Peter Nissen, der er direktør i Alzheimerforeningen.
- Vi synes, at det er godt, at man bruger tryghedsskabende velfærdsteknologi for at forbedre velfærden for mennesker med demens.
Men vi sætter grænsen ved videoovervågning.
Det kan man kun gøre, hvis de pågældende personer har sagt ja til at deltage.
Men ifølge Arne Nikolajsen giver det god mening ikke at få samtykke fra borgerne selv.
- De er ikke umyndiggjorte, men de har jo stadigvæk svært ved at træffe beslutning om en overvågning, siger han.
I januar skal to plejehjem vurdere, hvilke borgere der skal være med i forsøget, og selve videoovervågningen starter i februar eller marts og varer et halvt år.
En evaluering af forsøget forventes at være klar i slutningen af 2019.
FacebookTwitterKopier linkEmner:Alzheimerforeningen|Demens|Esbjerg Kommune




https://www.dr.dk/nyheder/udland/forud-ceremoni-sydkoreansk-delegation-krydser-graense-i-tog

UdlandForud for ceremoni: Sydkoreansk delegation krydser grænse i tog Nord- og Sydkorea vil markere aftale om kommende jernbane- og vejforbindelse ved ceremoni i grænseby.
Ceremonien i Kaesong markerer en historisk aftale om at genoprette en jernbane- og vejforbindelse mellem Syd- og Nordkorea.
(Arkivfoto) )26.
dec.
2018 kl.
06.
30Bemærk: artiklen er mere end 30 dage gammelLæs opEn sydkoreansk delegation er i dag rejst til Nordkorea for at deltage i en ceremoni, der skal markere en aftale om en historisk jernbane- og vejforbindelse mellem de to nabolande.
Det skriver nyhedsbureauet AFP.
Et specialtog med ni vogne forlod togstationen i Seoul tidligt i morges.
Om bord var omkring 100 sydkoreanere, inklusive embedsmænd og fem personer, der er født i Nordkorea.
Her satte de kurs mod den nordkoreanske grænseby Kaesong - en rejse på omkring to timer.
Sydkoreas præsident, Moon Jae-in, og den nordkoreanske leder, Kim Jong-un, blev enige om at afholde en ceremoni for det fælles projekt, da de mødtes i Pyongyang i september.
De to ledere har holdt fast i aftalen, selv om forhandlingerne om en planlagt atomafrustning af Den Koreanske Halvø er gået i stå.
Tegn på diplomatisk tøbrudSydkorea har understreget, at ceremonien blot er et "udtryk for en forpligtelse" til projektet.
Således er det endnu ikke planlagt, hvornår arbejdet med at genetablere jernbane- og vejforbindelsen mellem de to lande begynder.
De to lande har allerede foretaget tekniske undersøgelser forud for en kommende jernbaneforbindelse.
Projektet er endnu et tegn på et diplomatisk tøbrud mellem de to nabolande.
Nord- og Sydkorea må dog foreløbig nøjes med forundersøgelser og ceremonier.
Således kan man ikke påbegynde arbejdet med at genetablere den fælles infrastruktur uden først at ophæve sanktioner mod Nordkorea.
Det skriver nyhedsbureauet AP.
Syd- og Nordkorea er teknisk set stadig i krig med hinanden.
Det skyldes, at Koreakrigen sluttede i 1953 uden en egentlig fredsaftale.
/ritzau/AFPFacebookTwitterKopier linkEmner:Kim Jong-un (politiker)|Moon Jae-in (politiker)|Nordkorea|Sydkorea|Togtrafik




https://www.dr.dk/nyheder/udland/japan-traekker-sig-fra-kommission-og-genoptager-hvalfangst

UdlandJapan trækker sig fra kommission og genoptager hvalfangstJapan vil genoptage kommerciel hvalfangst næste år efter at have trukket sig ud af hvalfangstkommission.
Japan tilslutter sig nu Norge og Island, der også trodser Den Internationale Hvalfangstkommissions forbud mod kommerciel jagt på hvaler.
(Arkivfoto) 26.
dec.
2018 kl.
06.
18Bemærk: artiklen er mere end 30 dage gammelLæs opJapan har valgt at trække sig fra Den Internationale Hvalfangstkommission (IWC).
Beslutningen er truffet for at kunne genoptage kommerciel hvalfangst næste år.
Det oplyser en talsmand for den japanske regering onsdag.
- Vi har besluttet at trække os ud af Den Internationale Hvalfangstkommission for at genoptage kommerciel hvalfangst i juli næste år, siger talsmand Yoshihide Suga.
Talsmanden understreger, at hvalfangsten kun vil finde sted i Japans territoriale farvande og den eksklusive økonomiske zone.
- Vi vil ikke jagte (hvaler, red.
) ved Antarktis eller på den sydlige halvkugle, siger talsmanden.
IWC afviste i september at lade Japan genoptage kommerciel hvalfangst.
Vi har besluttet at trække os ud af Den Internationale Hvalfangstkommission for at genoptage kommerciel hvalfangst i juli næste år.
Talsmand Yoshihide Suga.
Kultur at spise hvalkødI 2014 afgjorde en international domstol, at Japan skulle indstille hvalfangsten ved Antarktis.
Japan har underskrevet et moratorie, som medlemmerne af IWC har vedtaget, om fangst af hvaler.
Aftalen gør det muligt at fange hvaler til videnskabelige formål.
Japan har længe understreget, at landets hvalfangere ikke jagter truede arter.
Samtidig er det en indgroet del af den japanske kultur at spise hvalkød, lyder argumentet.
Japan har gentagne gange truet med at trække sig ud af IWC.
Derfor kommer onsdagens melding ikke som nogen overraskelse.
Udmeldelsen af IWC betyder, at Japan kan genoptage jagten på vågehvaler og andre beskyttede arter ved kystområderne.
Tilslutter sig Norge og IslandMed udmeldelsen tilslutter Japan sig Norge og Island, der også åbent trodser IWC's forbud mod kommerciel hvalfangst.
Beslutningen vil uden tvivl blive mødt af udbredt kritik fra miljøforkæmpere og lande, der kæmper for at stoppe hvalfangst.
Japan har jagtet hvaler i århundreder, og hvalkød har været en vigtig næringskilde for japanere - især i de magre år efter Anden Verdenskrig.
/ritzau/AFPFacebookTwitterKopier linkEmner:Japan|Den Internationale Hvalfangstkommission|Erhvervsfiskeri|Dyr|Antarktis




https://www.dr.dk/nyheder/udland/tidspres-regnskyl-og-murbrokker-droner-hjaelper-redningsarbejdet-i-indonesien

UdlandTidspres, regnskyl og murbrokker: Droner hjælper redningsarbejdet i IndonesienMilitær og lokale kæmper fortsat med at finde overlevende efter tsunamien, der har kostet mindst 429 livet.
Droner bliver brugt til hurtigere at afsøge områder på øerne i Indonesien, der lørdag blev ramt af en dødelig tsunami.
Af Louise Brodthagen Jensen25.
dec.
2018 kl.
22.
07Bemærk: artiklen er mere end 30 dage gammelLæs opRundt om på det sydlige Sumatra og på den vestlige del af den indonesiske ø Java leder militærpatruljer, redningsberedskab og lokale stadig efter overlevende.
Mindst 429 mennesker har mistet livet, over 1.
400 personer er blevet såret, og over 150 er stadig meldt savnet, efter en tsunami skyllede ind over de indonesiske øer lørdag aften lokal tid.
Droner sparer vigtig tidDe tunge regnskyl samt den lave synlighed vanskeliggør redningsarbejdet.
Derfor har eftersøgningshold fra både militæret og frivillige sendt droner ud for at vurdere omfanget af skaderne langs de ufremkommelige kystområder.
Dronerne er en kæmpe hjælp og kan spare afgørende tid i eftersøgningen af de mange savnede, fortæller Røde Kors' katastrofekoordinator for Asien, Peder Damm.
- Dronerne kan give et godt overblik, for man kan få et billede af nogle områder, hvor man skulle have vadet igennem murbrokker, og hvad der ellers måtte være skyllet op, siger han.
- Det kan være ret svært at komme derud, og der kan dronerne spare eftersøgningsholdene for en masse ture ned ad sideveje og længere ind i områder end ude ved kysten.
De kan lettere afsøge det område, de har ansvar for, forklarer han.
Der er flere andre områder, vi ikke tidligere troede, var blevet ramt.
Men nu, hvor vi kommer ud i de mere øde områder, finder vi faktisk mange ofre her.
Yusuf Latif, talsmand for det nationale redningsberedskabRedningsarbejdere i området har taget særlige kameraer i brug for undersøge de ødelagte områder langs den 100 kilometer lange kystline ved Javas vestkyst, og de officielle myndigheder siger, at søgeområdet kan blive udvidet længere ned sydpå.
- Der er flere andre områder, vi ikke tidligere troede, var blevet ramt.
Men nu, hvor vi kommer ud i de mere øde områder, finder vi faktisk mange ofre her, siger Yusuf Latif, talsmand for det nationale redningsberedskab til nyhedsbureauet Reuters.
Tsunamien menes at være en følge af aktivitet fra den nærliggende vulkan Anak Krakatau, og ifølge flere øjenvidne-beretninger var der ikke nogen varsel, før de voldsomme bølger rejste sig og væltede mange meter ind over land.
Ifølge BBC har de indonesiske myndigheder nu tænkt sig at indføre varslingssystem, der i modsætning til det nuværende også kan registrere jordskred under vandet, som kan forårsage en tsunami.
Dødstallet kan stadig vokseIfølge Røde Kors' Peder Damm, der løbende er i kontakt med Røde Kors i Indonesien, er meldingen, at eftersøgningsholdene nu er igennem de fleste af de områder på det vestlige Java, som man formoder, er blevet ramt.
Hvad er der sket?
En kraftig tsunami ramte lørdag aften lokal tid Sundastrædet mellem øerne Java og Sumatra i Indonesien.
Aktivitet fra Anak Krakatau-vulkanen er ifølge de lokale myndigheder årsagen til tsunamien.
Anak Krakatau har udsendt aske og lava i flere måneder, inden en stor del af den faldt sammen og forårsagede en slags jordskred under vandet.
Han forventer dog stadig, at dødstallet vil vokse.
- I stil med tidligere katastrofer er den største udfordring lige nu at komme til de områder, der er påvirket, få alle bygninger afsøgt og få løftet og fjernet ruinerne.
Men man skal passe på med ikke at afskrive muligheden for stadig at finde overlevende, så eftersøgningen fortsætter, siger han.
Han påpeger, at det dog de næste mange timer vil foregå med stærkt nedsat tempo på grund af manglende lys.
- Strømmen er jo ikke etableret endnu, og så er der ikke meget, de kan gøre, udover at benytte sig af håndlygter og de lysmaster, som kører med generatorer.
Vulkanø skaber frygt for ny tsunamiPå øerne frygter befolkningen for flere skælv forårsaget af Anak Krakatau-vulkanen, der stadig er i udbrud.
Mere end 16.
000 personer er blevet evakueret, og de mange tusinde hjemløse opholder sig i midlertidige telte, hos familier, der har plads, eller i de dertil oprettede lejre i eksempelvis moskeer eller skoler.
Store askeskyer stiger op fra vulkanen Anak Krakatau i det sydlige Indonesien.
 Luftfoto af Anak Krakatau, som menes at have sat gang i den tsunami, der lørdag skyllede ind over store områder af Sumatra og Java.
1 / 2Store askeskyer stiger op fra vulkanen Anak Krakatau i det sydlige Indonesien.
1 / 2Luftfoto af Anak Krakatau, som menes at have sat gang i den tsunami, der lørdag skyllede ind over store områder af Sumatra og Java.
2 / 2En stor del af nødhjælpsarbejdet er udover at bistå redningsarbejdet og hjælpe de sårede også at hjælpe de mange tusinder, der nu skal have husly et sted, de har udsigt til at skulle opholde sig i i dage - og måske ugevis.
For der kan gå lang tid, før genopbygningsarbejdet kan sættes i gang, fortæller Peder Damm.
- Det frygtelige ved en tsunami er, at den rykker alt sammen med sig og tilbage ud i havet.
Så dem, der er tilbage, har ingenting, siger han.
Læs også:Indonesiske myndigheder kort før tsunami: "Tag det roligt"Lange udsigter til genopbygningPeder Damm forklarer, at inden det overhovedet når dertil, er der nogle strategiske overvejelser for de lokale myndigheder, eksempelvis om og hvor det måske er værd at oprette en såkaldt "no build-zone" for at forebygge, at noget lignende sker.
Ligesom der skal udarbejdes planer for, hvordan man bedst beskytter og hjælper befolkningen og bliver klar til at udvikle og genopbygge de landområder, hvor de mange tusinder mennesker skal bo.
Palu på øen Sulawesi blev i september ramt af et jordskælv og en tsunami, og her er oprydningsarbejdet stadig i gang.
 Myndighederne anslår, at over 2.
200 mistede livet efter tsunamien, der særligt ramte Palu i det centrale Sulawesi.
 Women look at the earthquake and liquefaction affected Balaroa neighbourhood in Palu, Central Sulawesi, Indonesia, October 11, 2018.
REUTERS/Darren Whiteside 1 / 3Palu på øen Sulawesi blev i september ramt af et jordskælv og en tsunami, og her er oprydningsarbejdet stadig i gang.
1 / 3Myndighederne anslår, at over 2.
200 mistede livet efter tsunamien, der særligt ramte Palu i det centrale Sulawesi.
2 / 3Women look at the earthquake and liquefaction affected Balaroa neighbourhood in Palu, Central Sulawesi, Indonesia, October 11, 2018.
REUTERS/Darren Whiteside 3 / 3Efter øen Sulawesi i september blev ramt af et jordskælv og en efterfølgende tsunami, der kostede mere end 2.
000 mennesker livet, er myndighederne stadig i færd med at afgøre, hvordan man kan genopbygge de ramte områder.
- De her overgangsfaser kan have lange udsigter, og selvom myndighederne efterhånden er godt klædt på, kan det tage mange måneder, lyder det fra Røde Kors' katastrofekoordinator, Peder Damm.
FacebookTwitterKopier linkEmner:Indonesien|Røde Kors|Redningsvirksomhed|Oversvømmelser|Sulawesi




https://www.dr.dk/nyheder/viden/teknologi/skandaleaar-facebook-men-danskerne-liker-stadig-paa-livet-loes

TeknologiSkandaleår for Facebook: Men danskerne liker stadig på livet løsMøgsagerne er kommet som perler på en snor igennem hele 2018, hvor Facebook på det nærmeste har siddet i gabestok.
Men det får ikke danskerne til at droppe firmaets platforme.
Facebook har haft et rædselsår.
På billedet har aktivister lavet hundrede papfigurer af Mark Zuckerberg, påtrykt et krav om at han gør noget ved et af det sociale medies største udfordringer - fake news.
Af Nicolai Franck26.
dec.
2018 kl.
07.
06Bemærk: artiklen er mere end 30 dage gammelLæs opHvis mange er ved at være trætte af at læse artikler om Facebook, er det nok ikke så underligt.
Det sociale netværk har i den grad trukket overskrifter i 2018, hvoraf langt størstedelen har været af særdeles negativ karakter.
Skeletterne er nærmest væltet ud af skabet, og det står efterhånden klart for enhver, at brugernes data på ingen måde er sikre hos Facebook.
Samtidig er det også veldokumenteret, at det sociale medie bliver brugt flittigt til at sprede had og misinformation.
Men alligevel så fortsætter danskerne ufortrødent med at bruge Facebook, Instagram og Messenger, som alle er ejet af… Facebook.
Det er der, ifølge Filip Wallberg, journalistisk lektor på Syddansk Universitet, to ganske simple grunde til:- Vi er simpelthen for dovne til at forlade Facebook, og vi har ikke et rigtigt alternativ, siger han.
Zuckerberg ville bruge året på at rydde opDet der startede som et år, hvor Mark Zuckerberg lovede, at man ville begynde at kigge indad, og løse de problemer man havde identificeret på platformen, udviklede sig i stedet til et sandt mareridt for Facebook.
- Vi laver for øjeblikket for mange fejl i håndhævelsen af vores politikker, og når vi vil forhindre misbrug af vores værktøjer.
Hvis vi lykkes i år, slutter vi 2018 på en meget bedre kurs, skrev Zuckerberg i starten af januar i sin årlige status over, hvad der er hans fokus for året.
Sådan kom det ingenlunde til at gå.
Facebook er lige så farlig som cigaretterKort tid efter Zuckerbergs opdatering beskyldte direktøren for SalesForce, Mark Benioff, Facebook for at være lige så farlig som cigaretter.
Samtidig kom flere og flere tidligere topfolk hos Facebook ud af busken med meldinger om, at Facebook bevidst er designet til at gøre os afhængige.
I marts dokumenterede New York, Times, The Observer og Channel 4 så, hvordan firmaet Cambridge Analytica havde høstet over 50 millioner Facebookbrugeres data - et firma der arbejdede tæt sammen med Donald Trump-lejren, da han vandt præsidentvalget i 2016.
Antallet af brugere, der havde fået deres data misbrugt viste sig dog at være en del højere.
Det blev senere opjusteret til 87 millioner af Facebook selv.
Læs også:Brugere i chok: Facebook logger alle sms’er og telefonopkaldSkandalen fik de amerikanske folkevalgte til at kalde Zuckerberg til Washington DC, hvor han af to omgange måtte stå skoleret overfor henholdvis det amerikanske senat og i repræsentanternes hus.
I godt fem timer begge dage, måtte han tage imod en byge af kritiske spørgsmål: Tager Facebook det seriøst, når valg bliver afgjort på baggrund af fake news på jeres platform?
Har I overhovedet kontrol med brugernes data?
Er Facebook et monopol?
Sådan lød nogle af de spørgsmål Zuckerberg måtte tage imod.
I fem timer blev Facebook-stifter, Mark Zuckerberg, udspurgt af 44 amerikanske senatorer.
Facebook-stifteren gjorde sit bedste for at feje alle bekymringer af vejen, men bekræftede, at Facebook står bag massiv dataindsamling om brugerne - også når de ikke er på Facebook.
Læs også:Zuckerberg glat som en ål: EU-høring endte som en kæmpe fuserMen på trods af, at Mark Zuckerberg svarede godt fra sig, så blev høringerne kun startskuddet på en tiltagende kritik og negativ mediedækning af det sociale netværk.
Blandt andet var Apples direktør Tim Cook ude med riven efter Facebook, for at invadere folks privatliv.
Mark Zuckerberg gjorde da heller ikke sig selv nogen stor tjeneste, da han i et interview med den højtprofilerede teknologijournalist, Kara Swisher, argumenterede for, at det godt kunne være acceptabelt at benægte Holocaust på Facebooks platform.
Instagram og WhatsApp-stiftere smuttedeZuckerbergs interne arbejdmetoder og tanker om at drive forretning blev også for meget for flere af de folk, der har leveret nogle af Facebooks største succeser.
Således forlod WhatsApp-stifter - og en af de absolutte topfolk hos Facebook, Jan Koum, firmaet i 2018, fordi han var stærkt utilfreds med, at Facebook i højere grad vil udnytte brugernes personlige data og svække besked-appens kryptering.
Læs også:Facebook-topchef siger stop: Vil ikke snage i private beskederBegge stiftere af den populære Instagram-app, Kevin Systrom og Mike Krieger, sagde også farvel til Facebook-imperiet i 2018.
Angiveligt fordi Mark Zuckerberg ville inddrage den selvstændighed, Instagram havde nydt siden Facebook købte appen i 2012.
Største Facebook-sikkerhedsbrud nogensindeI slutningen af september var den så helt gal igen.
Facebook oplyste, at firmaet blev ramt af et sikkerhedsbrud, som gjorde at hackere havde fået adgang til 50 millioner bruger-konti.
- Vi tager det ekstremt alvorligt.
Folks privatliv og sikkerhed er ekstremt vigtigt, og vi er kede af, at det er sket, lød det fra Guy Rosen, vicepræsident for Facebooks produktstyring.
Læs også:Millioner af Facebook-brugere ramt af sikkerhedsbrudMen uanset om Facebook tog problemet alvorligt og var kede af det, så stod det nu for alvor lysende klart, at man som bruger på Facebook, er nødt til at forholde sig til at ens data ikke er så sikker, som man før havde troet.
Pointen blev understreget af, at Google kort tid efter havde et tilsvarende kritisk sikkerhedsbrud.
Med andre ord: Selv verdens største og rigeste internetfirmaer kan ikke beskytte dine data.
Tonedøv lancering af smart displayFacebook valgt dog at vende det tonedøve øre til og blot ti dage efter det store sikkerhedsbrud, lancerede man Facebook Portal.
Det unikke ved Portal var, at kameraet skulle følge dig, når du bevægede dig rundt under en samtale.
Portal er et såkaldt ‘smart display’, som kort fortalt er en simpel touch-skærm udstyret med et videokamera, en mikrofon og en højtaler, hvis vigtigste funktion er at lade brugeren føre videosamtaler med andre over Messenger.
Læs også:Facebook vil placere kamera og mikrofon i dit hjemSpørgsmålet er så bare, hvor mange der har lyst til at lukke et kamera og en mikrofon fra Facebook ind i sit hjem?
I en ganske uvidenskabelig undersøgelse, vi lavede på dr.
dk, svarede 93 procent af danskerne “Aldrig i livet”.
Facebook brugt til at opildne til mord og voldBlot en uges tid senere, rapporterede New York Times om, hvordan Facebook i Myanmar blev brugt af militæret til at sprede had og opildne til mord, vold og voldtægt mod det muslimske mindretal.
Facebook fik NGO’en Business for Social Responsibility til at lave en rapport vedrørende anklagerne, og tre uger senere måtte Facebook erkende, at oplysningerne var korrekte og at de kunne have gjort mere for at undgå det.
- Rapporten konkluderer, at vi indtil i år ikke gjorde nok for at forebygge, at vores platform bliver brugt til at skabe splid og opildne til vold offline (altså fysisk vold, red.
).
- Vi er enige i, at vi kan og skal gøre mere, skrev Facebooks policy-chef for menneskerettigheder og ytringsfrihed, Alex Warofka i et blogindlæg.
Facebooks ledelse total udstillet: Sværter konkurrenter tilMen det skulle blive værre endnu.
I november var New York Times igen på banen.
Denne gang med en maratonartikel, baseret på interviews med mere end 50 personer - heriblandt tidligere topfolk hos Facebook - der tegner et lidet flatterende billede af Facebooks ledelse og særligt Mark Zuckerbergs højrehånd og tro væbner, Sheryl Sandberg.
Artiklen giver et indblik i en stærk tvivlsom håndtering af oplysningerne om russisk indblanding i udfaldet af det amerikanske præsidentvalg - ved netop at misbruge Facebook.
Derudover kom det frem, at Facebook havde hyret et PR-firma, til at sprede negative historier om firmaets konkurrenter og forsøge at flytte menigmands vrede over på rivaliserende firmaer.
Statsadvokat sagsøger FacebookFor nylig besluttede statsadvokaten i Washington DC så at lægge sag an mod Facebook, som følge af Cambridge Analytica-skandalen, hvor det sociale medie blandt andet anklages for at have vildledt brugere om datasikkerhed.
Læs også:Statsadvokat sagsøger Facebook- Vi vil forsøge at holde Facebook ansvarlig for at blotlægge millioner af brugeres personlige informationer, sagde statsadvokat i Washington D.
C.
Karl Racine.
- Vi håber, at dette søgsmål vil sikre, at Facebook tager bedre vare på sine brugeres informationer, forklarede han.
Facebook har delt private data med andre firmaer.
Og hvis det ikke var nok dårligdom at tage med på juleferie, så havde New York Times lige en sidste lille julegave til Zuckerberg og co.
Nemlig afsløringen om, at Facebook - trods firmaets gentagne forsikringer om det modsatte - har delt brugernes private data med andre firmaer.
Blandt andet har både Netflix og Spotify haft mulighed for at kunne læse med i Facebook-brugernes private beskeder.
Læs også:Nye afsløringer: Facebook deler dine private data med mere end 150 virksomhederSom næsten altid, når medier publicerer afslørende artikler om Facebook, så var det sociale medie også denne gang hurtige til at respondere.
- Vi er blevet anklaget for at udlevere folks private beskeder til vores partnere, uden brugerne har kendskab til det.
Dette er ikke sandt, skrev Facebooks Vice President of Product Partnerships, Ime Archibong, i et blogindlæg.
Men det afhænger nok af øjnene der ser.
I et andet blogindlæg om samme sag skriver en anden Facebook-topchef, Konstantinos Papamiltiadis, følgende:Fik vores partnere adgang til beskeder?
- Ja.
Men folk skulle først selv logge ind på Facebook for at bruge beskedmuligheden hos vores partner.
Facebook ligger altså skylden tilbage til brugeren, der ifølge det sociale medie, selv burde være i stand til at forudse, at når de loggede ind på Facebook via en partnerside, så betød det, at det pågældende firma kunne læse med i deres beskeder.
2019 kan blive endnu værreSom det fremgår, er det svært at forestille sig et meget ringere år for Facebook end det firmaet havde i 2018.
Men spørgsmålet er så bare, om det bliver bedre i 2019.
Det mener Mads Kæmsgaard Eberholst, journalistisk lektor på RUC, ikke der er udsigt til.
Faktisk forudser han, at 2019 kan blive et endnu værre år for Facebook - særligt i Europa.
Læs også:Eksperter: Facebooks charmeoffensiv er ren forretningIfølge forskeren skyldes det, at der skal afholdes et stort tocifret antal europæiske valg - fx skal der i Danmark både afholdes folketingsvalg og valg til europaparlamentet.
- Overalt i Europa kommer til at være fyldt med artikler om falske nyheder og valgmanipulation, og Facebook kommer til at have et stort problem med at svare på noget som helst, fordi de hverken kan eller vil, vurderer Mads Kæmsgaard Eberholst.
- Så 2019 kommer ikke til at være nogen dans på roser for Facebook.
FacebookTwitterKopier linkEmner:Mark Zuckerberg (erhvervsleder)|Erhverv|Vold|Myanmar|Sheryl Sandberg (erhvervsleder)




https://www.dr.dk/sporten/oevrig/stor-russisk-skiskytte-stopper-efter-ny-dopingmistanke-jeg-kan-ikke-finde

Øvrig sportStor russisk skiskytte stopper efter ny dopingmistanke: 'Jeg kan ikke finde motivationen'To uger efter at skiskytten Anton Shipulin blev nævnt i forbindelse med dopingsag, stopper han karrieren.
Anton Shipulin vælger at stoppe karrieren efter weekendens konkurrence.
25.
dec.
2018 kl.
19.
12Bemærk: artiklen er mere end 30 dage gammelLæs opDen russiske skiskytte Anton Shipulin hører til blandt sportens største navne.
For fire år siden var Shipulin med til at sikre Rusland stafetguld ved vinter-OL i Sotji, men nu kvitter den 31-årige russer sporten, efter at han for nylig kom under mistanke for brug af doping.
Anton Shipulin fortæller, at han på fredag i Tyskland deltager i sin sidste konkurrence i karrieren.
Læs også:Norsk skiskytte får anden World Cup-sejr i træk: Vinder tæt løb på målstregen- Det bliver den sidste.
Der er ingen grund til at fortsætte og torturere mig selv, mine fans og elskede.
- Jeg kan ikke længere finde den motivation, jeg har brug for, siger Shipulin på en pressekonference i Moskva.
Han deltog ikke i vinter-OL i Sydkorea tidligere på året, da de russiske atleter var udelukket.
Udelukkelsen skyldtes Ruslands store problemer med systematisk dopingsnyd, som kom frem efter vinterlegene i Sotji i 2014.
Læs også:Russiske skiskytter mistænkes for doping13.
december blev Anton Shipulin så nævnt, da de østrigske myndigheder offentliggjorde, at de var i gang med at undersøge muligt dopingsnyd på Ruslands hold i skiskydning i forbindelse med VM i 2017.
VM blev sidste år afholdt i den østrigske by Hochfilzen.
Offentliggørelsen fik straks Shipulin til tasterne.
- Jeg er vred og rasende over den heksejagt, der foregår, skrev han på Instagram.
Læs også:Norsk skiskytte fortsætter supersæsonPå tirsdagens pressemøde i Moskva forklarede russeren desuden, at han ikke er fysisk på toppen.
- Ud over de andre ting, så er der også mit helbred.
Tre gange inden for den seneste måned har jeg haft virale infektioner.
- Jeg forsøger ikke at løbe fra problemerne.
Jeg har altid været ren, siger han.
/ritzau/AFPFacebookTwitterKopier link




https://www.dr.dk/nyheder/udland/journalist-doede-efter-have-sat-ild-til-sig-selv-nu-fyrer-politiet-taaregas-mod

UdlandJournalist døde efter at have sat ild til sig selv: Nu fyrer politiet tåregas mod demonstranterEn ung journalist satte ild til sig selv i frustration over manglende reformer efter det arabiske forår.
Politiet fyrer tåregas mod demonstranter, der har sat ild til barrikader i gaderne i Kasserine.
Af Anna Sol Jørgensen25.
dec.
2018 kl.
18.
37Bemærk: artiklen er mere end 30 dage gammelLæs opFlere personer er blevet anholdt, og seks politibetjente er kommet til skade i den tunesiske by Kasserine, hvor politiet har affyret tåregas mod demonstranter.
Det oplyser en talsmand for Tunesiens indenrigsministerium til nyhedsbureauet AP.
Demonstranterne er gået på gaden for at bakke op om en ung journalist, der i går døde efter at have sat ild til sig selv i Kasserine.
Journalisten, Abderrak Zorgui, havde lagt en video på sociale medier inden hans fysiske protest, der endte med at koste ham livet.
Det arabiske forårDet arabiske forår sprang ud i Tunesien i december 2010, efter at den arbejdsløse akademiker Mohamed Bouazizi satte ild til sig selv i protest mod arbejdsløshed.
Hans protest udviklede sig til store demonstrationer i flere byer i Tunesien, og den 14.
januar 2011 trak landets daværende præsident, Zine el Abidine Bel Ali sig som leder af landet.
Oprøret i Tunesien spredte sig i de følgende måneder til flere arabiske lande - blandet andet til Egypten og Syrien.
I videoen gør han det klart, at han er utilfreds med den udbredte arbejdsløshed, der plager Tunesien, og at der ikke er sket store ændringer i landet efter det arabiske forår i slutningen af 2010.
- Vi skal tale om arbejdsløshedDengang gik store grupper af demonstranter på gaden og krævede, at arbejdsløsheden i landet blev bragt ned, og at økonomien skulle forbedres.
Men det mente Abderrak Zorgui ikke, at landets magthavere er lykkedes med.
- I dag og i morgen skal vi tale om arbejdsløshed.
Folk i Kasserine har ikke noget at leve af.
De har ikke noget at fylde i maverne.
Folket vil protestere og fylde gaderne.
Myndighederne vil kalde os terrorister.
De vil bede os om at holde kæft, lyder det i videoen fra Abderrak Zorgui.
Den unge journalist blev bragt på hospitalet, kort efter at han satte ild til sig selv, og døde kort tid efter.
Allerede i går aftes udløste hans protest demonstrationer i gaderne i Kasserine, og de er fortsat i dag, hvor politi bevæbnet med tåregas er blevet sat ind mod demonstranterne.
Ifølge AP er den fattige by Kasserine, hvor arbejdsløshed og fattigdom er udbredt, blevet et symbol på Tunesiens økonomiske problemer og spændinger i samfundet.
FacebookTwitterKopier linkEmner:Arbejdsløshed|Tunesien|Demonstrationer|Politi|Brande




https://www.dr.dk/sporten/cykling/alpe-dhuez-kan-besejres-i-din-dagligstue-e-cykling-er-ikke-bare-en-doegnflue

CyklingAlpe d’Huez kan besejres i din dagligstue: 'E-cykling er ikke bare en døgnflue'Den virtuelle verden kommer mere og mere ind på markedet, og det ser man nu også i cykling.
Af Frederik Palle og indslag: Helena Melin25.
dec.
2018 kl.
18.
36 | opdateret 27.
dec.
2018 kl.
10.
45Bemærk: artiklen er mere end 30 dage gammelLæs opMedmindre du er en af de få, som nyder at mærke frosten på næsetippen, så er det slut med undskyldningen om, at det dårlige vejr er årsagen til, at du ikke hopper op på cyklen.
E-cykling stormer nemlig fremad for både professionelle cykelryttere og sofa-cyklisten.
Du kan hjemme på din hometrainer konkurrere mod andre fra hele verden, og spørger man formanden for Danmarks Cykle Union, så er det ikke bare en dille.
- Det er ikke døgnflue, som bare går over.
Det er et reelt træningsalternativ, og samtidig er det meget ægte, forklarer Henrik Jess Jensen.
Læs også:Danske Tour-stjerner i PostNord Danmark Rundt?
'Jeg fornemmer, de gerne vil'Via Zwift, som er en af flere softwares bag, kan man nemlig køre i alle slags terræner.
Alt fra brosten til de stejle stigningsprocenter op ad legendariske bjerge.
- Du får den her oplevelse af, at det er lettere at træde, når du sidder på hjul af nogen.
Og man mærker også de rigtige stigningsprocenter.
Så det er ret meget som ude på landevejen, forklarer Henrik Jess Jensen.
Claus Nielsen er en af dem, som er hoppet med på vognen med e-cykling.
Han kører for holdet Fusion ECT, og når børnene er lagt i seng, så hopper han på cyklen i skuret og kører cykelløb.
Læs også:VIDEO Kærlighed på cyklen hjælper Danmarks bedste baneryttere- Det er kun toppen af isbjerget.
Jeg tror i den grad, at det her kommer til at revolutionere cykelsporten med de her platforme, forklarer han.
Meget mere fysikCounter-strike, Fifa og andre ting har indtaget verden med en bunke af popularitet.
Fælles for de ting er dog, at kravet til den fysiske form ikke behøver at være vanvittig.
Det er den i høj grad til e-cykling, fordi hvis du ikke har noget i benene, så har du ikke en chance.
- Halvdelen af alle World Tour-ryttere er allerede på Zwift, så du kan faktisk møde en hel del forskellige typer inde i den virtuelle verden.
Der er nemlig også at hav af motionister, der også bruger appen.
Det er faktisk for alle, forklarer Henrik Jess Jensen.
Læs også:Henrik Liniger: ’En lille, ny detalje ændrer Danmark Rundt’DCU bakker meget op omkring e-cykling, da de ser masser af muligheder i det, og tanken om danske mesterskaber i e-cykling i 2020 er ikke urealistiske, ligesom der kan være verdensmesterskaber allerede næste år.
- Det her giver en fleksibilitet, hvor der virkelig er mulighed for at træne på den ægte måde i en periode, hvor det bliver hurtigt mørkt, og vejret langt fra er optimalt, siger Henrik Jess Jensen.
- Landevejssportens barriere er, at man skal ud i trafikken.
Det er langt mere sikkert at samle nogen i den virtuelle verden og introducere dem til cykelsporten den vej.
Så det giver os en række nye facetter, forklarer han.
Læs også:Fuglen fik for meget fisk: For meget Omega 3 ødelagde Astana-kaptajnens Tour de FranceDet er ikke bare en mulighed for at komme i god form, men det er også en mulighed for at møde nye mennesker.
- Vi får mulighed for at tilbyde vores nuværende medlemmer et helt nyt fællesskab.
Vi vil komme med en række muligheder, hvor man eksempelvis kan prøve at træne sammen med en landstræner eller måske nogle koryfæer.
På den måde kan sporten foldes endnu mere ud, forklarer Henrik Jess Jensen.
FacebookTwitterKopier linkEmner:Cykelsport|Danmarks Cykle Union|Vejret




https://www.dr.dk/nyheder/indland/ventetider-til-psykolog-slaar-rekord

IndlandVentetider til psykolog slår rekordDu må vente op mod tre måneder, hvis du lider af angst eller depression.
Siden Dansk Psykolog Forening begyndte at undersøge ventetiden tilbage i 2013, er ventiden gået fra cirka 7 uger til elleve en halv uge.
Af sandra Meinecke25.
dec.
2018 kl.
18.
33Bemærk: artiklen er mere end 30 dage gammelLæs opHvis du lider af angst eller depression, kan du få tilskud fra det offentlige til en tid hos en psykolog.
Men du skal være tålmodig, for du kommer i gennemsnit til at vente 11,5 uger.
Det er den højeste ventetid i fem år, viser en undersøgelse fra Dansk Psykolog Forening, som har spurgt omkring halvdelen af de medlemmer, der er tilknyttet den offentlige sygeforsikring.
Psykolog Forening: Det har vidtrækkende konsekvenserSiden 2013 er ventetiden i samtlige såkaldte henvisningskategorier steget.
Klienter, der i november 2018 er henvist til en psykolog på grund af seksuelle overgreb, trafikuheld eller selvmordsforsøg, kommer i gennemsnit til at vente i 9,6 uger på landsplan.
- Ventetiden har konsekvenser, der rækker langt ud over den enkelte.
Set fra et samfundsperspektiv er det også en utrolig dårlig forretning, siger Dansk Psykolog Forenings formand, Eva Secher Mathiasen.
Hun forklarer, at de lange ventetider både kan forværre tilstanden hos den enkelte og gøre selve behandlingen meget dyrere.
- Mens man venter, er der også risiko for, at man får det så dårligt, at man ryger udenfor arbejdsmarkedet, siger hun.
Dansk Psykolog Forenings formand, Eva Secher Mathiasen, er ærgerlig over udviklingen og efterlyser flere penge til den offentlige ordning.
- Ventetiden vokser, fordi der ikke er afsat penge nok i ordningen til, at alle dem, der går til egen læge og får en henvisning, kan komme i behandling, siger Eva Secher Mathiasen.
Formand for Psykiatrifonden Anne Lindhardt opfordrer, folk der venter på hjælp til at benytte sig af telefonisk rådgivning, indtil de får en tid hos en psykolog.
Hun kalder ventetiden på 11,5 uger for "en kedelig udvikling".
Demotiverende at venteHos Psykiatrifonden bakker formand Anne Lindhardt op om, at en af årsagerne er økonomien, og hun kalder de mange ugers ventetid for en ”kedelig og skidt udvikling”- Vi har et generelt problem i Danmark med, at der ikke er en ventetidsgaranti under sygesikringen, siger hun og tilføjer, at løsningen er ”at sende flere penge”.
Anne Lindhardt mener, at ventetiden skal ned på fire til seks uger.
-Det kan godt være demotiverende, at der skal gå så lang tid.
Man føler sig lidt slået hjem i ludo, siger hun.
Undersøgelsen fra Dansk Psykolog Forening viser også, at der er regionale forskelle på ventetiden.
I Region Nordjylland og Region Midtjylland er ventetiden højere end landsgennemsnittet.
Politikere: Løsningen er flere ydernumreMay-Britt Kattrup, medlem af Folketinget for Liberal Alliance, er utilfreds med de lange ventetider.
Hvad er et ydernummerYdernumre er det nummer, som en privatpraktiserende sundhedsperson skal have, hvis han eller hun yder behandlinger for den offentlige sygesikring.
- Det er bestemt ikke godt nok.
Det er meget vigtigt at få hurtig hjælp, når man har psykiske problemer, siger hun og tilføjer, at det også er derfor, at området har været "prioriteret højt" de seneste år.
- Nu er det regionernes opgave at sørge for, at det kommer ud og skaber kortere eller ingen ventetider, siger hun.
Dog vil hun ikke udelukke, at der er brug for flere penge, men først og fremmeste mener hun, at løsningen skal findes et andet sted:- Det vil være en rigtig god ide, hvis regionerne udleverede flere ydernumre, siger May-Britt Kattrup.
Det er Flemming Møller Mortensen fra Socialdemokratiet enig i.
- Det (ventetiderne red.
) er uacceptabelt.
Dem, som er henvist til behandling, risikerer at blive mere syge, mens de venter.
Der er brug for mere økonomi og flere ydernumre til psykologerne.
Læs også:Ventetider på over 10 uger: Køen er rekordstor til psykologFacebookTwitterKopier linkEmner:May-Britt Buch-Kattrup (politiker)|Dansk Psykolog Forening|Sundhed og velvære|Jylland|Liberal Alliance




https://www.dr.dk/nyheder/indland/12-digitale-medier-boern-er-paa-og-hvordan-de-kan-komme-galt-af-sted

Indland12 digitale medier børn er på - og hvordan de kan komme galt af stedVed du, hvilke digitale universer dine børn befinder sig i på deres telefoner?
De fleste danske børn og især unge har i dag et onlineliv, som fylder meget i deres hverdag.
Men for nogen går det galt.
Af Lisbeth Quass og Thea Deleuran Müller25.
dec.
2018 kl.
20.
08Bemærk: artiklen er mere end 30 dage gammelLæs opVoksne danskeres digitale socialliv er fortsat tæt knyttet til Facebook og et par andre platforme.
Børn og især unge derimod har en langt mere varieret brug af sociale medier.
De fleste af de oplevelser, de har på internettet, er harmløse.
Men hvor bevæger de sig typisk hen, når de i øjeblikket dykker ned i deres telefoner?
Og hvilke risici skal forældre alligevel være opmærksomme på, når de slipper dem fri på de sociale platforme?
De spørgsmål har digital rådgiver Astrid Haug, børnefaglig konsulent Sanne Lind fra Børns Vilkår og forfatter og foredragsholder Lykke Møller Kristensen, som er ekspert i børn og unges adfærd online, hjulpet DR Nyheder med at besvare.
Læs også:Gode råd til forældre om børn på sociale medier: Følg med og bliv ikke sur1FacebookFacebook Ligesom mange andre sociale medier har Facebook en nedre aldersgrænse på 13 år.
Men rigtig mange danske børn under 13 år har en profil på Facebook og bruger også den tilhørende chat- og videoopkaldstjeneste, Messenger.
En af faldgruberne ved Facebook er, at børn kan møde indhold, de er alt for små til, eller som på ingen måde er verificeret.
De kan også blive kontaktet af voksne, de ikke kender, som udgiver sig for at være børn.
2Ome.
tv(© DR Nyheder)Med få klik kan brugerne af Ome.
tv helt anonymt klikke sig igennem direkte videoforbindelser til mennesker rundt omkring i verden.
Flere skoler i Danmark har advaret mod den populære app og tilhørende hjemmeside, hvor børn helt ned til 12 år uforvarende kan blive stillet direkte igennem til voksne, der er nøgne, onanerer eller i ekstreme tilfælde begår overgreb på børn.
3InstagramInstagram Instagram fungerer som digitalt fotoalbum, hvor man kan like og dermed anerkende hinandens billeder.
På Instagram handler det meget om at blive set.
Gerne i et perfekt lys, på rejser til eksotiske steder og med det helt rigtige tøj.
Derfor er Instagram ifølge forskellige undersøgelser et af de sociale medier, der slider mest på de unge brugeres selvværd og velbefindende.
4YoutubeYoutube Youtube er generation Z's flimmerkasse, som mange børn og unge i dag er vokset op med.
Her kan brugerne se og kommentere på et gigantisk tag-selv-bord af videoer, som deles af andre brugere verden over.
De kan også følge youtubere, som laver deres egne videodagbøger.
Mange af videoerne på Youtube er lærerige og underholdende.
Men der er også voldeligt og seksuelt indhold, som er uegnet for børn.
Dele af Youtube virker derudover som nærmest voksenfri zoner, hvor børnene kan møde alt fra højreorienteret propaganda til sundhedsskadelige vandkure.
Det er muligt at slå et børnefilter til, men det giver højst en grovsortering.
5SnapchatSnapchat En app som især hitter blandt børn og unge.
På Snapchat kan brugerne sende videoer, billeder og beskeder til hinanden, som kun vises i et vist tidsrum.
Derudover er der det, som kaldes snapstreaks.
Det er, når man i mere end tre dage har sendt snaps til hinanden med højst 24 timers mellemrum.
Nogle børn og unge er så opsatte på at holde deres streaks i live, at de deler kodeord med andre, som kan passe deres streak, når de ikke selv har tid.
Andre bliver decideret afhængige.
På Snapchat er der også en funktion, som hedder snapkortet, hvor folk fra hele verden kan indsende snaps anonymt, hvorefter man kan klikke rundt på kortet og se dem.
Nogle børn har været tilkoblet kortet uden at vide det, selvom de selv aktivt skal slå kortet til, og selvom Snapchat har en række sikkerhedstiltag, der skal forhindre den slags.
6Yubo - der tidligere hed YellowYubo Yubo er et socialt medie tilknyttet Snapchat, hvor brugerne kan finde nye bekendtskaber ved at 'swipe' den ene eller den anden vej og vælge, om man vil finde drenge eller piger.
Yubo kan derfor bruges lidt som dating-appen Tinder, der bruges af voksne.
Børnetelefonen er flere gange blevet kontaktet af børn og unge, som har haft problemer med Yubo.
Blandt andet er en 14-årig pige blevet forsøgt afpresset til at sende nøgenbilleder af sig selv.
7TikTok - der tidligere hed Musical.
lyTikTok Et populært socialt medie blandt børn.
Her kan brugerne mime og danse, mens de filmer en video af sig selv i op til 15 sekunder.
Derefter kan andre kommentere og like videoen.
Selv om aldersgrænsen på mediet er 13 år, er langt de fleste brugere yngre, og man bliver heller ikke spurgt til sin alder, når man opretter en profil.
TikTok kan virke meget uskyldigt, så det har hidtil været lidt en forælderfri zone.
Red Barnet har lavet en guide til det sociale medie, som du kan finde her.
8MoviestarplanetMoviestarplanet En virtuel verden, som især er populær blandt piger i alderen otte til 12 år.
Hver bruger har deres egen figur, som de kan købe makeup, tøj, gadgets, møbler og digitale kæledyr til – vel at mærke for rigtige penge – og de kan lave små film.
Gennem avataren kan de også kommunikere med både venner og fremmede, de møder i det digitale univers.
Nogle forældre har advaret om, at der også er voksne, som har fået øjnene op for platformen, og at de har misbrugt den til at forulempe børn.
Det forsøger platformen at komme til livs.
9MomioMomio En blanding af socialt medie og spil, hvor børn kan chatte, dele deres tanker og billeder, se videoer og style den virtuelle figur, der er tilknyttet deres profil.
Alle brugerne er anonyme.
Ligesom på MovieStarPlanet har der været eksempler på, at voksne med slette intentioner gemmer sig bag nogle af de figurer, der bevæger sig rundt i Momio.
Momio er begyndt at bruge kunstig intelligens for at finde og fjerne uønskede brugere.
10MinecraftMinecraft Minecraft er et hyperpopulært onlinespil blandt børn over hele verden, som går ud på at bygge sin egen verden med virtuelle byggeklodser.
Men der har også været eksempler på, at voksne spillere forsøger at knytte tætte kontakter til mindreårige spillere og bearbejder og manipulerer med dem – såkaldt grooming – med henblik på at muliggøre overgreb enten online eller ved møder i den virkelige verden.
Det er også sket i andre populære onlinespil som eksempelvis World of Warcraft og Counter Strike.
Der er også svindlere, som har fundet måder at bedrage andre spillere for penge.
11Ask.
fmAsk.
fm (© DR Nyheder)Ask.
fm er en social netværkstjeneste, der handler om at stille spørgsmål og give svar.
Man opretter en profil og kan derefter forbinde den til andre sociale medier for at finde venner.
Brugerne kan stille spørgsmål anonymt, og der har været eksempler på, at appen er blevet brugt til grov mobning.
Læs også:7 GODE RÅD Ved dit barn, hvordan det skal opføre sig på sociale medier?
12FortniteFortnite (© DR Nyheder)I det gratis onlinespil Fortnite spiller man mod andre spillere fra hele verden.
Der er en lang række muligheder for tilkøb i form af våben, værktøj og andet.
Derfor kan det blive en kostbar affære.
Derudover er der en chatfunktion uden moderation, hvor brugerne kan blive kontaktet af fremmede.
Er der sociale platforme, vi har glemt, som også er værd at informere om?
Så send gerne en mail til liqu@dr.
dkFacebookTwitterKopier linkEmner:Facebook|Snapchat|Instagram|Sundhed og velvære|Computerspil




https://www.dr.dk/sporten/cykling/postnord-danmark-rundt/danske-tour-stjerner-i-postnord-danmark-rundt-jeg-fornemmer

PostNord Danmark RundtDanske Tour-stjerner i PostNord Danmark Rundt?
'Jeg fornemmer, de gerne vil'I 2019 foregår Danmark Rundt tre uger efter Tour de France, hvilket kan få topryttere til at prioritere løbet.
(ARKIV) Jesper Worre håber på, at en rytter som Michael Valgren kan komme hjem til PostNord Danmark Rundt næste år, hvis det passer ind i hans kalender.
25.
dec.
2018 kl.
17.
55Bemærk: artiklen er mere end 30 dage gammelLæs opDe største danske cykelstjerner kan måske lokkes til start i PostNord Danmark Rundt i 2019.
Sådan lyder håbet fra løbsdirektør Jesper Worre, efter at han i sidste uge præsenterede ruten til den 29.
udgave af det danske etapeløb.
I år fravalgte de største danske ryttere Danmark Rundt - sandsynligvis fordi cykelløbet lå i umiddelbar forlængelse af Tour de France.
Læs også:VIDEO Kærlighed på cyklen hjælper Danmarks bedste baneryttereI 2019 er det danske løb placeret fra 21.
til 25.
august godt tre uger efter Tour-afslutningen.
Til gengæld kolliderer Danmark Rundt med et andet stort etapeløb, nemlig Vuelta a España, men det bekymrer ikke Worre.
- Jeg håber, at vi kan få de danske Tour-stjerner til at stille op.
- Jeg fornemmer også, at de danske ryttere gerne vil, men det skal bare passe ind i deres program, siger Jesper Worre.
Læs også:Dansk cykelhold har store ambitioner: Går efter sejren i Danmark RundtPlaceringen i kalenderen betyder meget for et forholdsvis lille dansk etapeløb midt mellem de store løb på cykelsportens øverste niveau, World Touren.
- De bedste danskere har fået en stor rolle på deres hold.
Det er næsten for uoverskueligt for dem at slutte Touren om søndagen og få dem til at stille op om onsdagen på hjemmebane, hvor publikum også forventer noget af dem, siger løbsdirektøren.
Worre håber på, at de nye datoer kan lokke stjerner som Michael Valgren, Jakob Fuglsang, Søren Kragh Andersen, Mads Pedersen, Christopher Juul-Jensen og Magnus Cort til start i Silkeborg 21.
august.
Læs også:Henrik Liniger: ’En lille, ny detalje ændrer Danmark Rundt’- De er simpelthen blevet gode, og der er så mange, så man skal lige tælle på fingrene for at få dem alle med.
Men kunne vi få de der fem-seks stykker med, ville det være fedt, siger Worre.
Han har dog ikke fået lovning på noget fra de danske profiler eller deres arbejdsgivere.
- Så langt er vi ikke nået, siger han.
Worre fortæller, at de største danske cykelryttere tidligere var nogenlunde faste startere i Danmark Rundt.
- I 1980'erne var Rolf Sørensen, Bjarne Riis, Jesper Skibby, Brian Holm, Kim Andersen og jeg selv med.
De store kom hjem og havde det sjovt med at prøve at slå hinanden, siger Jesper Worre.
Læs også:Fuglen fik for meget fisk: For meget Omega 3 ødelagde Astana-kaptajnens Tour de FranceVuelta a España begynder 24.
august - altså dagen før Post Danmark afsluttes på Frederiksberg Allé i København.
Løbsdirektøren frygter dog ikke konkurrencen fra det spanske etapeløb.
- De ryttere, der kører Touren, skal ikke køre Spanien Rundt, og derfor er der gode muligheder for, at de kan køre her, siger Worre.
PostNord Danmark Rundt er blevet kørt siden 1985 - dog med en pause fra 1989 til 1994.
/ritzau/FacebookTwitterKopier link




https://www.dr.dk/nyheder/vejret/lune-dage-uden-megen-regn

VejretLune dage uden megen regnDagen er allerede blevet et minut længere.
Sådan så vejret ud Juledag ved Hirtshals fyr.
Længere mod syd i Jylland var der ikke så megen blå himmel.
Af Mikael Jarnvig25.
dec.
2018 kl.
15.
43Bemærk: artiklen er mere end 30 dage gammelLæs opDet tegner til at blive en lun afslutning på året 2018.
Der er ikke mere sne i prognoserne og kun et enkelt regulært regnvejr.
Vestenvind og høje temperaturerResten af året vil vinden komme fra vestlige retninger, og det betyder ganske høje temperaturer - nogle dage helt op til 8 grader.
Det bliver dog lidt køligere på årets to sidste dage.
Som prognoserne ser ud her juledag, kan der komme nattefrost natten før nytårsaftens dag.
Det skulle også være den eneste nat.
Mest tørt vejrDet meste af tiden holder vejret tørt, og nogle af dagene kommer der også lidt sol.
Der kommer dog også et regulært regnvejr forbi.
I øjeblikket ser det ud til at komme ind vestfra lørdag eftermiddag eller aften, og det skulle være ude af landet igen søndag formiddag.
Derefter klarer det pænt op, og søndag bliver med en del sol, men også lidt blæsende.
NytårsvejretSelve nytårsaften er der udsigt til frisk vestenvind, skyet vejr og temperaturer omkring 5 plusgrader.
FacebookTwitterKopier linkEmner:Vejret




https://www.dr.dk/nyheder/udland/trump-holder-fast-i-nedlukning-vi-aabner-ikke-foer-der-er-penge-til-muren-til-mexico

UdlandTrump holder fast i nedlukning: Vi åbner ikke, før der er penge til muren til MexicoStore dele af USA's offentlige sektor er lukket ned på grund af et kollaps i finanslovsforhandlinger.
Donald Trump har afholdt videosamtaler i løbet af dagen, mens ni ministerier er lukket ned.
Af Anna Sol Jørgensen25.
dec.
2018 kl.
17.
48Bemærk: artiklen er mere end 30 dage gammelLæs opStore dele af den offentlige sektor vil være lukket ned, indtil Demokraterne er villige til at gå med til en finanslovsaftale, der finansierer grænsemuren mellem USA og Mexico.
Sådan lyder meldingen her til eftermiddag fra den amerikanske præsident, Donald Trump, under en videokonference med udsendte amerikanske soldater.
- Jeg kan ikke sige, hvornår den offentlige sektor vil genåbne.
Men jeg kan fortælle, at den ikke kommer til at genåbne, før vi har en mur eller et hegn, eller hvad de vil kalde det.
Jeg vil kalde det, hvad end de vil have, så længe det er den samme ting.
Det er at sætte en stopper for folk, der vælter ind i landet, og for stoffer.
Donald Trump har krævet fem milliarder dollars, svarende til knap 33 milliarder kroner, til at få muren finansieret.
Repræsentanternes Hus vedtog i torsdags en finansiering af muren, men da forslaget skulle igennem Senatet, fik det ikke de 60 stemmer, som det ville kræve at vedtage det.
Og det resulterede altså i, at dele af den offentlige sektor lukkede ned i lørdags.
- Hvis I ikke vil have muren, så åbner vi bare ikke, lyder det her til aften fra Donald Trump.
- Jeg venter bare på DemokraterneLukningen af den offentlige sektor er den tredje af sin slags i år, og den betyder, at hundredtusindvis af offentligt ansatte ikke kan få udbetalt løn, og at tusindvis statsansatte må gå på arbejde uden løn.
- Jeg sidder helt alene (stakkels mig) i Det Hvide Hus og venter på, at Demokraterne kommer tilbage og laver en aftale om den højst nødvendige grænsesikkerhed, skrev præsidenten i går aftes på Twitter.
Læs også:Hvad sker der, når den amerikanske statskasse smækker i?
Forhandlingerne om finansloven brød sammen sent fredag aften, og Donald Trump mener, at det er demokraternes skyld, da de ikke vil sætte de fem milliarder dollars af til muren.
- Jeg er i Det Hvide Hus og har lige udstedt en 185 kilometer lang kontrakt for endnu en lang sektion af grænsemuren i Texas.
Vi bygger og renoverer allerede mange kilometer af muren.
Nogle er færdige.
Demokraterne må stoppe nedlukningen og afslutte finansieringen.
Milliarder af kroner og liv vil blive reddet, fortsatte han.
FacebookTwitterKopier linkEmner:Donald Trump (politiker)|USA|Økonomi|Mexico|Repræsentanternes Hus




https://www.dr.dk/nyheder/kultur/film/anders-matthesen-er-tilbage-med-grov-film-vi-er-blevet-mere-sarte

Film og serierAnders Matthesen er tilbage med grov film: Vi er blevet mere sarteDen populære komiker mener, at vi spænder ben for os selv, hvis vi farer op, hver gang en joke virker stødende.
Anders Matthesen er aktuel med den nye animationsfilm 'Ternet Ninja', og ifølge ham selv er den både for børn og voksne.
Af Christian Mejdahl Buhl25.
dec.
2018 kl.
17.
00Bemærk: artiklen er mere end 30 dage gammelLæs op- Av for satan i nonnefissen!
Der er ikke sparet på de grovkornede gloser i animationsfilmen 'Ternet Ninja', der netop har fået premiere i biografer landet over.
Komikeren Anders Matthesen er ophavsmand til filmen, som han både har skrevet og instrueret, ligesom han også lægger stemme til næsten alle filmens karakterer – der i øvrigt er hentet fra bogen af samme navn, som komikeren også har skrevet.
Nærmest samme bedrift begik han i 2004, da 'Terkel i knibe' tog biografgængerne med storm.
Dengang gik 375.
000 danskere ind for at se Terkel og den uhyggelige chikane, han blev udsat for på Kastanjevangen Skole.
Og selvom 'Ternet Ninja' ikke er en opfølger til den tidligere publikumssucces, så foregår filmen alligevel i samme univers som 'Terkel i knibe'.
Læs også:Surprise, møgunger: Thomas Bo Larsen skal spille Stewart StardustFilmen siger, at man skal tro på sig selv og tage sig sammen og ikke lade stå til, bare fordi andre gør det.
Men alle spørger mig, om det er okay at sige; 'Av for satan i nonnefissen'.
Anders MatthesenSåledes går filmens hovedperson, Aske, også på Kastanjevangen Skole, hvor musiklæreren Arne Nougatgren stadig underviser.
Og flere af karaktererne fra 'Terkel i knibe' optræder også i små biroller i løbet af filmen.
Men selvom der snart er gået 15 år mellem de to film, så er komikken ikke blevet blødere, bare fordi manden bag er blevet ældre.
Filmen byder på børnemord, narkotika og blodhævn, og spørger man Anders Matthesen selv, er det helt i orden.
- Når de for eksempel mobber hinanden, er det noget, der sker i filmen.
Det er jo ikke mig, der gør grin med nogen.
Det er jo ting, der også sker ude i livet.
Og det prøver vi at vise.
Der skal være et sprog og en facon karaktererne imellem, siger han.
Aske går i 7.
klasse, og mødet med det levende stykke legetøj, den ternede ninja, får ham rodet ud i en hæsblæsende affære fyldt med tis i bukserne, narkosælgere og drabelige vagthunde.
(© Nordisk Film)Komikeren mener da også, at børn og deres forældre sagtens kan tåle, hvis film lapper over og henvender sig til begge målgrupper.
- Da vi lavede 'Terkel', var det helt bevidst, at jeg ville lave noget, der også var til voksne.
Jeg syntes, det manglede, og jeg bryder mig ikke så meget om den der opdeling, siger han og fortsætter:- Når jeg ser andre animationsting i 'Disney Sjov', så går figurerne gennem et afsnit og bliver en lille smule uvenner, og så deler de skyldens tærte mellem sig til sidst og siger; 'Jeg kunne have gjort det bedre', 'Ja, det kunne jeg nok også'.
Sådan snakker folk jo ikke i virkeligheden.
For Anders Matthesen var det vigtigt, at karakterernes sprog mindede om det, man finder ude i den virkelige skolegård.
Derfor bliver der også brugt et væsentligt hårdere sprog, end der gør i andre animationsfilm.
Sarte tiderDen populære komiker har i løbet af sin karriere gjort grin med alverdens emner, og intet har været for helligt til at blive taget under kærlig behandling.
Men som årene er gået, kan Anders Matthesen i dag se sig omkring i en verden, der er præget af et stort fokus på, hvad man må sige og gøre - og særligt hvad man ikke må.
Og han mener, at vi er blevet mere berøringsangste.
- Tiderne er mere sarte, og for at være sikre på ikke at larme på det forkerte tidspunkt, så har vi fjernet en joke eller to fra filmen, som nogle på settet ikke har set grunden til, siger han.
Vi kan som samfund gøre det meget bedre, hvis vi ikke hele tiden stopper op og bekriger hinanden over ord.
I hvert fald ifølge Anders MAtthesen, der mener, det er vigtigere at kigge på intentionen bag, det der bliver sagt.
Ifølge Anders Matthesen stopper vi os selv fra at komme videre som samfund, fordi vi i hans optik er lidt for gode til at diskutere formen i stedet for indholdet.
- Vi er nået så pisselangt og kan nå endnu længere.
Men vi stopper hele tiden det gode flow ved at sige; 'Åååh, du kom til at sige negerdukke, det siger man ikke mere!
'.
Og det er fint nok stille og roligt at sige; 'Det der skal du ikke sige, og det der må du gerne sige', men det bliver hele tiden en krig, siger han og fortsætter:Læs også:'Anden' jokede med kronprinsen: Bare han ikke krummede tæer- Jeg synes, det er en lidt overfladisk måde at se det på.
Man skal hellere kigge bag noderne og høre musikken.
Er det en ond film, der smider mennesker på bål, eller er det en god film, der vil noget godt?
En meget moralsk filmAnders Matthesen mener ikke, at humoren i filmen overskygger det budskab, der folder sig ud, som filmen skrider frem.
Komikeren synes snarere, at reaktionerne er med til at understrege den følsomhed i samfundet, som han oplever.
- 'Ternet Ninja' er jo i virkeligheden en meget moralsk film.
Men det viser også, hvor sarte tiderne er.
Man tager afsæt i en film, som er så moralsk, at den næsten er irriterende.
Den siger, at man skal tro på sig selv og tage sig sammen og ikke lade stå til, bare fordi andre gør det.
Men alle spørger mig, om det er okay at sige; 'Av for satan i nonnefissen'.
Det er sådan tiderne er lige nu, lyder det.
Anders Matthesen har haft et travlt 2018, hvor han ikke kun er aktuel med sin nye film.
I oktober kunne han fejre sit 25-års jubilæum som komiker med en række kæmpeshows i Royal Arena i København og Boxen i Herning.
Og til næste år drager han atter på landevejen for at besøge kultursteder i hele landet med sit show 'Anden bringer ud'.
Derfor maner han også til besindighed, så man ikke hidser sig unødigt op, når der i 'Ternet Ninja' bliver gjort grin med kvinder, overvægtige eller etniske minoriteter.
Hovedpersonen Askes papbror, Sune, skal eksempelvis høre rigtig meget for, at han er overvægtig.
- De kalder Sune en masse ting.
Men det er fordi, han ikke er særligt sød.
Og så bruger de jo de kasteskyts, der ligger lige for.
Det har ikke noget at gøre med, at jeg har et horn i siden på tykke, griner komikeren, der også påpeger, at den anden hovedperson, den ternede ninja, ligeledes er en kompleks karakter, man ikke bare skal afskrive som tarvelig.
Sune (til venstre) er Askes papbror og gør alt, hvad han kan, for at gøre livet surt for Aske.
(© Nordisk Film)- Den ternede ninja er jo også barsk, og han repræsenterer nogle barske værdier og gamle dyder.
Men han har også en udvikling, han skal gennemgå.
Så når han taler om piger på en bestemt måde, så er det jo for at vise, at han er en lille, brutal én.
Det er ikke mig personligt, der mener det, understreger Anders Matthesen.
'Ternet Ninja' kan ses i biografen nu.
Se her, hvordan det gik til, da Anders Matthesen for nylig interviewede sig selv i DR Byen.
FacebookTwitterKopier linkEmner:Anders Matthesen (komiker)|Humor|DR Byen|Oplevelsesbranchen|Ørestad




https://www.dr.dk/nyheder/indland/carstens-datter-blev-tilbudt-penge-fraekke-billeder-paa-snapchat-det-er-helt

IndlandCarstens datter blev tilbudt penge for frække billeder på Snapchat: 'Det er helt utilgiveligt'Carsten Krogsgaard overvejede at forbyde sin nu 14-årige datter at være på sociale medier.
Carsten Krogsgaards datter har også fået tilsendt billeder med seksuelt indhold.
Af Lisbeth Quass og Lasse Lindegaard Pedersen25.
dec.
2018 kl.
16.
06Bemærk: artiklen er mere end 30 dage gammelLæs op- Vil se noget frækt.
Den kortfattede besked til Carsten Krogsgaards yngste datter tikkede ind på Snapchat en aften lidt efter spisetid sidste sommer.
Beskedens afsender havde netop tilbudt penge til pigen, som dengang var 13 år gammel.
- Vil du snakke med min far?
, svarede hun – og viste beskederne til sin far.
Han blev rasende.
Ikke på sin datter, som var skræmt over henvendelsen, men på den efter alt at dømme voksne mand, som havde kontaktet hende.
Carsten Krogsgaards datter ønsker ikke selv at blive interviewet om hendes oplevelse på Snapchat.
Men han synes, det er vigtigt at få fortalt andre forældre, hvad deres børn kan komme ud for online.
Det er nemlig ikke den eneste gang, hans datter er blevet kontaktet på sociale medier af mænd.
Læs også:Rigspolitiet får flere anmeldelser om digitale sexkrænkelser mod børn: "Det er noget forbandet svineri"Mobning på mobilenIfølge tal fra DR's medieforskning anvender 85 procent af børn og unge i alderen ni til 14 år sociale medier dagligt.
For mange er de sociale medier og deres telefoner en helt integreret af hverdagen, der gør det muligt for dem at følge med i vennernes liv, kommunikere og knytte venskaber.
Men der er også børn og unge, der ikke bare udveksler likes og sjove chatbeskeder på deres telefoner, men som møder grov mobning eller seksuelle tilnærmelser fra voksne.
Carsten Krogsgaards datter har oplevet begge dele.
Mobningen kom først – i form af opkald fra andre børn, der ringede fra hemmeligt nummer og sagde, at hun var grim, at hun var fed, og at hun skulle dø.
I starten blev hun ringet op et par gange om dagen, senere sneg de daglige opkald sig op på over 30.
© ScanpixBørns debut på sociale medierBørn i Danmark får typisk deres første smartphone, når de er omkring ni år gamle.
Derefter kommer de ofte hurtigt på sociale medier.
Generelt er pigerne et år eller to tidligere på sociale medier end drengene.
Kilde: DR MedieforskningEfter en længere, opslidende periode blev mobningen stoppet.
Men da hun fik lov til at komme på Facebook, Messenger og Snapchat, bød telefonen på flere grimme overraskelser i form af de uønskede beskeder og billeder med seksuelt indhold fra mænd.
Det har ikke været muligt for DR Nyheder at efterprøve identiteten på de brugere, Carsten Krogsgaards datter har fået beskeder fra.
Men ifølge ham ser de ud til at være mere end 40 år gamle.
- Hun er også blevet kontaktet om at blive hentet på skolen.
Og det er jo mænd, som ved, at hun er 14 år og går i skole, fortæller Carsten Krogsgaard, der bor i Rødovre og er salgschef i en stor virksomhed.
- Det er helt utilgiveligt.
Overvejede forbud mod sociale medierCarsten Krogsgaard nåede dertil, hvor han tænkte, at hans datter så slet ikke måtte bruge sociale medier.
Men det lagde han på hylden igen.
Han tror, at et forbud kun ville gøre det endnu mere tillokkende for datteren at være på sociale medier.
- Det ville også være helt forkert, at hun skulle straffes, fordi nogen ikke kan finde ud af at opføre sig ordentligt.
De har haft lange samtaler om, hvad hun skal gøre, hvis hun får lignende henvendelser igen.
At hun skal blokere afsenderen og altid komme og sige det til sine forældre med det samme.
Carsten Krogsgaard stoler på, at hun vil holde den aftale.
- Jeg kan kun anbefale, at man taler åbent med sine børn om, hvad der sker på deres telefoner.
Om det så er mobning eller noget andet.
For det er ikke noget, de skal skamme sig over.
Det er jo ikke dem, der gør noget galt.
Børn på sociale medier•Man skal være 13 år for at bruge sociale medier som Snapchat, Instagram og Facebook.
En del børn i Danmark får dog profiler tidligere.
•I en spørgeskemaundersøgelse blandt børn i alderen syv til 12 år oplyser 58 procent, at de bruger YouTube mindst dagligt.
•36 procent af børn i samme aldersgruppe bruger andre sociale medier mindst dagligt.
•Heraf er Snapchat mest populært – det bruger 33 procent af børnene mindst dagligt, mens 21 procent bruger Instagram.
•Kilde: Tallene er fra 2017 og baseret på en spørgeskemaundersøgelse lavet af Epinion for DR Medieforskning blandt 729 børn i alderen syv til 12 år.
Snapchat: Det er privat kommunikationDR Nyheder har spurgt Snapchat, hvad der bliver gjort for at beskytte mindreårige brugere mod tilnærmelser fra voksne på platformen.
Snapchat har ikke ønsket at stille op til interview, men oplyser i et skriftligt svar, at der ikke bliver holdt øje med indhold, som bliver udvekslet i beskedfunktionen, da det bliver betragtet som privat kommunikation.
Når en bruger bliver anmeldt til Snapchat for at kontakte mindreårige på upassende vis, bliver deres profiler dog lukket ned med det samme.
Derudover er det for eksempel helt bevist gjort svært at søge personer frem på appen, hvis man ikke kender deres brugernavn i forvejen.
For at undgå uønskede henvendelser anbefaler Snapchat derfor, at mindreårige ikke deler deres brugernavn offentligt eller tilføjer brugere som venner, hvis de ikke kender dem i virkeligheden.
Råd til voksne om børns onlineliv:•Hjælp dit barn med at gennemgå sine apps.
Giver de for eksempel adgang til barnets placering eller kamera?
•Søg informationer om de tjenester, dit barn bruger, og om formålet med tjenesterne.
Er der for eksempel en chatfunktion?
•Spørg dig selv: Tør dit barn sige det til dig, hvis de er blevet udsat for krænkelser på nettet eller kontaktet af fremmede?
•Hjælp dit barn med at lave stærke, unikke kodeord.
Og fortæl dem, at de ikke skal genanvende koder på tværs af tjenester eller dele dem med andre.
•Vær opmærksom på, om barnet tilføjer 'venner', de ikke kender.
Få en snak med barnet om, hvad de vil opnå, og hvem de ’venner’ så er ?
De er ikke altid dem, de giver sig ud for at være.
•Tal med dit barn om de billeder, de gerne vil dele – og hvad de skal være forsigtige med eller undgå, hvis de deler billeder.
•Tal løbende med dit barn om deres onlineliv.
Og stil de samme spørgsmål, som du ville gøre, hvis barnet ikke var online: Hvem er du venner med?
Hvad laver I, når I er sammen?
•Lær dine børn, at de skal behandle andre pænt – også online.
•Kilder: Rigspolitiet, Børns Vilkår, Red Barnet, Sex og SamfundFacebookTwitterKopier linkEmner:Snapchat|Facebook|Instagram|Sundhed og velvære|Rødovre




https://www.dr.dk/nyheder/udland/endnu-et-migrantbarn-doer-i-usas-varetaegt

Migrantkaravane Se temaUdlandEndnu et migrantbarn dør i USA's varetægtDet er anden gang på tre uger, at et barn ved grænsen dør efter at være blevet tilbageholdt af USA's grænsevagter.
Den 23.
december blev flere end 200 migranter sat af ved en busstation ved grænsekontrollen ved El Paso, der ligger på grænsen mellem USA og Mexico.
Af Anna Sol Jørgensen25.
dec.
2018 kl.
20.
55Bemærk: artiklen er mere end 30 dage gammelLæs opEn 8-årig dreng fra Guatemala døde i nat i amerikanske myndigheders varetægt efter at være blevet tilbageholdt af amerikanske grænsevagter.
Drengen døde på hospitalet Gerald Champion Regional Medical Center i Alamorgordo i New Mexico, der ligger halvanden times kørsel fra grænsen til Mexico.
Det oplyser USA's ministerium for grænsebeskyttelse i en pressemeddelelse.
En grænsevagt opdagede i går, at drengen udviste tegn på at være syg, og han blev bragt på hospitalet sammen med sin far.
Her blev det konstateret, at han led af en almindelig forkølelse.
Da han skulle udskrives, viste det sig, at han også havde feber, og han blev derfor beholdt til observation i 90 minutter.
Drengen blev samme eftermiddag udskrevet fra hospitalet med recept på penicillin og Ibuprofen, der virker smertestillende og let febernedsættende.
I løbet af aftenen fik den 8-årige kvalme og kastede op og blev taget tilbage til hospitalet.
Og her endte hans korte liv altså kort efter midnat.
Årsagen til drengens død kendes ifølge ministeriet ikke endnu.
7-årig pige døde for tre uger sidenDen 8-årige dreng er ikke det første barn, der dør efter at være blevet tilbageholdt af grænsevagterne, der er blevet sat ind ved grænsen mellem USA og Mexico.
Den 7.
december fik en 7-årig pige feberkramper og blev fløjet til hospitalet, hvor hun døde kort tid efter.
USA's myndigheder har de seneste mange måneder oplevet store strømme af migranter, der bevæger sig fra Centralamerika og Mexico for at krydse grænsen til USA ulovligt.
Den amerikanske præsident, Donald Trump, har indført en nultolerance-politik overfor illegale migranter.
Den betyder, at alle, der ulovligt krydser grænsen til USA, bliver fængslet og retsforfulgt.
Men børn kan ikke retsforfølges og bliver derfor heller ikke fængslet.
I stedet bliver de anbragt i centre i blandt andet nedlagte supermarkeder og lagerbygninger.
Ifølge pressemeddelelsen fra ministeriet for grænsekontrol får alle den medicinske screening og eventuelle behandling, de har brug for, mens de er i amerikanske myndigheders varetægt.
FacebookTwitterKopier linkEmner:Donald Trump (politiker)|USA|Mexico|Hospitaler|Sygdomme og lidelser




