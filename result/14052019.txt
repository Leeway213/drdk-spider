https://www.dr.dk/sporten/haandbold/herreligaen/kif-kolding-taever-toender-med-ti-maal-og-sikrer-endnu-en

HerreligaenKIF Kolding tæver Tønder med ti mål og sikrer endnu en overlevelseskampKIF Kolding skulle vinde for at sikre en ny kamp om ligaoverlevelse, og det gjorde KIF i Tønder med ti mål.
Alexander Morsten fra Kolding kunne juble med resten af holdet, da Tønder blevet i egen hule.
14.
maj 2019 kl.
23.
01Bemærk: artiklen er mere end 30 dage gammelLæs opNerverne må have hængt uden på på trøjerne.
KIF Kolding-spillerne formåede dog at vende presset til noget positivt, da klubben bankede TM Tønder 29-19 i en ren overlevelseskamp tirsdag.
Her havde KIF kniven for struben i returmødet med Tønder i kampen om en billet til herrernes bedst håndboldrække.
KIF tabte den første kamp mod Tønder hjemme med 23-25, men formåede at slå igen og vinde returkampen sikkert.
Læs også:Traditionsklubben KIF Kolding nu blot ét nederlag fra nedrykning: Tønder vinder første drabelige dystDermed skal de to hold ud i endnu et drabeligt møde, som spilles i Kolding den kommende fredag.
For KIF handler den tredje kamp om at sikre eksistensen i Herre Håndbold Ligaen endegyldigt efter 35 år som en uafbrudt del af det fornemme selskab.
Kolding rykkede op i den bedste række i 1984 og har været der siden med 14 danske mesterskaber som resultat.
Super start for håndboldgigantenKIF virkede stærkt motiverede og stormede afsted fra første fløjt, og Martin Larsen øgede til 3-0 for gæsterne, som efter et kvarter var foran 6-2, og Andreas Flodman øgede til 9-3 for KIF.
Måske var spillerne yderligere motiverede af, at træner Lars Rasmussen ifølge TV2 Sport inden kampen viste en video, der skulle sætte skub i holdets spillere.
Her berettede familiemedlemmer og kærester om, hvad en forbliven i den bedste række betyder.
KIF-træner Lars Rasmussen var en lykkelig mand, da sejren kom i hus.
Det var dog på banen, det hele skulle afgøres, og her fortsatte KIF med at spille for eksistensen i den bedste række ved at holde et seriøst forspring frem mod pausen.
KIF Kolding gik således til pause foran 16-8, og det lignede en kamp, hvor det hele skulle ramle fuldstændigt, hvis ikke gæsterne skulle løbe med sejren.
Læs også:Danmarks mest vindende klub i fare for nedrykning: 'Det er surrealistisk'Martin Larsen hamrede bolden i mål til 19-10 for KIF fem minutter inde i anden halvleg, og med ti minutter igen var gæsterne i front med 24-17, og det virkede ikke til, at det skulle gå galt.
Godt nok reducerede Tønders Nikolai Emil Keller og Benjamin Holm med deres mål til 19-24, og da uafgjort var nok for Tønder, så var nerver hos gæsterne til at forstå.
Fem KIF-scoringer i slutfasen punkterede dog al spænding i kampen med 28-19 og få minutter igen, og dermed kunne begge hold fokusere på næste blodige slag om få dage i Kolding.
/ritzau/FacebookTwitterKopier link




https://www.dr.dk/nyheder/udland/150000-liter-falsk-olivenolie-konfiskeret-hos-kriminelle-i-italien

Udland150.
000 liter falsk olivenolie konfiskeret hos kriminelle i Italien20 personer er blevet anholdt for at ændre farve på olie af dårlig kvalitet til det tyske marked.
Ifølge Europol har den kriminelle gruppe haft en indtjening på cirka otte millioner euro om året.
Arkivfoto.
Af Anna Sol Jørgensen14.
maj 2019 kl.
22.
50Bemærk: artiklen er mere end 30 dage gammelLæs op150.
000 liter madolie deklareret som ekstra jomfru olivenolie er blevet beslaglagt i Italien.
Derudover er 20 personer blevet anholdt i forbindelse med sagen, hvor en gruppe kriminelle har farvet solsikkeolie om, så det kunne sælges som dyr olivenolie på det italienske og tyske marked.
Det oplyser Europol i en pressemeddelelse.
Olien er dog ikke kun endt i Italien og Tyskland.
Det siger viceanklager i den italienske by Foggia, Maria Gravina.
- Det har internationale grene.
Selvom vi besluttede primært at fokusere på Tyskland, dokumenterede vi ved hjælp af telefonaflytning, at gruppen gennem et systematisk og længerevarende samarbejde med et tysk medlem også sendte olien til Tjekkiet, Holland, Spanien og England, siger hun.
Europol vurderer, at den kriminelle gruppe tjente omkring otte millioner euro om året.
Hvert år købte gruppen omkring en million liter solsikkeolie til en pris af en millioner euro - for så at sælge den videre til en pris mellem fem og 10 euro pr.
liter.
Uhygiejnisk procesEfterforskningen af sagen startede, da politiet fik mistanke om, at en gruppe kriminelle i Italien manipulerede med store mængder solsikkeolie.
Ved at tilsætte forskellige stoffer og soyaolie fik de kriminelle olien til at se ud som ekstra jomfru olivenolie, hvorefter den blev placeret hos logistikvirksomheder, der kunne bringe den ind på det tyske marked.
Processen med at farve olien foregik ifølge Europol på en oliemølle under uhygiejniske forhold.
En gruppe af personer stod for at producere og pakke olien, mens mere velhavende medlemmer af gruppen leverede den falske olie til lastbiler hver anden uge.
23.
000 liter af den beslaglagte olie blev fundet i fem lastbiler.
FacebookTwitterKopier linkEmner:Italien|Europol|Kriminalitet|Tyskland|Fødevarer




https://www.dr.dk/nyheder/detektor/detektor-aarhus-til-koebenhavn-paa-halvanden-time-saa-skal-speederen-i-bund-ole

DetektorDetektor: Aarhus til København på halvanden time?
Så skal speederen i bund, Ole BirkTransportministeren lover i valgflyer, at man kan komme næsten en time hurtigere fra Aarhus til København med en Kattegatbro, end ministeriets egen analyse viser.
Transportminister Ole Birk Olesen Af Julie Tantholdt-Hansen14.
maj 2019 kl.
22.
02Bemærk: artiklen er mere end 30 dage gammelLæs opNår vælgerne i Aarhus får stukket en valgflyer i hånden af Ole Birk Olesen (LA), venter der dem en glædelig overraskelse: Hvis transportministeren får sit ønske om en bro over Kattegat opfyldt, vil de nemlig i fremtiden kunne komme til København på under halvanden time.
Der er kun ét problem: Fartgrænserne.
Ministerens løfte er nemlig godt og vel 50 minutter hurtigere end i ministeriets egen screening af Kattegatforbindelsen.
Hvad påstår Ole Birk Olesen?
– Uanset om man skal til Aalborg, Odense, Esbjerg eller København, så vil rejsen kunne klares i løbet af halvanden time eller mindre, lyder budskabet i LA-politikerens valgflyer.
Kattegatforbindelsen, der skal forbinde Sjælland og Jylland over Samsø, er en af ministerens vigtigste mærkesager under valgkampen, hvor hans stiller op i Østjyllands storkreds.
Dokumentation fra Liberal AllianceDet har vi fundet ud afTransportministeriet offentliggjorde i december sidste år en analyse af muligheden for en Kattegatbro.
På side 28 i analysen kan man læse, at en sådan bro vil spare bilisterne for 80 minutters kørsel på turen fra Aarhus til København i forhold til i dag.
Det betyder, at turen vil tage i alt 2 timer og 20 minutter, hvis Kattegatbroen bliver til virkelighed.
Det vil altså sige, at der skal trykkes godt på speederen, hvis man skal barbere 50 minutter ekstra af køretiden, som transportministeren lover i sin valgflyer.
Strækningen fra Københavns centrum til Aarhus midtby over Kattegatforbindelsen vil være ca.
190 kilometer lang.
Det betyder, at man skal holde en gennemsnitsfart på omkring 126 km/t hele vejen – og selvom der er anlagt motorvej på store dele af strækningen, skal billisten altså både ud af Aarhus og ind i København, hvor fartgrænserne er langt under de 126 km/t.
Hvad siger Ole Birk Olesen?
Transportministeren oplyser i en mail til Detektor, at han har regnet fra kommunegrænse til kommunegrænse – og uden tissepause.
Det vil altså sige, at man skal starte på det yderste punkt i Aarhus Kommune, for at man kan nå frem til det yderste punkt i Københavns Kommune på omkring halvanden time.
– Der er ca.
13 km fra Aarhus’ kommunegrænse til Hou langs den foreslåede motorvej til Hørning.
Jævnfør den strategiske screening af Kattegatforbindelsen vil selve broen udgøre to gange 18 km.
Hertil kommer 9 km over Samsø og 16 km fra kysten ind til Kalundborgmotorvejen.
Herfra er der ca.
86 km langs motorvejen ind til grænsen til Københavns kommune.
Det er samlet set en tur på ca.
160 km, skriver han i mailen og fortsætter:– På hele strækningen er der motorvej, når man har bygget 3.
etape af Kalundborg-motorvejen og den foreslåede Kattegatforbindelse.
Derfor vil man kunne køre fra kommunegrænse til kommunegrænse på ca.
1,5 time – under ideelle forhold og uden tissepause.
Om den analyse, Transportministeriet selv har bestilt, skriver han:– Jeg forestiller mig, at Vejdirektoratet tager udgangspunkt i tidsforbruget fra bykerne til bykerne.
Det er selvfølgelig også interessant, men det skubber utvivlsomt transporttiden noget op, hvis man tager en masse bykørsel med.
Men selvom man sætter tingene lidt på spidsen i en valgflyer, så synes jeg ikke, det er urimeligt at sige, det vil tage halvanden time at køre fra Aarhus til København.
FacebookTwitterKopier linkEmner:Aarhus|København|Liberal Alliance|Ole Birk Olesen (politiker)|Broer og tunneller




https://www.dr.dk/nyheder/politik/folketingsvalg/valgkampens-dag-8-fnisende-loekke-leger-roevere-og-soldater-mens-s

FolketingsvalgValgkampens dag 8: Fnisende Løkke leger røvere og soldater, mens S stadig tøver med cigaretmeldingVi er nu nået til valgkampens dag 8.
Her kan du se nogle af dagens højdepunkter.
Af Nis Kielgast og Casper Helweg Christiansen14.
maj 2019 kl.
22.
02Bemærk: artiklen er mere end 30 dage gammelLæs opTirsdag blev endnu en dag med politiske charmeoffensiver i alle hjørner af landet.
Lars Løkke Rasmussen (V) lagde ud med et besøg hos Feldborg Frie Børneunivers ved Herning, hvor en omgang røvere og soldater udløste en solid fnisetur, mens Mette Frederiksen (S) blandt andet var forbi aktivitetstilbuddet Værkstedet Kuglen i Vojens, der hjælper borgere med nedsat fysisk og psykisk funktion.
Dansk Folkepartis formand, Kristian Thulesen Dahl, var taget til Jelling.
Her var det næppe tilfældigt, at han lige i dag besøgte plejehjemmet Højsager, for han brugte anledningen til at komme med et pensionsudspil.
Dansk Folkeparti vil gøre det til en rettighed for alle over 80 år at komme på plejehjem, hvis de vil.
Både SF og Radikale Venstre fokuserede på klimaet i dag.
Begge partier vil have en afgift på flyrejser.
Endelig var afgifter også omdrejningspunktet for en anden af døgnets store historier – nemlig cigaretafgifter.
Lars Løkke Rasmussen lagde dagen ud med at fortælle, at Venstre vil sætte prisen på cigaretter op.
Han ville dog ikke afsløre, hvor meget.
Det var trods alt mere, end Mette Frederiksen ville fortælle.
Hun ville hverken melde ud, om Socialdemokratiet går ind for højere afgifter på cigaretter, eller om partiet vil bevare status quo.
Du kan se klip fra dagens højdepunkter i videoen øverst i artiklen.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Socialdemokraterne|Venstre|Herning




https://www.dr.dk/nyheder/politik/folketingsvalg/analyse-12-ting-vi-laerte-af-valgkampens-foerste-uge

FolketingsvalgAnalyse: 12 ting vi lærte af valgkampens første ugeJens Ringberg giver sit bud på, hvad vi lærte af valgkampens første uge.
(ARKIV) Morten Østergaard, Lars Løkke Rasmussen, Pernille Skipper og Anders Samuelsen.
Statsminister Lars Løkke Rasmussen ankommer til valgkampens første partilederrunde på DR på Christiansborg, tirsdag den 7.
maj 2019.
Tre partier ligger lige under spærregrænsen i første Voxmeter-måling efter valgudskrivelsen.
Det er kritisk for den borgerlige fløj, vurderer kommentator.
Det skriver Ritzau, fredag den 10.
maj 2019.
.
 Af Jens Ringberg14.
maj 2019 kl.
22.
30Bemærk: artiklen er mere end 30 dage gammelLæs opVi er nu en uge inde i det, der bliver den længste valgkamp i mere end 40 år.
DR's politiske analytiker Jens Ringberg giver her 12 bud på, hvad vi kan tage med fra de første syv dage.
1Velfærd er stadig en vigtig politisk slagmarkLars Løkke Rasmussen og Kristian Jensen fra Venstre besøger Feldborg Frie Børneunivers i Feldborg ved Herniing , Tirsdag den 14 Maj, 2019.
.
 I hvert tilfælde for de tre store partier, Venstre, Dansk Folkeparti og Socialdemokratiet.
Lars Løkke Rasmussen lagde hårdt ud på valgkampens første dag med et velfærdsløfte på sammenlagt 69 milliarder kroner.
Socialdemokratiet slog igen med en velfærdslov og 3 ekstra, årlige, konsulentmilliarder oven i Venstres 69.
DF var på banen med ældrepenge sammen med SF – og et retskrav på plejehjemsplads, når man bliver 80.
SF og Enhedslisten har også smidt en bunke forslag på bordet.
Et godt gæt: Der er flere velfærdsløfter på vej.
2Valgkampens vikarer levererLandsformand Stig Grenov & Politisk Næstformand Isabella Arendt fra Kristendemokraterne holder pressemøde på Dragør Strandhotel mandag den 13.
maj 2019 Formand Stig Grenov har bedt om orlov fra sit formandsjob i en måned.
Politisk næstformand Isabella Arendt er under orloven konstitueret som formand og vil under orloven varetage landsformandens opgaver.
 Først måtte Nicolai Wammen tage over for en maveramt Mette Frederiksen i to debatter.
Så måtte Isabella Arendt tage helt over fra en stressramt Stig Grenov efter en prøvetur i TV2s partilederdebat.
Wammen var driftssikker og holdt S-formandsposten varm på sikker og urokkelig vis.
Arendt var ifølge alle, inklusive Grenov selv, bedre end Grenov.
Et godt gæt: Begejstringen i brede kredse over Isabella Arendt vil ikke 100 procent afspejle sig i Kristendemokraternes stemmetal.
3Der er vælgere til (næsten) alle2 Dage før plakater kan hænges op i hele landet får Københavnerne den første valgplakat fra Partiet Klaus Riskær Pedersen torsdag den 9.
maj 2019.
.
 Den danske spærregrænse på to procent af vælgerne er lav sammenlignet med flere af vores nabolande.
Den første uges meningsmålinger tyder på, at den er så lav, at hele 11 partier kan få plads i Folketinget efter valget.
Kun Klaus Riskær Pedersen og Kristendemokraterne hænger lidt i bremsen – uden at alt håb dog er ude.
Et godt gæt: Der bliver ualmindeligt mange partier og ualmindeligt mange nye ansigter på Christiansborg efter valget.
4Lars Løkke Rasmussen husker nullerneTown Hall Meeting med statsminister Lars Løkke Rasmussen, Anders Fogh Rasmussen og Uffe Ellemann-Jensen om Danmark i verden, arrangeret af Det Udenrigspolitiske Selskab i København, fredag den 10.
maj 2019.
 Dengang stod Anders Fogh Rasmussen i spidsen for Venstre og Løkke var næstformand.
I denne valgkamps første uge har han lanceret to større initiativer, der minder om Fogh og nullerne.
I 2007 lancerede Fogh en gigantisk (ifølge regnestykkerne) velfærdsmilliardplan i valgkampens første fase – som Løkke gør nu.
Og i nullerne talte Fogh om skattestop og truede med socialdemokratiske skattehop.
Som Løkke gør nu.
Et godt gæt: Der kommer flere deja vú oplevelser, inden vi rammer valgdagen den 5.
juni.
Mange flere.
5Valgplakater hidser ildsjæle opValgplakat for Rolf Bjerre fra Alternativet og Stig Grenov fra Kristendemokraterne i København under Europaparlamentsvalget og Folketingsvalget, søndag den 12.
maj 2019.
EP-valget afholdes den 26.
maj og Folketingsvalget afholdes den 5.
juni.
.
 På plakatfronten har valgkampens første uge slavisk fulgt den drejebog, som ikke findes – men altid følges.
Det vil sige: Plakater hænges op, nogen af dem i utide (og så beklager kandidaten).
Der er småond tone mellem forskellige partier og kandidater på grund af visse plakaters placering.
Plakater hives ned; det beskrives på de sociale medier (og så tager alle afstand fra det).
En forsker interviewes foran en valgplakat og forklarer, at plakaterne skam virker.
På den positive side: Enkelte plakater er faktisk gode og tankevækkende.
Claus Hjort Frederiksen har fået sig en sjov plakat med en hjort, og Alternativets klimaplakat smelter.
Godt tænkt.
Et godt gæt: Efter valget kommer der historier om valgplakater, der ikke er blevet fjernet i tide.
6Dæk-Carl er valgkampens første ikke-politikerDæk-Carl nåede aldrig på plejehjem som beboerne på Plejecenter Sølund i København, der tirsdag fik besøg af Mette Frederiksen.
Valgkampe har gerne en eller flere såkaldt almindelige mennesker, der kommer til at spille en hovedrolle i den politiske debat frem mod valget.
I den amerikanske valgkamp i 2008 blev den debatlystne blikkenslager Joe the Plumber et omdrejningspunkt, og ved valget i Danmark i 2015 fik den såkaldte Panorama-mand en hovedrolle.
Det var direktør Morten Broager fra Høje-Taastrup, der ifølge eget udsagn havde svært ved at skaffe arbejdskraft.
Denne gang taler flere politikere og medier allerede om ”Dæk-Carl” – nu afdøde Hans Carl Christensen fra Hedehusene, der afgik ved døden som 91-årig, før han fik en plejehjemsplads.
Et godt gæt: Partierne har andre ikke-politikere i beredskab.
7Rettigheder er på modeUdsnit af kampagne fra Dansk Folkeparti.
Enten har man en rettighed, eller også har man den ikke.
Det er dejligt enkelt, og derfor har den første uge vist os at løfter om rettigheder er moderne.
Flere partier vil havde minimumsrettigheder på børneområdet.
Socialdemokratiet vil give visse grupper ret til tidlig pension.
Og Dansk Folkeparti vil give de 80+ årige ret til plejehjemsplads.
Et godt gæt: Der er mere på vej.
8Klimaet er overaltSkoleelever fra Aarhus går i demonstration under International Klimastrejke i marts.
Nu spørger de unge, når folketingskandidaterne kommer ud på uddannelsesinstitutionerne.
Der holdes faktisk valgmøder, hvor ingen spørger til klimaet – det har Dansk Folkepartis Marie Krarup selv oplevet på Ribe Katedralskole.
Men det synes at være en stor sjældenhed.
Spørg bare Mette Frederiksen, der på en anden katedralskole, i Aalborg, blev stillet til ansvar for at de talløse socialdemokratiske roser, der deles ud på gader og stræder, belaster klimaet.
Et øjeblik så S-formanden ud som om hun overvejede at ændre partiets klassiske gade-koncept, men så valgte hun at stå fast på sine roser.
DF-formand Kristian Thulesen Dahl gik en anden vej, da han besøgte en kostald.
Der er tale om hysteri, og valgkampen er blevet en konkurrence om at være grøn, sagde han beklagende.
Et godt gæt: Der er – meget – mere klima på vej.
9Der er en del snak om Rasmus Paludan – minimal snak med hamRasmus Paludan, Pia Olsen Dyhr, Søren Pape Poulsen, og Morten Østergaard.
Partilederne til valgkampens første partilederrunde på DR på Christiansborg, tirsdag den 7.
maj 2019.
 Mønsteret fra valgkampens første uge er, at politikere fra de øvrige partier kun deltager i debatter og dialoger med Stram Kurs’ leder, Rasmus Paludan, hvis der ikke er nogen vej udenom.
De fleste bebuder samtidig, at der ikke bliver noget samarbejde med Stram Kurs, hvis partiet skulle komme i Folketinget.
På dét punkt er Socialdemokratiet utilfredse med Løkkes melding om, at han 'ikke vil basere' en regering på Stram Kurs.
Et godt gæt: Billedet fra den første uge vil fortsætte.
Så lidt Paludan som muligt.
10Det er hårde tider for Dansk FolkepartiKristian Thulesen Dahl.
Partilederne til valgkampens første partilederrunde på DR på Christiansborg, tirsdag den 7.
maj 2019.
 Valgkampens første uge ligner en trist oplevelse for Dansk Folkeparti – partiet, der blev den store vinder af valget i 2015 og havde leget med tanken om at komme i regering efter valget i 2019.
Ingen har troet på en gentagelse af de utrolige 21,1 procent i 2015, for målingerne har længe været ringe.
Men ambitionen var, at valgkampen skulle vende strømmen.
Sådan går det ikke.
Gruppeformand Peter Skaarup har været nødt til at prøve at berolige de utålmodige med en udtalelse om, at valgkampen er lang, hvilket jo er sandt.
Et godt gæt: Rigtigt mange af Dansk Folkepartis 37 nuværende MF’ere skal ud og finde nyt job i løbet af sommeren.
11Porno og partiledere er vejen til synlighedLiberal Alliances Joachim B.
Olsen er i forvejen en af Folketingets mere sparsommelige typer, og i valgkampens første uge fik han masser af gratis omtale i danske og internationale medier – med en beskeden reklame på pornositet Pornhub.
Og en tekst om at gokke og så stemme på Jokke.
Vil man gerne i avisen uden at blande porno ind i sagen, så skal man bare holde sig tæt på partiformanden, når han eller hun er på besøg i lokalområdet.
Der har næppe været et pressefoto af Lars Løkke Rasmussen eller Mette Frederiksen i valgkampens første uge, uden at en lokal kandidat tittede frem i baggrunden.
Et godt gæt: Stribevis af kandidater overvejer lige nu, hvordan de kan overgå Joachim B.
Olsens porno-stunt.
12Ví er i gang med en laaang valgkampMorten Østergaard, statsminister Lars Løkke Rasmussen og Pernille Skipper efter partileder debat hos TV2 på Hovedbanegården i København, tirsdag den 7.
maj 2019.
Tirsdag udskrev Statsminister Lars Løkke Rasmussen valg til afholdelse den 5.
juni 2019.
.
 .
.
og den vil statsministeren gerne have til at handle om lederskab – han byder sig til som 'erfaren og robust'.
Som Løkke sagde, da han satte den længste valgkamp i 45 år i gang: - Det giver os god tid til at diskutere, hvem der er bedst til at lede landet.
Et godt gæt: Statsministeren vil bruge den lange valgkamp fuldt ud til at vise, hvor erfaren og robust han er.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|Taastrup|Alternativet (parti)




https://www.dr.dk/nyheder/politik/folketingsvalg/sf-vil-stoppe-politikeres-lukrative-pensioner

FolketingsvalgSF vil stoppe politikeres lukrative pensionerFolkevalgte skal fremover optjene pension på samme måde som resten af befolkningen, lyder forslaget.
Det skal være slut med lukrative pensioner, lyder det fra Jacob Mark (SF).
Af Nis Kielgast14.
maj 2019 kl.
21.
36Bemærk: artiklen er mere end 30 dage gammelLæs op- De meget lukrative vilkår, vi har inde i Folketinget, er simpelthen uretfærdige, lyder det fra SF’s gruppeformand, Jacob Mark.
Derfor melder SF i onsdagens udgave af Politiken, at der skal laves helt grundlæggende om på politikeres pensionsvilkår, så de kommer til at ligne vilkårene på det almindelige arbejdsmarked.
- Det er uretfærdigt, at man som folketingsmedlem kan opspare pension på 20 år, hvor andre skal arbejde for det i 37 år.
At man som minister kan gøre det på 12 år, hvor andre skal arbejde i 37 år, og at man har helt særlige regler for orlov og eftervederlag.
Det skal vi have ændret på, siger Jacob Mark til DR Nyheder.
I dag kan folketingsmedlemmer få udbetalt en livsvarig pension på 30.
800 kroner om måneden efter 20 år.
Fremover vil SF ligestille politikeres pensionsvilkår med befolkningens, så man som politiker opsparer en procentdel af sin løn i en pensionskasse.
Samtidig skal politikernes ordning, hvor der kan gives pension til børn og ægtefæller, sløjfes.
Vil stoppe eftervederlagDet er ikke bare pensionsvilkårene, der skal skæres i.
Også reglerne om de såkaldte eftervederlag skal ændres.
Det er løn, som politikere får i en periode, efter de stoppet.
I dag kan byrådsmedlemmer, regionrådsmedlemmer, borgmestre og regionrådsformænd få eftervederlag, selvom de har fundet sig et nyt job.
Den ordning mødte blandt andet kritik, da Carl Holst (V) i 2015 fik knap 500.
000 kroner i eftervederlag for sin tid som regionsrådsformand, mens han samtidig fik ministerløn som forsvarsminister.
SF vil ændre reglerne, så alle politikere fremover bliver trukket i eftervederlag, hvis de får et nyt job.
FacebookTwitterKopier linkEmner:Carl Holst (politiker)|Venstre|Folketinget|Ansættelsesforhold|Offentlig forvaltning




https://www.dr.dk/nyheder/detektor/detektor-loekke-taler-mere-om-eu-end-de-andre

DetektorDetektor: Løkke taler mere om EU end de andre I valgkampens første uge bliver EU kun overgået af udlændinge, klima og velfærd i medieomtale.
Af Nikolaj Arve og Anders Machmüller14.
maj 2019 kl.
20.
10Bemærk: artiklen er mere end 30 dage gammelLæs opDer var bekymrede miner at spore hos Danmarks EU-Kommissær, Margrethe Vestager, da statsministeren udskrev folketingsvalg midt i EU-valgkampen.
– Det virker som om, at det godt kan blive lidt overskygget af den nationale valgkampagne, men så meget desto mere grund til at kaste sig ind i overlevelsesdragten og redningsvesten, sagde Vestager forleden på ungdomstopmødet "Young Europe is Voting".
Statsministeren selv var dog mere optimistisk på EU-debattens vegne.
Det understregede han på samme ungdomsmøde.
– Jeg er helt sikker på, at vi får langt mere fokus på Europa ved, at den er en del af en valgkamp men ikke samme valgdag, sagde Lars Løkke Rasmussen (V).
Men hvem af dem har indtil videre fået ret?
Detektor har i samarbejde med Roskilde Universitet og Infomedia kigget nærmere på, hvor meget EU egentlig fylder i valgkampen.
Medieomtalen er opgjort til og med tirsdag klokken 14.
Og svaret afhænger nok af øjnene, der ser:1Tager man de EU-optimistiske briller på, så kommer EU faktisk ind på en fjerdeplads over de emner, der får mest omtale i medierne.
2En mere pessimistisk tolkning viser dog, at EU "kun" får ca.
15 procent af medieomtalen.
Ifølge Mark Blach-Ørsten, professor (mso) på Roskilde Universitet, er der dog ingen tvivl om, at EU har fået en mere fremtrædende rolle, end emnet normalt har i et folketingsvalg.
– Samlet set viser analyserne, at med dobbeltvalget, så bliver det nationale politiske niveau og det europæiske niveau kædet sammen på en måde, som vi ikke normalt ser i en valgkamp til Folketinget, siger han.
1EU overgår pension og sundhedKigger vi på al medieomtale, som er indsamlet af Infomedia siden valgudskrivelsen for en uge siden, så ligger udlændingepolitik, klima og miljø samt velfærd stort set side om side.
De tre emner tegner sig hver for omkring 20 procent af medieomtalen.
På fjerdepladsen finder vi EU, som altså står for 15 procent af omtalen.
Og også på de sociale medier fylder EU en del, fortæller studielektor og ph.
d.
-studerende Mads Kæmsgaard Eberholst fra Roskilde Universitet.
– På både Twitter og Facebook ligger EU som emne højere rangeret end fx emnerne sundhed og pension.
Det er dog temaer som velfærd, klima og miljø samt flygtninge og udlændige, der typisk topper på begge platforme, siger han.
2Løkke taler mest om EUVender vi blikket mod de 13 partiledere, som kappes om pladserne i Folketinget, så skiller især én politiker sig lige nu ud: Lars Løkke Rasmussen (V) fylder tilsyneladende meget mere i EU-debatten end nogen af de andre partiledere.
Ifølge Infomedias optælling er der knap 300 medieomtaler af Lars Løkke Rasmussen, når emnet er EU.
På andenpladsen kommer Mette Frederiksen (S) med 112 medieomtaler.
En del af forklaring kan være, at statsministeren to dage inde i valgkampen var til EU-topmøde i Rumænien, hvor emnet sjovt nok var EU.
Derudover er det også vigtigt at understrege, at statsministeren i det hele taget får mere medieomtale end alle de andre partiledere.
Men også hvis man rangordner emnerne, som vi har gjort i grafikken ovenfor, så taler Løkke mere om EU end Frederiksen.
– Lars Løkke Rasmussen har EU som sit fjerdemest omtalte emne, mens EU ligger på en sjetteplads hos Mette Frederiksen, siger Mark Blach-Ørsten.
Andre partiledere taler dog endnu mere om EU i forhold til deres samlede taletid: Det er for eksempel det tredjemest omtalte emne for både Klaus Riskær Pedersen og Kristian Thulesen Dahl.
Sådan har vi gjort:Ved en systematisk gennemgang af online og trykte nyhedsartikler har Roskilde Universitet i samarbejde med Infomedia og DR kortlagt, hvilke emner der fylder i valgkampen.
Hvert emne er defineret ved en lang række søgeord – eksempelvis vil artikler, der nævner ”finanslov” eller ”bruttonationalprodukt” kategoriseres under emnet ”økonomi”.
I kortlægningen registreres også hver gang de enkelte politikere nævnes.
Det er derfor muligt at undersøge, hvor mange gange en partileder nævnes i forbindelse med et bestemt emne.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Socialdemokraterne|Valg og folkeafstemninger|Rumænien




https://www.dr.dk/sporten/fodbold/efter-matchfixing-anklager-fc-roskilde-suspenderer-cheftraener

FodboldEfter matchfixing-anklager: FC Roskilde suspenderer cheftræner FC Roskilde i 1.
division har suspenderet træner Christian Lønstrup efter han har beskyldt sine egne spillere for matchfixing.
14.
maj 2019 kl.
19.
57 | opdateret 14.
maj 2019 kl.
20.
22Bemærk: artiklen er mere end 30 dage gammelLæs opFC Roskilde suspenderer træner Christian Lønstrup som følge af beskyldninger om matchfixing mod egne spillere.
Det oplyser klubben på sin hjemmeside.
- Denne beslutning skal ses i lyset af de oplysninger, der dagen igennem har været fremme i pressen omkring matchfixing og kommunikationen herom imellem spillertruppen og manager Christian Lønstrup, skriver klubben.
- For at sikre ro omkring afviklingen af de sidste to kampe og samtidig få tid til at finde hoved og hale i ovenstående påstande har klubben fundet det fornuftigt at indstille samarbejdet med Christian Lønstrup frem til sæsonafslutningen, således at spillertruppen kan have fuld fokus på de resterende to kampe, skriver klubben på sin hjemmeside.
FC Roskilde forklarer videre, at klubben ikke yderligere ønsker at kommentere sagen før efter sæsonafslutningen.
En undtagelse er dog, hvis der skulle opstå nye, faktuelle oplysninger i sagen.
Klubben understreger videre, at den tager afstand fra alle former for matchfixing, og at den vil gøre alt, for at de relevante myndigheder kan få sagen fuldt ud belyst.
Spillerne afviser anklagerSpillertruppen i FC Roskilde tager i en fælles udtalelse fremsendt af Spillerforeningen skarpt afstand fra matchfixing efter beskyldninger fra FC Roskilde-træner Christian Lønstrup.
- Det er en meget voldsom og alvorlig anklage, som ligger meget langt væk fra de værdier, vi har i spillertruppen og i klubben.
Vi er meget kede af pludselig at blive nævnt i forbindelse med så alvorlig en anklage.
- Vi står over for en meget vigtig periode af sæsonen med to helt afgørende kampe tilbage, som vi ønsker at holde fuld fokus på.
Derfor har vi ikke yderligere kommentarer til sagen, lyder det fra Roskilde-spillerne.
FC Roskilde oplyser, at Christian Lønstrup er suspenderet fra dags dato og frem til sæsonafslutningen, som er 26.
maj.
/ritzau/FacebookTwitterKopier linkEmner:Christian Lønstrup (fodboldtræner)|FC Roskilde|Økonomisk kriminalitet|Spillevirksomhed|Roskilde




https://www.dr.dk/nyheder/regionale/fyn/kirke-yder-konfirmationshjaelp-til-traengte-familier-pengene-skal-ikke-bare

FynKirke yder konfirmationshjælp til trængte familier: 'Pengene skal ikke bare stå på en bankkonto'En kirke i Nyborg har fået så mange private donationer, at den kan yde støtte til konfirmationer.
Af Anne Mette Dam Thrane14.
maj 2019 kl.
20.
07Bemærk: artiklen er mere end 30 dage gammelLæs opKonfirmationstøj, festmad, drikkevarer, lokaleleje, gaver, andendagstøj.
.
.
Der er nok udgifter til den store dag, hvor man markerer, at husets teenager træder ind i de voksnes rækker.
For familier, der ikke har så mange penge at lægge til side af, kan en konfirmation måske vælte hele budgettet.
Men det forsøger man at afhjælpe i Vor Frue Kirke i Nyborg, hvor man for tredje år i træk har valgt at støtte økonomisk trængte familier med 2.
500 kroner til konfirmationen.
Idéen opstod, fordi kirken havde fået mange private donationer.
- Pengene skal jo ikke bare stå på en bankkonto og vokse, så vi overvejede, om vi kunne finde noget, som relaterede særligt til kirken, og der var konfirmationshjælp oplagt, fortæller sognepræst i Vor Frue Kirke i Nyborg, Christian von Tangen Sivertsen.
Christian von Tangen Sivertsen er sognepræst i Vor Frue Kirke i Nyborg.
Han er rigtig glad for, at kirken har mulighed for at hjælpe de familier, der har brug for en økonomisk håndsrækning.
Christian von Tangen Sivertsen er sognepræst i Vor Frue Kirke i Nyborg.
Han er rigtig glad for, at kirken har mulighed for at hjælpe de familier, der har brug for en økonomisk håndsrækning.
- Det falder på et meget, meget tørt stedEn af de ti familier i Nyborg, som har fået konfirmationshjælp af kirken, er Gitte Nissen, som er på kontanthjælp og alenemor til tre børn.
Hendes budget til sin søn Magnus' konfirmationen var på maksimalt 6.
000 kroner, og de 2.
500 kroner faldt derfor på et tørt sted.
- En økonomisk håndsrækning falder på et meget, meget tørt sted, når man i forvejen ikke har meget at gøre med.
Og selv om jeg ikke har børn, der stiller ret store krav, vil jeg gerne give dem en dag, de kan huske resten af deres liv, siger Gitte Nissen.
Gitte Nissen havde planlagt konfirmationsfesten ned til mindste detalje sammen med sønnen Magnus, og ingredienserne til at skabe en unik dag, hvor budgettet ikke løb løbsk, var: telt i haven, hjemmelavet mad, pynt fra naturen og 24 glade gæster.
Billeder fra festteltet i haven et par dage inden konfirmationen.
Familien havde været ved stranden og udvælge flade sten, som kunne bruges som bordkort.
Der var også blevet tid til en tur til grænsen for at købe drikkevarer.
Billeder fra festteltet i haven et par dage inden konfirmationen.
Familien havde været ved stranden og udvælge flade sten, som kunne bruges som bordkort.
Der var også blevet tid til en tur til grænsen for at købe drikkevarer.
Pengene fra kirken blev blandt andet brugt som depositum for haveteltet og til en del af maden.
For at holde budgettet nede havde Gitte Nissen planlagt nøje, hvad der skulle købes ind, og forsøgte at slå til, når der var tilbud.
Hør Gitte Nissen fortælle om, hvad det betyder at få økonomisk hjælp af kirken.
(Sendt tirsdag d.
14.
maj 2019 på DR P4 Fyn.
Reporter: Anne Mette Thrane)Gitte Nissen fortæller om forberedelserne til festen.
Det lå hende heller ikke fjernt at tænke kreativt, fordi det ud over at holde budgettet nede også gav en unik fest.
- Vi kan godt lide at bruge naturen og være en masse udenfor.
Så vi har været nede på stranden og finde en masse sten, som vi har malet på og skrevet navne på og givet dem hver deres personlige præg.
De er malet med kærlighed, siger Gitte Nissen og understreger:- Det er ikke bare noget, vi har købt os til.
Det er noget, vi har lavet og brugt timer på at sidde og tegne og male.
Men for at det hele kunne lade sig gøre, betød det meget for Gitte Nissen at få konfirmationshjælp fra kirken.
Magnus blev konfirmeret søndag den 12.
maj.
Han blev hentet af sin morfar på motorcykel efter konfirmationen i kirken.
Blomstergrenene blev brugt som bordpynt i festteltet i haven.
)Magnus blev konfirmeret søndag den 12.
maj.
Han blev hentet af sin morfar på motorcykel efter konfirmationen i kirken.
Blomstergrenene blev brugt som bordpynt i festteltet i haven.
)- Jeg er så taknemmelig for at være blevet taget i betragtning, fordi det betyder altså rigtig meget, siger hun.
Gitte Nissen havde haft svært ved at holde den konfirmation for sin søn, som hun gerne ville, hvis ikke hun havde fået støtte fra kirken.
Gitte Nissen er alenemor til tre børn og til næste år står den på fest igen, når det yngste barn skal konfirmeres.
)Men hun er vant til at finde en løsning.
- Jeg ser nok mulighederne frem for begrænsningerne, for når man lever i en lille økonomi, bliver man nødt til at forholde sig realistisk til det, siger hun.
Sådan tildeler Vor Frue Kirke i Nyborg konfirmationshjælp Kirkens personale uddeler et ansøgningsskema til alle konfirmander til konfirmationsforberedelse.
De forældre, der har behov, udfylder skemaet med en kort begrundelse for, hvorfor de søger.
Kirkens personale udvælger de personer, som får konfirmationshjælp.
Der skal være en social begrundelse for at få støtte.
Naturligt for kirken at hjælpeAt hjælpe konfirmander og deres familier er en helt naturlig ting for kirken, mener biskop i Fyens Stift, Tine Lindhardt.
- Det har altid været en del af kirkens virke; at hjælpe mennesker i nød, siger hun.
For den nyborgensiske præst, Christian von Tangen Sivertsen, er det en glæde at kunne hjælpe konfirmanderne til at få en oplevelse, der rækker ud over den kirkelige.
- Jeg tror, man skal være temmelig blind og døv, hvis man ikke kan se på konfirmanderne, at festen har en kæmpe stor betydning.
Det betyder indlysende enormt meget.
Og det betyder jo nok ikke mindre, hvis du ikke har ret mange penge til rådighed, siger han og fortsætter:- Selvfølgelig er det, der foregår i kirken det vigtigste, men det udelukker jo ikke hinanden, og når vi nu har pengene og muligheden for at hjælpe, vil vi gerne gøre det.
De seneste år har Vor Frue Kirke uddelt jule- og konfirmationshjælp for cirka 50.
000 kroner årligt.
Kirken låner som noget nyt også konfirmationstøj ud til de familier, der er interesseret i det.
FacebookTwitterKopier linkEmner:Kristendom|Nyborg|Økonomi|DR P4|Tine Lindhardt (biskop)




https://www.dr.dk/sporten/fodbold/underholdende-oprykningsbrag-ender-uden-vinder

FodboldUnderholdende oprykningsbrag ender uden vinderTopkampen i 1.
division mellem Silkeborg og Viborg sluttede 2-2 foran et rekordstort publikum på Jysk Park.
1.
divisionskampen mellem Silkeborg IF og Viborg FF endte 2-2.
14.
maj 2019 kl.
21.
00Bemærk: artiklen er mere end 30 dage gammelLæs opForan hele 9.
117 tilskuere spillede Silkeborg og Viborg tirsdag aften 2-2 i toppen af 1.
division, og dermed er Silkeborg fortsat på førstepladsen.
Pointdelingen betyder, at Silkeborg stadig har ét point ned til Viborg på andenpladsen.
Der resterer to runder i landets næstbedste række, og det hold, der slutter øverst, rykker direkte op i Superligaen, mens nummer to møder vinderen af Vejle og Hobro i to playoffkampe om en plads i det fineste selskab.
Hobro og Vejle mødes søndag, hvor taberen over to kampe rykker direkte ned.
Vejle vandt 1-0 i det første opgør.
Læs også:Rivaler i kamp om oprykning: 1.
divisionsbrag i Silkeborg kan slå tilskuerrekordViborg på andenpladsen har fire point ned til Fremad Amager, der ligger nummer tre.
Tredjepladsen møder taberen af kampene mellem AC Horsens og Vendsyssel i to playoffkampe om en plads i Superligaen.
I tirsdagens topopgør i Silkeborg indledte gæsterne fra Viborg som lyn og torden.
Efter ni minutter prikkede Jeppe Grønning Viborg i front efter et hjørnespark, og bare fire minutter senere fordoblede Mikkel Agger gæsternes føring til 2-0 efter Christian Sivebæks oplæg.
Fem minutter før pausen fik Silkeborg et noget tvivlsomt indirekte frispark langt inde i Viborgs felt, og det bragede Ronnie Schwartz op i nettaget og reducerede til 1-2.
Scoringen gav Silkeborg momentum, og fire minutter inde i anden halvleg sparkede Ronnie Schwartz værterne på 2-2 med en flad afslutning.
Begge hold gik efter sejren og skabte fine muligheder i kampens afslutning, men det endte med en pointdeling efter en velspillet topkamp.
/ritzau/FacebookTwitterKopier linkEmner:Ronnie Schwartz (fodboldspiller)|Silkeborg|Viborg|Fodbold|Jysk Park




https://www.dr.dk/nyheder/politik/folketingsvalg/luftfartsbranche-og-regeringspartier-advarer-dansk-flyafgift-kan

FolketingsvalgLuftfartsbranche og regeringspartier advarer: Dansk flyafgift kan koste vækst og arbejdspladserDanske lufthavne har profiteret af svensk og norsk flyskat, vurderer branchen.
Flyselskabet SAS har valgt Københavns Lufthavn som den base, hvor de fleste af selskabets lange ruter flyver fra.
Det kan ændre sig i fremtiden, hvis politikerne vælger at pålægge flypassagerne en afgift.
Af Nicolas S.
Nielsen14.
maj 2019 kl.
20.
01Bemærk: artiklen er mere end 30 dage gammelLæs opDe klappede i hænderne på kontorerne i Københavns Lufthavn i sommer, da flyselskabet SAS annoncerede, at den attraktive skandinaviske flyrute til Hong Kong i fremtiden ikke skulle gå fra Stockholm.
I stedet skulle den i fremtiden flyves fra København.
Omvendt var der ikke meget at fejre i Sveriges største lufthavn, Arlanda, der mistede godt en fjerdedel af lufthavnens interkontinentale trafik fra flyselskabet SAS.
Årsagerne til, at ruten nu skulle flyves fra Danmark og ikke Sverige, er flere, men 'en faktor' var ifølge SAS selv, at Sverige havde indført en flyskat på hver enkelt flybillet.
For rejser til Hongkong pålægger den svenske stat nu en afgift på 408 svenske kroner svarende til 287 danske kroner.
Læs også:Luft under vingerne: Danske lufthavne sætter ny rekordEn afgift, der ifølge luftfartsanalytiker Jacob Pedersen fra Sydbank, som følger både flyselskabet SAS og Københavns Lufthavn ganske tæt, var med til at gavne Københavns Lufthavn.
- En af de allervægtigste årsager til, at man flyttede ruten, var klimaafgiften, siger han i dag.
Det er for mig hævet over enhver tvivl, at indfører vi en flyafgift, så vil det påvirke væksten og vores tilgængelighed negativt.
Jacob Pedersen, luftfartsanalytiker, SydbankFlyselskaber vælger Danmark tilBeslutningen om at pålægge flyafgifter i dels Sverige, men også i Danmarks øvrige nabolande Norge og Tyskland, har direkte gavnet danske lufthavne i den interne konkurrence om at skabe arbejdspladser, sikre mobilitet og skabe vækst i luftfartsindustrien.
Det mener en række aktører i og omkring dansk luftfart, der frygter for at en dansk flyafgift - som den Klimarådet og en række røde partier foreslår for at mindske CO2-udledningen - i stedet vil bremse den positive udvikling.
Jacob Pedersen er enig i den betragtning.
- For mig at se er der slet ingen tvivl om, at de flyafgifter, der er i landene rundt omkring os, har en positiv effekt for Danmark.
Flyselskaberne vælger Danmark til, siger han.
Alene i Københavns Lufthavn er der de seneste år kommet en række nye ruter til.
Air China har åbnet en direkte rute til Beijing, Air India har genåbnet en gammel rute til den indiske hovedstad New Delhi og Norwegian har åbnet en rute til Jordan.
Flyafgifter i vores nabolandeSverige: Afgiften på europæiske flyvninger pålægges en afgift på 43 danske kroner, mens afgiften på de ruter, der er længere end 6.
000 kilometer, lyder på 287 kroner.
Afgiften blev indført i 2018.
Norge: Afgiften på europæiske flyvninger er 53 danske kroner, mens flyrejser udenfor Europa får en afgift på 152 kroner.
Den blev indført i 2016.
Tyskland: Afgiften ligger mellem 56 og 313 danske kroner afhængig af længden på flyrejsen.
Den tyske afgift blev indført i 2011.
København er vækstmotor i luftenI Københavns Lufthavn, der ubestridt er størst både herhjemme og i Skandinavien, voksede antallet af afrejsende passagerer med fire procent fra 2017 til 2018 ifølge Danmarks Statistik.
Til sammenligning voksede Stockholm-Lufthavnen Arlanda, der er Sveriges største, med én procent i samme periode, mens Oslos lufthavn, Gardermoen, havde en vækst lig den i København på fire procent.
Malmøs lufthavn, der i nogen grad konkurrerer om de samme passagerer som Københavns Lufthavn, har, siden flyskatten blev indført, oplevet en passagertilbagegang på knap to procent.
I luftfartsindustrien er der en vilje til at reducere udledningen, siger Michael Svane, der er direktør Brancheforeningen Dansk Luftfart.
Han vil dog hellere investere i klimavenlig biobrændsel.
- En rent dansk afgift vil være dårlig for dansk luftfart og vil påvirke indenrigsluftfarten i Danmark, siger han og uddyber:- Vi har faktisk haft en flyafgift.
Den blev afskaffet i begyndelsen af 2000-tallet.
Det viste sig, at det havde en negativ effekt i forhold til særligt indenrigstrafikken, og derfor valgte man at fjerne den.
Vil ramme ferieflyeneDet er særligt de private ferierejsende, der vil fravælge flyvningerne, hvis de bliver afgiftsbelagt, siger Søren Svendsen, der er direktør i Aalborg Lufthavn.
Den gruppe af rejsende er nemlig de mest prisfølsomme, forklarer han.
Det er svært at sætte et nøjagtigt tal på, men det er helt klart de privatrejsende, der rejser på ferier, der i første omgang bliver ramt af dyrere flybilletter, siger han.
Også Jacob Pedersen er sikker på, at dansk luftfart vil tabe flyvehøjde, såfremt der indføres en afgift.
- Det er for mig hævet over enhver tvivl, at indfører vi en flyafgift, så vil det påvirke væksten og vores tilgængelighed negativt, siger Jacob Pedersen.
Betydningen af den svenske flyafgift kan ifølge Jacob Pedersen aflæses i væksttallene, om end han advarer mod at overfortolke dem.
Venstre: Dansk enegang vil skade erhvervetVenstres næstformand, Kristian Jensen, advarer mod at gå dansk enegang i spørgsmålet om flyafgifter.
- En afgift på flyrejser giver kun mening, hvis alle lande pålægger den samtidig.
Hvis det kun er enkelte lande, der indfører en afgift, så vil trafikken bare flytte, skriver han i en kommentar til DR Nyheder.
Han opfordrer i stedet til ”fælles internationale og europæiske løsninger”.
- Det vil skabe de bedste rammer for at nedbringe CO2-udledning fra luftfartssektoren.
Vi skal ikke indføre danske nationale særregler, der vil skabe ulige konkurrencevilkår for dansk luftfart.
Også Anders Samuelsen er modstander af en flyafgift.
Også han fremhæver erfaringerne med den svenske flyskat:- Det har ført til, at man har flyttet ruterne til København.
Så en ringere økonomisk situation for svenskerne og ikke noget aftryk på klimaet.
Så er det bare et slag i luften.
Vi skal have nogle ting, som virker i stedet.
Som fx at sænke elafgiften, så folk flytter deres forbrug væk fra fossile brændsler og over på el, vand og vind.
FacebookTwitterKopier linkEmner:Lufthavne|København|Sverige|Stockholm|Skatter og afgifter




https://www.dr.dk/nyheder/politik/ep-valg/der-er-graenser-hvor-meget-vi-skal-vaere-til-grin-i-eu-vores-egne-penge

Valg til Europa-ParlamentetSe temaEP-valg'Der er grænser for, hvor meget vi skal være til grin i EU for vores egne penge'De danske EP-kandidater er uenige om, hvordan man skal håndtere EU-lande, der ikke overholder spillereglerne.
Den radikale spidskandidat, Morten Helveg Petersen, er kritisk over den rumænske regering.
'Hvis ikke medlemslandene lever op til de grundlæggende værdier, så er jeg klar til at trække dem i strukturfondstøtten'.
Af Per Bang Thomsen14.
maj 2019 kl.
21.
26Bemærk: artiklen er mere end 30 dage gammelLæs opDer skal slås langt hårdere ned på de medlemslande, som ikke overholder EU’s grundlæggende værdier og spilleregler.
Det mener Morten Helveg Petersen, der er Det Radikale Venstres spidskandidat til Europa-Parlamentet, efter at Europa-Kommissionen har truet den rumænske regering med sanktioner, hvis ikke den dropper en række omstridte lovforslag.
Hvad er artikel 7?
Artikel 7 kan tages i anvendelse, hvis et land menes at bryde grundlæggende demokratiske principper.
Den kan aktiveres enten af EU-Parlamentet, EU-Kommissionen eller 1/3 af medlemslandene.
Proceduren skal igennem 4 punkter:1.
Først skal et flertal på fire femtedele af medlemslandene vedtage, at artikel 7 kan startes.
2.
Ministerrådets beslutning skal godkendes i EU-Parlamentet3.
Medlemslandene kan med enstemmighed - og med godkendelse fra EU-Parlamentet - vurdere, om det anklagede land overtræder demokratiske værdier.
4.
Hvis ja, kan Rådet med kvalificeret flertal fratage landets stemmeret.
- Der er grænser for, hvor meget vi skal være til grin i EU for vores egne penge, siger den radikale politiker, som støtter Kommissionens kurs.
Rumæniens socialdemokratiske regering ønsker blandt andet at sænke straffen for korruption og øge justitsministerens magt over domstolene.
Det har vakt stor bekymring i Bruxelles, og i sidste uge meddelte Kommissionen så, at den vil indlede en såkaldt artikel 7-procedure, hvis ikke lovene bliver droppet.
Den procedure kan anvendes, hvis et land ser stort på EU’s grundlæggende demokratiske principper.
Og det kan føre til, at Rumænien mister sin stemmeret i Ministerrådet, hvor alle medlemsstaternes ministre sidder.
- Vi kan ikke have et EU-samarbejde, hvor medlemslandene skriver under på, at de vil overholde nogle fantastiske værdier, og derefter blæser det en hatfuld, siger Morten Helveg Petersen, der har siddet i Europa-Parlamentet siden 2014.
Og han er klar til at gå længere endnu.
Handler ikke kun om pengeI begyndelsen af året stemte et flertal i Europa-Parlamentet - herunder Morten Helveg Petersen selv - for, at man fremover skal kunne straffe de medlemslande økonomisk, som ikke lever op til retsstatsprincippet og EU’s værdier.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Hvis loven bliver endeligt vedtaget, vil det i givet fald kunne ramme et land som Ungarn, som Kommissionen allerede har indledt en artikel 7-procedure mod.
Her er landets stærkt EU-kritiske regering med premierminister Viktor Orbán i spidsen blandt andet blevet kritiseret for at indskrænke ytringsfriheden og begrænse internationale menneskerettighedsorganisationers muligheder for at arbejde i landet.
I dag kommer fire procent af Ungarns bruttonationalprodukt fra EU, og hver gang landet indbetaler én krone til EU, får det seks kroner igen.
- Hvis ikke medlemslandene lever op til de grundlæggende værdier, så er jeg klar til at trække dem i strukturfondstøtten.
Jeg tror, det vil skabe en bedre forståelse for, at samarbejdet ikke kun handler om økonomi og penge, men også at overholde de grundlæggende regler, man har skrevet under på, siger Morten Helveg Petersen.
Derfor skaber Ungarns Viktor Orbán så stor debat i EU:EU kan blive frøen i grydenDet er Mette Bock, der er Liberal Alliances spidskandidat til europaparlamentsvalget, enig i.
- En aftale er en aftale, og hvis de ikke følte, at de var klar til at overholde fundamentale demokratiske frihedsrettigheder, skulle de have ladet være, siger hun.
Hun understreger, at det kan få alvorlige konsekvenser for det europæiske samarbejde, hvis man ser gennem fingre med landenes overtrædelser af spillereglerne.
- Det er som med frøen, der ligger i en gryde med kold vand.
Lige pludselig dør den, fordi den ikke har opdaget, at vandet er blevet varmet op, siger Mette Bock og fortsætter:- Hvis ikke vi værner om det helt grundlæggende – at vi er liberale demokratier med frihedsrettigheder og respekt for menneskerettigheder – så risikerer vi at ødelægge fællesskabet indefra.
Overvej medlemsskabRina Ronja Kari, der er spidskandidat for Folkebevægelsen mod EU, er enig med Europa-Kommissionen i, at der er brug for at reagere over for den rumænske regering.
- Det er både kritisabelt og bekymrende, det der sker i Rumænien, siger hun.
Men Rina Ronja Kari bryder sig ikke om artikel 7, som kan føre til, at et land mister sin stemmeret i Ministerrådet.
Sammen med Europa-Parlamentet vedtager Ministerrådet EU’s love, og det vil i givet fald betyde, at den rumænske regering ikke får en plads ved forhandlingsbordet.
- Det betyder, at der vil blive lavet EU-lovgivning, som et medlemsland ikke har indflydelse på.
Det er en utrolig mærkelig demokratiopfattelse, siger Rina Ronja Kari, der har været medlem af Europa-Parlamentet siden 2014.
Hun mener, at man i stedet bør overveje, om lande som Rumænien og Ungarn overhovedet skal være en del af EU, hvis ikke de vil overholde spillereglerne.
- I yderste konsekvens skal EU overveje, om de lande skal være med eller ej.
Det nytter ikke noget, at man kompromitterer demokratiet ved at fratage dem stemmeretten, siger Rina Ronja Kari.
Rina Ronja Kari fra Folkebevægelsen mod EU mener, man bør overveje, om et land som Rumænien overhovedet skal være med i EU.
DF: Det kan ikke komme bag på osHos Dansk Folkeparti tror Anders Vistisen, der er nummer to på partiets liste ved europaparlamentsvalget, ikke, at det vil føre noget godt med sig, hvis EU begynder at blande sig i Rumæniens interne politiske forhold.
- Det vil få den modsatte effekt, og det vil fremstå som en kamp mellem Bruxelles og de nationale partier, siger han og peger på regeringerne i Ungarn og Polen, som man fra EU’s side også har kritiseret for ikke at overholde spillereglerne.
- Hvis det hjalp at true med bål og brand, ville den polske og ungarske regering have været fortid for længst.
Det har derimod kun styrket dem, at EU er gået hårdt til dem.
Det nationale demokrati er det bedste bolværk mod folk, der vil misbruge det.
Hvis der skal gøres noget, skal det komme nedefra, siger Anders Vistisen.
Anders Vistisen fra Dansk Folkeparti mener ikke, at det kan komme bag på nogen, at der er eksempelvis korruption i et EU-land som Rumænien.
Både Polen og Ungarn blev medlemmer af EU i 2004, mens Rumænien blev en del af unionen i 2007.
Det var ikke mange år efter murens fald og tiden som kommunistiske regimer.
Og Anders Vistisen understreger, at man allerede dengang vidste, at der var tale om nye demokratier, der havde problemer med eksempelvis korruption og retsstatsprincipperne.
- Man troede, at landene nok selv skulle gå resten af vej, når først de var blevet en del af EU.
Deri lå bristen, og nu ligger EU lidt, som man har redt, siger han og fortsætter:- Nu bliver man nødt til nødt til at krydse fingre og håbe, at befolkningerne ønsker at fortsætte den demokratiske udvikling.
Det er naivt at tro, at man fra EU’s side kan gøre en hel masse for at presse på.
Her kan du møde alle de danske spidskandidater til EP-valget:FacebookTwitterKopier linkEmner:Anders Primdahl Vistisen (politiker)|Mette Bock (politiker)|Ungarn|EU-forhold|Radikale Venstre




https://www.dr.dk/nyheder/udland/roundup-erstatninger-14-milliarder-13400-retssager-venter-kemigigant

UdlandRoundup-erstatninger for 14 milliarder: 13.
400 retssager venter kemigigantKræftramt ægtepar skal have milliarderstatning fra firma bag ukrudtsmiddel.
Flere retssager er  på vej.
Roundup er også populært i Danmark, men Kræftens Bekæmpelse mener, at danskerne bør lade være med at bruge ukrudtsmidlet.
Af Nikoline Vestergaard og Kasper Duncan Gram (video)14.
maj 2019 kl.
19.
02Bemærk: artiklen er mere end 30 dage gammelLæs opTre retssager.
Over 14 millarder kroner i erstatning.
Styrtblødende aktier.
Det er på alle måder blevet en dyr omgang for kemigiganten Bayer, at flere amerikanere har anlagt og vundet retssager, fordi de ifølge dommen har fået kræft efter brug af ukrudtsmidlet Roundup.
Men der er flere retssager på vej.
Indtil videre har over 13.
400 personer i USA meddelt, at de vil lægge sag an for at have fået kræft af brugen af Roundup.
Og det er nogle omfattende retssager i vente.
Hvad er Roundup?
Roundup er et ukrudtsmiddel, der er udviklet af det amerikanske firma Monsanto.
Siden er det overtaget af kemigiganten Bayer.
Den aktive ingrediens er glyphosat, der er et herbicid, altså et kemisk stof, er verdens mest udbredte ukrudtsdræber.
Roundup er meget populært i landbruget og er brugt i mange årtiet især i USA.
Ukrudtsmidlet er tilladt i Danmark og EU.
Verdenssundhedsorganisationen WHO mener, at der er risiko for, at glyphosat kræftfremkalende.
Kræftens Bekæmpelse opfordrer danskerne til at lade være med at bruge Roundup.
For ganske nylig har Vietnams regering besluttet at forbyde produkter med glyphosat.
Kilder: Den store danske, BT, Danwatch, DRI den seneste retssag, hvor ægteparret Alva og Alberta Pilliod sagsøgte Bayer og fik tilkendt to milliarder dollar - svarende til godt 13 milliarder kroner, fylder transskriberingen af sagen over 5.
000 sider.
Der er afhørt 27 vidner, og sagen varede 17 retsdage.
Læs også:Kemigigant er igen dømt til at betale milliarderstatningJuryen bestod af syv mænd og fem kvinder.
11 stemte for at dømme Bayer skyldige.
Kun én var ikke enig.
- Vi kan ikke længere gøre de ting, vi plejer.
Og vi giver Monsanto skylden for det, sagde Alberta Pilliod på et pressemøde efter dommen.
Bayer skulle have drukket det selvIfølge Bloomberg lød det efterfølgende fra et af jurymedlemmerne, Doug Olsen, at man med dommen ønskede at statuere et eksempel.
- Vi ønsker at sige til Monsanto (firmaet bag Roundup - nu Bayer, red.
), at de skal "stoppe det og gøre det bedre", og så vil vi have deres opmærksomhed, så de tager os alvorligt, siger Doug Olsen, der ikke selv stemte for den høje erstatning, og som mener, at en langt mindre af slagsen ville have samme effekt.
Alva og Alberta Pilliod (© dr)Et andet jurymedlem, der ikke vil have sit navn frem, sagde efter dommen til Bayers advokater, at hvis selskabet for alvor skulle have bevist, at Roundup var ufarligt, skulle de have vist det på egen krop.
- Jeg ville have haft jer til at drikke det selv, lød det fra jurymedlemmet ifølge Bloomberg.
Afviser alle anklagerBayer afviser alle anklager og har appelleret dommen.
- Vi har stor sympati med hr.
og fru Pilliod, men i denne sag står det klart, at begge har lange sygdomshistorier.
Der kendes ingen væsentlige riskofaktorer for at få Non-Hodgkins lymfom (den kræftform, de begge blev ramt af, red.
).
Der findes ingen pålidelige videnskabelige beviser for at konkludere, at glyphosatbaserede stoffer var årsagen til deres sygdomme, siger en talsmand for Bayer ifølge hjemmesiden The Recorder.
Siden Bayer overtog Roundups oprindelige udvikler, Monsanto, i juni sidste år, er Bayers aktier faldet over 40 procent i værdi.
Ægteparret Pilliods advokat, Michael Miller, forventer ifølge San Francisco Gate, at den milliardstore erstatning vil blive formindsket ved appelsagen, som det også skete sidste år, da en mand fra Californien blev tildelt 289 millioner dollar i erstatning.
Den blev senere reduceret til 78 millioner.
Den næste retssag om Roundups mulige skyld ved kræfttilfælde begynder til august.
FacebookTwitterKopier linkEmner:Retsvæsen|Bloomberg News|Kræft|Californien|USA




https://www.dr.dk/nyheder/udland/armbroest-draebte-var-medlem-af-middelalder-klub-af-dem-havde-testamente-paa-hotellet

UdlandArmbrøst-dræbte var medlem af middelalder-klub: To af dem havde testamente på hotelletDen tyske anklagemyndighed betragter sagen om de tre døde som et bestilt mord og selvmord.
De tre lig blev fundet på et hotel i den sydtyske by Passau lørdag morgen.
Af Anna Sol Jørgensen14.
maj 2019 kl.
18.
59Bemærk: artiklen er mere end 30 dage gammelLæs opPolitiet har fundet testamenterne på to af de tre personer, der i lørdags blev fundet døde på et hotelværelse i den sydtyske by Passau.
Det oplyser en talsmand for den lokale anklagemyndighed ifølge BBC.
På hotellet blev en ansat mødt af et uvant syn, da vedkommende lørdag morgen åbnede døren til et værelse, hvor ingen svarede, da der blev banket på døren.
På sengen lå ligene af en 53-årig mand og en 33-årig kvinde, der holdt hinanden i hånden.
På gulvet ved sengen lå liget af en 30-årig kvinde.
Alle tre var ramt af armbrøst-pile.
Testamenterne tilhører ifølge anklagerne manden og kvinden, der blev fundet døde på sengen, og den lokale anklagemyndighed betragter sagen som 'et bestilt mord og selvmord', skriver AFP.
Ifølge tyske medier drev den 53-årige mand en butik i Vesttyskland, hvor der bliver solgt middelalderlige artefakter som sværd, knive og mjød.
De tre var tjekket ind på et værelse med en dobbeltseng og en enkeltseng på hotellet i Passau fredag aften.
De havde betalt omkring 300 euro for tre overnatninger og havde ikke bestilt morgenmad.
Medlemmer af middelalderklubDe to personer på sengen blev ifølge obduktionsrapporten dræbt, da pile fra en armbrøst ramte dem i hjertet.
Manden var blevet skudt to gange i hovedet og to gange i brystet, mens kvinden havde en pil siddende i hovedet og en anden i brystet.
Vi har fem døde.
Så meget er klart.
Alt andet er vi i tvivl om.
Walter Feiler, senioranklager i PassauDen 30-årige kvinde døde af en enkelt pil, der er gået gennem halsen på hende, skriver The Telegraph.
Der har ikke været nogen tegn på kamp inde på værelset, og det ser ikke ud til, at nogen af de aføde har ydet modstand.
Politiet har tidligere oplyst, at der ikke menes at have været andre mennesker til stede på hotelværelset.
Efterforskningen af sagen er stadig i gang, og politiet arbejder fortsat med at etablere forbindelsen mellem de tre personer på hotelværelset.
Ifølge BBC var alle tre registreret på en hjemmeside drevet af den belgiske organisation International Jousting League, der arrangerer middelalderturneringer og blandt andet rangerer deres medlemmer ud fra deres evner til at bruge middelaldervåben og at ride.
To lig fundet i 30-årigs lejlighedSiden lørdag morgen har politiet fundet tre armbrøster på hotelværelset.
To af dem er der affyret pile med, mens den tredje lå ubrugt i en taske.
Ligene blev fundet, fordi en af naboerne havde hørt om sagen i Passau og fortalte politiet, at postkassen til lejligheden svømmede over, og at der kom en mærkelig lugt fra lejligheden.
Senioranklager Walter FeilerI Tyskland er jagt med armbrøst forbudt, men enhver over 18 år kan købe en lovligt.
Under efterforskningen af sagen gjorde politiet et opsigtsvækkende fund omkring 700 kilometer nord for hotelværelset i Passau.
I går fandt politiet nemlig ligene af to kvinder i en lejlighed i den nordtyske by Wittingen.
Lejligheden tilhører den 30-årige kvinde, der blev fundet på gulvet på hotelværelset.
- Vi har fem døde.
Så meget er klart.
Alt andet er vi i tvivl om, siger senioranklager i Passau, Walter Feiler, ifølge The Telegraph.
Ifølge Walter Feiler er det ikke sikkert, hvor længe de to lig har ligget i lejligheden.
- Ligene blev fundet, fordi en af naboerne havde hørt om sagen i Passau og fortalte politiet, at postkassen til lejligheden svømmede over, og at der kom en mærkelig lugt fra lejligheden, siger han til BBC.
Politiet har ikke oplyst, hvordan de to kvinder i Wittingen har mistet livet, men de er ikke blevet skudt med armbrøst.
FacebookTwitterKopier linkEmner:Anklagemyndigheden|Politi|BBC|Hotelbranchen|Tyskland




https://www.dr.dk/nyheder/politik/ep-valg/laes-svarene-rina-ronja-kari-folkebevaegelsen-mod-eu-danmark-kan-staa






https://www.dr.dk/nyheder/politik/ep-valg/80000-skal-stemme-til-valget-dagen-efter-stort-karneval-maaske-en-god-ide

EP-valg80.
000 skal stemme til valget dagen efter stort karneval: Måske en god ide at brevstemmeArrangørerne bag Aalborg Karneval minder om muligheden for at stemme på forhånd.
En valgdag er en demokratisk festdag.
Men i Aalborg vil der nok blive festet lidt mere dagen før, hvor der er karneval.
Af Klaus Videbæk og Trine Dam14.
maj 2019 kl.
18.
40Bemærk: artiklen er mere end 30 dage gammelLæs opKan du være prins om natten, kan du også være konge om dagen.
Nogenlunde sådan lyder et populært mundheld, der skal få de særligt feststemte eller danseglade ud af sengen og på benene dagen derpå.
Men vil man gerne blive liggende lidt længere – ja, så minder både Aalborg Karneval og flere politiske bevægelser de omkring 80.
000 deltagere om muligheden for på forhånd at brevstemme til Europa-Parlamentsvalget.
Sådan brevstemmer duHvis du har valgret til Europa-Parlamentsvalget, kan du vælge at brevstemme i stedet for at møde op og stemme på valgdagen.
Hvis du brevstemmer, kan du ikke også stemme på valgdagen - men du må gerne ombestemme dig undervejs og brevstemme igen.
Du kan brevstemme på borgerservice, på nogle biblioteker eller ved mobile brevstemmesteder i din kommune.
Du kan også få lov at brevstemme, hvis du fx.
er indlagt på sygehuset eller ligger syg derhjemme eller ikke er i stand til at forlade dit hjem.
Sidste frist er torsdag den 23.
maj - tre dage før valget.
Kilde: Borger.
dkAalborg Karneval falder nemlig den 25.
maj, dagen før valget til EU, og det får Jonathan Zacho, repræsentant for bevægelsen 'Ungdom mod EU', til at frygte, at nogle vil blive hjemme på valgdagen.
- Når man vågner dagen efter, tager man måske ikke lige sin stemmeseddel og går ned til den lokale skole og får sat det kryds, siger han.
Derfor sender han sammen med blandt andre Aalborg Karneval og Radikale Venstre opfordringer ud via opslag på de sociale medier.
- Vi har en ide om, at der selvfølgelig bliver festet igennem til karnevalet.
Så det er vi helt klart både åbne og positive over for, siger Mette Bugge, talsmand for Aalborg Karneval.
- Men det er stadig op til den enkelte, om de vælger at stemme.
Det vil vi som karneval ikke blande os i, tilføjer hun.
Vigtigt at komme afsted alligevelBlandt de kommende karnevalsgæster er 19-årige Martina Eriksen, der til daglig går på Techcollege i Aalborg.
Hun synes, at en brevstemme er et godt alternativ til at stemme på valgdagen.
Men tømmermænd eller ej, så bør man give sin mening til kende, mener hun.
- Jeg synes, det er vigtigt at komme afsted alligevel.
Selv ved at stemme blankt kan man vise, at der er noget, der bør ændres, siger Martina Eriksen.
Tømmermænd eller ej - alle bør stemme, mener Martina Eriksen.
Det er Jeppe Jepsen på 22 enig i.
- Selvom du har været til karneval, så skal man ned og stemme.
Så kan jeg også vise, at det rent faktisk er noget, jeg gider at deltage i, siger han.
Så hårdt er det heller ikkePå Aalborg Universitet tvivler lektor ved Institut for Statskundskab Niels Nørgaard Kristensen da også på, at opfordringen vil have den helt store effekt.
Så hårdt er det heller ikke at sætte et kryds trods alt.
Niels Nørgaard Kristensen, lektor på Aalborg Universitet- Så hårdt er det heller ikke at sætte et kryds trods alt, siger han.
De, der på forhånd ved, at de vil stemme, skal nok få det gjort, selvom de har været til karneval, vurderer Niels Nørgaard Kristensen, mens der skal helt andre ting til for at få dem, der ikke regner med at stemme, afsted.
- Vi ved fra tidligere undersøgelser, at den her gruppe af unge mobiliseres bedst gennem deres forældre.
Det er typisk faren og især moren, der er dygtige til at få de unge hen at stemme.
- Så man kunne måske appellere lidt til forældrene om at tage hen til dem om søndagen for at få dem ud af sengen, siger han.
Det var kun 39,4 procent af de 19 til 21-årige, der stemte ved EP-valget i 2014.
Ønsker du at brevstemme, kan det ske på alle borgerservicecentre frem til 23.
maj.
FacebookTwitterKopier linkEmner:Aalborg|Valg og folkeafstemninger|Radikale Venstre|EU|EU-forhold




https://www.dr.dk/nyheder/politik/ep-valg/eu-giver-rumaenien-sidste-advarsel-lovforslag-om-korruption-er-tilbageskridt

Valg til Europa-ParlamentetSe temaEP-valgEU giver Rumænien sidste advarsel: Lovforslag om korruption er tilbageskridtRumænerne risikerer at komme i dårligt selskab med Polen og Ungarn.
En demonstrant vifter et sæt håndjern foran næsen på Socialdemokraternes omstridte leder i Rumænien, Liviu Dragnea.
Af Jakob Busk Olsen14.
maj 2019 kl.
19.
08Bemærk: artiklen er mere end 30 dage gammelLæs opEU-kommissionen har sendt en alvorlig advarsel til Rumænien.
I et brev til landets socialdemokratiske regering skriver Kommissionen ifølge Financial Times, at Rumænien har en sidste chance til at ændre nogle lovforslag om korruption - ellers risikerer man at blive udsat for en undersøgelse som dem, der allerede er indledt mod Polen og Ungarn.
Undersøgelserne har afsæt i artikel 7 i EU-traktaten, der kan bruges, hvis et land menes at bryde grundlæggende demokratiske principper.
Proceduren kan i yderste konsekvens betyde, at et EU-land mister stemmeretten i Ministerrådet.
Læs også:'Der er grænser for, hvor meget vi skal være til grin i EU for vores egne penge'Hvad er artikel 7?
Artikel 7 i EU-traktaten kan tages i anvendelse, hvis et land menes at bryde grundlæggende demokratiske principper.
Den kan aktiveres enten af EU-Parlamentet, EU-Kommissionen eller 1/3 af medlemslandene.
Proceduren skal igennem 4 punkter:1.
Først skal et flertal på fire femtedele af medlemslandene vedtage, at artikel 7 kan startes.
2.
Ministerrådets beslutning skal godkendes i EU-Parlamentet3.
Medlemslandene kan med enstemmighed - og med godkendelse fra EU-Parlamentet - vurdere, om det anklagede land overtræder demokratiske værdier.
4.
Hvis ja, kan Rådet med kvalificeret flertal fratage landets stemmeret.
Skræddersyet til partiformandI Rumæniens tilfælde er EU-Kommissionen bekymret over lovforslag, der vil nedsætte forældelsesfristen i korruptionssager, give bedre muligheder for appellere korruptionsdomme og give justitsministeriet større kontrol med domstolene.
Kritikere siger, at lovforslagene er skræddersyede til at hjælpe den socialdemokratiske formand, Liviu Dragnea, som ikke kan blive regeringsleder, fordi han har to domme for korruption.
- Desværre har den seneste udvikling i Rumænien yderligere forværret de eksisterende problemer med hensyn til respekten for princippet om retsstaten, skriver EU-Kommissionens næstformand, Frans Timmermans, i brevet.
Den rumænske regering afviser kritikken og siger, at lovforslagene "har til formål at styrke menneskerettighederne og genoprette balancen i Rumæniens retssystem mellem behovet for retshåndhævelse og bevarelsen af de juridiske rettigheder.
"Monster uden tænderDet kræver ensstemmighed i Ministerrådet, hvis et medlemsland skal fratages stemmeretten.
Sagerne mod Polen og UngarnI december 2017 åbnede aktiverede EU-Kommissionen for første gang en artikel 7-procedure mod Polen.
Landets nationalkonservative regering har fået hård kritik af EU for at gøre indgreb i domstolenes uafhængighed.
I september 2018 stemte et flertal i Europa-Parlamentet for at aktivere en artikel 7-sag mod Ungarn.
Bruxelles har anklaget Ungarns højreregering for at undertrykke kritiske medier og oppositionsgrupper i landet.
Her kan Rumænien formentlig regne med støtte fra Polen og Ungarn, som allerede har lovet, at de nedlægge veto i de to artikel 7-sager, som er indledt mod dem.
- På den måde er artikel 7 et monster uden tænder, siger EU-korrespondent i DR Nyheder Karin Axelsson.
Men en artikel 7-procedure kan alligevel komme til at koste Rumænien dyrt.
- Landene, som bliver udsat for den her proces, mister betydelig politisk kapital.
De taber indflydelse og kan godt mærke, at de andre lande ikke rigtig gider lytte til dem, hvis de har et problem, siger Karin Axelsson.
Hun peger på, at Polen bruger mange kræfter på bekæmpe artikel 7-proceduren mod landet, simpelthen fordi det er voldsomt generende at have så alvorlige anklager hængende over hovedet.
Trækket i støttenMen selvom selve processen har negative konsekvenser for den anklagede, så vækker det irritation i Bruxelles og en række andre medlemslande, at man ikke har bedre muligheder for at straffe medlemslande, som handler i strid med demokratiske principper.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
For et år siden lagde EU-Kommissionen i forbindelse med et udspil til EU's budget derfor op til, at økonomisk EU-støtte skal kunne bremses, hvis et medlemsland forbryder sig mod EU's principper og værdier.
I sin begrundelse anførte Kommissionen, at en underminering af retsstaten risikerer at kompromittere forbruget af EU's penge.
Og dér ligger bolden for så vidt stadig, forklarer Karin Axelsson:- Alle lande er enige om, at hvis ikke man finder et instrument, som er helt skudsikkert i forhold til traktaterne, så kræver det kun en enkelt sag at skyde det hele i sænk - og det må ikke ske.
Dertil kommer, at netop Rumænien i øjeblikket har formandskabet for EU, og de har ikke den store interesse i at fremme netop denne sag.
Men i juli bliver Finland EU-formand, og det kan formentlig puste nyt liv i processen, vurderer Karin Axelsson.
Mød alle de danske spidskandidater til EP-valget:FacebookTwitterKopier linkEmner:EU|Rumænien|EU-forhold|Polen|Socialdemokraterne




https://www.dr.dk/sporten/cykling/ecuadorianer-vinder-dramatisk-etape-i-giroen

CyklingEcuadorianer vinder dramatisk etape i GiroenRichard Carapaz vandt en dramatisk 4.
etape i Giro d'Italia, efter at et styrt splittede feltet.
Team Movistars Richard Carapaz jubler over sin etapesejr.
14.
maj 2019 kl.
17.
54Bemærk: artiklen er mere end 30 dage gammelLæs opDer var drama for anden dag i træk, da 4.
etape i Giro d'Italia blev kørt tirsdag.
Et styrt seks kilometer før målstregen betød, at en lille gruppe kom alene til mål, og her var Richard Carapaz (Movistar) fra Ecuador hurtigst på de sidste kilometer.
Her gik det opad mod målstregen, og Carapaz stak af og kunne ikke hentes.
Mandag var der ligeledes dramatik, da Elia Viviani (Quick-Step) spurtede sig til sejr og i første omgang var overbevist om, at han havde vundet etapen.
Kort efter besluttede løbsjuryen så, at Viviani havde brudt sin linje i spurten, da han foretog et svaj fra højre mod venstre side.
Det betød, at Fernando Gaviria (UAE) i stedet blev udråbt som vinder, da han i første omgang blev nummer to i spurten.
Tom Dumoulin (Sunweb) var involveret i styret og led et stort tidstab.
Lang, hård etapeTirsdag skulle rytterne ud på endnu en lang etape, da turen fra Orbetello til Frascati bød på hele 235 kilometer med en afslutning, hvor det gik op til sidst.
Marco Frapporti (Androni Giocattoli), Mirco Maestri (Bardiani) og Damiano Cima (Nippo-Vini Fantani) var i udbrud hele dagen, og med 43 kilometer igen var forspringet på omkring seks minutter.
Det lignede dog afslutningen på en hård dag på kontoret for de forreste, og feltet var samlet ti kilometer før målstregen.
Så ventede finalen forudsigeligt troede de fleste, men med seks kilometer igen opstod det store styrt i feltet, som blandt andre gik slet ud over Tom Dumoulin, der kan være ude af stand til at fortsætte løbet.
Danske Matti Breschel (EF Education First) valgte at udgå af løbet på 4.
etape, og dermed er Mikkel Honoré (Quick Step) og Christopher Juul-Jensen (Mitchelton-Scott) de eneste danskere i feltet.
/ritzau/FacebookTwitterKopier linkEmner:Christopher Juul-Jensen (cykelrytter)|Fernando Gaviria (cykelrytter)|Quick-Step Team|Italien|Cykelsport




https://www.dr.dk/nyheder/politik/folketingsvalg/flyrejser-er-blevet-allemandseje-til-nogle-destinationer-er-priserne

FolketingsvalgFlyrejser er blevet allemandseje: Til nogle destinationer er priserne næsten halveretFlere danskere tager flyet på ferie i dag, fordi priserne er styrtdykket de seneste ti år, lyder vurderingen.
Der er kommet flere og flere passagerer gennem de danske lufthavne de seneste 10 år.
Af Diana Bengtsen14.
maj 2019 kl.
20.
02Bemærk: artiklen er mere end 30 dage gammelLæs opMens priserne på flybilletter er faldet markant de seneste 10 år, så er antallet af passagerer i de danske lufthavne samtidig boomet.
En flybillet til London eller Barcelona koster ofte mindre end en togbillet fra Vejle til København.
Så alle kan komme ud at rejse.
Ole Stouby, direktør hos prissammenligningssiden TravelmarketIfølge Alexander Josiassen, der er professor i turisme og marketing ved CBS, kan der umiddelbart være to forklaringer på stigningen i antallet af passagerer.
Den ene kan være, at de velhavende, der i forvejen fløj meget, er begyndt at rejse mere.
Den anden er, at familier, som førhen ikke tog et fly på ferie, nu har fået råd til det netop på grund af de faldende priser.
- Der findes ikke forskning på området, der siger noget specifikt om det her.
Men hvis man tager udgangspunkt i priselasticiteten – altså hvor meget prisændringer vil have af betydning for efterspørgslen – så er det helt naturligt, hvis en stor del af stigningen skyldes, at flere mennesker simpelthen er begyndt at rejse med fly, forklarer Alexander JosiassenVi ser altså i højere grad, at børnefamilier tager weekendture til de europæiske storbyer eller at unge, der holder sabbatår, også tager flyveren til Tokyo.
- For dem, som for ti eller 20 år siden tog på griseferie hver tredje år, er det nok ikke længere så fremmed at tage en weekendtur til London eller Paris, siger Alexander Josiassen.
Alle kan flyve i dagHos prissammenligningssiden Travelmarket er forklaringen den samme.
Den har siden 2009 publiceret Dansk Flyprisindex, hvor udviklingen i prisen på flybilletter til både europæiske destinationer og interkontinentale destinationer kan måles.
Ole Stouby, der er direktør hos Travelmarket forklarer:- Vi har set et voldsomt prisfald på flybilletter siden 2009.
Og når vi har lave priser i markedet, så kommer der flere rejsende, og det vil nok bare fortsætte, så længe vi ser de her priser i markedet.
Læs også:Luftfartsbranche og regeringspartier advarer: Dansk flyafgift kan koste vækst og arbejdspladserEksempelvis er prisen på en flybillet til Thailand næsten halveret siden 2009, mens billetten til Sydney eller Dubai i dag kan fås en tredjedel billigere, viser tallene fra Dansk Flyprisindex.
- En flybillet til London eller Barcelona koster ofte mindre end en togbillet fra Vejle til København.
Så alle kan komme ud at rejse, siger Ole Stouby.
Priser vil falde mereNår priserne er så lave i dag er det fordi, der har været en voldsom konkurrence mellem flyselskaberne de senere år.
Og der er ingen tegn på, at konkurrencen bliver mindre de kommende år, fortæller Ole Stouby.
- Flyselskaberne åbner flere ruter, og mange af dem har større fly og større kapacitet.
Det vil sige, at der stadig vil være et overskud af flybilletter i markedet, og det gør, at priserne vil blive ved med at falde, siger han.
FacebookTwitterKopier linkEmner:Travelmarket|København|Flyselskaber|London|Prisforhold




https://www.dr.dk/nyheder/politik/folketingsvalg/ni-kandidater-sad-klar-til-debat-tilhoerere-dukkede-op

FolketingsvalgNi kandidater sad klar til debat – to tilhørere dukkede opDer var rigeligt med kaffe på kanden til de blot to tilhørere til valgdebat mandag aften.
Et foto fra valgmødet i beboerhuset i Finlandsparken mandag aften.
Var billedet taget i den anden retning, havde der ikke været mange at kigge på.
Af Jesper Morten Bak og Rasmus Dyrberg Hansen14.
maj 2019 kl.
19.
25Bemærk: artiklen er mere end 30 dage gammelLæs opNi folketingskandidater og en ordstyrer sad klar, da der mandag aften var indkaldt til valgmøde i beboerhuset i Finlandsparken i Vejle.
Det var mildest talt ikke nogen publikumsmagnet.
Ifølge Vejle Amts Folkeblad var der blot to publikummer, der ikke selv var tilknyttet et af de debatterende partier.
Vi håber altid, der er flere, der gider at komme og høre lidt på, hvad debatten går på, og dermed også forme det, vi mener, med nogle gode spørgsmål.
Christoffer Melson, folketingskandidat, VenstreTallet bekræftes af Venstres folketingskandidat Christoffer Aagaard Melson og SF’eren Karina Lorentzen Dehnhardt, der begge var en del af panelet mandag aften.
- Det var ærgerligt, at der ikke kom flere.
Der er ingen tvivl om, at det er noget sjovere, hvis der kommer lidt flere, men man kan jo heller ikke tvinge folk til at komme og lytte, hvis de har noget mere interessant at lave, siger Christoffer Aagaard Melson (V).
Gennemførte som var der 100 i salenDebatten varede fra klokken 19.
00 til 21.
00, og den blev gennemført til trods for, at ordstyreren ikke ligefrem blev bombarderet med spørgsmål.
- Jeg må indrømme, at da debatten gik i gang, kiggede jeg lidt rundt i salen og tænkte: ’Det må blive en kort debat’.
Men det endte med, at det blev en meget fin debat, og vi gennemførte, som hvis der havde været 100 i salen, siger Karina Lorentzen Dehnhardt.
Både Karina Lorentzen Dehnhardt og Christoffer Aagaard Melson mener, at der muligvis var gjort for lidt for at skabe opmærksomhed om valgmødet.
- Jeg tror, det handler om, at arrangementet ikke er nået ud til folk.
Det blev stablet ret hurtigt på benene.
Det er selvfølgelig ærgerligt, og jeg håber, at der kommer andre debatter i Vejle, hvor der er mulighed for at deltage, og som der måske er mere fokus på, siger Karina Lorentzen Dehnhardt.
Debat i 'ghettoen'Finlandsparken i Vejle er på regeringens ghettoliste, og det var et af de boligområder, der var stillet i udsigt, at der skulle rives almene familieboliger ned.
Det skulle ske for at imødekomme regeringens ghettoplan om, at de såkaldt hårde ghettoer ikke må have større andel end 40 procent almene familieboliger.
Finlandsparken har efterfølgende fået dispensation og undgår dermed nedrivninger.
Jeg må indrømme, at da debatten gik i gang, kiggede jeg lidt rundt i salen og tænkte: ’Det må blive en kort debat’.
Karina Lorentzen Dehnhardt, folketingskandidat, SFMen netop i kraft af, at Finlandsparken har været på den politiske dagsorden, er det ekstra træls, at der ikke var flere tilhørere, mener Christoffer Aagaard Melson (V).
- Det er også ærgerligt i forlængelse af, at der er en del debat om lige præcis den her type boligområde.
Vi håber altid, der er flere, der gider komme og høre lidt på, hvad debatten går på, og dermed også forme det, vi mener, med nogle gode spørgsmål, siger han.
Ifølge Karina Lorentzen Dehnhardt var der dog ingen problemer med at få tiden til at gå.
- Politikerne er jo sådan nogle væsener, at hvis man giver dem ordet, så formår de også at bruge tiden, så vi debatterede med hinanden, og det brugte vi faktisk to timer på, siger hun.
De ni politikere til stede i beboerhuset i aftes var Karina Lorentzen Dehnhardt (SF), Christoffer Aagaard Melson (V), René Vilstrup-Bie (S), Flemming Leer Jakobsen (EL), Ole Lynggaard Jørgensen (R), Kenneth Fredslund (DF), Niels Flemming Hansen (K), Mikkel Bjørn Sørensen (NB) og Rune Renaivo Bjerremand (AL).
FacebookTwitterKopier linkEmner:Christoffer Melson (politiker)|Dansk Folkeparti|Karina Lorentzen Dehnhardt (politiker)|Valg og folkeafstemninger|Vejle




https://www.dr.dk/nyheder/politik/folketingsvalg/26-aarige-samer-vil-stemme-foerste-gang-foerst-nu-foeler-jeg-min

Folketingsvalg26-årige Samer vil stemme for første gang:  Først nu føler jeg, at min stemme er vigtigTraditionelt er stemmeprocenten lav blandt indvandrere, men denne gang stemmer Samer Al-Tamimi.
Samer Al-Tamimi har allerede besluttet sig for, hvem han vil stemme på.
(© PRIVATFOTO)Af Klaus Videbæk og Amal Guerdali14.
maj 2019 kl.
16.
48Bemærk: artiklen er mere end 30 dage gammelLæs opDer skal flere mønsterbrydere på banen, hvis flere indvandrere og efterkommere skal stemme til folketingsvalget.
Sådan lyder vurderingen i dag fra en af Danmarks førende valgforskere, Kasper Møller Hansen fra Københavns Universitet.
Og en af mønsterbryderne er 26-årige Samer Al-Tamimi.
Læs også:Indvandrere fylder i valgkampen, men stemmer sjældent: Mønsterbrydere kan gøre forskellenSelvom han har haft muligheden for at stemme i otte år, har han ikke gjort brug af sin stemmeret ved nogen af de foregående valg.
Men det er anderledes denne gang.
Jeg har faktisk opfordret min omgangskreds til, at vi går ind og stemmer sammen.
Samer Al-Tamimi- Jeg har været lidt i tvivl om, hvem jeg skulle stemme på, og det er først nu, at jeg har fundet noget, hvor jeg tænker, at det er den retning, jeg vil gå i.
- Jeg har faktisk opfordret min omgangskreds til, at vi går ind og stemmer sammen, fortæller han.
Samer Al-Tamimi kommer oprindeligt fra Irak, men er vokset op i Danmark og er i dag indehaver af vandpibecaféen Sins i Aalborg.
Større forskel på partierneHan har tidligere overvejet at stemme på Liberal Alliance, da han er meget liberal, men generelt har han følt, at indflydelsen var for lille, og at hans stemme var ’en dråbe i havet’.
Men med de nye indvandringskritiske partier i form af Nye Borgerlige og Stram Kurs føler han, at der er brug for ham ved stemmeurnerne.
Nu vil han stemme på Radikale Venstre.
- Det er først nu, at jeg føler, at min stemme er vigtig, siger han.
- Den drejning, som dansk politik har taget de sidste par år, er ikke noget, jeg har kunnet genkende.
Jeg er ikke født her, men jeg er opvokset her, og jeg føler ikke, det er det samme Danmark, som jeg husker fra min barndom, fortsætter han.
Selvom han er kritisk over for de to nye partier, mener han dog samtidig, at det har gjort forskellighederne i dansk politik tydeligere, og det gør det på en måde mere interessant at følge debatten end førhen, hvor partierne kunne lige hinanden meget.
23-årige Hasret Memedova tror på, at hendes stemme kan gøre en forskel ved valget.
(© PRIVATFOTO)Ikke noget at læne sig op adVed Folketingsvalget i 2015 var det 66 procent af de stemmeberettigede indvandrere med dansk statsborgerskab, der stemte.
For efterkommere af indvandrere lå stemmeprocenten på blot 55 procent.
Samer Al-Tamimi er ikke vokset op i et hjem med stærke traditioner for at stemme ved danske valg, og også det kan have en indflydelse på, at han ikke har stemt tidligere, mener han.
Det havde været anderledes, hvis han kom fra et hjem, der for eksempel altid havde stemt socialdemokratisk eller konservativt.
Så havde han haft et udgangspunkt og noget at tage stilling ud fra, forklarer han.
- Der er ikke noget at læne sig op ad, siger Samer Al-Tamimi.
Også veninderne Hasret Memedova og Sarah Mahmoud, begge 23 år, vil stemme ved det kommende Folketingsvalg.
De nævner specifikt Stram Kurs som en årsag til at involvere sig.
- Jeg føler, at min stemme kan gøre en forskel.
Især nu med Rasmus Paludan og alle de ting, der foregår i verden.
Det håber jeg, at den kan, siger Hasret Memedova.
FacebookTwitterKopier linkEmner:Valg og folkeafstemninger|Folketinget|Radikale Venstre|Aalborg|Rasmus Paludan (advokat)




https://www.dr.dk/sporten/fodbold/rivaler-i-kamp-om-oprykning-1-divisionsbrag-i-silkeborg-kan-slaa-tilskuerrekord

FodboldRivaler i kamp om oprykning: 1.
divisionsbrag i Silkeborg kan slå tilskuerrekord10.
000 har købt billet til aftenens udsolgte topkamp i 1.
division mellem Silkeborg IF og Viborg FF.
Silkeborg melder alt udsolgt til tirsdagens topbrag mod Viborg.
Af Arnela Muminovic14.
maj 2019 kl.
16.
46Bemærk: artiklen er mere end 30 dage gammelLæs opDe sigter begge efter at spille i Superligaen i næste sæson, men kun et af holdene kan sikre sig direkte oprykning.
Silkeborg IF og Viborg FF mødes i aften i et vaskeægte topopgør i 1.
division, hvor vinderen kan tage et kæmpe skridt mod det forjættede land.
Og det er et afgørende opgør, som der er ekstrem stor interesse for i det midtjyske.
Silkeborg IF melder nemlig helt udsolgt på deres stadion, som har en kapacitet på 10.
000 tilskuere, hvor Viborg FF’s fans vil fylde hele udebane-afsnittet med 1500 tilskuere.
Hvis alle tilskuere dukker op klokken 19.
00 i aften på Jysk Park, vil stadionrekorden på Silkeborgs nye stadion, som blev indviet i 2017, blive slået.
Den nuværende rekord er på 9411 tilskuere fra åbningskampen mod AGF samme år.
DR’s fodboldkommentator Jens Ole Sørensen er selv fra det midtjyske og har et indgående kendskab til regionens to fodboldklubber.
Selvom han er overrasket over, at kampen er udsolgt, så undrer det ham ikke, at netop de to klubber kan samle så mange fans i et 1.
divisionsopgør.
- Det er jo en Superliga-oprykningsfinale i tredjesidste runde, og derfor er der opstået denne hype.
Det er meget simpelt, for et nederlag vil få fatale konsekvenser – og en sejr betyder de facto, at man er klar til Superligaen.
Det er to klubber, der ser sig selv som Superliga-klubber og har et erklæret mål om at rykke op i denne sæson, siger han.
Viborg FF sikrede sig en vigtig sejr i seneste runde mod Fredericia - og derfor venter nu et ægte topopgør mod Silkeborg.
Derudover pointerer Jens Ole Sørensen, at kampen mellem Silkeborg og Viborg er et rigtigt, gammelt lokalopgør.
En rivalisering, som startede langt før, begge klubber fik et anstrengt forhold til en anden klub i regionen, FC Midtjylland.
- Helt tilbage før den professionelle tilværelse i fodbolden, var Silkeborg hurtigst på aftrækkeren med professionalismen.
Viborg så dem som de store og onde.
Det var Silkeborg, der hentede de store profiler fra Viborg som anføreren Poul Jensen og topscorer Hans Erfurt – og senere hen Søren Frederiksen og Heine Fernandez.
- Siden da har magtforholdet tippet til Viborgs fordel i perioder, Silkeborg i andre og frem og tilbage igen.
Det er et ægte lokalopgør, og begge fan-grupper har en opfattelse af at være en ’rigtig klub’ med gode, historiske dyder, hvor man ikke har solgt ud til en investor, siger han.
Stillingen i toppen af 1.
divisionSilkeborg IF – 54 pointViborg FF – 53 pointFremad Amager – 50 pointNæstved BK – 49 pointFC Fredericia – 46 pointLyngby – 46 pointFør opgøret er det hjemmeholdet Silkeborg, der har førertrøjen på førstepladsen med 54 point, mens viborgenserne indtager andenpladsen med ét point mindre.
Og selvom Silkeborg har været skarpest i forårssæsonen, hvor de rødblusede har samlet fem point mere end Viborg, så ser Jens Ole Sørensen ikke hjemmeholdet som favoritter i aftenens kamp.
- Logikken siger Silkeborg med formen og hjemmebanen, men så overbevisende har de ikke været.
De har haft deres udfald, ligesom Viborg har.
Der er ikke nogen styrkeforskel på de to hold, så det er et meget lige opgør.
- Jeg tror, at det bliver en fantastisk kamp, for det er to hold, der er bedre til at angribe end til at forsvare.
Så jeg regner med, at de mange tilskuere bliver forkælet med en masser scoringer, siger han.
Hvis det lykkes at slå stadionrekorden i Silkeborg i aften, vi kampen komme i top syv over mest sete kampe i 1.
division siden 2000.
Rekorden har AGF fra 2007, hvor hele 17.
407 tilskuere så aarhusianernes kamp mod HIK.
Opgøret mellem Silkeborg og Viborg bliver spillet i aften klokken 19.
Du kan se den på TV3 Sport eller høre den i LIGA på P3.
FacebookTwitterKopier linkEmner:Heine Fernandez (fodboldspiller)|Silkeborg|Viborg|Silkeborg IF|Fodbold




https://www.dr.dk/nyheder/politik/folketingsvalg/mette-frederiksen-lurepasser-om-hoejere-cigaretpriser

FolketingsvalgMette Frederiksen lurepasser om højere cigaretpriserDF-formand Kristian Thulesen Dahl langer ud efter S-formanden.
Af Theis Lange Olsen og Rasmus Lindegård Hansen14.
maj 2019 kl.
16.
22Bemærk: artiklen er mere end 30 dage gammelLæs opMens statsminister Lars Løkke Rasmussen (V) efter længere tids tøven nu varsler højere cigaretpriser og lover at sætte antal kroner på før valget 5.
juni, nøler S-formand Mette Frederiksen fortsat.
Hun vil hverken melde ud, om Socialdemokratiet går ind for højere afgifter på cigaretter, eller om partiet vil bevare status quo.
Alle andre partier i oppositionen ønsker, at en pakke cigaretter skal koste 60 kr.
eller mere.
- Jeg vil gerne diskutere alt, også cigaretpriser.
Men jeg er også bare socialdemokrat og står her med socialt udsatte mennesker med en dårlig økonomi.
Socialdemokratiet burde lægge kortene på bordet og fortælle, hvad de mener.
Kristian Thulesen Dahl- Jeg er bange for, at hvis man bare hæver prisen, som mange foreslår, så slår man bunden ud af pension og kontanthjælp, siger Mette Frederiksen under et besøg tirsdag på værestedet Bænkevarmere Folkekøkkenet i Kolding.
Vil du være med til at hæve prisen?
- Jeg er bekymret for de forslag, hvor man vil hæve cigaretprisen med mange, mange, mange kroner.
Jeg er socialdemokrat og repræsenterer også de mennesker, der ikke har ret mange penge.
Frederiksen: Pris betyder nogetSå prisen skal ikke op?
- Jeg vil gerne være med til at diskutere, hvordan vi sikrer, at færre mennesker ryger, og ikke mindst, hvordan vi kan forhindre, at unge starter med at ryge, men det skal fungere på en socialt balanceret måde.
Jeg er bange for, at hævede priser betyder, at socialt udsatte kommer i klemme.
- Jeg anerkender, at priser har en betydning for, hvor mange rygere der er.
Der er bare også et hensyn at tage til mennesker, som har det dårligt og er omgivet af mange sociale problemer og samtidig er rygere, siger Mette Frederiksen.
Kan man være børnenes statsminister, som du har sagt, du vil være, når 40 unge starter med at ryge hver dag, men du ikke vil gøre noget ved prisen, som er den mest effektive måde at forhindre flere rygere på?
- Der er ingen tvivl om, at vi skal gøre mere for at forhindre, at børn og unge starter med at ryge.
Vi kan tage fat ved at sige, at der ikke bliver solgt cigaretter til børn og unge, som tilfældet er i dag.
Jeg vil godt være med til at diskutere cigaretpriser.
Jeg beder bare om, at det foregår på en ordentlig, socialt balanceret måde, siger S-formanden.
Dansk Folkeparti vil lade cigaretpriserne stige i takt med inflationen.
Det vil betyde, at cigaretter i løbet af de næste fire år bliver otte kroner dyrere per pakke.
DF kritiserer SPartiformand Kristian Thulesen langer ud efter Mette Frederiksen for at være ukonkret om cigaretpriserne.
- Vi ved jo, at efter valget vil Socialdemokratiet komme med et forslag til langt højere cigaretpriser.
Det har de varmet op til længe.
Jeg synes, det er godt, at danskerne inden valget 5.
juni ved, hvad de får efter 5.
juni, hvis de stemmer på bestemte partier.
- De burde lægge kortene på bordet og fortælle, hvad de mener, lyder opfordringen fra Kristian Thulesen Dahl.
I januar sagde Socialdemokratiets sundhedsordfører, Flemming Møller Mortensen, følgende til Politiken:- Flere partier har meldt noget ud (om prisen på cigaretpriser, red.
), men vi har ikke haft drøftelsen, så jeg kan bare sige, at det er er alt for billigt, det er min personlige holdning.
Statsminister Lars Løkke Rasmussen hæfter sig i dag ved netop Flemming Møller Mortensens udtalelser om højere cigaretpriser.
- Nu siger Socialdemokratiet, at de ikke vil sætte priserne op.
Det er meget sjovt, for de har haft en sundhedsordfører, der igennem de sidste to år har efterladt det fuldstændig modsatte indtryk, siger Lars Løkke Rasmussen.
Antallet af rygere i Danmark er steget for første gang i 20 år.
I dag ryger 23 pct.
af danskerne dagligt eller lejlighedsvist.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Rygning|Socialdemokraterne|Kolding




https://www.dr.dk/nyheder/politik/folketingsvalg/klimaafgift-paa-indenrigsfly-moeder-kritik-fra-pendlere-det-er

FolketingsvalgKlimaafgift på indenrigsfly møder kritik fra pendlere: 'Det er københavneri'Politikere vil indføre afgift på indenrigsfly.
Det vil ramme skævt, advarer Bornholm og Als.
Klimaafgift på indenrigsflyvning skal opmuntre folk til at tage toget.
Men det øger rejsetiden så meget, at det bliver umuligt at pendle eller deltage i møder i København, frygter flere i udkantsområder.
Af Morten Volff, Josephine Marcher, Niklas Møller Jørgensen og Lis Eilsøe14.
maj 2019 kl.
16.
15Bemærk: artiklen er mere end 30 dage gammelLæs opDet bliver sværere at bo i provinsen, hvis klimakampen flytter op mellem skyerne.
Sådan lyder det fra Danmarks udkanter oven på et klimaudspil, der skal få flere af os til at droppe flyet og i stedet tage toget.
Forskellige modellerEnhedslisten vil lægge en afgift på 50 kroner på første indenrigsflyvning stigende til 200 kroner, når man når flyvning nr.
fem.
Resten af årets flyvninger skal koste 200 kroner ekstra i klimaafgift.
Alternativet foreslår, at anden indenrigsflyrejse skal toppes med en klimaafgift på 60 kroner, hvorefter det vokser gradvist til en endnu ikke defineret top-grænse.
SF vil indføre den svenske model med et fast klimagebyr på 60 kroner pr.
rejse.
De Radikale vil lægge en afgift på for hvert tons CO2, der bliver udledt.
Kristendemokraterne har ikke lagt sig fast på en model.
I blå blok er alle partier imod at indføre en klimaafgift på fly bortset fra Det Konservative Folkeparti, som foreslår at indføre en afgift på flybrændstoffet.
Alternativet, Enhedslisten, SF, De Radikale og Kristendemokraterne foreslår alle at lægge en afgift på indenrigsrejser med fly.
Enhedslisten er mest vidtgående i sit forslag.
Partiet vil lægge 50 kroner oven i den første indenrigsbillet, og så stiger beløbet, til det når 200 kroner for femte flybillet - og det beløb vil så ryge på resten af årets flybilletter til en dansk destination.
Men det vil ramme skævt og gøre det rigtigt svært at være pendler eller deltage i møder i København, lyder det fra både Bornholm og Als.
For Eva Lindblom, der er senior-it-projektleder med arbejde i København og bopæl på Bornholm, vil det betyder, at hun kan blive tvunget til at flytte.
Senior-it-projektleder Eva Lindblom er helt med på, at vi skal have bragt CO2-udledningen ned.
Men en ekstra afgift på rejser med indenrigsfly vil gøre det vanskeligt for hende at bo på Bornholm og arbejde i København.
(© dr)- I perioder pendler jeg med fly hver dag, i andre perioder flyver jeg ud mandag og hjem fredag.
Men en klimaafgift vil betyde væsentlige og helt urimelige ekstra udgifter i forhold til at få hverdagen til at hænge sammen, siger Eva Lindblom.
Flyturen mellem Bornholm og København tager en halv time, mens det tager tre timer at tage færge og tog mellem Bornholm og København.
Højere afgift vil betyde fraflytningFormanden for Bornholms Passagerforening og selv pendler mellem Bornholm og Roskilde, Ann Hartl, frygter, at en ekstra afgift på flyrejser i sidste ende kan betyde fraflytning fra Bornholm.
Det er københavneri at kræve klimaafgifter på indenrigsflyvningen.
Bestyrelsesformand for Danfoss, Jørgen Mads ClausenI den modsatte ende af landet - i Sønderjylland - mener Jørgen Mads Clausen, bestyrelsesformand for Danfoss og Sønderborg Lufthavns advisory board, at erhvervslivet i hans del af Danmark vil blive svækket.
Her tager det fire timer at køre tog til København mod tre kvarter med fly.
- Det er en afgift på vores samfund herned, siger Jørgen Mads Clausen.
Han kalder det et københavnerri-projekt, for vi kan ikke alle være i København.
Enhedslisten vil se på afgift til BornholmKlima- og energiordfører Søren Egge Rasmussen fra Enhedslisten påpeger, at det er nødvendigt at flyve mindre, hvis vi skal tage klimaindsatsen alvorligt og blive CO2-neutrale i 2040.
Omvendt er han klar til at drøfte Bornholms situation:- Det er muligt, at Bornholm skal have anderledes afgifter på grund af de særlige udfordringer - præcis ligesom ø-samfund får tilskud til færgefart - så jeg er indstillet på at drøfte, at der kan være særlige vilkår for Bornholm på de flyafgifter, vi vil indføre, siger Søren Egge Rasmussen.
FacebookTwitterKopier linkEmner:Bornholm|Jørgen Mads Clausen (erhvervsleder)|København|Enhedslisten|Trafik




https://www.dr.dk/nyheder/politik/folketingsvalg/hun-sender-muslimer-i-stemmeboksen-yalla-stem-eller-bliv-stemt-hjem

FolketingsvalgHun sender muslimer i stemmeboksen: 'Yalla stem!
' Eller bliv stemt hjemFacebook-gruppen 'Muslimer til stemmeboksene 2019' har på få dage rundet 9.
000 medlemmer.
Ved folketingsvalget i 2015 stemte 87 procent af etniske danskere mod 66 procent af stemmeberettigede indvandrere.
Her ses Hannin El-khatib.
Privatfoto.
Af Daniel Myrup Pedersen14.
maj 2019 kl.
16.
38Bemærk: artiklen er mere end 30 dage gammelLæs opTal lyver sjældent, og tal for stemmeprocenter viser, at indvandrere og efterkommere halter efter etniske danskere, når det kommer til folketingsvalg.
Men en Facebook-gruppe, der blev oprettet i søndags, har allerede nu rundet 9.
000 medlemmer og vokser med over 100 nye medlemmer i timen i skrivende stund.
Gruppen opfordrer folk til at deltage i demokratiet og bruge deres stemme den 5.
juni.
Det her er et billede, som blev lagt op i gruppen igår.
Foto: Amalie RuneDet er gruppen 'Muslimer til stemmeboksene 2019', og den har til formål at forbedre stemmeprocenten blandt muslimer med dansk statsborgerskab.
- Vi vil gerne opfordre den her generation til at få både de yngre og de ældre til at stemme, få indflydelse og sige det, man mener, siger administrator Hannin El-Khatib.
Hun er selv blandt det muslimske mindretal, der er født og opvokset i Danmark med palæstinensiske rødder.
- I stedet for at brokke os, skal vi have indflydelse på det danske samfund.
Vi er alle sammen en del af det, og vi har alle sammen set, hvordan debatterne meget hurtigt bliver diskriminerende, siger Hannin El-Khatib.
- Vi har set, at det kan have en stærk betydning at finde personer, som vælgerne kan identificere sig med.
Kasper Møller Hansen, valgforsker, om hvad der kan give højere stemmeprocentOg netop følelsen af diskrimination er ifølge El-Khatib en væsentlig årsag til, at så mange stemmeberettigede muslimer bliver hjemme på valgdagen.
- Hver gang man tænder for tv'et, er der ni ud af ti gange en kritik af indvandrere, og så skal man begynde at forsvare, at man er indvandrer.
Derfor er mange holdt op med at forholde sig til politik.
Det har så bare den konsekvens, at man får mindre og mindre indflydelse, siger hun.
Lavere stemmeprocentVed folketingsvalget i 2015 var stemmeprocenten hos indvandrere 21 procentpoint lavere end hos etniske danskere, og hos efterkommere af indvandrere var stemmeprocenten 34 procentpoint lavere.
- Det er lige præcis de målinger, vi gerne vil have ændret.
Der skal ikke være forskel på, om man har den ene eller den anden hudfarve i forhold til, om man stemmer eller ej, siger Hannin El-khatib.
Når man kigger gruppen igennem, er det helt tydeligt, at debatlysten er til stede hos den gruppe, som ellers kritiseres for ikke at stemme.
Der er også stemmer i debatten, som opdfordrer til, at man som muslim ikke burde stemme.
Det er Hannin El-khatib, der sammen med Ramzia Al (på billedet her) og to andre, som har oprettet kampagnen.
PrivatfotoMen en anden af administratorerne, Ramzia Al, som også har været med til at oprette gruppen, understreger at gruppen bakker op om demokratiet.
Og Hannin El-khatib uddyber:- Hvis der kommer et opslag fra en religiøs organisation, som siger, at det ikke er okay at stemme, så bliver det slettet, siger hun.
FacebookTwitterKopier linkEmner:Valg og folkeafstemninger|Befolkning|Facebook|Folketinget




https://www.dr.dk/nyheder/politik/folketingsvalg/folketinget-er-mest-maend-partierne-glemmer-de-skal-ligne-vaelgerne

FolketingsvalgFolketinget er mest for mænd: 'Partierne glemmer, at de skal ligne vælgerne'Kun lidt mere end hver tredje folketingsmedlem er kvinde.
Partierne skal stramme op, hvis det skal ændres, siger valgforsker.
Ifølge Folketingets Oplysning sidder de mandlige politikere på 62,6% af stolene i folketingssalen.
De kvindelige politikere sidder på 37,4%.
Af Theodora Amalie Høgsted Renard14.
maj 2019 kl.
16.
00Bemærk: artiklen er mere end 30 dage gammelLæs opDanske kvinder var blandt de første i verden til at få stemmeret i 1915.
EU's Gender Equality IndexDet europæiske institut for ligestilling mellem mænd og kvinder (EIGE) har siden 2005 sammenlignet 28 EU-medlemslande på bl.
a.
ligestilling og politisk magt.
I 2005 bliver Danmark placeret på sjettepladsenI både 2010 og 2012 rykker Danmark op på en tredjepladsI 2017 rykker Danmark ned på en femtepladsSverige har taget førstepladsen suverænt i alle år.
Kilde: EIGEOg Danmark var landet, der fik verdens første kvindelige minister, der var demokratisk valgt: Det var socialdemokraten Nina Bang tilbage i 1924.
Men de seneste år er ligestillingen i dansk politik gået i modsat retning, når man kigger på statistikkerne.
Da socialdemokraten Helle Thorning-Smith blev statsminister i 2011 sad kvinderne på 39,1 procent af stolene i folketingssalen.
Men efter valget i 2015 var det tal faldet til 37,4 procent, viser tal fra Folketingets oplysning.
Og det smitter af på Danmarks placering på EU's Gender Equality Index fra 2017.
Her ligger Danmark på en 6.
plads, når man kigger på, hvor meget magt kvinder har i politik.
Et ryk ned af rangstien fra 2010 og 2012, hvor vi fik vi en tredjeplads.
Men hvorfor er der ikke flere kvinder i dansk politik?
Og hvorfor er det overhovedet vigtigt med en ligelig fordeling?
Det har P3's nyhedspodcast Den daglige dosis sat sig for at undersøge.
Folketinget er for mænd - men hvis skyld er det?
Partierne skal på banenSkal tallene ændre sig, så skal partierne blive bedre til at finde kvinder, der vil sætte deres navn på kandidatlisterne, mener valgforsker Kasper Møller Hansen fra Københavns Universitet.
Læs også:Mette Bock om ligestilling til EU-valg: Det glæder en gammel rødstrømpe som migDer er nemlig langt flere mænd end kvinder, der er medlem af et politisk parti.
- Partierne glemmer at sikre sig, at partiet repræsenterer nogen, der ligner vælgerne.
Så det kræver en ekstra indsats fra partiernes side, siger Kasper Møller Hansen.
Stem på kvinderneDen Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
Og en mere ligelig fordeling er altså vigtig, mener Dansk Kvindesamfund, der har igangsat kampagnen "Alt at vinde, stem på en kvinde", der skal få flere danskere til at stemme på en kvinde ved folketingsvalget den 5.
juni.
Men opfordringen handler ikke om, at de mandlige folketingspolitikere ikke gør det godt, understreger Louise Kjølsen, bedre kendt som Twerkqueen, som er en af frontfigurerne for kampagnen.
- Det handler ikke om, at mænd ikke er ligeså kompetente.
For det er de.
Men det handler om at være bevidst om, at normen er en mandlig politiker.
Og hvis man ikke tager et aktivt valg om at stemme på en kvinde, så er det en mand, man stemmer på, siger Louise Kjølsen.
Læs også:Kun to partier vil sende lige så mange kvinder som mænd til BruxellesDen skæve fordeling af mænd og kvinder i folketinget vil ifølge Louise Kjølsen betyde, at politikken og synet på samfundet bliver for ensformigt.
- Hvis ikke forskellighed er repræsenteret, der hvor vi laver lovene, så er det ret op ad bakke at være anderledes.
FacebookTwitterKopier linkEmner:Folketinget|Socialdemokraterne|EU|Valg og folkeafstemninger|Helle Thorning-Schmidt (politiker)




https://www.dr.dk/nyheder/politik/folketingsvalg/valgplakater-og-bannere-er-flere-steder-braendt-af-haervaerk-kraenker

FolketingsvalgValgplakater og bannere er flere steder brændt af: 'Hærværk krænker demokratiet'Flere politikere oplever hærværk på valgplakater og bannere.
- Det er til skade for demokratiet, at vi ikke kan køre vores valgkampagne, siger en af politikerne.
)Af Julie Würtz14.
maj 2019 kl.
17.
20Bemærk: artiklen er mere end 30 dage gammelLæs opBlot få timer efter at valgkampens plakater var blevet sat op på gader og stræder, oplevede flere folketingskandidater hærværk på valgplakater og valgbannere.
Ukendte gerningsmænd havde skåret de politiske plakater ned og i visse tilfælde brændt billederne.
1Michael Nedersøe, Dansk Folkeparti, Østjyllands StorkredsDer er ikke meget banner tilbage, som ellers fyldte to gange tre meter, efter ukendte gerningsmænd havde antændt banneret på en vej i Horsens.
Nu har politikeren sat et nyt banner op samme sted.
(© PRIVATFOTO)12 timer.
Så længe nåede folketingskandidat Michael Nedersøes valgbanner at hænge, før nogle gerningsmænd valgte at rive det ned igen og brænde det af på en befærdet vej i Horsens.
- Da jeg kom hjem fra plakatopsætningen klokken 00.
40 om natten, så jeg, at en af de store bannere, jeg havde sat op på tre gange to meter, var taget ned.
Jeg kiggede lidt længere ned ad vejen, og så var den blevet rykket ned og brændt af.
Derudover har jeg fået nogle plakater klippet ned et andet sted i Horsens.
Tror du, at det kommer til at ske igen?
- Jeg er slet ikke i tvivl om, at det kommer til at ske igen.
Nu har jeg været i valgkamp før, og det sker løbende, at der bliver tegnet på ting.
Men at der bliver brændt et banner af på åben vej, er det værste, jeg har oplevet.
Et banner koster omkring 500 kroner og en valgplakat koster omkring 20 kroner, oplyser Michael Nedersøe.
- Nu tager jeg ud og sætter et nyt banner op på samme hæk, og hvis den også bliver taget ned og brændt af, så sætter jeg en ny en op igen.
Jeg vil ikke lade mig kue af dem, der prøver at ødelægge min valgkampagne og brænde vores valgmateriale af.
Er det ikke en risiko ved at stille op til Folketinget?
- Selvfølgelig er det en risiko.
Vi har vænnet os til det, men jeg synes, at det er et demokratisk problem, og det er til skade for demokratiet, at vi ikke kan køre vores valgkampagne.
2Henrik Vinther, Radikale Venstre, Østjyllands StorkredsFlere af Henrik Vinthers valgplakater var blevet vaniseret, efter ukendte gerningsmænd satte ild til dem i det nordlige Aarhus.
(© (c) privatfoto)I den nordlige del af Aarhus blev flere af Henrik Vinthers valgplakater natten til søndag påsat ild.
To af plakaterne hang og brændte i lygtepælene.
Andre var blevet smidt ind i en busk, hvor de lå og brændte.
- Det er en dyb irritation.
Det er gode venner og partifæller, der har brugt tid på at sætte dem op, og plakaterne skulle give mig synlighed for dem, der bor i området.
- Jeg ved ikke, hvorfor det er sket.
Er det bare drengestreger, hvad jeg håber, eller har det andre motiver bag sig, som er rettet mod mig?
Jeg er forholdsvis hårdhudet, men når det er billeder af en selv, der bliver sat ild til, så er det vanskeligt ikke at tage det personligt.
Men jeg er ikke bange.
Han kan nu også konstatere, at det er en risiko, når man stiller op til Folketinget.
- Men jeg er også sikker på, at det er ikke meningen med det.
Det er et skidt statement for demokratiet, at man ikke kan hænge valgplakater op, som fortæller, hvem jeg er.
3Fabian Davidsen, Alternativet, Fyns StorkredsEn af Fabian Davidsens venner modtog en besked på Snapchat, hvor en gerningsmand havde sat ild til flere af den unge folketingskandidats valgplakater.
(© PRIVATFOTO)Natten til søndag oplevede 19-årige Fabian Davidsen, at en gerningsmand valgte at rive flere af hans valgplakater ned, sætte ild til dem og tage billeder og videoer af det på Snapchat.
Billederne blev sendt til en ven af politikeren, som straks sendte dem videre til Fabian Davidsen.
- Det er en hån mod den politiske kultur, og så er det en krænkelse af mit folketingskandidatur.
Jeg synes ikke, det er fedt, at folk kunne finde på så udemokratiske metoder som at begå hærværk mod valgplakater.
Hvad er dine omkostninger?
- De to plakater er ikke voldsomt meget, jeg taber, men det er synligheden.
Når man er en ung kandidat og kører valgkamp på SU, så har du ikke råd til specielt mange valgplakater.
Han tror på, at der er tale om et engangstilfælde.
Men det gør det ikke blot til drengestreger, mener politikeren.
- Det er dybt ulovligt, og det er en krænkelse af alle de mennesker, der stiller op for vores demokrati.
Det er jo ikke bare drengestreger.
Det er en ulovlig handling - ikke bare over for mig som folketingskandidat, men over for vores demokrati.
4Tanja Larsson, Socialdemokratiet, Sjællands StorkredsDer var ikke meget valgplakat tilbage, dagen efter Tanja Larsson havde hængt et stort banner og ti valgplakater op på en mark i Hårlev.
Gerningsmændene havde dog ryddet op efter sig selv, så der var ikke spor af resterne fra valgmaterialet.
(© (c) privatfoto)I lørdags satte folketingskandidat Tanja Larsson sammen med nogle frivillige et banner og ti plakater op i Hårlev på en privat mark, men allerede dagen efter var banneret blevet skåret ud af sin ramme og fjernet, og plakaterne var blevet sparket ned og fjernet.
- Jeg er en lokal kandidat, og jeg vil gerne repræsentere Stevns og Faxe.
Hvis man fjerner mine plakater, så fjerner man muligheden for, at de lokale vælgere kan sætte kryds ved en, der vil kæmpe den sag.
Straffeloven paragraf 291Under straffelovens paragraf 291, stykke 2, kan hærværk af betydeligt omfang eller af mere en systematisk eller organiseret karakter give op til seks års fængsel, hvis det er politisk motiveret.
Hvis det ikke kan bevises, at hærværket mod valgplakaterne er politisk motiveret, kan gerningsmændene ofte se frem til en bøde på 800 til 1.
500 kroner.
Kilde: Danske LoveHvad er dine omkostninger?
- Ude i landdistrikterne er der ikke det store valgbudget.
Banneret kostede 1.
600 kroner, og det er mange penge for en lille partiforening.
Det betyder meget økonomisk for os.
Vi har nu startet en facebookindsamling, så vi kan få råd til et nyt banner.
Er det ikke en risiko ved at stille op til Folketinget?
- Hvis der bliver malet et overskæg på mig - it is, what it is, sådan er det, og man ved, at det er drengestreger.
Men når man går ind på en privat mark og skærer ned og fjerner alt, så har man virkelig villet det.
Det er ulovligt, og det krænker demokratiet.
- Jeg håber, at de personer, der er uenige med mit budskab, i stedet inviterer mig til et kaffemøde, så vi kan have en diskusion i stedet for at rive mine ting ned.
Michael Nedersøe, Henrik Vinther, Fabian Davidsen og Tanja Larsson har alle anmeldt episoderne til politiet for hærværk.
FacebookTwitterKopier linkEmner:Valg og folkeafstemninger|Folketinget|Radikale Venstre|Hærværk|Horsens




https://www.dr.dk/sporten/cykling/schweizerkniven-asgreen-overrasker-med-etapesejr-selvfoelgelig-er-han-inde-i

CyklingSchweizerkniven Asgreen overrasker med etapesejr: ’Selvfølgelig er han inde i billedet til Touren’Med sin etapesejr i Tour of California er Kasper Asgreen stadig et varmt emne til Quicksteps hold til Tour de France.
Etapesejren i Tour of California er den 24-årige danske Kasper Asgreens første professionelle sejr.
Af Anne Hedegaard Petersen14.
maj 2019 kl.
14.
30Bemærk: artiklen er mere end 30 dage gammelLæs opCykelrytter Kasper Asgreen leverede natten til tirsdag noget af en præstation, da han vandt 2.
etape af løbet Tour of California.
- Det er min første professionelle sejr, og jeg kan slet ikke beskrive, hvor stort det er for mig, siger Kasper Asgreen på et pressemøde ifølge holdets hjemmeside.
Kasper AsgreenFødt: 8.
februar 1995 i Kolding (24 år).
Hold: Quick-Step (Siden 1.
april 2018.
Kontrakt til udgangen af 2021).
Tidligere hold: Team Trefor/Team Virtu (2016-2018), MLP Team Bergstraße (2015).
Største resultater:Vinder af anden etape af Tour of California (mandag 13.
maj 2019).
Andenplads i Flandern Rundt (april 2019).
Verdensmester i holdtidskørsel med Quick-Step (2018).
U23-europamester i enkeltstart (2017).
Læs også:Pragtpræstation!
Asgreen hiver sensationel etapesejr hjemOg den 24-årige Quickstep-rytters bedrift er bestemt ikke gået uset hen hos Brian Holm, der er sportsdirektør hos Asgreens belgiske arbejdsgiver og snart skal være med til at sætte holdet til Tour de France.
- Selvfølgelig er han inde i billedet til Tour-holdet.
Det har han været hele tiden.
Han er holdets bedste til holdløb, så det vil være fjollet ikke at have ham ind over.
- Sejren i Californien gør hans chancer for en plads på Tour-holdet bedre.
Han var ikke favorit til at tage sejren derovre, og jeg regnede ikke med, at han ville vinde, så jeg var meget overrasket, fortæller han.
Han er en komplet rytterMen Asgreen skal på ingen måder vide sig sikker.
Staben omkring Quickstep har en bruttotrup på 14-15 ryttere, som de skal udtage det otte mands store Tour-hold ud fra.
Kasper Asgreen er en del af bruttotruppen ligesom Michael Mørkøv.
- Det er 51 procents chance for, at Asgreen kommer med til Touren.
Lige nu er der kun to, der er helt sikre, og resten skal vi have kigget på, siger sportsdirektør Brian Holm.
Brian Holm kan på ingen måder afskrive Kasper Asgreen til Quicksteps Tour-hold i år.
Kasper Asgreen har dog mange af de kompetencer og kvaliteter, der bliver vægtet højt hos det belgiske hold, og det beviste han nok en gang ved at vinde 2.
etape af Tour of California.
- Han er en rigtig schweizerkniv.
En type, der kan lidt af det hele, og det gør ham til en komplet rytter, der samtidig er meget stabil, siger Brian Holm.
FacebookTwitterKopier linkEmner:Kasper Asgreen (cykelrytter)|Michael Mørkøv (cykelrytter)|Quick-Step Team|Cykelsport|Californien




https://www.dr.dk/nyheder/indland/laege-traekker-tilstaaelse-af-drugrape-tilbage-i-retten

IndlandLæge trækker tilståelse af drugrape tilbage i rettenEn 32-årig mand havde ellers erkendt at have knust sovepiller ned i en kvindes strawberry daiquiri.
Sovemedicin af mærket Halcion og køresygemedicin af mærket Scopolamin har en ung læge ifølge anklagemyndigheden brugt til at bedøve to kvinder, som han efterfølgende har voldtaget.
Manden nægter sig skyldig.
Foto: Illustration.
Af Emma Toft14.
maj 2019 kl.
16.
01Bemærk: artiklen er mere end 30 dage gammelLæs opAnholdelsen af en 32-årig læge sidste år gjorde ham så dårlig, at han til at begynde med tilstod at have bedøvet og voldtaget en ung kvinde, selvom han i virkeligheden ikke havde gjort det.
Det fortalte manden i dag i Københavns Byret under en retssag, hvor han sidder anklaget for at have voldtaget to unge kvinder efter at have bedøvet dem med medicin, ligesom han også er tiltalt for at have lavet videooptagelser i smug af en række samlejer med kvinder.
- Jeg havde mange selvmordstanker på det tidspunkt, lød det fra den tiltalte læge, da han satte ord på sin sindstilstand efter anholdelsen af ham 1.
maj sidste år på sin arbejdsplads på Gentofte Hospital.
Opdigtede tilståelseEn samtale med en advokat forud for grundlovsforhøret sidste år overbeviste lægen om, at det var bedst at tilstå, fordi han så hurtigere ville komme til et bedre fængsel.
Han følte nemlig, at han sad i en meget lille celle under isolationslignende forhold med kradsemærker på væggene.
Det gav manden panikanfald, sagde han i dag, og det mente han ikke, at han kunne overleve i længden.
- Jeg har opdigtet en historie, som jeg efterfølgende synes, at der er mange huller i, sagde han om sin gamle tilståelse.
I dag nægter lægen sig skyldig i alle 15 forhold, der dækker voldtægter, blufærdighedskrænkelser, besiddelse af børneporno og overtrædelse af lægereglerne.
Kun ét forhold tilstår han.
Lægen er født i Kina, men er dansk statsborger.
Han kom til Danmark omkring sjette klasse og har gået i folkeskole, gymnasium og læst medicin i Danmark.
Efterfølgende har han boet nogle år i USA, men de seneste år har han arbejdet på flere danske hospitaler.
Tilstod knust medicin i strawberry daiquiriBåde under et grundlovsforhør i maj for et år siden og en politiafhøring en uge efter, fortalte den tiltalte mand i detaljer om, hvordan han havde bedøvet en af kvinderne, som han havde samleje med.
Tilståelsen er optaget på en lydfil, som retten har hørt i dag.
Her kan man høre manden forklare, hvordan han blandede to piller med det sløvende sovemiddel halcion i en strawberry daiquiri (en jordbærdrink, red.
), som offeret drak.
Pillerne havde han knust på forhånd, fordi han håbede at få en pige med hjem.
- Hun bliver sløv af det 10-15 minutter efter, siger tiltalte på en lydoptagelse fra en afhøring for et år siden.
Dengang bekræftede han, at han havde helt styr på, hvor store mængder han kunne give for ikke at give en overdosis.
Manden kan i dag ikke huske, hvad han forklarede til politiet for et år siden.
Da dommeren ville høre, om han led af en sygdom, som gav ham hukommelsesbesvær, svarede han, at han huskede dårligt på grund af panikangst.
Mødtes på TinderDen 32-årige læge er tiltalt for at have bedøvet to kvinder med medicin i sin lejlighed, der ligger helt centralt i København, med en måneds mellemrum sidste år.
Den ene voldtægt er ifølge anklagemyndigheden sket mellem 27.
og 28.
marts 2018, efter at lægen og kvinden havde mødt hinanden på Tinder, skrevet sammen, mødtes til kaffe og efterfølgende gik hjem til ham.
Dagen efter skrev tiltalte og kvinden sammen om et sugemærke og sex.
Senere på dagen blev kvinden undersøgt for voldtægt på Retsmedicinsk Institut.
Den anden voldtægt skal være sket måneden efter, 29.
april 2019, efter lægen og kvinden havde mødt hinanden på en klub i centrum af København midt om natten.
Ved undersøgelser af begge kvinder for voldtægt på Retsmedicinsk Institut er der siden påvist medicinrester i deres urin.
Der er også fundet sædceller ved begge undersøgelser, som med stor sandsynlighed stammer fra tiltalte.
Det bedøvende middel mener anklager Søren Harbo, at lægen dels har købt hjem over internetsiden Alibaba, dels har ordineret til sig selv.
De to kvinder har afgivet forklaring i retten, men det har været bag lukkede døre, og derfor ved offentligheden ikke, hvad kvinderne har sagt.
Grådkvalte kvinderUdover to voldtægter er lægen tiltalt for at have optaget film i smug af en række kvinder, som har haft frivillig sex med ham - altså at have udsat dem for blufærdighedskrænkelser.
To af kvinderne var tidligere i dag meget påvirkede, da fortalte om deres oplevelser.
- Den var meget tom.
Den virkede meget upersonligt, sagde den ene kvinde med tårer i øjnene, da hun skulle beskrive mandens lejlighed.
Da den anden kvinde skulle afgive forklaring, måtte der være en kort pause i retsmødet, fordi kvinden brød grædende sammen i venteværelset.
- Hvis der havde været et kamera i rummet, havde jeg sagt noget og ikke haft sex med ham, fortalte hun.
Begge nægtede altså kendskab til, at der havde været tændte webcams i lægens lejlighed, som optog samlejerne.
Tiltalte har ellers tidligere fortalt, at kvinderne måtte have vidst det, fordi kameraerne stod frit fremme.
På tiltaltes computer er der fundet videooptagelser af begge kvinder, ligesom der er fundet to webcams under en ransagning i lejligheden.
På det ene er der sat tape foran det sted, hvor kameraet ellers lyser rødt, når det er tændt.
Det samme er der på computeren.
Bistandsadvokat Sysette Vinding Kruse krævede 30.
000 kroner til begge kvinder i tortgodtgørelse på grund af de formodede krænkelser.
Under sagen har anklagemyndigheden rejst krav om, at lægen frakendes sin ret til at være læge og have med patienter at gøre.
Læs også:Læge anklaget for voldtægt: Googlede 'drugrape' og mødte kvinder på Tinder og i byenFacebookTwitterKopier linkEmner:Voldtægt|København|Anklagemyndigheden|Seksualitet|Kina




https://www.dr.dk/sporten/cykling/matti-breschel-staar-af-og-forlader-giro-ditalia

CyklingMatti Breschel står af og forlader Giro d'ItaliaDen danske cykelrytter Matti Breschel er stået af undervejs på Giro d'Italias 4.
etape.
14.
maj 2019 kl.
14.
20Bemærk: artiklen er mere end 30 dage gammelLæs opDer er nu kun to danskere tilbage i cykelløbet Giro d'Italia.
Undervejs på tirsdagens etape i den italienske grand tour stod Matti Breschel, der kører for EF Education First-holdet, nemlig af.
Det skriver cykelmediet feltet.
dk.
Det er uvist, hvad der ligger bag danskerens exit.
Dermed er Mikkel Honoré på Quick Step-holdet og Christopher Juul-Jensen fra Mitchelton-Scott de eneste danskere i feltet.
Kun én rytter var langsommere end Matti Breschel, da Giro d'Italia lørdag blev indledt med en enkeltstart.
På søndagens etape kom danskeren i mål som nummer 156, lidt over 12 minutter efter vinderen.
Mandag blev Breschel nummer 36 efter at være kommet i mål sammen med hovedfeltet.
/ritzau/FacebookTwitterKopier linkEmner:Christopher Juul-Jensen (cykelrytter)|Cykelsport|Italien|Matti Breschel (cykelrytter)|Quick-Step Team




https://www.dr.dk/nyheder/politik/folketingsvalg/df-aeldre-over-80-aar-skal-have-krav-paa-plejehjemsplads

FolketingsvalgDF: Ældre over 80 år skal have krav på plejehjemspladsEt retskrav på plejehjem vil sluge en meget stor del af det økonomiske råderum, advarer finansministeren.
- Vi tror overhovedet ikke, vi vil se en eksplosion af folk, der vil på plejehjem, siger Dansk Folkepartis formand, Kristian Thulesen Dahl, om partiets forslag om et retskrav om plejehjemsplads for borgere over 80 år.
Af Thomas Klose Jensen, Anja Westphal (Interview) og Kasper Duncan Gram (video)14.
maj 2019 kl.
13.
01 | opdateret 14.
maj 2019 kl.
14.
13Bemærk: artiklen er mere end 30 dage gammelLæs opHvis dåbsattesten viser en alder over 80 år, så skal du fremover kunne rykke direkte ind på et plejehjem.
Det er i hvert fald holdningen hos Dansk Folkeparti, der nu er klar til at indføre et decideret retskrav på en plejehjemsplads for ældre over 80 år.
- Nu skal det høre op med det her med, at ældre mennesker, der selv føler, at de har et stærkt behov for at komme på et plejehjem, bliver afvist ved indgangsdøren, siger formand Kristian Thulesen Dahl.
- Vi mener, der bør være et retskrav på at komme på et plejehjem, hvis man føler, man som ældre er nået dertil i livet, hvor man har behov for at skabe tryghed.
Mere plejehjemsbyggeriMeldingen kommer, efter at Dansk Folkeparti og SF i weekenden gav hinanden håndslag på at kæmpe for, at der efter valget bliver afsat en milliard kroner mere om året til de ældre.
En milliard, der skal lægges oveni i det generelle løft, som både Venstre og Socialdemokratiet har annonceret ved at lade udgifterne til ældre stige proportionelt med, at antallet af ældre stiger.
Og står det til Kristian Thulesen Dahl, kan de penge fint bruges til at sikre flere plejehjemspladser.
- Vi har jo anvist en milliard ud over det demografiske træk.
Nogle af de penge skal bruges til plejehjemsbyggeri.
Og så skal vi huske på, at selve driften - altså om en kommune skal hjælpe ældre i eget hjem med pleje og omsorg eller på et plejehjem ændrer jo ikke noget.
V afviser: Vil hellere hjælpeKristian Thulesen Dahl får dog ikke umiddelbart opbakning til sit udspil hos manden, der lige nu sidder på pengekassen, nemlig finansminister Kristian Jensen (V).
Ifølge ham vil et sådant krav sluge en stor del af det økonomiske råderum.
- Ikke at jeg tror, at alle 80-årige drømmer om at komme på plejehjem, men hvis man kan kræve det, så vil det komme til at sluge en meget stor del af den økonomi, der er, siger han.
- Jeg kan ikke se, hvordan man kan få råd til det.
Jeg vil hellere give pengene til dem, der faktisk har et behov.
Dem som man vurderer, har mest brug for hjælp, uanset om de er 79 eller 82.
Kristian Jensen erkender dog, at der er problemer med at finde plejehjemspladser nok, men årsagen skyldes ifølge ham, at der endnu ikke er landet en udligningsreform, der skal give økonomisk trængte kommuner bedre vilkår.
Opdateret med video.
FacebookTwitterKopier linkEmner:Kristian Jensen (politiker)|Kristian Thulesen Dahl (politiker)|Venstre|Plejeboliger|Dansk Folkeparti




https://www.dr.dk/nyheder/politik/folketingsvalg/professor-dropper-fly-og-oksekoed-turbo-paa-ny-teknologi-skal-redde

FolketingsvalgProfessor dropper fly og oksekød: 'Turbo på ny teknologi skal redde klimaet'På Aalborg Universitet har de allerede opfundet CO2-neutralt brændstof fremstillet af gylle.
Professor Jakob Stoustrup har lagt sit liv om, så han sender mindre CO2 ud i atmosfæren.
(© Aalborg Universitet)Af Theis Lange Olsen14.
maj 2019 kl.
14.
23Bemærk: artiklen er mere end 30 dage gammelLæs opNår professor Jakob Stoustrup til sommer skal på ferie i Skotland, sker rejsen med tog.
Han kører til sin arbejdsplads på Aalborg Universitet i elbil, og derhjemme spiser han overvejende vegetarisk og sorterer alt sit affald.
Idealist, kalder han sig selv.
- Jeg har et blik for at reducere mit eget CO2-aftryk.
Det tror jeg er en vigtig del af klimakampen, siger Jakob Stoustrup og erklærer sig enig med Klimarådet i, at der bør indføres CO2-afgifter på flyrejser.
- Men det er ikke det hele, konstaterer Jakob Stoustrup.
I hans øjne er det slet ikke realistisk, at befolkningerne kan omlægge deres liv og lide de nødvendige afsavn i så højt et tempo, at det kan redde klimaet.
Vi står lige nu over for to valg på kort tid, og vi bør kræve af vores politikere, at de er beslutsomme.
Professor Jakob Stoustrup- Mange er villige til at yde noget, men jeg kan også se, at nogen tøver, når de bliver bedt om at lave store forandringer i deres liv, som for eksempel at holde op med at spise oksekød.
- Det er heller ikke alle, der er villige til at holde med at flyve i deres privatliv, og det er også legitimt nok, siger Jakob Stoustrup.
Derfor er vi nødt til at gennemføre en tilpasning, hvor vi kan gøre mange af de samme ting, men i lidt mindre grad og på en anden måde, og samtidig sætte turbo på udviklingen af nye teknologiske løsninger, lyder det.
- Det kan betyde, at vi kan gøre de samme ting, men uden at det ødelægger vores klode, siger Jakob Stoustrup.
Bio-råolie fra gylleEn af løsningerne er at gøre flyrejserne CO2-neutrale.
Det er en af Jakob Stoustrups kolleger på Aalborg Universitet tæt på at kunne gøre.
Han har udviklet en såkaldt bio-råolie, der fremstilles af spildevandsslam, gylle og plastaffald, og som kan raffineres og anvendes på samme måde som fossil olie, blandet andet til flybrændstof.
Jakob Stoustrup kører elbil, sparer på kødet og tager toget på ferie.
Men det er ny teknologi, der for alvor skal revolutionere vores co2-aftryk, mener han.
PrivatfotoMed den forskel at bio-råolien er CO2-neutral.
- Så det vil blive helt CO2-neutralt at flyve.
Og det vil vi også kunne gøre for tung transport på landjorden med lastbiler og på vandet med færger, siger professoren.
CO2-koncentration højere end nogensindeIndholdet af CO2 i atmosfæren er nu højere end nogensinde tidligere i menneskets historie.
Sidste gang, der var så meget af drivhusgassen kuldioxid i atmosfæren, var for tre millioner år siden.
Dengang var vandstanden flere meter højere, og der var skove på Antarktis.
Det er konklusionen på helt nye målinger foretaget af Mauna Loa Observatoriet.
Det ligger på toppen af en vulkan i Hawaii og har holdt øje med atmosfæren siden 1950'erne.
Ifølge klimaforsker Sebastian Mernild har det stigende indhold af CO2 i atmosfæren hovedansvaret for den globale opvarmning og klimaforandringerne.
Den CO2 kommer hovedsageligt fra menneskelig aktivetet.
Og vi danskere ligger højt placeret i forhold til udledning.
Men der er brug for yderligere forskning, hvis det skal være muligt at producere den CO2-neutrale bio-råolie i stor skala, lyder det fra Jakob Stoustrup, der har et klart budskab til politikerne:- De skal trykke speederen i bund.
Hvis vi virkelig vil det her, så kan vi bare være få år fra at kunne bruge det.
I forhold til bio-råolien kan det faktisk laves, sådan at det bliver økonomisk konkurrencedygtigt, men kun hvis vi i højere grad indfører afgifter, der fremmer den grønne omstilling, ikke bare nationalt, men på europæisk plan.
- Vi står lige nu over for to valg på kort tid, og vi bør kræve af vores politikere, at de er beslutsomme.
Jeg kunne godt ønske mig lidt mere vovemod fra politikerne, siger Jakob Stoustrup.
Vindmøller langt ude i havetI den anden ende af klimasynderregisteret bliver elbiler ofte udpeget som den endegyldige grønne løsning på privatbilismen.
Men ifølge Jakob Stoustrup glemmer vi, at elbilerne kun er miljørigtige, når de kører på strøm fra vedvarende energikilder.
Og dem har vi en udfordring med.
- For eksempel er alle egnede kystnære områder i Danmark allerede bebygget med vindmølleparker, men vi har langtfra vindmøllestrøm nok til at forsyne den elbilpark, politikerne ønsker sig.
Så hvad gør vi?
Bygger vindmøller endnu længere ude på havet?
Med den nuværende teknologi er det både dyrt og besværligt og ofte skadeligt for havmiljøet.
Vindmøller langt ude på havet er vejen frem, mener klimaforsker Jakob Stoustrup fra Aalborg Universitet.
- Men en anden af mine kolleger på Aalborg Universitet har udviklet et såkaldt sugebøttefundament, der gør det mindre omkostningstungt at bygge og flytte havvindmøller uden store skader på havbund og dyreliv.
Med den teknologi kan vi komme rigtig langt med at erstatte vores kul- og gasbaserede elproduktion med vind og sol, siger Jakob Stoustrup.
Ser man på det samlede danske energiforbrug - ikke bare elproduktionen - stod fossil brændsel, altså kul, olie og gas, for hele 62,2 procent af energiforsyningen i 2018.
Det politiske mål er, at Danmark skal være klimaneutralt i 2050.
Professor: Støt forskningenI den sammenhæng nytter det ikke bare at love flere vindmølleparker, tale om nye afgifter eller skrue op for ambitionerne for antallet af elbiler i Danmark - sådan som flere af landets førende politikekere givetvis vil fortsætte med at gøre under den igangværende valgkamp, påpeger Jakob Stoustrup.
- Hvis vi virkelig vil standse klimaforandringerne, må vi se fremad - omfavne de teknologiske fremskridt ved at udvikle os ud af problemerne - i stedet for at forsøge at skrue verden 50 år tilbage ved at fordømme flyrejser og plastic.
- Det, der virkelig kan gøre en forskel, er, at politikerne forpligter sig til at agere fødselshjælper for nye teknologier.
Til at støtte forskningen i stedet for at skære ned på den, siger professoren, der glæder sig over, at den nuværende regering har lovet at afskaffe omprioriteringsbidraget - et årligt sparekrav på to procent.
- Det har været rigtig hårdt for universiteterne.
Vi har selv sagt farvel til en række rigtig kompetente kolleger, blandt andet af den grund.
Vi skal den modsatte vej og have lavet meget mere forskning, hvis vi skal finde de løsninger, der skal til at for at nå klimamålene, siger Jakob Stoustrup.
Over 100 stillinger er alene i år blevet nedlagt på Aalborg Universitet.
FacebookTwitterKopier linkEmner:Aalborg Universitet|Råolie (energikilde)|Biler|Skotland|Klimarådet




https://www.dr.dk/nyheder/kultur/skoenheds-drama-kendt-youtuber-mister-3-millioner-foelgere-efter-skaenderi-med-eks

KulturSkønheds-drama: Kendt youtuber mister 3 millioner følgere efter skænderi med eks-mentorEt offentligt skænderi mellem Youtube-stjernerne Tati Westbrook og James Charles har nu fået konsekvenser.
Tati Westbrook (til højre) er røget i totterne på sin tidligere ven, James Charles.
Siden har han mistet tre millioner følgere.
Af Kasper Madsbøll Christensen14.
maj 2019 kl.
13.
10Bemærk: artiklen er mere end 30 dage gammelLæs opVitaminberigede vingummibamser, der angiveligt giver dig lækkert hår.
Det er tilsyneladende dråben, der har fået bægeret til at flyde over for Youtube-skønhedsguruen Tati Westbrook, der med en 43 minutter lang video startede et offentligt skænderi med en af sine (tidligere) tætteste venner.
Et skænderi, der har fået store konsekvenser for 19-årige James Charles, som videoen var møntet på.
Det skriver blandt andet Newsweek.
Forvirret?
Så læs med her.
37-årige Tati Westbrook begyndte sin Youtube-karriere tilbage i 2010, hvor hun lancerede kanalen 'GlamLifeGuru', hvor hun blandt andet giver makeup-tips og laver makeup-tutorials.
Den er siden blevet omdøbt til 'Tati' og har i skrivende stund over ni millioner følgere.
19-årige James Charles lancerede sin skønhedsorienterede Youtube-kanal af samme navn i 2015.
Han og Westbrook blev hurtigt samarbejdspartnere og venner, og han har flere gange kaldt hende mentor og ligefrem 'mor'.
Men det venskab er altså slut nu.
Sådan helt slut, lader det til.
Og i kølvandet har James Charles på bare få dage mistet omkring tre millioner følgere på sin Youtube-kanal.
'Jeg vil ikke være venner med dig'I videoen 'Bye sister' giver Tati Westbrook blandt andet James Charles følgende skudsmål med på vejen:- Jeg tror ikke, man kan komme igennem til dig, og jeg vil ikke være venner med dig, og jeg vil ikke associeres med dig.
Det er jeg nødt til at sige på en meget offentlig måde, så det kapitel i mit liv kan blive lukket, lyder det i den 43 minutter lange video, hvor hun blandt andet også beskylder ham for at sprede løgne om hende, bagtale andre youtubere og siger, at han har for vane at krænke heteroseksuelle mænd.
James Charles til Met Gala i New York den 6.
maj 2019.
Læs også:Se de vilde billeder: Dansk supermodel mænger sig med stjernerne ved årets største gallafest'Hun har været som en mor for mig'Dramaet mellem de to Youtube-stjerner blev offentligt, da James Charles den 22.
april lagde en video på Youtube, hvori han promoverede 'Sugar Bear Hair Care'-vitaminer.
Og de vingummibamser er en direkte konkurrent til det kosttilskud, Tati Westbrook sælger i sit firma 'Halo Beauty'.
Det fik Westbrook til at lægge en video op, hvor hun fortalte, hvordan hun følte sig 'forrådt' og 'fortabt' - uden dog at nævne, at Charles var skyld i de følelser.
Han var dog hurtig til at sige undskyld i en video på sin egen kanal.
- Jeg vil gerne sige offentligt undskyld til min tætte ven, Tati [.
.
.
] hun har været som en mor for mig, siden jeg selv startede i skønhedsindustrien.
Hun har givet mig mere kærlighed, støtte, support og flere ressourcer, end jeg nogensinde kunne have bedt om, lød det blandt andet i videoen.
Han sagde i videoen, at han lagde videoen med vingummibamserne op som en tjeneste for det firma, der hjalp ham med 'sikkerheden' i forbindelse med sit besøg på musikfestivalen Coachella, men det lader dog ikke til at have ændret Tati Westbrooks holdning.
Berømmelse, magt og en velpolstret bankkonto vil ændre næsten alle.
Tati Westbrook, youtuber- Berømmelse, magt og en velpolstret bankkonto vil ændre næsten alle, siger hun i den 43 minutter lange video, der i skrivende stund er blevet set 39 millioner gange.
- Hvis du ikke har folk omkring dig, der tør sige det til dit ansigt, når du gør forkerte ting, så vil du forandre dig.
James Charles har siden været ude og undskylde i en ny video.
Det ændrer dog ikke på, at han nu indtil videre er hele tre millioner følgere fattigere.
FacebookTwitterKopier linkEmner:Youtube|Skønheds- og sundhedsprodukter|Erhverv




https://www.dr.dk/nyheder/indland/landsretten-frifinder-fire-maend-gruppevoldtaegt

IndlandLandsretten frifinder fire mænd for gruppevoldtægtLandsretten i Viborg stadfæster frifindelse af fire unge mænd for sammen at have misbrugt en pige seksuelt.
(Arkivfoto) Vestre Landsret i Viborg, hvor fire mænd i dag er blevet frikendt.
14.
maj 2019 kl.
12.
20 | opdateret 14.
maj 2019 kl.
13.
34Bemærk: artiklen er mere end 30 dage gammelLæs opVestre Landsret i Viborg frifinder fire mænd i midten af 20'erne for gruppevoldtægt ved anden seksuel form end samleje af en dengang 19-årig kvinde i en lejlighed i Herning i december 2017.
Mændene var blandt andet tiltalt for at have fået kvinden til at udføre oralsex på to af dem og for have ført forskellige ting som en hårbørste op i pigens skede og endetarm.
Da sagen var for i byretten i Herning sidste år, var der ikke tvivl om, at det seksuelle samvær havde fundet sted.
Ikke mindst fordi noget af det var filmet på en senere delt video.
Derfor var spørgsmålet alene om pigen frivilligt deltog.
Ingen spor af pille fundetI byretten var mændene også tiltalt for med en pille at have dopet kvinden forinden.
Den del af sagen var udeladt i landsretten, da der ikke blev fundet spor af stoffer i kvinden bagefter.
Med sin afgørelse tirsdag følger landsretten altovervejende den tidligere afgørelse fra byretten.
Hvilket sendte et lettelsens suk og store smil på ansigterne af de fire tiltalte og udløste tårer og store omfavnelser fra fremmødte familiemedlemmer.
Læs også:Fire mænd frikendes i sag om gruppevoldtægt af 19-årig kvindeSamlet set har de fire mænd været tiltalt for 19 forhold.
Men hovedforholdet var gruppevoldtægten.
I byretten blev mændene frifundet for dette forhold med den lavest mulige margen, hvilket efterfølgende skabte stor offentlig debat.
Også i landsretten var der dog uenighed om voldtægtsspørgsmålet.
Speciel sagSeks nævninger mener, at kvinden var i en tilstand, hvor hun ikke var i stand til at modsætte sig de seksuelle handlinger.
Men tre nævninger og de tre juridiske dommere finder det ikke bevist, hvilket vejer tungest.
- Sagen har været lang og hård for de tiltalte og for de involverede piger.
Jeg skal ikke lægge skjul på, at sagen har været mere speciel end andre, slog retsformand Svend Bjerg Hansen fast, da han fremlagde rettens kendelse.
- Vi har vendt og drejet hver en sten.
Retten har ikke taget stilling til det moralsk rigtige eller forkerte men alene foretaget en bevismæssig vurdering, sagde han.
Dermed står der kun tilbage, at en af de fire tiltalte i byretten blev kendt skyldig i en tidligere voldtægt mod en ekskæreste tilbage i 2013.
Den kendelse er landsretten enig i.
I byretten blev han idømt et år og fire måneders fængsel samt betinget udvisning med en prøvetid på to år.
Vestre Landsrets udmåling af straffen i den sag, hvor anklager og forsvarer indstiller til henholdsvis skærpelse og frifindelse, finder først sted onsdag.
/ritzau/FacebookTwitterKopier linkEmner:Retten i Herning|Vestre Landsret|Retsvæsen|Seksualitet|Jylland




https://www.dr.dk/sporten/fodbold/fc-roskilde-undersoeger-sig-selv-matchfixing

FodboldFC Roskilde undersøger sig selv for matchfixingEjeren af FC Roskilde siger til B.
T.
, at klubben undersøger sig selv i forbindelse med mulig matchfixing.
Roskildes træner Christian Lønstrup har angiveligt beskyldt nogle af sine spillere for matchfixing.
14.
maj 2019 kl.
12.
21Bemærk: artiklen er mere end 30 dage gammelLæs op1.
divisionsklubben FC Roskilde er i gang med at undersøge sig selv i sag om mulig matchfixing.
Det bekræfter klubbens ejer, Carsten Salomonsson, over for B.
T.
- Vi er i gang med Danske Spil og DBU (Dansk Boldspil-Union, red.
) lige nu, og det ser ud til, at der intet er i det, siger ejeren til B.
T.
Ifølge avisen anklagede cheftræner Christian Lønstrup på et møde mandag flere af sine spillere for at stå bag matchfixing i søndagens kamp mod Lyngby, som FC Roskilde tabte 1-2 efter to Lyngby-mål til sidst i opgøret.
Lønstrup fortalte ifølge B.
T.
sit hold, at han havde beviser for det, men de blev ifølge avisen ikke fremlagt.
Spillerforeningen er også blevet inddraget i sagen og er ligeledes i gang med at undersøge, hvad der er sket, oplyser fagforeningens direktør, Mads Øland, til B.
T.
Over for netmediet bold.
dk bekræfter Danske Spil, at spilleselskabet undersøger sagen og er i kontakt med Danmarks Idrætsforbund (DIF), hvortil Danske Spil kan anmelde uregelmæssige spilmønstre, hvis det har fundet sted.
FC Roskilde ligger på tiendepladsen i landets næstbedste fodboldrække med to point ned til det første hold under nedrykningsstregen, FC Helsingør.
Der resterer to spillerunder.
/ritzau/FacebookTwitterKopier linkEmner:Christian Lønstrup (fodboldtræner)|Mads Øland (idrætsleder)|DBU|Spillevirksomhed|Lyngby




https://www.dr.dk/sporten/tennis/nedtur-caroline-wozniacki-traekker-sig-paa-ny-med-en-skade

TennisNedtur!
Caroline Wozniacki trækker sig på ny med en skadeCaroline Wozniacki opgav at fuldføre sin første kamp i Rom.
Danskeren trak sig efter nederlag i første sæt.
Danskeren måtte også trække sig i Madrid i seneste turnering.
14.
maj 2019 kl.
12.
25Bemærk: artiklen er mere end 30 dage gammelLæs opTirsdag bød på endnu en ærgerlig dag for tennisstjernen Caroline Wozniacki.
Danskeren måtte for anden turnering i træk trække sig fra sin første kamp i en turnering.
Denne gang i Rom efter at Wozniacki havde tabt første sæt til amerikanske Danielle Collins efter tiebreak.
Danskeren fik flere gange undervejs i sættet behandling, denne gang var det tilsyneladende den ene læg, der drillede danskeren.
Straks efter at have tabt første sæt valgte Wozniacki at opgive.
For ni dage siden måtte danskeren også opgive tidligt i WTA-turneringen Madrid Open.
I den turnering var det smerter i lænden, der fik Wozniacki til at give op efter blot tre partier mod franske Alizé Cornet.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Rom|Madrid




https://www.dr.dk/sporten/formel1/formel-1-vender-tilbage-til-holland-efter-35-aar

Formel1Formel 1 vender tilbage til Holland efter 35 årMotorsportens kongeklasse vender næste år tilbage til Holland for første gang siden 1985.
Kevin Magnussen skal fra næste sæson også køre i Holland.
14.
maj 2019 kl.
12.
06Bemærk: artiklen er mere end 30 dage gammelLæs opKevin Magnussen og resten af Formel 1-feltet kan se frem til at skulle køre ræs i Holland.
Tirsdag meddeler organisationen bag motorsportens kongeklasse, at Holland næste år vil være vært for et grandprix for første gang siden 1985.
Løbet skal køres på Zandvoort-banen, der ligger i byen af samme navn.
Det hollandske løb bliver ét af to nye grandprixer i Formel 1-kalenderen i 2020.
Der skal også køres i vietnamesiske Hanoi.
- Vi har i de seneste år oplevet en stigende interesse for Formel 1 i Holland, primært på grund af den entusiastiske støtte til Max Verstappen, hvilket giver sig til udtryk i det hav af orangeklædte fans, der er ved mange løb.
- Det vil helt sikkert også blive den dominerende farve i Zandvoort næste år, siger formand og administrerende direktør for Formel 1 Chase Carey på organisationens hjemmeside.
Zandvoort-banen er tidligere blevet brugt til Formel 1 og vil inden næste års grandprix blive modificeret, så den kan opfylde Den Internationale Motorsportsunions krav.
/ritzau/FacebookTwitterKopier linkEmner:Kevin Magnussen (racerkører)|Holland|Motorsport|Formel 1




https://www.dr.dk/sporten/basketball/dansk-basketlegende-stopper-karrieren-med-tangering-af-rekord-en-kaempe-aere

BasketballDansk basketlegende stopper karrieren med tangering af rekord: ’En kæmpe ære’Chris Christoffersen tangerer rekorden for flest vundne danske mesterskaber med årets titel med Bakken Bears.
Chris Christoffersen har spillet sin sidste basket-kamp.
Af Arnela Muminovic og Kasper Aleksander Thrane14.
maj 2019 kl.
11.
57Bemærk: artiklen er mere end 30 dage gammelLæs opEn af Danmarks største basketballnavne nogensinde – hvis ikke den største – stoppede karrieren med bravour mandag aften.
39-årige Chris Christoffersen bekendtgjorde sidste uge, at dette var hans sidste sæson som aktiv på basket-banen – og den sluttede han af med maner, da hans klub Bakken Bears sikrede sig DM-titlen med en samlet sejr over Horsens IC.
Bakkens 17.
mesterskab i alt, og Christoffersens tiende.
Det er en tangering af rekorden for flest vundne DM-titler af en spiller.
- Det kunne ikke have været skrevet meget bedre.
Jeg er meget glad for rekorden, og det er en stor ære.
Jeg er utrolig glad for den tid, jeg har haft i Bakken Bears og de venskaber, jeg har fået opbygget, siger Chris Christoffersen.
Den 218 centimeter høje spiller har været en af de mest toneangivende danske spillere de seneste 20 år.
Han blev udråbt til et kæmpe talent i sine tidlige dage, og i basket-miljøet blev der snakket om, at han kunne blive den første danske NBA-spiller nogensinde.
Chris Christoffersen har vundet 10 DM-titler i alt.
Det nåede Christoffersen trods alt ikke, men han formåede alligevel at markere sig i det store udland med ophold i Italien, Finland, Sverige og som college-spiller i USA.
Og da han vendte tilbage til Danmark og Bakken Bears af to omgange, blev han en magtfaktor i dansk basketball.
Det blev han hyldet for i sidste uge foran hjemmepublikum i Aarhus – og mandag aften, da guldet kom i hus.
- Når man får sådan en hyldest, føler man ikke rigtigt, at det er virkelighed.
For jeg laver det, jeg synes, er sjovt.
Så når andre mennesker sætter pris på det og hylder mig på denne måde – betyder det virkeligt meget for mig.
Det er meget rørende, siger den snart pensionerede basketspiller.
Det er usikkert, hvad Chris Christoffersen skal lave efter sommerferien ved siden af sit civile job.
Men han afviser ikke et engagement uden for banen i Bakken Bears.
- Jeg ved intet endnu.
Vi må se på det efter sommerferien.
Nu skal vi drikke en øl og fejre DM-guldet, siger han.
Udover de 10 DM-titler har Chris Christoffersen også vundet syv pokalguldmedaljer, deltaget i to europæiske semifinaler og én Europa Cup-kvartfinale.
FacebookTwitterKopier linkEmner:Bakken Bears|Basketball|Aarhus|Finland|Chris Christoffersen (basketballspiller)




https://www.dr.dk/nyheder/regionale/sjaelland/rikke-faar-tilskud-til-passe-sin-soen-derhjemme-doegnet-havde-ikke-timer

SjællandRikke får tilskud til at passe sin søn derhjemme: 'Døgnet havde ikke timer nok til to jobs og tre børn' I Region Sjælland har tre nye kommuner inden for de seneste otte måneder indført tilskud til forældre, der passer deres mindste børn hjemme.
Rikke Pouli Ibenfeldt og hendes mand har tre sønner og får tilskud til at passe den yngste på næsten to år derhjemme, i stedet for at han går i vuggestue eller dagpleje.
 DR)Af Mathilde Nordenlund14.
maj 2019 kl.
11.
55Bemærk: artiklen er mere end 30 dage gammelLæs opFlere forældre ønsker at passe deres børn inde for hjemmets fire vægge.
Det mærker man eksempelvis i Guldborgsund Kommune, der allerede har givet tilskud til 24 børn, siden ordningen blev indført i september sidste år.
Før havde vi to fuldtidsjobs, og med tre børn var der bare for få timer i døgnet.
Rikke Pouli Ibenfeldt- Der var bare noget, der stak i maven, da han skulle afleveres i vuggestuen, siger Rikke Pouli Ibenfeldt, der bor i Nykøbing Falster med sin familie og gør brug af det nye tilskud.
Efter at hendes yngste søn Nelson havde gået i vuggestue i fem måneder, besluttede Rikke Pouli Ibenfeldt og hendes mand, at hun skulle tage orlov fra sit arbejde for at passe ham derhjemme.
- Før havde vi to fuldtidsjobs, og med tre børn var der bare for få timer i døgnet, siger hun.
Tilskud afgjorde beslutningSiden 2015 er der på landsplan kommet 122 flere familier, der modtager tilskud til at passe deres børn hjemme.
Rikke Pouli Ibenfeldt og hendes mand gjorde sig mange overvejelser, men tilskuddet var en af de ting, der fik familien til at tage beslutningen.
Familier, der vælger hjemmepasningsordningen i Guldborgsund Kommune, kan modtage tilskuddet på op til 6.
763 kroner hver måned i op til et år.
Rikke Pouli Ibenfeldt har valgt at dele deres tilskud over i to, så de har cirka 3.
000 kroner om måneden og kan passe deres yngste søn hjemme i to år.
- Tilskuddet betyder rigtig meget.
Det gør, at vi har lidt mere at gøre godt med.
Så skal vi ikke kun leve af havregrød, mens vi passer vores egne børn, siger Rikke Pouli Ibenfeldt.
- De ekstra penge giver en smule luft, så vi kan trives og undgå at stresse for meget over, om det hele nu hænger sammen.
For det gør det, siger Rikke Pouli Ibenfeldt.
Valgfrihed er velfærdRikke Pouli Ibenfeldt mener, det er helt rimeligt, at kommunen giver et tilskud til de forældre, der vælger at passe deres børn derhjemme i stedet for at sende dem i et af kommunens dagtilbud.
- Så følger pengene jo bare de børn på samme måde, som hvis de var startet i dagpleje eller vuggestue.
Jeg synes, det er velfærd, at man selv kan vælge, siger hun.
Tilskud til pasning af egne børnDet er op til kommunerne selv, om de vil give tilskud til forældre, der passer deres egne børn hjemme.
Der kan gives tilskud i op til et år og maksimalt til tre børn per husstand.
Kommunerne bestemmer, hvor stort tilskuddet skal være.
Det må dog maksimalt udgøre 85 procent af den udgift, kommunen ville have til en plads i et dagtilbud.
For at modtage tilskud skal forældrene blandt andet have opholdt sig i landet i mindst syv ud af de otte seneste år og kunne tale så godt dansk, at de kan lære barnet det.
Forælderen må heller ikke være på offentlig forsørgelse.
Kilde: Børne- og Socialministeriet, DagtilbudslovenGuldborgsund Kommune indførte ordningen efter henvendelser fra flere pressede børnefamilier, fortæller formanden for Børn, Familie og Uddannelsesudvalget i kommunen, Simon Hansen (S).
- Vi er en udkantskommune, hvor rigtige mange pendler.
Der kan det godt være, at for nogle familier er det bedre, at der er en part, der arbejder, og en part, der bliver i hjemmet sammen med deres børn, siger han.
Også i Holbæk indførte man tilskuddet efter henvendelser fra flere familier, men mange flere har allerede benyttet sig af ordningen, fortæller Børn- og Skoleudvalgsformand Susanne Utoft.
- Fra 1.
januar og til nu har 18 familier henvendt sig, så ordningen har været efterspurgt, lyder det fra Susanne Utoft.
Letter presset på vuggestuerneI Guldborgsund Kommune gavner ordningen ikke kun de forældre, der gerne vil gå hjemme med deres børn, men også dem, der foretrækker kommunens dagtilbud.
- Vi oplever i nogle områder af kommunen, at der simpelthen ikke er plads til alle de børn, der gerne vil ind og gå i vores vuggestuer, siger Simon Hansen.
- Når der er 24 børn, som ikke går i vores dagtilbud, er der 24 andre børn, der formentlig bliver plads til på et tidligere tidspunkt end ellers, så forældre ikke oplever at skulle vente i længere tid på pladsen, end de ønsker, forklarer han.
I alt syv kommuner i Region Sjælland giver nu tilskud til pasning af egne børn.
FacebookTwitterKopier linkEmner:Guldborgsund Kommune|Region Sjælland|Børnepasning|Lolland-Falster|Simon Hansen (politiker)




https://www.dr.dk/nyheder/vejret/usaedvanlig-daarligt-vejr-i-italien-og-paa-balkan

VejretUsædvanlig dårligt vejr i Italien og på BalkanOrkan og store regnmængder har givet store oversvømmelser og skader på huseI den nordlige del af Italien er floden Savio gået over sine bredder og har oversvømmet et større område.
Af Mikael Jarnvig14.
maj 2019 kl.
11.
42Bemærk: artiklen er mere end 30 dage gammelLæs opKold luft er fra nordøst blæst helt ned syd for Alperne og et kraftigt lavtryk udviklede sig søndag over Italien.
Det lavtryk satte yderligere gang i den kolde nordøstenvind og trak samtidig varm luft fra østlige Middelhav op over Grækenland og videre ind over Balkan.
Når den varme og fugtige luft således tvinges op over den kolde luft, dannes masser af regn.
 DR)Oversvømmelser mange stederBåde Norditalien, Kroatien og Bosnien har oplevet så store regnmængder, at floder er gået over deres bredder og mange huse er blevet invaderet af vand og mudder.
Det sker typisk i områder med bjergskråninger, hvor jorden ikke kan nå at opsuge regnen.
Vandet strømmer ned ad bjergene til floden i dalen som så bliver mere end fuld og breder sig ud over de lavtliggende områder ved siden af floden.
Veje er blevet oversvømmet og nogle mennesker er blevet reddet ud af biler, der måtte opgive at forcere vandmasserne.
Kroatien også hårdt ramtUd over store regnmængder blev Kroatien også ramt af usædvanlig kraftig vind.
Der meldes om vindstød af orkanstyrke i landets hovedstad Zagreb, hvilket er meget usædvanligt.
Byens borgmester, Milan Bandic siger, at man ikke har set så voldsomt vejr i 45 år.
Zagrebs brandvæsen havde 240 udrykninger til skader i forbindelse med uvejret.
Tage blæste af huse, træer blev rykket omkuld og skilte blæst ned.
FacebookTwitterKopier linkEmner:Vejret|Kroatien|Italien|AC Milan|Oversvømmelser




https://www.dr.dk/sporten/tennis/lars-seier-bliver-sponsor-tennis-kometen-tauson

TennisLars Seier bliver sponsor for tennis-kometen TausonDet danske tennistalent Clara Tauson får nu økonomisk støtte af rigmanden Lars Seier Christensen.
Clara Tauson får stor økonomisk støtte.
14.
maj 2019 kl.
11.
33Bemærk: artiklen er mere end 30 dage gammelLæs opDen danske rigmand Lars Seier Christensen fortsætter med at investere i dansk sport.
Saxo Bank-stifterens investeringsselskab, Seier Capital, har således indgået en femårig sponsoraftale med den danske tenniskomet Clara Tauson, lyder det i en pressemeddelelse.
Det nævnes ikke, hvor stort et økonomisk bidrag, Seier Capital kommer med.
Aftalen skal være med til at understøtte den 16-årige danskers udvikling, lyder det.
- Clara har allerede præsteret fantastisk, og selv om hun får 100 procent støtte fra sin familie, står det klart, at talentet ikke alene kan sikre, at hun kan nå hele vejen til toppen.
- De næste par år er ekstremt vigtige for hendes udvikling, og uden de nødvendige økonomiske ressourcer er der risiko for, at hun ikke får den mest optimale træning og deltagelse i de rette turneringer, lyder det fra Lars Seier Christensen i pressemeddelelsen.
Sponsoratet har allerede betydet, at Tauson har deltaget i et træningsophold i Frankrig.
- Sponsoratet sikrer mig bedre træningsbetingelser, øger mulighederne for, at jeg kan deltage i de turneringer, der gavner min udvikling bedst, og sikrer et lidt større fokus på det sportslige indhold i min karriere, siger Clara Tauson.
Tennistalentet har i 2019 vundet juniorudgaven af Australian Open og kvalificeret sig til sin første WTA-turnering.
Det er ligeledes blevet til turneringssejre i ITF-regi.
Clara Tauson ligger i øjeblikket nummer 383 på verdensranglisten.
Lars Seier Christensen ejer i forvejen ishockeyklubben Rungsted Seier Capital, der vandt det danske mesterskab i april, ligesom han sidder på 22,55 procent af aktierne i Parken Sport & Entertainment, selskabet bag FC København.
/ritzau/FacebookTwitterKopier linkEmner:Clara Tauson (tennisspiller)|Lars Seier Christensen (erhvervsleder)|Tennis|FC København|Frankrig




https://www.dr.dk/nyheder/politik/folketingsvalg/hvornaar-er-man-aegte-dansker-dit-pas-goer-dig-ikke-noedvendigvis-til

Uenige SammenSe temaFolketingsvalgHvornår er man ægte dansker?
'Dit pas gør dig ikke nødvendigvis til dansker'Blåøjet, svinekød og alkohol - er det opskriften på at være dansk?
Se med, når syv vælgere er Uenige Sammen.
Af Liv Krasnik14.
maj 2019 kl.
11.
30Bemærk: artiklen er mere end 30 dage gammelLæs opIndvandring, udlændinge og integration er ord, som kan få den mest sobre politiske debat til at blusse over.
Integrationsdebatten deler politikerne, men den kan også fyre op under helt almindelige danskere.
Faktisk viser den seneste Epinionmåling lavet for DR Nyheder den 7.
maj, at netop integration, flygtninge og indvandrere er noget af det vigtigste for vælgerne og noget, som politikerne skal prioritere højt.
Men er det muligt at have en samtale og rent faktisk forstå hinanden bedre, når det kommer til netop disse emner?
Det korte svar er ja, som du kan se i videoen øverst, hvor DR har bedt syv vælgere med vidt forskellige holdninger være uenige sammen.
FacebookTwitterKopier linkEmner:Valg og folkeafstemninger|Udlændingepolitik|Befolkning




https://www.dr.dk/sporten/tennis/minut-minut-nedtur-wozniacki-traekker-sig-med-skade

TennisMINUT FOR MINUT Nedtur!
Wozniacki trækker sig med skadeWozniacki skal overkomme amerikanske Danielle Collins for at gå videre fra første runde i Italian Open i Rom.
14.
maj 2019 kl.
11.
19Bemærk: artiklen er mere end 30 dage gammelLæs opFacebookTwitterKopier linkEmner:Rom




https://www.dr.dk/musik/hun-storhitter-i-hele-verden-men-kaemper-med-angst-det-er-svaert-jeg-nogle-dage-maa-lukke-mig

MusikHun storhitter i hele verden, men kæmper med angst: 'Det er svært, at jeg nogle dage må lukke mig inde'Popdronningen Anne-Marie var glad og selvsikker på scenen mandag aften, men det er ikke altid let for hende.
© drAf Nanna Mejer Sørensen og  Kasper Månsson14.
maj 2019 kl.
10.
55Læs opHun har flere hundrede millioner afspilninger på Spotify.
Hun har arbejdet sammen med navne som Marshmello, Clean Bandit, Sean Paul og Rudimental og varmet op for Ed Sheeran og Justin Bieber.
Hendes navn er Anne-Marie, og mandag aften indtog hun scenen i et udsolgt Amager Bio i København med sine verdensomspændende pophits.
Den 28-årige brite udgav sin første single i 2013, men det var først sidste år, at debutalbummet 'Speak Your Mind' så dagens lys.
Et album, der blandt andet indeholder sangene '2002' og 'Friends', og som har gjort hende til Englands bedst sælgende debutartist.
Lyt til Anne-Maries hitsingle '2002':Anne-Marie - 2002Og at dømme ud fra energien blandt publikum og ikke mindst de, der havde siddet i kø foran spillestedet hele dagen, var det i den grad på tide, at Anne-Marie lagde vejen forbi København.
På trods af at have haft besøg af læger tidligere på dagen på grund af begyndende stemmeproblemer, gik sangerinden selvsikkert og veloplagt på scenen til lyden af sirener med sit band og lagde ud med 'Bad Girlfriend'.
Anne-Marie tog sig kærligt af sit publikum og spurgte igen og igen, om de forreste rækker havde det okay under hendes koncert i København mandag aften.
Hænder og telefoner røg prompte i vejret og hyldede en smilende Anne-Marie, som skiftevis dansede frem tilbage på scenen, hoppede op og ned fra højtalerne og kvitterede med adskillelige 'tusind tak' (hun havde nemlig forsøgt at lære dansk i dagens anledning) og en overgearet latter, som hun forsikrede publikum om, at de nok skulle vænne sig til, ligesom hun selv havde.
Lider af angstMen selvom attituden var selvsikker, smilet stort og energien høj, har det ikke været lige let for Anne-Marie Rose Nicholson, som er sangerindens fulde navn, at håndtere livet som popstjerne.
Hun har nemlig lidt af angst og været særligt sensitiv så længe, hun kan huske.
- Da jeg var på tour med Ed Sheeran sidste år, tweetede jeg, at jeg var ked af, hvis jeg havde virket uhøflig efter et show, men at jeg havde haft et dårligt øjeblik og havde brug for at være for mig selv.
Pludselig var det, som om folk forstod det.
Det hjælper at lade folk vide, hvorfor jeg indimellem reagerer, som jeg gør, fortalte Anne-Marie inden koncerten.
- Det har været svært, at jeg nogle dage må lukke mig inde, hvis jeg har angst, og ikke kan kommunikere med mine fans.
Men jeg elsker at synge, og det overgår alt andet.
Da jeg startede med at lave musik, var jeg ligeglad med, at jeg var angst, jeg ville bare synge, fortalte Anne-Marie til dr.
dk inden koncerten.
Ved siden af angsten reagerer hun også kraftigt på stemninger og andre mennesker.
Hun kan for eksempel ikke være i nærheden af personer, som er i dårligt humør, hvis hun skal spille en koncert.
Så bliver hun selv i dårligt humør, og koncerten bliver derefter.
Da jeg var yngre, lod jeg altid, som om jeg havde det fint.
Det har været et stort skridt for mig at begynde at tale om det, og jeg tror, jeg har ændret mig mere på det sidste år end nogensinde.
Anne-MarieMen i løbet af det seneste år, hvor musikkarrieren for alvor har taget fart for Anne-Marie, har hun fundet modet til at åbne op og tale højt om sine problemer og usikkerheder og ikke mindst til at spørge andre om hjælp.
- Da jeg var yngre, lod jeg altid, som om jeg havde det fint.
Det har været et stort skridt for mig at begynde at tale om det, og jeg tror, jeg har ændret mig mere på det sidste år end nogensinde.
Angsten er på en måde mere blevet min ven end noget, jeg skal kæmpe med hele tiden.
Aldrig aleneFor Anne-Marie er det vigtigt at italesætte de svære ting fra det virkelige liv.
Også i musikken.
Hun mener, at man som kunstner skal være bevidst om, at folk lytter til musikken og bliver påvirkede af den på den ene eller anden måde.
Det er ikke alt, man føler, man kan tale med sin familie eller venner eller endda en fremmed om, men musikken er der altid.
Anne-MarieMusikken har altid fyldt meget i hendes opvækst og hjulpet hende til at acceptere sig selv, som hun er.
- Når jeg følte mig helt alene, kunne jeg høre en sang og tænke: 'Hey, de har også været igennem det her'.
Det er ikke alt, man føler, man kan tale med sin familie eller venner eller endda en fremmed om, men musikken er der altid.
- For mig har det været vigtigt at tale højt om ting som angst og kropshad, og forhåbentlig vil der sidde nogen derude og lytte til det og føle det samme, som jeg gjorde, da jeg voksede op.
Det er især sangen 'Perfect', som handler om at føle sig perfekt, selvom man ikke er det eller er en model fra et magasin, Anne-Marie har fået mange reaktioner på.
Lyt til Anne-Maries single 'Perfect', mens du læser videre:Anne-Marie - PerfectEn meget personlig sang, som hun ikke havde regnet med, andre kunne relatere til, da hun skrev den, og som hun var nervøs for at lade offentligheden høre.
- Så snart jeg udgav sangen, var der mange, der sagde, at de havde det præcis på samme måde og gjorde de samme ting, som jeg synger om.
Den sang lærte mig, at lige meget hvor alene man føler sig, så er man aldrig alene, hvis man tør snakke højt om tingene, afsluttede hun.
Anne-Marie har oplevet at modtage rørende beskeder om, at hun med sangen 'Perfect' har hjulpet fans til at få det bedre med sig.
- Det er det bedste, jeg nogensinde kunne drømme om som kunstner, sagde hun.
Videohilsen fra Ed Sheeran og Shawn MendesI Amager Bio lod det til, at publikum havde glemt, de var ude på en mandag aften, for der blev sunget med på det ene energiske pophit efter det andet.
Allermest imponerende var det dog, da sangerinden nåede til Clean Bandit og Sean Paul-samarbejdet fra 2016, 'Rockabye', som publikum fik lov at synge halvt igennem på egen hånd, inden bandet slog sangen an.
En heldig udvalgt blandt publikum fik lov at agere stand-in for Sean Paul og rappede hele hans vers i mikrofon - til stor underholdning for resten af salen.
Både Ed Sheeran og Shawn Mendes 'gæsteoptrådte' i form af små videoklip på bagscenen, hvor de sammen med en række andre mere eller mindre kendte forklarede, hvad 'perfekt' betyder for dem som oplæg til hittet 'Perfect' - som, at dømme ud fra publikums respons, var en af de sange, mange havde glædet sig særligt til.
Undervejs i koncerten udvekslede Anne-Marie flere kærlighedserklæringer med sine fans.
Hun modtog både et brasiliansk flag fra en brasiliansk fan blandt publikum og en t-shirt.
Synger som en drømAfslutningsvis leverede Anne-Marie, efter adskillige interaktioner med publikum, aftenens klimaks, Marshmello-samarbejdet 'Friends', og slap herefter publikum, så de kunne fordøje den godt fem kvarter lange energiudladning.
Lyt til Anne-Maries samarbejde med Marshmello, 'Friends':Anne-Marie & Marshmello - FRIENDSOg der var ikke megen negativ kritik at hente hos koncertgængerne.
- Det var megafedt.
Vi var fans, da vi kom, men nu går vi herfra som rigtige fans!
Der var ikke én tone, der ikke sad i skabet.
Vi blev virkelig overvældede over hendes energi, og vi var underholdt hele vejen igennem, fortalte 23-årige Celine Svanbäck begejstret.
Hun var taget af sted med veninden Margrethe Tang på 23, som har fulgt Anne-Marie i lang tid, men aldrig turdet håbe på et live-show af den kaliber:- Hun er så karismatisk og synger som en drøm.
Det gik virkelig op for mig, hvor mange af sangene, jeg kendte.
Det var hit på hit på hit, og det blev ved.
Og så har hun så meget personlig integritet; jeg tror på alt, der kommer ud af hendes mund, sagde hun.
- Da hun snakkede om sin utro ekskæreste og spillede 'Alarm', tænkte jeg; 'Nu skal vi fucking fyre den af - og fuck ham!
', sagde Celine Svanbäck, som var til koncert med veninden Margrethe Tang.
 - Det må være vildt fedt at kunne stå og høre folk synge en hel sang, uden hun overhovedet selv behøvede at synge, sagde Nora Sanaya.
- Det var så grineren og sjovt fundet på, at der var en person i publikum, der skulle rappe det, Sean Paul rapper i 'Rockabye', mente Alexander Holtti.
 Nanna Rørhøj og Amanda Ritz var imponerede over sangerindens energi og coolness - og ikke mindst hendes sceneshow.
De udpegede sangen 'Perfect' som aftenens højdepunkt.
1 / 3- Da hun snakkede om sin utro ekskæreste og spillede 'Alarm', tænkte jeg; 'Nu skal vi fucking fyre den af - og fuck ham!
', sagde Celine Svanbäck, som var til koncert med veninden Margrethe Tang.
1 / 3- Det må være vildt fedt at kunne stå og høre folk synge en hel sang, uden hun overhovedet selv behøvede at synge, sagde Nora Sanaya.
- Det var så grineren og sjovt fundet på, at der var en person i publikum, der skulle rappe det, Sean Paul rapper i 'Rockabye', mente Alexander Holtti.
2 / 3Nanna Rørhøj og Amanda Ritz var imponerede over sangerindens energi og coolness - og ikke mindst hendes sceneshow.
De udpegede sangen 'Perfect' som aftenens højdepunkt.
3 / 3Også 24-årige Alexander Holtti, som ikke var bekendt med alle sangene på forhånd, følte sig overbevist.
Han og veninden Nora Sanaya på 19 var enige om, at Anne-Marie skabte en enorm intimitet og et nærvær, man sjældent oplever.
Hun er sådan en, man gerne vil være veninder med.
Amanda Ritz, publikum til Anne-Marie- Man fik slet ikke et indtryk af, at hun bare kørte på rutine, mente Nora Sanaya.
Veninderne Amanda Ritz og Nanna Rørhøj på 22 år havde ligeledes udelukkende rosende ord til den 28-årige brite efter koncerten.
- Hun virker bare så cool.
Hun er sådan en, man gerne vil være veninder med, sagde Amanda Ritz.
Nanna Rørhøj fortsatte:- Hun er meget sig selv og har nogle gode budskaber om at være sig selv og hvile i sin egen krop.
Men hvis jeg skal sige noget negativt, så syntes jeg måske, scenen var lidt for lille til hende, afsluttede hun med et smil.
Amager Bio i København var fyldt til randen med fans, som kunne synge med på stort set alle sange, der blev spillet under den fem kvarter lange koncert.
FacebookTwitterKopier linkEmner:Justin Bieber (musiker)|Shawn Mendes (musiker)|København|Pop og rock|Spotify




https://www.dr.dk/nyheder/politik/folketingsvalg/df-formand-doedtraet-af-klimahysterisk-valgkamp-det-er-naermest

FolketingsvalgDF-formand dødtræt af 'klimahysterisk' valgkamp: Det er nærmest overbudspolitikDanskerne må spise, hvad de har lyst til, mener Kristian Thulesen Dahl, der opfordrer til at frede dansk landbrug i klimadebatten.
Kristian Thulesen Dahl (DF) mener, at folketingsvalgkampen er blevet for klimahysterisk.
Af Mads Korsager Nielsen og Anja Westphal (Interview)14.
maj 2019 kl.
09.
49 | opdateret 14.
maj 2019 kl.
13.
21Bemærk: artiklen er mere end 30 dage gammelLæs opValgkampen er blevet klima-hysterisk, og partierne står i kø for at overbyde hinanden med grønne løsninger til gavn for miljøet, men mener Dansk Folkepartis formand, som du kan se i videoen herover.
- Jeg er dødtræt af, at den her valgkamp er gået ud i grøn, grønnere, grønnest.
Det er nærmest overbudspolitik, vi ser.
Men vi glemmer, hvor vi kommer fra som land.
Vi er et gammelt, stolt landbrugsland, der producerer fødevarer af meget høj kvalitet.
Men det er nærmest kastet ud med badevandet, fordi vi nu skal diskutere klima på en fordømmende måde, siger Kristian Thulesen Dahl (DF), der i går som et led i valgkampen besøgte et landbrug ved Holstebro i Midtjylland.
Besøgte landbrug ved HolstebroPå bedriften arbejder man målrettet med at reducere metanudslippet fra køerne ved hjælp af blandt andet et biogasanlæg samt særligt foder.
I valgkampens hede glemmer partierne, at dansk landbrug i forvejen gør meget for at blive mere klimavenligt og er blandt verdens mest klimaeffektive landbrugsproduktioner, påpeger DF-formanden.
Vil du gerne vide hvilket parti, du er mest enig med, når det handler om klima, så tag DR's klimatest her.
- Det er blevet for klimahysterisk.
Vi bliver nødt til at få noget fornuft ind i situationen, for vi er et gammelt landbrugsland, og vi har brug for landbruget.
Vi skal fortsat have mælkeproduktion, køer og grise.
Vi skal diskutere, hvordan landbruget kan blive så klimabevidst som muligt, men ikke, at vi skal halvere dansk landbrug eller lignende, som nogle er på vej til at diskutere, siger Kristian Thulesen Dahl.
Danskerne bør ikke se skævt til hinandenHan bryder sig ikke om, at klimadebatten har udkrystalliseret rigtige og forkerte varer, som man kan putte i indkøbskurven.
- Jeg synes, folk skal spise det, de har lyst til at spise.
Jeg orker ikke et samfund, hvor man skal pege fingre ad hinanden, som vi er på vej til.
Forestil dig en situation, hvor man står nede i Brugsen, og folk kigger skævt til hinanden, hvis man tager noget oksefars til hakkebøffer.
Det dur simpelthen ikke, siger Kristian Thulesen Dahl (DF).
Han opfordrer til, at danskerne dropper den dårlige samvittighed ved køledisken, så længe man køber dansk og så længe det hjemlige landbrug fortsætter med at klima-optimere produktionen.
- Der oplever jeg et dansk landbrug, som i den grad tager fat i dagsordenen og rigtig gerne vil være med til at gøre tingene mest klimarigtigt.
Men vi skal ikke diskutere emnet på den måde, hvor det handler om at dansk landbrug skal nedgøres eller halveres, konstaterer Kristian Thulesen Dahl.
AL: Landbrug er stadig en stor synderMen DF-formanden er helt forkert på den, mener Theresa Scavenius.
Hun er folketingskandidat for Alternativet og forsker til daglig i klimapolitik på Aalborg Universitet København.
Ifølge hende er valgkampen kun ‘klimahysterisk’, fordi vælgerne mener, at der ikke bliver gjort nok og det har politikerne først nu indset.
- Der er fortsat rigtig meget klima at hente i dansk landbrug.
Vi har nogle rigtig store dyrehold, hvor metangas-udslippet er problematisk, som vi skal have gjort noget ved.
Der er masser at hente, for vi er stort set ikke kommet i gang på landbrugsområdet, siger Theresa Scavenius (AL), der blandt andet opfordrer til, at klimaskadelige madvarer som kød skal være dyrere, mens klimavenlige frugt og grønt skal gøres billigere.
Er I hos Alternativet ikke medvirkende til at valgkampen bliver ‘klimahysterisk’, når I eksempelvis har en smeltende valgplakat af is?
- Pointen er netop, at der ikke er nogen tid at spilde.
Vi har et valg nu, hvor vi skal vælge de politikere, der skal lave politik de næste fire år.
Vi har brug for, at der kommer en ny klimapolitisk dagsorden på Christiansborg og at der bliver råbt vagt i gevær.
Et flertal af danskerne ønsker en bedre klimapolitik, siger Theresa Scavenius (AL).
Opdateret med video.
Opdateret med kommentar fra folketingskandidat Theresa Scavenius (AL).
FacebookTwitterKopier linkEmner:Dansk Folkeparti|Kristian Thulesen Dahl (politiker)|Landbrug|Valg og folkeafstemninger|Holstebro




https://www.dr.dk/nyheder/viden/teknologi/whatsapp-advarer-15-milliarder-brugere-efter-sikkerhedsbrist

TeknologiWhatsApp advarer 1,5 milliarder brugere efter sikkerhedsbristEt hul i sikkerheden hos WhatsApp betød, at hackere kunne installere spionprogram gennem et enkelt opkald.
(arkivfoto) Den populære kommunikationstjeneste WhatsApp har opdaget en sikkerhedsbrist, der spredes gennem et mistet opkald.
(Foto: RITCHIE B.
TONGO © Scanpix)14.
maj 2019 kl.
09.
40 | opdateret 14.
maj 2019 kl.
10.
24Bemærk: artiklen er mere end 30 dage gammelLæs opDen store kommunikationstjeneste WhatsApp, der er ejet af Facebook, har opfordret sine cirka 1,5 milliarder brugere til at opdatere deres app.
Det sker, efter at selskabet har opdaget en stor sikkerhedsbrist.
Det skriver Financial Times.
I begyndelsen af maj fandt WhatsApp ud af, at hackere kunne installere et spionprogram - såkaldt spyware - på både iPhones og Android-telefoner ved at ringe op til brugere gennem appen.
Spionprogrammet, der ifølge Financial Times er udviklet af israelske NSO, kunne blive overført til telefonerne, selv hvis opkaldet ikke blev besvaret.
NSO's mest velkendte produkt har navnet Pegasus.
Kan tænde for telefonenDet er et program, der kan tænde for en telefons kamera og telefon og gennemgå mails og information om en brugers lokation.
WhatsApp har mandag udsendt en opdatering, der retter fejlen.
- WhatsApp opfordrer folk til at opdatere til den seneste version af vores app og sørge for, at deres telefon er opdateret, siger WhatsApp i en udtalelse ifølge det amerikanske tech-medie The Verge.
NSO tilbyder sine produkter til efterretningstjenester i Mellemøsten og Vesten.
Selskabet siger, at Pegasus er udviklet til at bekæmpe terrorisme.
Forsker: Skræmmende sårbarhedWhatsApp har ikke direkte bekræftet, at der har været tale om spyware fra israelske NSO.
Men til Financial Times siger selskabet:- Det her angreb har alle kendetegnene fra et privat selskab, der er kendt for at samarbejde med regeringer ved at levere spyware, der angiveligt overtager funktioner i mobiltelefoners styresystem.
En forsker ved canadiske Citizen Lab, der overvåger aktivitet på internettet, kalder sikkerhedsbristen "en meget skræmmende sårbarhed".
- Der er ikke noget som helst, som brugerne kunne have gjort, ud over ikke at have appen, siger forskeren, John Scott-Railton, ifølge nyhedsbureauet AP.
FacebookTwitterKopier linkEmner:Financial Times|IT-kriminalitet|Storbritannien|Forbrugerelektronik|Apple Inc.





https://www.dr.dk/nyheder/viden/klima/co2-koncentrationen-i-atmosfaeren-naar-nye-hoejder

KlimaCO2-koncentrationen i atmosfæren når nye højderAmerikanske forskere har målt mængder af CO2 i atmosfæren, som ikke er set i millioner af år.
Energiproduktion og industri, som fx cementproduktion, er de værste CO2-udledere.
Af Søren Bjørn-Hansen14.
maj 2019 kl.
09.
40Bemærk: artiklen er mere end 30 dage gammelLæs opIndholdet af CO2 i atmosfæren er nu højere end nogensinde tidligere i menneskets historie.
Sidste gang, der var så meget af drivhusgassen kuldioxid i atmosfæren, var for tre millioner år siden.
Dengang var vandstanden flere meter højere, og der var skove på Antarktis.
Det er konklusionen på nye målinger foretaget af Mauna Loa Observatoriet.
Det ligger på toppen af en vulkan i Hawaii og har holdt øje med atmosfæren siden 1950'erne.
Læs også:Palmer i Arktis: Vi er på vej til at slå oldgammel klimarekordMålingerne viser, at indholdet af CO2 i atmosfæren nu er oppe på 415,26 ppm - parts per million.
Det vil sige antallet af CO2-molekyler for hver million luftmolekyler.
Der er stadig er uenighed omkring præcist, hvor meget CO2 i atmosfæren der egentlig er sikkert.
Men langt de fleste forskere mener, at et CO2-indhold på 350 ppm ville forhindre global opvarmning.
Desværre passerede vi den milepæl tilbage i 1980'erne.
Og det er kun gået én vej siden.
Stigningen af CO2 fortsætterKlimaforsker og direktør for Nansencenteret i Bergen, Sebastian Mernild, er bekymret over den tendens, de nye målinger påpeger.
- Stigningen af CO2 er eksponentiel.
Den stiger mere og mere fra år til år og har gjort det siden 1950'erne, siger han.
- Det er meget bekymrende, at den stiger så støt fra år til år.
Vi ser jo ikke skyggen af den grønne omstilling her.
Sebastian Mernild forklarer, at det er det stigende indhold af CO2 i atmosfæren, som har hovedansvaret for den globale opvarmning og klimaforandringerne.
Den CO2 kommer hovedsageligt fra menneskelig aktivetet.
Og vi danskere ligger højt placeret i forhold til udledning.
17 gigatons CO2 lukkes ud om åretTal fra den grønne tænketank Concito viser, at vi danskere lukker 17 tons CO2 ud om året, hvis man også tager de dele med, som kommer fra produkter produceret i udlandet osv.
Læs også:Danmark udledte mere CO2 end forventet sidste årIfølge Sebastian Mernild udledte vi mennesker globalt 38 Gigatons CO2 brutto til atmosfæren per år i perioden 2008-2017.
Netto betyder det en tilvækste af CO2 på 17 Gigatons.
Det svarer til udledningen fra en milliard danskere.
Så i takt med at levestandarden stiger på kloden, stiger CO2-udledningen, hvis ikke vi, der har høj levestandard allerede, reducerer vores udledning.
- Skal vi have bugt med det her, skal vi have netto-tilvæksten ned.
Når den så er stabil, skal vi hive endnu mere CO2 ud, siger Sebastian Mernild.
- Vi har ikke rigtigt redskaberne til det endnu.
Teknologien er her siger DTU, men den politiske vilje mangler.
Men vi ved jo faktisk endnu ikke, om teknologierne kan løse det.
Katastrofale konsekvenser på sigtDe stigende CO2-mængder tyder ifølge Sebastian Mernild på, at vi ikke er i nærheden af at nå målene for Paris-aftalen om en reduktion af udledningen af drivhusgasser.
Fortsætter udledningen af CO2, kan det have katastrofale konksekvenser, forklarer han.
For de stigende temperaturer kan ende med at låse op for en endnu større katastrofe i form af de enorme mængder metan, som er fanget under permafrosten i Arktis.
- Der ligger tre gange så meget kulstof i permafrosten, som det vi har udledt siden industrialiseringen.
Det er noget af en bombe.
Og vi aner ikke, hvad der sker, hvis den tør op, siger Sebastian Mernild.
Målingen på 415,26 ppm blev foretaget i sidste måned - og indholdet af CO2 er allerede steget yderligere.
FacebookTwitterKopier linkEmner:Klimaændringer|Concito|Danmarks Tekniske Universitet|Videnskab|Antarktis




https://www.dr.dk/nyheder/udland/undervandsekspedition-saetter-rekord-i-dybhavsdyk-finder-affald-paa-bunden-af

UdlandUndervandsekspedition sætter rekord i dybhavsdyk: Finder affald på bunden af StillehavetVictor Vescovo har tilbragt fire timer på bunden af Marianergraven i en avanceret ubåd.
Af Louise Brodthagen Jensen14.
maj 2019 kl.
09.
43Bemærk: artiklen er mere end 30 dage gammelLæs opEfter en i alt 12 timer lang mission har amerikanske Victor Vescovo sat rekord ved at foretage det dybeste dyk ned i Marianergraven.
Og 10.
928 meter nede på bunden af Stillehavet fandt Vescovo ikke bare uopdagede livsformer.
Af optagelserne fra bunden af havet fremgår det også, at han fandt noget, han mener, er plastaffald.
Ifølge ekspeditionstalsmand, Stephanie Fitzherbert, siger ifølge The Guardian, at fundet nu endeligt skal bekræftes som plastaffald.
Det er tredje gang, at nogen har været så langt nede i Marianergraven, siden det første dyk fandt sted i 1960.
Victor Vescovo er nået omkring 16 meter dybere ned end tidligere og tilbragte fire timer på bunden af havet.
I det særligt designede fartøj, som har en 90 millimeter titaniumskal bygget til at modstå det voldsomme tryk 11 kilometer nede, var der ikke den mærkbare forskel for amerikaneren, som sammenligner følelsen med at være ombord på et fly.
Turen til bunden af havet tog ifølge Vescovo omkring fire timer.
- Det bliver ret hurtigt meget mørkt.
Når man er 500 til 1.
000 meter nede, er det helt mørkt, og når man når 5.
000 meters dybde, kan fotoner ikke gennemtrænge havet, så der er komplet mørkt.
Vi har lys på fartøjet, så vi kan se, hvad der flyder forbi os, siger Victor Vescovo.
Opdagede rejelignende væsenerHan beskriver til BBC Global News, hvordan han 30 meter fra bunden igen kunne skimte noget beige, og hvordan hidtil usete arter pludselig kom til syne.
- Vi har set nogle små rejelignende væsener og søpølser, der er unikke for Marianergraven.
Det er helt ekstraordinært, siger Vescovo, der selv er blevet overrasket over mængden af liv på havets bund, hvor trykket er omkring 1.
000 bar, og temperaturen er omkring frysepunktet.
- Former for liv finder en måde at eksistere på.
Der er små væsener dernede, de finder føde og reproducerer sig selv, og det viser, hvor tilpasningsdygtige vi er: Vi tilpasser os for at overleve, siger Victor Vescovo.
Forskere planlægger nu at undersøge nogle af de væsener, der stammer fra det seneste dyk, for at se om de eventuelt indeholder spor af mikroplast.
Dykket til bunden af Stillehavet er en del af en ekspedition finansieret af amerikaneren selv, bestående af fem dyk i et forsøg på at nå dybest ned i fem af verdenshavene.
Det næste mål for ekspeditionen er Tongagraven, som er målt til at være knap 10.
900 meter dyb.
Ekspeditionen til bunden af Stillhavet fandt blandt andet et "menneskeskabt" objekt, som ses her i højre hjørne.
1 / 5Den pensionerede søofficer og investor, Victor Vescovo, i sit særligt designede fartøj nåede knap 11 kilometer ned på bunden af Stillehavet.
2 / 5Undervandsfartøjet DSV Limiting Factor nær skibet DSSV Pressure Drop ved Marianergraven i Stillehavet.
3 / 5Landingsfartøjet The Skaff, der her ses, assisterer undervandsbåden Limiting Factor undervejs i ekspeditionen.
4 / 5Det særligt designede undervandsfartøj Limiting Factor ses her ombord på skibet Pressure Drop ved Marianergraven.
5 / 5FacebookTwitterKopier linkEmner:BBC|The Guardian|Affald




https://www.dr.dk/nyheder/politik/folketingsvalg/foerstegangsvaelgeren-mads-er-i-tvivl-hvor-skal-pengene-til-mere

ValgbarSe temaFolketingsvalgFørstegangsvælgeren Mads er i tvivl: Hvor skal pengene til mere forsvar komme fra?
Igennem hele valgkampen sætter DR en række førstegangsvælgere i direkte kontakt med politikerne.
Mads Nissen Hviid er 18 år og skal nu stemme for første gang.
 DR)Af Anders Holm Nielsen14.
maj 2019 kl.
09.
20Bemærk: artiklen er mere end 30 dage gammelLæs opDet er ikke altid lige let at beslutte sig for, hvad der skal stemmes til et Folketingsvalg, og er man førstegangsvælger, har man ikke erfaring fra tidligere valg at trække på, når man skal sætte sig ind i sagerne.
En af dem, der endnu ikke har besluttet sig, er 18-årige Mads Nissen Hviid.
Læs også:Førstegangsvælgeren Jonas vil være landmand, men frygter for bacon-salget til Storbritannien- Størstedelen af os er kun lige fyldt 18 år, så det er lidt 'out of reach', det virker som noget, de voksne gør, siger han.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
For at klæde Mads og andre førstegangsvælgere bedre på til valget, sætter Go’Morgen P3 igennem hele valgkampen de unge i direkte kontakt med politikerne, så de måske kan blive lidt klogere.
Langelænderen går til dagligt i 2.
g på Svendborg Gymnasium, og hans spørgsmål går i dag til De Konservatives Naser Khader, der blandt andet er forsvarsordfører.
Partiet går nemlig ind for at øge forsvarsbudgettet, og samtidig vil man sænke skatten på en række områder.
Men hvor skal pengene så komme fra, er dagens spørgsmål:Hør Mads stille sit spørgsmål til Naser Khader herMads Nissen Hviid, 18 år og førstegangsvælgerJeg kunne godt tænke mig at spørge om, hvor pengene til at løfte forsvarsbudgettet skal komme fra, når De Konservative også gerne vil sænke skatterne.
For mig at se må de penge komme fra en omprioritering eller nedskæring på et andet område, for at der kan blive flere penge til forsvaret.
Naser Khader, forsvarsordfører (K)- Vi er jo medlem af Nato, og i 2014 var der generalforsamling, og der blev man enige om et kontingent, der gik ud på, at medlemslandene i 2024 skal op på to procent af deres bruttonationalprodukt, og det forsøger vi at nå.
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
- Vi tror ikke, at vi kan nå det til 2024, for det er jo mange milliarder, der skal bruges hvert år, men vi har jo lavet en skatteplan, der går på lavere skat på arbejde til alle, arveafgiften skal fjernes, der skal være lavere boligskatter og så videre.
- Og hvor skal pengene så komme fra?
Der foreslår vi højere afgifter på tobak, effektiviserende jobcentre, stop for tilgang til efterløn.
Og så bruger vi hvert år 36 milliarder kroner på integration, og der kunne vi godt hente en del af pengene fra.
Så har vi en reserve på 20 milliarder i vores skatteplan, og noget af det vil vi gerne bruge på forsvaret.
- Vi er jo medlem af en forsvarsunion, og vi har sagt ja til det, man blev enige om i 2014.
Og det er vigtigt for et lille land som Danmark, hvis vi skal forsvare vores grænser, vores sikkerhed og vores interesser, at vi lever over op til det, vi besluttede i 2014.
- Og vi er udsat for trusler - der er islamistiske trusler, der er Putin, og så er der noget af det, vi trues af hver eneste dag - hacking.
Der er mange kriminelle bander og lande som Iran, Rusland og Nordkorea, der forsøger at hacke de danske virksomheder og institutioner, og det er faktisk et område, vi godt kan bruge flere penge til på forsvarsområdet.
Det hører ind under Forsvarets Efterretningstjeneste, og der kunne vi godt tænke os at bruge flere penge til at forebygge hacking.
Ved du ikke, hvad du skal stemme til Folketingsvalget?
Tag DR's kandidattest her og se, hvilke partier og politikere du er mest enige med.
Du kan også tage kandidattesten for europaparlamentsvalget her.
FacebookTwitterKopier linkEmner:Naser Khader (politiker)|Valg og folkeafstemninger|Forsvarspolitik|Nordkorea|Europa-Parlamentet




https://www.dr.dk/nyheder/politik/folketingsvalg/hvad-vil-partierne-med-klimaet-her-er-overblikket

FolketingsvalgHvad vil partierne med klimaet?
Her er overblikketKlimaet er i høj grad i fokus til valget.
Men hvilke tre klimatiltag er egentlig vigtigst for partierne?
Det har vi spurgt dem om.
Af Diana Bengtsen, Josephine Nue og Thøger Kirk14.
maj 2019 kl.
08.
45Bemærk: artiklen er mere end 30 dage gammelLæs opKlima er ét af de temaer, der fylder allermest hos danskerne til Folketingsvalget den 5.
juni.
Det viser den seneste Epinonsmåling fra maj.
Men det kan være svært at gennemskue, hvad partierne præcis vil, når det kommer til klima.
Der er mange forslag, meninger og lange partiprogrammer.
Mangler du et grønt overblik – så har vi her spurgt partierne, hvad de tre vigtigste emner er i deres klimapolitik.
Kort sagt, hvad vil de kæmpe for, hvis du stemmer på dem.
1Venstre1) Vi skal stoppe for salg af benzin og dieselbiler i 2030Venstre vil stoppe for salget af nye benzin- og dieselbiler i 2030 og fra 2035 stoppe salget af nye plug-in hybridbiler.
Alle nye personbiler skal være lavemissionsbiler fra 2030, og målet skal skærpes yderligere, så alle nye biler fra 2035 er nulemissionsbiler.
1) Vi skal have en ny klimalovVenstre ønsker en ny klimalov, som skal tage udgangspunkt i de seks punkter, borgerne har opsat i det borgerforslag om en ny klimalov, som tidligere har været foreslået.
Ifølge Venstre indeholder borgerforslaget dog en række juridiske usikkerheder, som først skal afklares, før man kan arbejde videre med forslaget.
3) Vi skal have mere klimalandbrugsforskning, der skal gøre landbruget grønnereVenstre mener, at der skal bruges flere penge til at udvikle teknologier og til at udvikle landbruget for eksempel via tilskudsordninger, så det bliver muligt for landmænd at ombygge stalde, så de bliver mere klimavenlige.
Den teknologi, som de øgede investeringer i klimalandbrugsforskning medvirker til at udvikle, skal efterfølgende eksporteres til hele verden, så ikke bare Danmark får et grønt landbrug, men at hele verden får et grønt landbrug.
2Socialdemokratiet1) Vi skal have en ny klimalovSocialdemokratiet mener, at der skal vedtages en ny klimalov, der indeholder nye klimamål og bindende rammer.
Klimaloven skal forpligte regeringen til at gøre status og justere kursen hvert femte år.
2) Vi skal være fri af fossile brændsler i 2045Socialdemokratiet vil gøre Danmark fri af fossile brændsler allerede i 2045 fremfor den nuværende ambition i 2050.
Det skal blandt andet ske ved at opføre to havvindmølleparker ekstra inden 2030 – udover de tre, som allerede er planlagt.
3) Vi skal have en grøn fremtidsfond på 20 milliarder kronerSocialdemokratiet vil investere i en ny, grøn fremtidsfond, hvor der skydes 20 milliarder kroner ind som en grundkapital.
Fonden skal medvirke til, at der på globalt plan løses de udfordringer, som klimakrisen og den voksende verdensbefolkning skaber, herunder sikre udbredelse af vedvarende energi, lagring og bedre anvendelse af energi, adgang til rent vand og bæredygtig fødevareproduktion.
3Dansk Folkeparti1) Vi skal have mere forskning i energiteknologiDansk Folkeparti mener, at der skal endnu større fokus på at forske i energiteknologi, så den grønne omstilling på længere sigt bliver så billig som muligt – og kan sikre Danmark indtægter fra eksport af dansk energiteknologi.
2) Vi skal have mere fokus på køb af danske produkter, der ikke skal transporteresDansk Folkeparti opfordrer til, at man køber danske produkter.
På den måde begrænses klimapåvirkningen fra transport af varer over lange afstande.
3) Vi skal omlægge registreringsafgiften, og grønne biler skal favoriseresDansk Folkeparti ønsker en omlægning af registreringsafgiften, hvor biler med gode miljø-, klima- og sikkerhedsegenskaber favoriseres.
4Enhedslisten1) Vi skal have en ny klimalovEnhedslisten vil have en klimalov med bindende klimamål, som ikke planlægges ud fra at reduktionshastigheden stiger på et senere tidspunkt grundet teknologiske fremskidt.
2) Vi skal have en CO2-afgift på landbrugsproduktionEnhedslisten vil indføre en afgift, hvor hver landbrugsbedrift skal betale 700 kroner per udledt ton CO2 fra 2027.
Det vil i praksis betyde, at der kommer en afgift på husdyr, afgrødedyrkning samt kunstgødning.
Provenuet fra afgiften vil senere føres tilbage til landmanden med det formål at fremme bæredygtighed i produktionen.
3) Vi skal afsætte 40 milliarder kroner til en bedre og grønnere kollektiv trafik frem mod 2030Enhedslisten ønsker en styrket offentligt trafik, der er grønnere, bedre og billigere.
For at det kan ske, vil Enhedslisten afsætte op mod 40 milliarder kroner til den kollektive trafik frem mod 2030.
5Socialistisk Folkeparti1) Vi skal have en ny klimalovSocialistisk Folkeparti vil gerne have en klimalov med etårige målsætninger, som skal hjælpe Danmark til at nå målet med en CO2-reduktion på mindst 60 procent i 2030.
2) Vi skal stoppe for salg af benzin og dieselbiler i 2030Socialistisk Folkeparti vil stoppe salget af benzin- og dieselbiler i 2030.
Derudover vil Socialistisk Folkeparti gøre det forbudt at køre i dieselbiler i Danmarks større byer fra 2025.
3) Vi skal udbygge vedvarende energi som sol, vind, biogasSocialistisk Folkeparti vil afsætte omtrent 350 millioner kroner ekstra om året til biogasanlæg og derudover afsætte et endnu uafklaret beløb til opsætning af solceller på tage rundt om i Danmark; eksempelvis på den lokale sportshal.
6Radikale Venstre1) Vi skal have et mål for reduktionen af CO2 i 2030 - gerne 60 procentRadikale Venstre ønsker et fast og bindende mål for, hvor meget CO2-udledningen skal være reduceret i 2030.
Radikale Venstre foreslår en reduktion på 60 procent, men er klar til at forhandle denne del.
2) Vi skal lave en total omstilling af landbrugetRadikale Venstre mener, at der skal bruges penge på en total omstilling af landbruget til verdens mest klimavenlige, cirkulære landbrug med et minimum af giftstoffer.
Det skal ske ved blandt andet at opkøbe dårlige landbrugsjorde.
3) Vi skal have én million grønne biler i 2030Radikale Venstre mener, at der skal køre én million grønne biler på de danske veje i 2030.
Det skal blandt andet lykkes ved at omlægge registreringsafgiften til en teknisk afgift, så bilerne beskattes efter, hvor meget de forurener.
7Det Konservative Folkeparti1) Vi skal have en ny klimalovDet Konservative Folkeparti vil have en ny klimalov med konkrete delmål inden for hver sektor.
Det skal sikre, at erhvervslivet kommer med, så Danmark kan lykkes med den grønne omstilling.
2) Vi skal have et styrket klimarådDet Konservative Folkeparti vil have et stærkere klimaråd, som kan indgå på lige fod med regeringen og erhvervslivet i grønne trepartsforhandlinger.
3) Vi skal omlægge registreringsafgiften, så det kun er bilens klimabelastning, der afgør afgiftenDet Konservative Folkeparti mener, at registeringsafgiften på biler skal fastsættes ud fra, hvor meget en bil foruener.
Det vil som minimum betyde, at der ingen registreringsafgift skal være på elbiler i de kommende år, indtil man har fået gang i elbilssalget.
8Liberal Alliance1) Vi skal afsætte 3,7 milliarder kroner ekstra om året til klimaforskningLiberal Alliance mener, at nye, teknologiske løsninger er nødvendige, hvis Danmark skal nå sit mål om at blive CO2-neutrale i 2050.
Derfor vil de afsætte 0,2 procent af BNP til en klimaforskningsfond, hvilket svarer til 3,7 milliarder kroner om året.
2) Vi skal afskaffe eller nedstætte el- og elvarmeafgiften på grøn strømLiberal Alliance vil sænke el-afgiften og elvarmeafgiften til det laveste niveau, som EU tillader.
Liberal Alliance mener, at nedsættelsen vil gøre det det mere at attraktivt at bruge elvarme frem for fossil varme (olie, kul, gas).
3) Vi skal afskaffe registreringsafgiften på grønne bilerLiberal Alliance vil afskaffe registreringsafgiften på grønne biler omgående.
Dog ønsker Liberal Alliance på sigt at afskaffe registreringsafgiften på alle biler.
9Nye BorgerligeNye Borgerlige har ingen konkrete klimatiltag.
De mener, at klimaproblematikken skal løses gennem udviklingen af ny teknologi, der ikke sætter væksten i stå, da det – ifølge Nye Borgerlige – kræver velstand og økonomisk fremgang at kunne udvikle og anvende nye og renere teknologier.
Derfor skal al reduktion af CO2-udledningen foregå på kommercielle vilkår og i samarbejde med andre lande, så Danmarks konkurrenceevne ikke skades.
10Alternativet1) Vi skal have en CO2-skat på alle produkterAlternativet ønsker, at alle produkters pris skal afspejle deres klimaaftryk.
Derfor skal der lægges en CO2-skat på alle produkter, der er reguleret ud fra, hvor klimabelastende produktet er.
2) Vi skal have 100 procent vedvarende energi i 2035Alternativet vil opstille, hvad der svarer til en kæmpe havvindmøllepark om året de næste ti år.
Derudover skal Danmark satse massivt på blandt andet sol- og bølgeenergi.
3) Vi skal udfase olievinding i Nordsøen inden 2030Alternativet mener, at Danmark bør afvikle vores olie- og gasproduktion og stoppe nye udbudsrunder og lave en afviklingsplan for den eksisterende produktion.
11Kristendemokraterne1) Vi skal investere fem milliarder kroner i ny energiforskningKristendemokraterne mener, at Danmark skal satse på en bred ny grundforskning på energiområdet, og det vil kræve, at man investerer et engangsbeløb på fem millarder kroner i ny energiforskning.
2) Vi skal hjælpe tredjeverdenslande med at blive grønnereKristendemokraterne mener, at Danmark skal dele sin knowhow med tredjeverdenslande, så de ikke skal begå de samme klimafejl som de industrialiserede lande – og ikke skal genopfinde den dybe tallerken på klimaområdet.
3) Vi vil mindske affaldsmængderne og sikre, at alle produkter bliver genanvendt eller omsat til energiKristendemokraterne mener, at vi i Danmark skal sikre, at omgivelserne ikke belastes med miljøfarlige stoffer.
Det skal ske ved at mindske affaldsmængderne og ved at sikre genanvendelse af alle produkter.
12Partiet Klaus Riskær Pedersen1) Vi skal erstattet den tidligere energiaftale fra 2018 med en nyPartiet Klaus Riskær Pedersen mener ikke, at den nuværende energiaftale reelt angriber Danmarks klimaudfordringer og ønsker derfor at lave en ny aftale.
De mener, at energiaftalen skal udbygges, så der kommer en konkret plan, der sikrer, at Danmark reelt træder ind i klimaomstillingen.
2) Vi skal hjælpe landbruget finansielt, så de selv bidrager til at gennemgå en grøn omstillingPartiet Klaus Riskær Pedersen mener, at vi skal styrke landbruget og deres indsats i den grønne omstilling.
Dette skal ske ved, at vi hjælper landbruget med en omlægning af deres gæld, hvorved de genvinder deres økonomiske råderum og dermed selv kan bidrage til en grøn omstilling.
3) Vi skal omlægge elafgiften og etablere ladeinfrastruktur til elbiler og varmepumperPartiet Klaus Riskær Pedersen mener, at afgiften på strøm skal lægges om, så alle danskere får mulighed for at udnytte de svingende strømpriser.
Det vil sikre, at danskerne har en sund økonomisk fordel ved at deltage aktivt med eksempelvis ladning af elbiler eller varme fra varmepumper.
Stram Kurs har ikke besvaret DR's henvendelse.
Er du stadig i tvivl?
Så tag vores klimatest her.
Sådan har vi gjort•Vi har bedt partiernes klimaordførere udpege partiets tre vigtigste klimaforslag på vegne af partiet.
Derudover har vi bedt partierne om at uddybe forslagene.
Uddybningerne har vi efterfølgende skrevet sammen og kortet ned til nogle få linjer.
FacebookTwitterKopier linkEmner:Biler|Landbrug|Skatter og afgifter|Økonomi|Miljøpolitik




https://www.dr.dk/nyheder/politik/ep-valg/df-vil-tage-magten-over-filmpenge-fra-eu-vi-skal-selv-bestemme-hvad

EP-valgDF vil tage magten over filmpenge fra EU: Vi skal selv bestemme, hvad kulturstøtte går tilKulturminister Mette Bock (LA) kalder det en "god ting", at dansk film får støtte fra EU.
Esben Smed i rollen som Daniel i filmatiseringen af Puk Damsgårds bog 'Ser du månen Daniel', der handler om den danske fotograf Daniel Rye, der blev holdt som gidsel af Islamisk Stat.
Filmen, der har fået støtte af EU ventes af få premiere til september.
Pressefoto © Nordisk FilmAf Simon Vincensen og Stéphanie Surrugue14.
maj 2019 kl.
08.
22Bemærk: artiklen er mere end 30 dage gammelLæs opNår filmfestivalen i Cannes i dag slår dørene op til halvanden uge med fremvisninger og kendistræf, kan flere af filmene være støttet af EU-midler.
Den europæiske filmindustri får 6.
1 milliarder kroner i støtte fra EU, hvad der svarer til 750 millioner kroner om året, og dermed er film- og tv-industrien den kultursektor, der får mest EU-støtte.
Dansk film modtager hvert år mellem 35 og 40 millioner kroner fra EU, men står det til Dansk Folkeparti, skal det i fremtiden være op til medlemslandene selv at fordele pengene til film og tv.
- Pengene til dansk film skal komme fra den danske statskasse, og jeg synes, det ville være bedre, hvis det i høj grad var politikere, der er tæt på borgerne i Danmark, der træffer beslutninger sammen med fagfolk om, hvordan man får mest kultur og film for pengene, siger partiets spidskandidat ved europaparlamentsvalget, Peter Kofod.
Kulturministeren: EU har en rolle at spilleEU's samlede kulturbudget er på mere end 11 milliarder kroner om året.
Fra Europa-Kommissionens side er der lagt op til, at puljen til film og tv i fremtiden skal vokse.
Ifølge kulturminister Mette Bock (LA) er det helt fint, at EU's kulturstøtte er øremærket dansk film og tv.
Ifølge kulturminister Mette Bock (LA) handler spørgsmålet om EU-støtte til dansk film ikke om flere eller færre midler.
Det er nemlig vigtigere at have for øje, at forretningsmodellerne udvikler sig, siger hun.
- Vi ved, at den måde, man finansierer tingene på, er under forandring, og det skal vi selvfølgelig være åbne for – men at man investerer i film, det er en rigtigt god ting, siger hun.
Men er du enig i, at man skal kunne søge midler til film fra EU?
- EU har en rolle at spille, også når man taler kultur og kulturarv – for EU er altså ikke bare paragraffer og regneark, siger Mette Bock.
Hård konkurrence i europæisk filmbrancheNordisk Film Distribution er en af de spillere i den europæiske filmindustri, der får EU-støtte til lancering af film.
Og det er afgørende, at EU støtter det internationale arbejde med film fra smalle sprogområder, mener direktør Kenneth Wiberg, der er på Cannes Festivalen for at blandt andet at sælge danske film som den biografaktuelle ‘Dronningen’ og kommende premierefilm som ‘Valhalla’ og ‘Ser Du Månen, Daniel’.
- Når filmkøbmænd rundt om fra Europa investerer i og finder film her på Cannes Film Festival, så risikerer de en del penge, siger han og påpeger, at selvom danske film kan fungere godt i Danmark, hvor vi betragter dem som store film, bliver de i udlandet stadig set som "art house".
- Derfor kan det både være svært og risikabelt at handle med de film.
Som distributør betyder EU’s lanceringsstøtte, at man har mulighed for at tjene nogle af de penge hjem, som man investerer i for eksempel lokalisering og markedsføring, lyder det fra Kenneth Wiberg.
Alverdens filmfolk er samlet til den 72.
filmfestival i Cannes.
Her ses den Oscar-vindende instruktør Alejandro Gonzalez Inarritu, der er udnævnt itl årets juryformand.
Ifølge direktøren fra Nordisk Film Distribution er der hård konkurrence for filmdistributionen, der bliver udfordret af streamingtjenester.
- Som distributør af film skal man sælge historien til forbrugerne, og når man så har ofret en masse penge på at få filmen op på biograflærred i dét land, skal man bagefter have solgt til tv-stationer og platforme, som måske hellere vil købe større, bredere film eller tv-serier, siger han.
Konservative: Kultur er et nationalt anliggendeHos De Konservative mener spidskandidat ved EP-valget Pernille Weiss, at kultur er et nationalt anliggende, og at EU derfor principielt ikke behøver at stå for fordelingen af midler, siger hun.
- Men nu er det EU, der gør det, og det betyder, at Danmark har mulighed for at søge penge til kultur den vej, og jeg er da glad for, at det lykkes Danmark at hente ressourcer til interessante og vigtige film.
Ifølge Pernille Weiss er det afgørende, at det er fagligt kompetente mennesker, der uddeler støtten.
- Også her ville det derfor være logisk, at man på sigt lægger det ude i nationalstaterne, siger hun.
Der er valg til Europa-Parlamentet 26.
maj.
Her kan du møde alle de danske spidskandidater:FacebookTwitterKopier linkEmner:EU|Liberal Alliance|Mette Bock (politiker)|EU-forhold|Cannes




https://www.dr.dk/nyheder/udland/muslimsk-mand-draebt-udgangsforbud-opretholdes-omkring-sri-lankas-hovedstad

Bombeangreb i Sri LankaSe temaUdlandMuslimsk mand dræbt: Udgangsforbud opretholdes omkring Sri Lankas hovedstadVoldelige optøjer har fået myndighederne til opretholde udgangsforbud, efter en muslimsk mand er blevet dræbt.
Srilankanske sikkerhedsstyrker patruljerer i Minuwangoda nær storbyen Negombo nord for øens hovedstad.
Af Louise Brodthagen Jensen14.
maj 2019 kl.
11.
28Bemærk: artiklen er mere end 30 dage gammelLæs opDet nationale udgangsforbud, myndighederne i Sri Lanka i går indførte, opretholdes nu kun i den nordvestlige provins nord for hovedstaden Colombo.
Og hvor det er ophævet andre steder i landet, opretholdes det til gengæld her på ubestemt tid.
Påskesøndag, den 21.
april 2019, blev Sri Lanka ramt af otte dødelige eksplosioner.
Eksplosionerne fandt sted i tre hoteller, tre i kirker, en i et mindre hotel og en under en anholdelsesaktion i hovedstaden Colombo.
Tre danske børn mistede livet.
I alt blev mere end 250 dræbt og over 450 sårede.
Ifølge de lokale myndigheder er angrebene udført af lokale ekstremistiske islamistiske grupper, og alle personer mistænkt for at stå bag eller være involveret, er enten anholdt eller døde.
Den militante gruppe Islamisk Stat har taget skylden for angrebet.
Det sker, efter hvad politiet betegner som en stigning i angreb mod muslimsk-ejede butikker, hjem og moskeer, hvor politiet blandt andet har måttet ty til tåregas for at opløse de voldelige grupper.
Spændingerne i området er taget til siden påskesøndag, hvor islamistiske militante grupper angreb flere kirker og hoteller og dræbte mindst 250 personer.
Mandag blev en 45-årig muslimsk mand dræbt af en gruppe mennesker i Puttalam-disktriktet i den nordvestlige provins.
De stormede hans tømrerværksted og angreb ham, skriver Aljazeera.
Også den 48-årige Abdul Bari hævder, at hans butik har været udsat for et angreb med en benzinbombe.
- Gerningsmændene var på motorcykler og var bevæbnet med stave og sværd, siger han til nyhedsbureauet Reuters.
Og indsatsen fra politiet er til at overse, mener flere muslimer i området.
- Politiet er i gaderne, men de gør ingenting.
De beder os bare om at gå indenfor, siger Mohamed Faleel til nyhedsbureauet.
En smadret forretning efter en voldelig gruppe personer angreb i byen Minuwangoda i det nordvestlige Sri Lanka.
 Moskeer og butikker ejet af muslimer har siden påsken været mål for voldelige angreb.
 I en srilankansk provins nord for hovedstaden Colombo håndhæves udgangsforbuddet stadig efter de seneste dages voldelige optøjer, der blandt andet er gået ud over denne forretning i Minuwangoda.
1 / 3En smadret forretning efter en voldelig gruppe personer angreb i byen Minuwangoda i det nordvestlige Sri Lanka.
1 / 3Moskeer og butikker ejet af muslimer har siden påsken været mål for voldelige angreb.
2 / 3I en srilankansk provins nord for hovedstaden Colombo håndhæves udgangsforbuddet stadig efter de seneste dages voldelige optøjer, der blandt andet er gået ud over denne forretning i Minuwangoda.
3 / 3Advarer mod optrappet voldUdviklingen bekymrer både myndigheder og menneskerettighedsgruppen Amnesty International, der på Twitter skriver:- Der er grund til bekymring over en stribe af angreb mod det muslimske samfund i Sri Lanka som følge af angrebene påskesøndag.
Myndighederne må stille gerningsmændene til ansvar og garantere sikkerheden for udsatte grupper.
Her fandt bombeangrebene på Sri Lanka sted.
Mandag blev der indført landsdækkende udgangsforbud fra klokken 21 om aftenen lokal tid til klokken 4 om natten, samtidig med at myndighederne blokerede for brug af diverse sociale medier, som blandt andet Whatsapp og Facebook, hvorfra politiet hævder, at urolighederne tog form.
Politiet afviser overfor Reuters anklager om manglende handling, og samtidig lyder der en advarsel mod voldelige overgreb fra både politiet og fra landets premierminister, Ranil Wickremesinghe:- Jeg har tildelt den nødvendige autoritet til sikkerhedsstyrkerne, så de kan tage hårdt fat om dem, der bryder freden ved at overtræde udgangsforbudet og undtagelsestilstanden.
Sikkerhedsstyrkerne vil gøre det, der er nødvendigt, lød det i går premierministeren, hvis opfordring blev fulgt op af lignende udmelding fra politichef Chandana Wickramaratne.
Han understreger ifølge bbc.
com, at politiet har fået ordre til at anvende nødvendig magt for at få de voldelige optøjer under kontrol.
FacebookTwitterKopier linkEmner:Politi|al-Jazeera|Sri Lanka|Vold|Facebook




https://www.dr.dk/nyheder/indland/54-arig-mand-anholdt-drabet-pa-laege-i-tisvildeleje

Indland54-årig mand anholdt for drabet på læge i Tisvildeleje58-årige Charlotte Asperud blev slået ihjel natten til 30.
april.
Mistænkt drabsmand anholdt og varetægtsfængslet.
(Arkivfoto) Den 54-årige anholdte vil blive fremstillet i grundlovsforhør ved Retten i Helsingør.
14.
maj 2019 kl.
09.
10 | opdateret 14.
maj 2019 kl.
10.
43Bemærk: artiklen er mere end 30 dage gammelLæs opNordsjællands Politi har anholdt en 54-årig mand med adresse i Hørsholm for drabet på den 58-årige Charlotte Asperud fra Tisvildeleje.
Det oplyser Nordsjællands Politi.
Manden blev anholdt mandag eftermiddag.
Hvad der præcist førte til anholdelse af manden, ønsker Nordsjællands Politi ikke at oplyse, forud for at manden skal stilles for en dommer.
Politiet takker borgereDrabet på Charlotte Asperud skete natten til 30.
april, hvor en mand brød ind i hendes bolig på Aspevej, mens hun lå og sov.
Her overfaldt han Charlotte Asperud med et stumpt våben.
Hun fik så alvorlige skader, at hun senere døde.
Nordsjællands Politi oplyser, at det har efterforsket sagen intensivt og har undervejs fået mange henvendelser fra borgere, som har ønsket at hjælpe med oplysninger til opklaring af sagen.
- Jeg vil gerne sige tak til alle de borgere, som har henvendt sig med store og små tip.
Vi er meget taknemmelige for, at borgerne på den måde bakker op om vores arbejde, siger politikommissær Henrik Gunst fra Nordsjællands Politi i pressemeddelelsen.
Den 54-årige, som i forvejen er kendt af politiet, har ikke ønsket at udtale sig til politiet.
VaretægtsfængslingVed grundlovsforhøret ved Retten i Helsingør i dag fremgik det, at manden er sigtet for røveriforsøg og manddrab.
Han nægter sig skyldig.
Dommer Allan Gaardbo valgte dog at varetægtsfængsle manden.
- Han varetægtsfængsles i fire uger, fordi der er fundet en begrundet mistanke for, at han har gjort sig skyldig i de punkter, han sigtes for, siger dommer Allan Gaardbo.
Den sigtede mand overvejer, om han vil kære beslutningen om fængsling.
Der er nedlagt navneforbud i sagen.
Udsendte lydfil fra overfaldetI forbindelse med efterforskningen tog politiet for en uge siden et usædvanligt skridt, da det offentliggjorde en lydfil fra overfaldet.
Læs også:Politiet offentliggør lydfil og billede i sag om drab på lægePolitiet har ikke ønsket at fortælle, hvor lydfilen stammer fra.
På optagelsen kan man høre en mand, der gentagne gange råber "Læg dig ned!
".
Efterfølgende fik politiet flere henvendelser fra borgere, som mente at kunne kende stemmen på optagelsen.
Det vides endnu ikke, om henvendelserne har haft betydning for, at politiet i går kunne anholde manden, eller om det er den 54-årige mand, som kan høres på optagelsen.
FacebookTwitterKopier linkEmner:Kriminalitet|Nordsjællands Politi|Politi|Sjælland|Tisvilde




https://www.dr.dk/sporten/cykling/pragtpraestation-asgreen-hiver-sensationel-etapesejr-hjem

CyklingPragtpræstation!
Asgreen hiver sensationel etapesejr hjem Etapesejren i Tour of California er den 24-årige danske Kasper Asgreens første professionelle sejr.
Kasper Asgreen fik sin første professionelle etapesejr i Tour de California.
14.
maj 2019 kl.
07.
53Bemærk: artiklen er mere end 30 dage gammelLæs opCykelrytteren Kasper Asgreen vandt natten til tirsdag anden etape af World Tour-løbet Tour of California.
Det er den 24-årige danskers første professionelle etapesejr.
Asgreen, der kører for belgiske Quick-Step, stak på den sidste stigning mod målstregen fra flere store navne som Tejay van Garderen (EF Education First), Gianni Moscon (Team Ineos), Tadej Pogacar (UAE Team Emirates) og Max Schachmann (Bora-Hansgrohe).
- Det er min første professionelle sejr, og jeg kan slet ikke beskrive, hvor stort det er for mig, siger Kasper Asgreen på et pressemøde ifølge holdets hjemmeside.
- Jeg havde fået frie hænder af holdet, og helt ærligt så håbede jeg på at opnå et godt resultat, men det her overgår alt, jeg kunne have forestillet mig.
- Jeg er meget, meget glad.
Den danske Astana-rytter Jonas Gregaard leverede også et flot resultat på etapen.
Han blev således nummer seks efter at være kørt i mål 27 sekunder efter Asgreen.
Tejay van Garderen er ny mand i løbets førertrøje.
Amerikaneren fører med seks sekunder ned til Gianni Moscon og syv sekunder ned til Kasper Asgreen.
Stor triumf af Kasper Asgreen, der tidligere har vundet EM i  enkeltstart i U23-klassen.
Der køres syv etaper i alt i det amerikanske etapeløb.
Etapesejren tirsdag kommer, efter at Kasper Asgreen modtog stor anerkendelse i midten af april, da han sluttede på en andenplads i Flandern Rundt efter italienske Alberto Bettiol.
Andenpladsen var således et regulært gennembrud for den 24-årige koldingenser.
Kasper Asgreen* Navn: Kasper Asgreen.
* Født: 8.
februar 1995 i Kolding (24 år).
* Profession: Cykelrytter.
* Hold: Deceuninck-Quickstep (Siden 1.
april 2018.
Kontrakt til udgangen af 2021).
* Tidligere hold: Team Trefor/Team Virtu (2016-2018), MLP Team Bergstraße (2015).
* Største resultater:Vinder af anden etape af Tour of California (mandag 13.
maj 2019).
Samlet tredjeplads i Tour of California og vinder af pointtrøjen (lørdag 18.
maj 2019).
Andenplads i Flandern Rundt (april 2019).
Verdensmester i holdtidskørsel med Quick-Step (2018).
U23-europamester i enkeltstart (2017).
Men før det kom Kasper Asgreen lidt hovedkulds ind på sportens øverste niveau sidste år, da Quick-Step et par måneder inde i sæsonen pludselig manglede en rytter.
Asgreen kvitterede for den uventede chance ved at køre et brag af en debutsæson, hvor han blandt andet var med til at blive verdensmester i holdløb.
Og den alsidige østjyde er ikke i tvivl om, hvor hans fremtid som cykelrytter ligger.
- Det er helt sikkert klassikerne, der vil være mit fokus fremover.
Det er de fedeste cykelløb, jeg nogensinde har kørt.
Jeg har aldrig haft det så sjovt på en cykel, som jeg har haft det i de seneste uger, udtalte han efter Flandern Rundt.
Hans kontrakt med Quick-Step løber i yderligere to sæsoner.
Håbet er at blive en markant klassikerrytter på verdens mest vindende cykelhold.
/ritzau/FacebookTwitterKopier linkEmner:Cykelsport|Gianni Moscon (cykelrytter)|Jonas Gregaard (cykelrytter)|Quick-Step Team|Belgien




https://www.dr.dk/nyheder/regionale/oestjylland/20000-aeldre-kvinder-skal-screenes-livmoderhalskraeft-som-forsoeg

Hpv-vaccineSe temaØstjylland20.
000 ældre kvinder skal screenes for livmoderhalskræft som forsøgForsøget skal vise, om kvinder over 64 år skal screenes for HPV-infektioner.
Livmoderhalskræft er særlig udbredt blandt yngre kvinder, men den rammer også kvinder i 70'erne.
Af Greta Geir Nielsen og Sarah Friis Elkjær14.
maj 2019 kl.
15.
34Bemærk: artiklen er mere end 30 dage gammelLæs opÆldre kvinder har højere risiko for at dø af livmoderhalskræft, end man hidtil har antaget.
Derfor skal det nu undersøges, om det giver mening at screene kvinder for HPV-infektioner, efter de er fyldt 64 år, hvor screeningerne i dag stopper.
LivmoderhalskræftI Danmark får ca.
400 kvinder konstateret livmoderhalskræft hvert år.
Sygdommen skyldes Human Papilloma Virus (HPV), der overføres seksuelt.
Bliver sygdommen opdaget i et tidligt stadie, kan den opereres væk.
I senere stadier er kemo- og evt.
stråleterapi nødvendig.
Overlevelsen afhænger af stadiet af sygdommen.
88 procent af kvinderne vil være i live ét år efter diagnosen, 67 procent vil være i live efter fem år.
Kilde: sundhed.
dk20.
000 kvinder i Region Midtjylland får et ekstra HPV-tjek de næste to år, og det er post-doc og forsker på afdelingen for folkeundersøgelsen på Regionshospitalet Randers Mette Tranberg, der skal stå for undersøgelsen.
- Vi tilbyder ikke de ældre kvinder screening for livmoderhalskræft, fordi vi har brug for mere viden på området, før vi ved, om fordelene opvejer eventuelle ulemper, forklarer hun om undersøgelsens formål.
Den seneste forskning viser, at dødeligheden blandt kvinder over 65 med livmoderhalskræft er mellem 25 til 30 procent højere end hidtil antaget.
- Det er selvfølgelig en gevinst, hvis vi kan redde de her kvinder fra at dø af sygdommen, men der er også et økonomisk aspekt i det.
En ulempe kan være, at vi ikke vil have, at kvinderne fortsætter i kontrolprogrammer i mange år og derved er unødigt bekymret for at være syge, siger Mette Tranberg.
Rammer hårdere hos ældreLivmoderhalskræft er blevet kaldt ’De unge kvinders sygdom’, men det er en myte, at det kun rammer de unge, forklarer Berit Andersen, der er ledende overlæge på Regionshospitalet Randers.
- Livmoderhalskræft er særlig udbredt blandt yngre kvinder, men der er også en top helt op i 70'erne.
Det kunne jo være, at man ved at screene ældre kvinder kunne få hyppigheden til at falde i den ældre aldersgruppe, siger hun.
Livsmoderhalskræft rammer også hårdere, når en kvinde er oppe i alderen.
- Man får hyppigere stillet diagnosen i et senere stadie af sygdommen, og derfor kan det gøre en kæmpe forskel, hvis man med screening kan få konstateret nogle forstadier, så man kan forebygge livmoderhalskræft hos de ældre.
Kvinderne i undersøgelsen vil få mulighed for at udføre testen derhjemme i stedet for hos lægen.
FacebookTwitterKopier linkEmner:Sygdomme og lidelser|Regionshospitalet Randers|Kræft|Randers|Region Midtjylland




https://www.dr.dk/nyheder/viden/kroppen/30-saerlige-gener-oeger-din-risiko-blive-psykisk-syg

Kroppen30 særlige gener øger din risiko for at blive psykisk sygGenerne har en vigtig betydning for, om man udvikler bipolar lidelse.
30 gener, som især spiller en rolle i hjernen, har vist sig at have betydning for, om man udvikler bipolar lidelse.
Foto: Colourbox.
Af Emilie Aagaard14.
maj 2019 kl.
10.
02Bemærk: artiklen er mere end 30 dage gammelLæs opMellem 50.
000 og 100.
000 mennesker i Danmark vil i løbet af deres liv få bipolar lidelse, ifølge Psykiatrifonden.
Det er den sygdom, som førhen blev kaldt maniodepressiv.
Sygdommen er karakteriseret ved, at du i perioder er manisk, mens du i andre perioder er depressiv.
Det går hårdt ud over livskvaliteten, relationen til andre mennesker og alt for mange med diagnosen begår selvmord.
Bipolar - hvad er det?
Ved bipolar lidelse har man maniske og depressive episoder.
De typiske symptomer af mani er opstemthed eller vrede/irritation, ukritisk og uansvarlig adfærd, svær uro, tankeflugt, nedsat behov for søvn og øget seksualdrift.
Depressionen viser sig ved forsænket stemningsleje, mangel på initiativ og interesse, øget behov for søvn, nedsat appetit, nedsat evne til at koncentrere sig og nedsat selvtillid.
Læs mere på sundhed.
dkAlligevel ved vi kun lidt om, hvad der sker i hjernen hos folk med bipolar lidelse.
Men det kan ny forskning ændre på.
Den hidtil største undersøgelse af sygdommens genetik kan nemlig være med til at finde de biologiske systemer, der påvirkes af sygdommen.
- Vi har fundet 30 områder af arvemassen, som indeholder gener, der øger risikoen for at udvikle sygdommen.
Det er gener, der er vigtige i hjernen, fortæller Anders Børglum, der er professor i medicinsk genetik på Aarhus Universitet.
Flere af generne har man tidligere set også spiller en rolle i andre psykiske sygdomme.
I undersøgelsen har forskerne set på genetisk data fra næsten 200.
000 mennesker.
Anders Børglum har gennem det danske psykiatriprojekt iPSYCH ledet det danske bidrag til den internationale undersøgelse.
To meget forskellige undertyperTraditionelt har man opdelt bipolar i to undertyper: Type 1 er karakteriseret af at have maniske episoder, mens man i type 2 har en mere mild form for mani, kaldt hypomani.
Ved begge typer har man dog også perioder med depression.
- Vi har opdaget, at de to typer adskiller sig ret markant, når man ser på generne.
Type 1 er kraftigt beslægtet med skizofreni, mens type 2 ligger tættere op af depression, fortæller Anders Børglum.
Type 2: En overset sygdomBipolar Type 2 er karakteriseret ved mere 'milde' maniske episoder end man ser ved type 1.
Man regner med, at op til 3-4 procent af den danske befolkning lider af type 2.
Hvis det er sandt, svarer det til omkring 140.
000 mennesker.
Men kun omkring 10.
000 har dog diagnosen i dag.
Læs mere på sundhed.
dkDet understreger, at det for sundhedspersonalet er vigtigt at fastslå, hvilken type en patient lider af.
For de to typer bipolar kræver forskellig behandling.
Kan vise vejen til bedre behandlingDet har længe været kendt, at generne spiller en stor rolle for, om man får bipolar lidelse.
Faktisk står de gener, du arver, for 80 procent af sygdomsrisikoen.
Men undersøgelsen viser mere nøjagtigt, hvordan vores gener spiller en rolle for sygdommen.
- Ti af generne var allerede forbundet med bipolar.
Men de andre tyve er helt nye gener, så nu går jagten ind på at finde ud af, hvad de gener nøjagtigt betyder i hjernen.
For ved at finde ud af det, kan man også blive klogere på, hvilke biologiske systemer, der ikke fungerer optimalt hos mennesker med sygdommen.
Og ved man det, er det lettere af udvikle ny og mere målrettet medicin.
FacebookTwitterKopier linkEmner:Sygdomme og lidelser|Psykiske lidelser|Videnskab|Aarhus Universitet|Psykiatrifonden




https://www.dr.dk/nyheder/politik/folketingsvalg/indvandrere-fylder-i-valgkampen-men-stemmer-sjaeldent-moensterbrydere

FolketingsvalgIndvandrere fylder i valgkampen, men stemmer sjældent: Mønsterbrydere kan gøre forskellenDet lyder elementært, men kan rykke gevaldigt på stemmeprocenten, mener valgforsker.
Valgdeltagelsen i Brøndby plejer at være blandt de laveste af alle kommuner.
Billedet er fra Brøndby Strand, hvor lige knap halvdelen af indbyggerne har ikke-vestlig baggrund.
Af Marcel Mirzaei-Fard14.
maj 2019 kl.
07.
01Bemærk: artiklen er mere end 30 dage gammelLæs op- Når man er en del af samfundet, skal man stemme.
Citatet kommer fra Sehart Kandimir, der går med en klapvogn med sin søn på butikstorvet i Brøndby Strand.
Han skal ind til den lokale grønthandler, Vestegnens Bazar, for at handle.
Sehart Kandimir er efterkommer, det vil sige barn af indvandrerforældre, og for ham er det en selvfølgelighed at gå ned i stemmeboksen, når der er valg.
Det gør ham faktisk til en mønsterbryder.
For 2660 Brøndby Strand er blandt de bydele med flest ikke-vestlige indvandrere og efterkommere.
Og tendensen er klar: Færre i den gruppe går til stemmeurnerne, når valgdagen kommer.
Sådan var tendensen ved sidste folketingsvalg i 2015.
Mange har slukket for deres fjernsyn.
De følger ikke med, siger han.
Youssef Idiab, kommunalpolitiker i Brøndby Kommune (S)Der er da også flere af Sehart Kandimirs venner, der ikke stemmer.
Og det er ikke okay, får de at vide af ham.
- Ligeså meget som de går op i det politiske liv i deres hjemland, så skal de også gøre det her (i Danmark, red.
).
Mønsterbrydere gør forskelDen lave valgdeltagelse blandt indvandrere og efterkommere er en gammel traver af et problem.
Det viser analyserne af de seneste valg fra valgforsker Kasper Møller Hansen fra Københavns Universitet.
Eksempelvis var der 66 procent af indvandrere med dansk statsborgerskab, der stemte ved folketingsvalget i 2015.
Det er 20 procentpoint mindre end de etniske danskere.
Hvis den tendens skal ændres, er der brug for mønsterbrydere, der minder familie, naboer og venner om, at det er valgkamp, og at man skal huske at stemme.
Det lyder helt elementært, men kan faktisk rykke gevaldigt på stemmeprocenten, mener Kasper Møller Hansen, der er valgforsker på Københavns Universitet.
- At finde mønsterbrydere, der kan sprede ringe i vandet, det kan sagtens rykke på valgdeltagelse.
- Vi har set, at det kan have en stærk betydning at finde personer, som vælgerne kan identificere sig med, siger han.
Ved ikke, at der er valgSelvom valgkampen sætter sine tydelige spor med valgplakater i lygtepælene, politikere der deler flyers ud og valgdebatter i tv, så er der mange indvandrere og efterkommere, der ikke har opdaget, at der er valg.
Eller i hvert fald glemmer det igen, når valgdagen kommer.
Det mener Youssef Idiab, der selv er palæstinensisk indvandrer og valgt ind i kommunalbestyrelsen i Brøndby Kommune for Socialdemokratiet:- Mange har slukket for deres fjernsyn.
De følger ikke med, siger han.
Vi har set, at det kan have en stærk betydning at finde personer, som vælgerne kan identificere sig med, siger han.
Kasper Møller Hansen, valgforsker, Københavns UniversitetSamtidig fortæller mange af de indvandrere, han taler med i Brøndby Strand, at de føler sig talt ned til i den politiske debat, og at de derfor er stemplet ud af alt, der har at gøre med politik.
- Når de tænder for fjernsynet, dukker der et ansigt op, som skælder dem ud og nedgør dem.
Man vil ikke invitere nogen ind i sit hjem, der skælder én ud, siger han.
Lokal indsats virkerYoussef Idiab ved godt, at det kræver en ekstra indsats at nå ind til indvandrergrupperne med budskabet om at sætte et kryds på valgdagen.
Men der er ét vinderargument, der plejer at trænge ind:- Jeg siger til dem, at det er dine penge, vi politikere administrerer.
Hvem sender du hen for at administrere dine skattepenge?
Hvis du vil have indflydelse på, hvem der skal bestemme over dig, så skal du stemme.
Men man behøver ikke at være politiker - eller for den sags skyld kendt - for at sprede budskabet om, at vi skal stemme, mener Kasper Møller Hansen.
- Det er ikke, fordi vi skal have en masse kendisser på gaden for at sige: 'Husk at stemme'.
Det er mere den lokale leder af ungdomsklubben eller sportsforeningen.
Det kan flytte noget, siger han.
FacebookTwitterKopier linkEmner:Københavns Universitet|Valg og folkeafstemninger|Brøndby Kommune|Befolkning|Brøndby




https://www.dr.dk/nyheder/udland/vandfly-kolliderer-i-luften-over-alaska-fem-er-draebt

UdlandTo vandfly kolliderer i luften over Alaska - fem er dræbtFem personer er døde, og en person savnet, efter at to vandflyvere er kollideret.
Årsagen er ukendt.
14.
maj 2019 kl.
06.
42Bemærk: artiklen er mere end 30 dage gammelLæs opFem personer er døde, og en person savnet, efter at to vandflyvere er kollideret i luften over den sydøstlige del af Alaska.
Det skriver det amerikanske medie NBC News.
De to fly havde i alt 14 passagerer om bord, der var på et ugelangt krydstogt med skibet Royal Princess med Vancouver som udgangspunkt.
Kollisionen skete omkring klokken 13 lokal tid cirka 15 kilometer fra byen Ketchikan.
Større antal passagererDet ene vandfly af typen "Otter" med 11 passagerer om bord var på vej tilbage fra en tur til de nærliggende Misty Fjords.
Det andet vandfly af typen "Beaver" var på en spontan flyvetur i området og havde fem passagerer om bord.
- Vi er utroligt ulykkelige over denne situation, og vores tanker og bønner går til de, der var om bord på flyene og deres familier, siger krydstogtselskabet Princess Cruises i en udtalelse.
Blandt de dræbte er blandt andet Otter-flyets pilot.
Den amerikanske kystvagt sendte umiddelbart efter ulykken helikoptere og fartøjer til området for at bistå de lokale myndigheder i redningsarbejdet.
Ti personer, der var involveret i ulykken, blev reddet af et forbipasserende skib.
Tre af dem var i kritisk tilstand.
Årsagen til ulykken er endnu ukendt.
/ritzau/FacebookTwitterKopier linkEmner:Alaska|Trafik|Ulykker|Turisme|Vancouver




https://www.dr.dk/nyheder/politik/folketingsvalg/klimaraadet-anbefaler-co2-afgift-paa-flyrejser

FolketingsvalgKlimarådet anbefaler CO2-afgift på flyrejserVi bliver nødt til at betale den pris, det koster at udlede CO2, lyder det fra Klimarådets formand.
Ifølge Peter Møllgaard, formand for Klimarådet, er flyrejser et stigende problem for klimaet, som vi skal gøre noget ved nu.
Af Diana Bengtsen14.
maj 2019 kl.
07.
01Bemærk: artiklen er mere end 30 dage gammelLæs opNår vi fremover booker en flytur sydpå eller over Atlanten, så skal billetten være dyrere, end den er i dag.
Det mener Klimarådet.
- Flyrejser er et stort og voksende problem for klimaet.
Det er vokset med 50 procent siden 1990, og det kommer til at vokse yderligere frem mod 2050, siger Peter Møllgaard, som er formand for Klimarådet.
Derfor er det vigtigt, at man gør noget fra dansk side, der kan hjælpe klimaet på vej, mener formanden og foreslår, at man lægger en CO2-afgift på flyrejserne.
Vi bliver nødt til at betale den pris, det koster at udlede CO2.
Peter Møllgaard, formand for Klimarådet- Vi bør lægge nogle afgifter på den CO2, som bliver brændt af i atmosfæren, når man flyver, så flyrejser kommer til at afspejle den sande pris, som det koster at flyve.
Vi bliver nødt til at betale den pris, det koster at udlede CO2, siger han.
Ifølge opgørelser fra IATA (Den internationale lufttransport-sammenslutning, red.
) vil flytrafikken i Danmark og andre europæiske lande stige med to procentpoint om året frem mod 2037.
Det vil betyde – hvis prognoserne holder stik – at vi i 2037 vil have over 50 millioner passagerer gennem de danske lufthavne.
Og fortsætter udviklingen i samme tempo, vil tallet lyde på godt 67 millioner passagerer i 2050.
Et kompliceret problemHos Klimarådet anerkender Peter Møllgaard, at en eventuelt CO2-afgift er en kompliceret ting:- En af årsagerne til, at politkerne endnu ikke har talt så meget om fly, er jo, at det typisk foregår udenfor landet, altså internationalt.
Og derfor er det heller ikke så entydigt, hvem der kan og skal træffe beslutninger på det her område, siger han.
Derfor mener Peter Møllgaard, at det ville være smartest at arbejde på at lave aftaler på internationalt plan – og eksempelvis som en start i nordisk eller europæisk regi.
- Både Norge og Sverige er længere fremme end Danmark på det her område.
Og Belgien og Holland er kommet med forslag til, at vi skal lave en fælles afgift i EU.
Der kunne man jo godt som dansk politiker støtte op om de tiltag, siger han.
I de europæiske lande, hvor man i dag har flyafgifter, svinger beløbene dog meget landene imellem og prissættes også alt efter flyturens længde: fra cirka 10 kroner til op imod 700 kroner for en standardbillet.
Alle i rød blok er for en afgift - undtagen SocialdemokratietI blå er alle partier imod at indføre en klimaafgift på fly bortset fra Det Konservative Folkeparti, som foreslår at indføre en afgift på flybrændstoffet.
Men hos rød blok er det omvendt.
Her er alle partierne samt Alternativet med på ideen om at indføre en eller anden form for klimafgift på flyrejser – bortset fra Socialdemokratiet.
Vi skal tænke mere på biobrændsel og forskning i elfly, som der faktisk er fremtidsperspektiver i.
Dan Jørgensen, folketingsmedlem for SocialdemokratietDet viser en rundspørge, som DR har foretaget blandt partiernes klimaordførere.
- Det giver ingen mening, at der er afgifter på brændstof, tog og biler, når der ikke er på fly.
En ren passagerafgift har sandsynligvis en meget lille effekt, hvorimod en CO2-afgift vil have en effekt, fordi det giver flyselskaberne incitamenter til at flyve grønnere, uddyber Radikale Venstre deres svar med i rundspørgen.
Hos Socialdemokratiet, som ligesom ved forrige valg forventes at blive Danmarks største parti, er man ikke med på den idé:- Hvis flyafgifter skal virke, så skal de være så høje, at det vil betyde meget for hr.
og fru Jensen, der tager afsted engang om året, hvorimod en afgift ikke vil betyde noget for dem, som flyver rigtig meget eksempelvis til og fra arbejde.
Det, synes vi, er socialt skævt, siger Dan Jørgensen, der folketingsmedlem for Socialdemokratiet og svarer på vegne af partiet.
Derfor vil Socialdemokratiet hellere en anden vej, hvor man satser på udviklingen af mere klimavenlige måder at flyve på.
- Vi skal tænke mere på biobrændsel og forskning i elfly, som der faktisk er fremtidsperspektiver i, siger han.
Vil du gerne vide hvilket parti, du er mest enig med, når det handler om klima, så tag DR's klimatest her.
FacebookTwitterKopier linkEmner:Socialdemokraterne|Miljøpolitik|Radikale Venstre|Belgien|Dan Jørgensen (politiker)




https://www.dr.dk/nyheder/udland/nordkorea-fordommer-usas-beslaglaeggelse-af-skib

UdlandNordkorea fordømmer USA's beslaglæggelse af skibNordkorea vil fremover holde et "skarpt øje" med USA's handlinger, advarer landets udenrigsministerium.
Et foto udleveret af det amerikanske justitsministerium viser det beslaglagte skib, 'Wise Honest'.
14.
maj 2019 kl.
05.
49 | opdateret 14.
maj 2019 kl.
06.
10Bemærk: artiklen er mere end 30 dage gammelLæs opUSA's beslaglæggelse af et nordkoreansk skib bryder med en aftale, som den amerikanske præsident, Donald Trump, og Nordkoreas leder, Kim Jong-un, indgik under et topmøde 12.
juni sidste år.
Det oplyser Nordkoreas udenrigsministerium, skriver det nordkoreanske statsmedie KCNA.
USA skal straks returnere skibet, lyder advarslen fra ministeriet.
Det amerikanske justitsministerium meddelte, at det havde beslaglagt skibet ved en usædvanligt aktion.
På vej mod amerikansk farvandIfølge amerikanske embedsmænd skal skibet være blevet anvendt til at transportere kul i strid med internationale sanktioner.
Skibet, som første gang blev konfiskeret af indonesiske myndigheder i april sidste år, er nu beslaglagt af USA.
- Det er på vej mod amerikansk territorialt farvand, fortalte en embedsmand i det amerikanske justitsministerium.
Skibet, som også sejler med tungt maskineri til Nordkorea, er et af landets største.
Det er første gang, at USA har beslaglagt et nordkoreanske fragtskib for at bryde sanktioner.
Beslaglæggelsen er sket på et tidspunkt, hvor spændinger mellem USA og Nordkorea er taget til efter affyringer af to nordkoreanske kortrækkende missiler.
Last til værdi af 20 mio.
kronerAffyringerne af missilerne kan være et tegn på, at forhandlinger mellem de to lande kan være i fare for at bryde sammen.
Ifølge FN-myndigheder, der skal sikre, at FN-sanktioner håndhæves, transporterede det nordkoreanske fartøj med navnet "Wise Honest" 25.
500 ton kul, da det blev tilbageholdt i Indonesien i april 2018.
FN-rapporten anslår, at skibet havde en last til en værdi af omkring tre millioner dollar, hvilket svarer til cirka 20 millioner kroner.
/ritzau/ReutersFacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Forenede Nationer|Offentlig forvaltning




https://www.dr.dk/nyheder/udland/kemigigant-er-igen-domt-til-betale-milliarderstatning

UdlandKemigigant er igen dømt til at betale milliarderstatningPar får tilkendt to milliarder dollar i erstatning efter brug af ukrudtsmiddel, som menes at forårsage kræft.
Selskabet Bayer står over for flere end 13.
400 retssager på grund af risikoen for kræft.
Bayer afviser anklagerne.
(Arkivfoto).
14.
maj 2019 kl.
02.
52 | opdateret 14.
maj 2019 kl.
11.
14Bemærk: artiklen er mere end 30 dage gammelLæs opSagerne fortsætter imod den tyske kemi- og medicinalgigant Bayer, som står bag ukrudtsmidlet Roundup.
Mandag er selskabet ved en domstol i San Francisco blevet dømt til at betale en erstatning på over to milliarder dollar - svarende til godt 13 milliarder kroner - til et par, som hævder, at Roundup er skyld i, at de har fået kræft.
Det er den tredje dom i træk, som går imod selskabet.
Ifølge nævningene har selskabet ikke advaret om risikoen for kræft ved brugen af midlet.
Dermed er selskabet ansvarlig for, at de to sagsøgere, Alva og Alberta Pilliod, har udviklet lymfekræft.
Roundup består af det kemiske stof glyfosat og optages gennem blade og skud.
Det er et meget benyttet ukrudtsmiddel - også i Danmark, hvor Miljøstyrelsen anslår, at det danske forbrug i 2015 var på 853 ton.
Bayer står over for flere end 13.
400 retssager i USA på grund af den påståede kræftrisiko, som menes at være forbundet med ukrudtsmidlet.
Den næste retssag er planlagt til august i Missouri.
Bayer afviser anklagerne og siger, at uafhængige forskere samt årtiers studier af selskabet har vist, at det er sikkert for mennesker at anvende glyfosat og Roundup.
Produktet blev oprindeligt patenteret af den amerikanske kemivirksomhed Monsanto.
Den blev i 2018 opkøbt af Bayer.
I en meddelelse mandag oplyser Bayer, at selskabet er skuffet over dommen, og at det vil appellere den.
En talsmand for Bayer kalder nævningenes afgørelse "overdreven og uberettiget".
I august 2018 blev en opsynsmand i Californien tildelt 289 millioner dollar i erstatning.
Erstatningen blev senere reduceret til 78 millioner og er under appel.
I marts i år blev en anden mand i Californien tildelt en erstatning på 80 millioner dollar, efter at Roundup havde forårsaget hans kræft.
Også denne afgørelse vil Bayer appellere.
/ritzau/ReutersOpdateret med video.
FacebookTwitterKopier linkEmner:Kræft|USA|Californien|Planteavl|Miljøstyrelsen




