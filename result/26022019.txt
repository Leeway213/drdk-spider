https://www.dr.dk/nyheder/politik/statsrevisorerne-vil-give-historisk-kritik-af-statsregnskabet-det-er-en-skandale

PolitikStatsrevisorerne vil give historisk kritik af statsregnskabet: 'Det er en skandale'Normalt anbefaler Folketingets vagthund politikerne at godkende statsregnskabet uden bemærkninger.
Statsrevisor Henrik Sass Larsen (S) kalder problemer i statsregnskabet for en skandale.
26.
feb.
2019 kl.
22.
50 | opdateret 26.
feb.
2019 kl.
23.
02Bemærk: artiklen er mere end 30 dage gammelLæs opEn historisk kritik vil ledsage den anbefaling om at godkende statsregnskabet, som Statsrevisorerne snart vil sende til politikerne i Folketinget.
Det skriver Berlingske.
Statsrevisorerne anbefaler sædvanligvis folketingspolitikerne at godkende statsregnskabet uden videre.
Men når skatteområdets regnskab for 2017 skal godkendes, vil det blive ledsaget af flere bemærkninger.
Den ene går ifølge næstformand for Statsrevisorerne Klaus Frandsen (R) på, at der er afstemningsproblemer på Skats del af statsregnskabet.
En anden bemærkning går på indfrielsesdelen - altså hvor meget alle danske borgere skylder staten.
- Der er så meget rod i den del, at der er usikkerhed om den post i statsregnskabet, siger Klaus Frandsen til DR.
Statsrevisor Henrik Sass Larsen (S) vil på vegne af statsrevisorerne aflægge mundtlig beretning på Folketingets talerstol.
Han mener, at det nu er alvor.
- Vi er vrede.
Det er vi virkelig.
Det er en skandale, simpelthen.
At Folketinget ikke kan få et korrekt statsregnskab, fordi man er nødt til at tage forbehold for værdien og rigtigheden af det, siger Henrik Sass Larsen til Berlingske.
Formand Henrik Thorup (DF) har ikke villet udtale sig til Berlingske inden den officielle anbefaling.
Problemer siden 2007Statsrevisorernes næstformand, Klaus Frandsen (R), bekræfter dog den usædvanlige kritik over for Berlingske og Ritzau.
- Hidtil har vi anbefalet Folketinget at godkende statsregnskabet uden bemærkning.
Denne gang anbefaler vi Folketinget at godkende regnskabet med nogle afgivelsesbemærkninger.
På den måde kan man sige, at det er historisk.
Det har vi ikke gjort før, siger han.
Statsrevisorerne har fået at vide, at afstemningsproblemerne har været der siden 2007, fortæller Klaus Frandsen.
Det skal der snart styr på, mener han.
Generelt ser han med alvor på udfordringerne.
- Noget af det er gammel skade.
Men derfor er den del omkring indfrielsesdelen særdeles store beløb og dermed også særdeles alvorlig for den danske samfundsøkonomi og for, at vi har råd til at finansiere det velfærdssamfund, vi har, siger han.
Kritikken kommer efter en række skandalesager i skat - blandt andet tab af udbytteskat for milliarder, et nedbrudt system for ejendomsvurderinger og det nu berygtede inddrivelsessystem EFI, som er skrottet.
Statsrevisorerne består af et kollegium på seks medlemmer.
De øvrige medlemmer er Villum Christensen (LA), Frank Aaen (EL) og Britt Bager (V).
/DR Nyheder/FacebookTwitterKopier linkEmner:Britt Bager (politiker)|Dansk Folkeparti|Enhedslisten|Frank Aaen (politiker)|Offentlig forvaltning




https://www.dr.dk/nyheder/udland/det-ligner-en-ydmygelse-af-may-men-pundet-stiger-til-hoejeste-niveau-i-maanedsvis

Udland'Det ligner en ydmygelse af May' - men pundet stiger til højeste niveau i månedsvisUdsigten til en udskydelse af brexit giver Storbritannien politisk og økonomisk ro.
Den britiske premierminister, Theresa May, har været under massivt pres for at udskyde udtrædelsesdatoen af EU.
Af Louise Brodthagen Jensen26.
feb.
2019 kl.
22.
00Bemærk: artiklen er mere end 30 dage gammelLæs opHun er blevet beskyldt for endnu gang at trække tiden ud for at få sin udskældte brexit-aftale igennem.
Men meddelelsen fra den britiske premierminister, Theresa May, om en afstemning om udskydelsen af brexit, har ikke bare købt mere forhandlingstid, den har også sikret en vis ro - både politisk og økonomisk.
Det har dog været med armen på ryggen, at den britiske premierminister i dag meddelte, at hvis parlamentet afviser hendes brexit-aftale og efterfølgende stemmer nej til, at Storbritannien skal træde ud uden en aftale, skal der stemmes om en kortvarig forlængelse af udtrædelsesperioden.
Med andre ord: at Storbritannien ikke som hidtil skal forlade EU den 29.
marts.
- Det ligner en ydmygelse af Theresa May, der er blevet tvunget ud i den beslutning, fordi der lige nu er et oprør i hendes regering, hvor flere ministre har truet med at gå og stemme med oppositionen for at få fjernet truslen om et “no deal”-scenario, siger DR's korrespondent i London, Kim Bildsøe Lassen, der uddyber:- Der har siddet nogle ministre, som har været enormt presset af et erhvervsliv, der er rasende over den her usikkerhed forbundet med et "no deal"-scenario, og nu er der blevet købt noget tid, siger han.
Avisen Evening Standard lægger ikke fingre imellem i vurderingen af premierminister Mays kovending.
Pundet på højeste niveau i næsten to årUdsigten til ikke længere at skulle udtræde af EU den 29.
marts uden en aftale har allerede afspejlet sig i pundet, der steg med godt en procent mod euroen.
Ifølge Bloomberg er det højeste niveau siden maj 2017.
Og selvom Theresa May selv understregede i dag, at hun ikke anser en udsættelse af brexit for en holdbar løsning og stadig tror på, at hun kan nå en aftale med EU, kan de kommende afstemninger i parlamentet ses som et forsøg på at redde processen, siger Kim Bildsøe Lassen.
Havde hun ikke gjort det, havde parlamentet stået på spring for at overtage kontrollen med beslutningen om, hvad der skulle gøres og hvornår.
- Nu forlænger man perioden, og i første omgang må vi se i hvor lang tid.
Spørgsmålet er så, hvad man kan opnå i den periode, men nu har man formentlig ikke længere et samfund og et erhvervsliv, der om 31 dage står for at træde ud af EU uden en aftale, siger Kim Bildsøe Lassen.
-Den frygteligste fejltagelseIfølge May skal en eventuel forlængelse af udtrædelsesperioden være så kort som mulig og senest vare til udgangen af juni, men ikke overraskende er udmeldingen blevet skarpt kritiseret af både Labour, men også af formanden for den EU-skeptiske gruppe European Research Group.
EU-skeptikere som Jacob Rees-Mogg har kritiseret May for at åbne for en udskydelse af brexit.
Jacob Rees-Mogg mistænker "enhver forsinkelse af brexit for at være et forsøg på at stoppe brexit.
"- Det vil være den frygteligste fejltagelse, en politiker kan begå, siger han til bbc.
com.
Labour-leder, Jeremy Corbyn, understregede, at hvis partiet ikke får flertal for deres egne brexit-forslag, vil de have Mays brexit-aftale sendt til en folkeafstemning, hvis den bliver vedtaget i parlamentet.
FacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|EU|EU-forhold




https://www.dr.dk/sporten/haandbold/herreligaen/drama-til-sidste-sekund-tth-holstebro-smider-point-til-bundhold

HerreligaenDrama til sidste sekund: TTH Holstebro smider point til bundholdLemvig-Thyborøn leverede en overraskelse mod TTH Holstebro og fik et point ud af hjemmekampen.
Patrick Westerholm og TTH Holstebro fik kun ét point med hjem fra Lemvig.
26.
feb.
2019 kl.
22.
45Bemærk: artiklen er mere end 30 dage gammelLæs opTTH Holstebro løb tirsdag ind i et overraskende pointtab i Håndboldligaen, da udekampen mod bundholdet Lemvig-Thyborøn resulterede i en uafgjort forestilling på 30-30 efter noget af et drama i slutfasen.
Favoritten fra Holstebro førte ellers i stort set hele kampen og havde flere komfortable føringer, men Lemvig var bedst i det sidste kvarter og snuppede det ene point.
Dermed kom holdet på 13 point for 23 kampe og ligger nu fjerdesidst.
TTH ligger nummer tre med 30 point for 23 spillede opgør.
TTH Holstebros Magnus Bramming.
Lemvig endda førte 29-28 og havde bolden, men så gik der nerver i foretagendet.
TTH udlignede, og da dommeren markerede for passivt spil, strøg Jan Karlsson igennem fra fløjen og scorede til 30-29 med 31 sekunder tilbage på uret.
Hjemmeholdet angreb derefter for det ene point med syv mod seks i angrebet, og det kastede en udligning af sig ved Jonas Gade Nielsen med fem sekunder tilbage.
TTH gav hurtigt bolden op og nåede at kaste bolden ned i det tomme mål, men dommerne vurderede, at tiden lige nøjagtigt nåede at rinde ud, inden bolden ramte netmaskerne.
Team Esbjerg fortsætter sejrsstimeHåndboldkvinderne fra Team Esbjerg fortsætter sin stribe af sejre i den danske liga.
Tirsdag aften sejrede det vestjyske hold med 27-22 over Ajax.
Dermed konsoliderede Esbjerg sin andenplads med 40 point for 24 kampe, mens Odense fører suverænt med 45 point for 23 kampe.
Ajax ligger fjerdesidst med 12 point.
Kristine Breistøl blev topscorer for vinderholdet med fem mål.
I tirsdagens anden kamp vandt Herning-Ikast med 24-21 hjemme over Silkeborg-Voel, hvilket bringer midtjyderne op på tredjepladsen med 36 point.
Kristine Breistøl.
Silkeborg befinder sig i en stime af nederlag og ligger lige netop på den forkerte side af stregen i forhold til at være blandt de otte bedste, der stryger i slutspillet.
Udeholdet førte 4-2, men da Herning først bragte sig foran, så holdet sig aldrig tilbage.
Pauseføringen på 10-8 blev hurtigt udbygget til 17-10 i anden halvleg, og så lignede det en afgørelse.
Silkeborg kom dog op på 20-22 med få minutter tilbage, men formåede ikke at gøre det rigtigt spændende.
/ritzau/FacebookTwitterKopier linkEmner:TTH Holstebro|Silkeborg-Voel KFUM|Lemvig|Silkeborg|Håndbold




https://www.dr.dk/nyheder/indland/danske-ida-fik-knust-benet-paa-loejpen-ulykken-er-blevet-en-principsag-norges

IndlandDanske Ida fik knust benet på løjpen: Ulykken er blevet en principsag for Norges højesteret Den højeste retsinstans skal afgøre, om skiløbere kan dømmes for at forvolde uagtsom skade på andre.
Her ses den i dag 12-årige Ida Warberg Sejersen to måneder efter ulykken.
Lægerne skal nu forsøge at forlænge hendes ben med skruer for at undgå skævhed.
(© PRIVATFOTO)Af Maja Lærke Maach26.
feb.
2019 kl.
22.
30Bemærk: artiklen er mere end 30 dage gammelLæs opIda Warberg Sejersen havde stået på ski, siden hun var to år gammel.
Men drømmen om vinter efter vinter at boltre sig på løjperne blev for altid ødelagt, da den danske pige i vinterferien for to år siden blev kørt ned på en skibakke af en 17-årig norsk skiløber.
På det tidspunkt var hun ti år.
Hendes højre ben blev i sammenstødet med nordmanden knust, og hun fik alvorlige skader på blandt andet sit lårben, skinneben og ankel.
- Vi har en speciallægeerklæring, hvor der står, at havde han ramt bare lidt ved siden af, var hun blevet slået ihjel, fortæller hendes mor, Nina Warberg Sejersen, til DR Nyheder.
Idas ulykke er blevet en principiel sag for Norges Højesteret, der i dag har behandlet den.
Retten skal nu tage stilling til, om en skiløber overhovedet kan gøres ansvarlig for en skade hos en anden skiløber i et område uden særlige fartgrænser og køreregler.
Vi håber, der bliver sat en grænse for, hvad der er i orden på en skibakke.
Det ville være skrækkeligt, hvis han blev frifundet.
Så bliver der givet frit slag for hasarderet kørsel på skibakkerne.
Nina Warberg Sejersen, mor til 12-årige Ida.
- Jeg synes, det er forkert, hvis man skal begynde at straffe sports- og fritidsaktiviteter.
Der er en accept af, at der er en øget risiko for en skade, når vi opholder os på en skibakke, siger mandens forsvarsadvokat, Svein Kjetil Stallemo, til norske NRK.
Han kalder ulykken for 'et hændeligt uheld'.
Dømt til at betale erstatningDet var Norges statsanklager, som efter ulykken valgte at rejse tiltale mod den unge mand på grund af hans kørsel på den blå skibakke, hvor Ida Warberg Sejersen befandt sig sammen med en veninde midt i en lektion på den lokale skiskole i Gautefall i det sydlige Norge.
- Vi meldte bare sagen til politiet, som man skal i Norge, fordi det kun er i retten, man kan få en erstatning for svie og smerte.
Så valgte statsanklageren selv at tage sagen op, fortæller pigens mor.
Der er en accept af, at der er en øget risiko for en skade, når vi opholder os på en skibakke.
forsvarsadvokat, Svein Kjetil StallemoDen unge nordmand blev både i byretten og landsretten kendt skyldig i at have kørt uforsvarligt stærkt og have forvoldt 'betydelig skade' på andres liv.
Den danske familie var i dag med i Højesteret i Oslo og skal nu vente nogle uger, før et endeligt punktum i sagen kan sættes, når retten afgør, om nordmanden er skyldig i ulykken eller ej.
I landsretten lød dommen på 17 dages betinget fængsel samt et krav om at betale 75.
000 norske kroner i erstatning til den danske familie.
Manden har hele tiden nægtet sig skyldig og sagt, at han havde styr på sin kørsel på skibakken.
Han valgte derfor efter landsrettens dom at anke sagen til den højeste retsinstans.
Ida Warberg Sejersens højre ben blev knust gennem flere vækstzoner, og hun risikerer skævhed og slidgigt som voksen, har lægerne fastlagt.
(© PRIVATFOTO)Hans advokat, Svein Kjetil Stallemo, siger til NRK, at både selve ulykken, og det faktum, at han er blevet dømt for at være skyld i den, har påvirket ham meget.
Nordmanden forklarede desuden i retten, at han selv pådrog sig en knæskade og måtte bruge krykker i tiden efter ulykken.
Vidner har fortalt, at manden, der angiveligt kørte om kap med en ven, kørte meget stærkt, og en ekspert har vurderet, at hans fart var omkring 64 kilometer i timen, skriver TV2 Norge.
Skrækkeligt med frit slag for hasarderet skiløbModeren til den skadede pige håber, at Højesteret vil følge landsrettens afgørelse, så der bliver fastlagt klare retningslinjer for, hvornår en skiløber ikke kører forsvarligt.
- Det ville være skrækkeligt, hvis han blev frifundet.
Så bliver der givet frit slag for hasarderet kørsel på skibakkerne.
Vælger Norge at blåstemple det, vil det være katastrofalt at sende vores børn ud i sneen igen.
Vi valgte bevidst Norge fremfor at køre sydpå, hvor mange unge mennesker kører stærkt på ski.
Den danske pige er blevet opereret otte gange.
Den 17-årige nordmand, som ramte hende, mener ikke, han har nogen skyld i ulykken.
Den norske landsret fandt derimod, at det var hans uagtsomhed, som var skyld i sammenstødet med den danske pige.
(© PRIVATFOTO)Lægerne i Danmark har fortalt den i dag 12-årige Ida Warberg Sejersen, at hun aldrig mere kommer til at stå på ski.
Og hun skal leve med varige mén resten af sit liv.
Hun kan ikke hoppe i trampolin med sine kammerater og kan ikke deltage i idræt på lige fod med resten af klassen, fortæller hendes mor.
Snart skal hun opereres for niende gang i et forsøg på at mindske de daglige smerter og den skævhed i benet, som går ud over hendes vækst.
Norske læger har allerede fastlagt, at hun er 20 procent invalid, mens en dansk forsikringssag endnu ikke er afgjort.
FacebookTwitterKopier linkEmner:Norge|Skisport|Højesteret|NRK|Ulykker




https://www.dr.dk/nyheder/penge/paa-kant-med-reglerne-varmekunder-betaler-skiloeb-paa-koebenhavns-nye-bakke

Amager BakkeSe temaPengePå kant med reglerne: Varmekunder betaler for skiløb på Københavns nye bakkeSkiløb på Amager Bakke må ikke give kunder en højere varmeregning, vurderer ekspert.
Der er brugt ekstra penge på at forstærke bygningen af kraftværket Amager Bakke, så det er sikkert og lovligt at have en skibakke på taget.
De udgifter kommer affalds- og varmekunder til at betale.
Af Ole Ørskov26.
feb.
2019 kl.
21.
30 | opdateret 28.
feb.
2019 kl.
15.
25Bemærk: artiklen er mere end 30 dage gammelLæs opDer er flere funktioner i det nye kraftvarmeværk Amager Bakke i København.
I stueetagen brænder det kommunale selskab ARC (Amager Ressource Center) affald af, og omdanner energien til fjernvarme og strøm.
På taget står en kommunal fond til gengæld bag et fritids-eldorado med vandrestier og en skibakke.
Det har kostet ekstra at gøre taget sikkert nok til, at almindelige mennesker må færdes deroppe.
De penge har affalds- og varmekunderne betalt for, og det er på kant med reglerne, vurderer professor i energiret, Ole Bent Gram Mortensen fra Syddansk Universitet.
- Et selskab som ARC må og skal kun betale for det, der har med forsyningen at gøre, hverken mere eller mindre.
Hvis man vil etablere rekreative aktiviteter på taget, så må det ikke gøre varme- eller affaldsregningen højere, forklarer professoren.
Pointen er, at som udgangspunkt må et forsyningsselskab ikke have den slags omkostninger.
professor Ole Bent Gram MortensenSikkert ved eksplosionKonkret handler det om de ekstra penge, det har kostet at sikre bygningen under taget med tonsvis af stål.
Det er gjort sådan, at taget ikke ryger af, hvis der mod forventning skulle ske en eksplosions-ulykke på kraftværket.
- Vi ligger i byen.
Med tagparken vil vi gerne være en aktiv del af livet i byen.
Derfor har vi ønsket at skabe adgang til vores tag.
Selve driften af skibakken er lagt over i et andet selskab, for ikke at blande økonomierne sammen, siger Jacob Simonsen, der er direktør for ARC.
Læs også:Kom med på prøvetur: København har fået sin egen 250 meter blå pisteARC står for Amager Ressource Center, og selskabet ejes af fem kommuner.
Det er København, Tårnby, Frederiksberg, Hvidovre og Dragør.
De samme kommuner er medejere af det fonds-selskab, der står for ski-parken på taget - det hedder Fonden Amager Bakke (FAB).
FAB har betalt for skihejs og resten af park-udstyret på taget.
Skiløberer testkører skibakken på forbrændingsanlægget Amager Bakke i København, torsdag den 7.
februar 2019.
.
  Amager Bakke åbnede for gæster på skibakken i vinterferien tirsdag den 12.
februar 2019.
 Amager Bakke / Copen Hill, a skiing slope on top of an incinerator plant in Copenhagen opened to the public on tuesday february 12th.
2019.
Amager Bakke åbner for gæster på skibakken i vinterferien, tirsdag den 12.
februar 2019.
.
  On February 12th 2019 the official opening of Copenhagen's new artificial ski slope Amager Bakke (Amager Hill) took place with visitors being able to use the slope for some winter holiday fun.
The slope is designed by the BIG architecture firm owned by Bjarke Ingels and is part of a new power plant.
.
  On February 12th 2019 the official opening of Copenhagen's new artificial ski slope Amager Bakke (Amager Hill) took place with visitors being able to use the slope for some winter holiday fun.
The slope is designed by the BIG architecture firm owned by Bjarke Ingels and is part of a new power plant.
.
 1 / 5Skiløberer testkører skibakken på forbrændingsanlægget Amager Bakke i København, torsdag den 7.
februar 2019.
.
 1 / 5Amager Bakke åbnede for gæster på skibakken i vinterferien tirsdag den 12.
februar 2019.
2 / 5Amager Bakke / Copen Hill, a skiing slope on top of an incinerator plant in Copenhagen opened to the public on tuesday february 12th.
2019.
Amager Bakke åbner for gæster på skibakken i vinterferien, tirsdag den 12.
februar 2019.
.
 3 / 5On February 12th 2019 the official opening of Copenhagen's new artificial ski slope Amager Bakke (Amager Hill) took place with visitors being able to use the slope for some winter holiday fun.
The slope is designed by the BIG architecture firm owned by Bjarke Ingels and is part of a new power plant.
.
 4 / 5On February 12th 2019 the official opening of Copenhagen's new artificial ski slope Amager Bakke (Amager Hill) took place with visitors being able to use the slope for some winter holiday fun.
The slope is designed by the BIG architecture firm owned by Bjarke Ingels and is part of a new power plant.
.
 5 / 5Det er helt efter bogen med drifts-selskabet FAB.
Men der burde også have været regnet på, hvor meget ekstra selve byggeriet har kostet, for at gøre det sikkert og lovligt at bruge taget som en offentlig park.
De udgifter kunne FAB dække, eventuelt med en tilpas husleje forklarer Ole Bent Gram Mortensen.
- Det ville være god forvaltningsskik at lave regnestykket for, hvor meget ekstra det vil koste at lave et sikkert tag, der er godkendt til offentlig adgang, før man bygger.
- Jeg kan som jurist ikke sige, hvor meget ekstra det koster ovenpå et kraftvarmeværk, men pointen er, at som udgangspunkt må et forsyningsselskab ikke have den slags omkostninger, siger Ole Bent Gram Mortensen.
Jeg mener ikke, at der er endt udgifter på kundernes regning, som skulle være betalt af kommunenbestyrelsesmedlem ARC Ulrik TornBekvemt at flytte udgiftOgså Forbrugerrådet Tænk er bekymret over sagen.
Når kommuner både vil have et nyt krafvtærk til affaldsforbrænding til deres forsyningsselskab og en rekreativ skipark i samme projekt, så sidder politikerne med to interesser.
- Med begrænsede kommunale budgetter, er det måske bekvemt at lægge udgifter til en populær skipark over på forbrugernes affalds - og varmeregninger.
Hvis politikerne skulle dække sikkerhedsudgifterne i byggeriet for tag-parkprojektet via skatterne, så var det måske slet ikke blevet til noget, siger Martin Salamon, der er cheføkonom i Forbrugerrådet Tænk.
Læs også:Amager Bakke: Betalte knap en halv million for opbevaring af møblerI 2011 blev det besluttet bygge et kraftværk, der er sikkert nok til at have en skipark på taget.
Siden da er de politikere, der sidder i bestyrelsen og direktøren hos ARC skiftet ud.
Enhedslistens Ulrik Torn er kommunalopolitiker i København, og han sidder nu i bestyrelsen.
Men han ser ikke noget problem i forgængernes beslutning.
- Det er positivt, at offentlige bygninger giver mulighed for, at man kan gå en tur på taget.
Det skal ikke bare være lukkede, grå kasser.
Jeg mener ikke, at der er endt udgifter på kundernes regning, s omskulle være betalt af kommunen, siger Ulrik TornOm der er lagt forkerte udgifter på regninger, kan Forsyningstilsynet tjekke, mens Ankestyrelsen kan undersøge, om ARC rent juridisk har overtrådt sine beføjelser.
Men de to statslige instanser har endnu ikke set på sagen.
FacebookTwitterKopier linkEmner:København|Kraft- og varmeværker|Økonomi|Forbrugerrådet|Enhedslisten




https://www.dr.dk/nyheder/udland/puk-damsgaard-moeder-kvinder-der-vil-hjem-til-danmark-de-savner-trygheden

UdlandPuk Damsgård møder IS-kvinder, der vil hjem til Danmark: De savner tryghedenDRs korrespondent har mødt to danske kvinder, der sluttede sig til terrorbevægelsen.
Nu vil de hjem fra Syrien med deres børn.
Der er mange børn i lejren, der huser kvinder, som har giftet sig med IS-krigere.
Blandt andet to danske statsborgere.
Af Puk Damsgård - Mellemøst-korrespondent - Syrien26.
feb.
2019 kl.
21.
19Bemærk: artiklen er mere end 30 dage gammelLæs opJeg venter foran en skurvogn.
Jeg må ikke selv gå rundt blandt teltene og lede efter danskere i mængden af udlændinge.
Alene i denne lejr, som ligger i det nordlige Syrien, bor lige nu over 1.
000 udenlandske kvinder og børn fra 46 nationer.
De er alle rejst til Islamisk Stats selvbestaltede kalifat, og mange af dem er eller har været gift med IS-krigere.
Nu er de tilbageholdt af de Syriske Demokratiske Styrker (SDF) i lejren på ubestemt tid.
SDF venter på, at de forskellige nationer skal hente deres borgere hjem.
Samtidig sidder over 1.
000 udenlandske mænd fængslet, ifølge de seneste tal.
Alle er de kommet ud fra Islamisk Stats territorier på et tidspunkt i krigen og er blevet arresteret.
Det er derfor sandsynligt, at der i de andre lejre også sidder danske kvinder.
DR’s mellemøstkorrespondent Puk DamsgårdPuk Damsgård er DR Nyheders korrespondent i Mellemøsten med base i Kairo i Egypten.
Læs mereTildækket og taler perfekt danskJeg har efterspurgt at møde de danske kvinder, der bor i denne lejr, man også kan betegne som et åbent fængsel.
Udefra ligner den en hvilken som helst anden flygtningelejr, men kvinderne er ikke frie til at forlade lejren i det kurdisk kontrollerede hjørne af Syrien.
- De er ved at gøre sig klar og tage tøj på, siger lejr-lederen og spejder over en tør grusplads mod teltene.
Der går en rum tid, inden to tildækkede kvinder slentrer med et par børn mod os.
Kvinderne er tildækkede, så jeg ikke kan se, hvem de er, men jeg kan se en dreng, der er lys i huden.
Da jeg præsenterer mig, vender den ene kvinde om på stedet.
Hun vil under ingen omstændigheder tale med en journalist og går tilbage til teltet, mens den anden bliver stående.
Efter nogle minutter kommer yderligere to andre kvinder til, så de nu er tre.
Jeg har altså nu set fire danske kvinder – de tre indvilger i at tale med mig, og vi sætter os ind i et skur på nogle brune sæder.
Alle er tildækkede så jeg kun kan se øjnene gennem deres niqab.
Alle taler de perfekt dansk.
Ingen af dem vil dog stille op til et interview med deres navn, foto eller andre detaljer, der kan afsløre, hvem de er.
Etnisk dansker fra JyllandDe forklarer, at et interview ikke hjælper noget i forhold til, hvorvidt de kommer tilbage til Danmark eller ej.
De ønsker ikke at blive genkendt som kvinder, der har boet under Islamisk Stat og fået børn i kalifatet, inden de kom til lejren.
Desuden skaber det, hvad de betegner som dårlig omtale for dem at være i medierne, og en af dem ville ønske, at ingen medier vidste, at hun befinder sig i lejren.
Der er mange børn i lejren, som løber rundt og leger.
Ønsket om at være anonym handler for den ene kvinde også om, at hvis hun engang kommer tilbage til Danmark, kan hun ikke længere dække sig til.
Nyheden om Danmarks niqab-forbud er alligevel nået ud i lejren, selvom kvinderne fortæller, at de ikke må have mobiltelefoner og generelt føler sig isoleret.
To af kvinderne fortæller, at de er danske statsborgere og gerne vil tilbage til Danmark.
De har tilsammen syv børn, der opholder sig i lejren.
Den ene er etnisk dansker fra Jylland.
Hun har befundet sig i lejren i et halvt år, mens de andre har været der i omtrent to år.
Den tredje af kvinderne taler dansk og har familie i Danmark, men hun er ikke dansk statsborger og ønsker sig heller ikke tilbage til Danmark.
En af dem savner klatkager.
En anden lakrids og chokolade.
Det kunne være rart, fortæller de, at kunne starte på en frisk.
At kunne komme hjem til Danmark, og at der var plads til dem igen.
Kvinderne i den nordsyriske lejr til Puk Damsgård.
Det er en samtale, hvor jeg på intet tidspunkt ser kvindernes ansigt, og hvor de ofte undlader at svare på spørgsmål.
Når lejrens ledelse opsøger dem i deres telt efter min forespørgsel, får de ikke at vide, hvem der er kommet for at møde dem.
De har iført sig niqab, fordi de regnede med, det nok var en journalist.
På intet tidspunkt har danske myndigheder opsøgt dem, fortæller de.
Sendt i armene på ISAlle har de på et tidspunkt opholdt sig i IS-kalifatets hovedstad, Raqqa.
Den senest ankomne flygtede med sin mand og sine børn fra Raqqa, da krigen kom, og de endte i Syriens østlige provins, hvor den seneste offensiv mod terrororganisationen blev udkæmpet.
Hun har opholdt sig i Syrien siden 2014.
Både hun og den anden danske statsborger vil gerne tilbage til Danmark.
Når jeg spørger hvorfor, nævner de flere årsager.
At de har fundet ud af, hvor de hører til.
At de gerne vil til en dansk læge, have børnene i institution og skole og til talepædagog - i det hele taget trygge rammer.
De nævner også, at rejsen til Syrien var en fejl.
At de faktisk ville ud af kalifatet, næsten så snart de ankom dertil, men at det var forbudt at forlade kalifatet.
De havde også hørt, at det var farligt at flygte.
At de ville blive voldtaget og sendt tilbage til IS-territorium, hvis de mødte de lokale styrker.
Og da krigen mod IS var en realitet, blev det dyrt og livsfarligt at lade sig smugle ud.
Se hvordan lejren ser ud i videoen herover.
Ikke desto mindre var det gennem en smugler, at den senest ankomne kvinde forsøgte at forlade kalifatet med sin mand og børn for at nå Tyrkiet, hvor de ville slå sig ned.
Men det, de havde hørt rygter om, viste sig at være sandt.
Ifølge kvinden lokkede smugleren dem ind i armene på de kurdiske styrker i stedet for at hjælpe dem til Tyrkiet, og familien blev fængslet.
I årene, hvor krigere og kvinder rejste fra udlandet til Syrien, gik ruten gennem Tyrkiet, hvor grænsen til Syrien i længere tid stod på vid gab og rejste spørgsmål om Tyrkiets rolle i støtten til IS.
Tilsyneladende har IS-folk for ganske nyligt også anset det som en udvej at flygte til Tyrkiet for at bo i sikkerhed der uden at blive anholdt.
Savner lakrids og klatkagerSelvom om kvinderne er fanger i en lejr, kan de selv lave mad.
De fortæller, at de tilbereder risengrød af grødris og pulvermælk, de får udleveret.
Jeg spørger, om de kan forstå, når danskere ikke ønsker, at de og deres mænd kommer tilbage til Danmark.
Det kan de.
Til en vis grad.
Kvinderne i lejren til Puk Damsgård.
En af dem savner klatkager.
En anden lakrids og chokolade.
Det kunne være rart, fortæller de, at kunne starte på en frisk.
At kunne komme hjem til Danmark, og at der var plads til dem igen.
Jeg spørger, om de kan forstå, når danskere ikke ønsker, at de og deres mænd kommer tilbage til Danmark.
Det kan de.
Til en vis grad.
Men de fastholder samtidig, at de er kvinder med børn.
Og at de ikke er nogen trussel.
En af kvinderne fortæller, at det heller ikke er alle mænd, der har skåret halsen over på folk.
At nogle er uskyldige og blot har boet i IS-territorium.
Jeg bemærker, at IS er en ulovlig terrororganisation, hvor også en kontormus kan have begået forbrydelser.
Hun slår derefter over i at tale om racisme i Danmark og om følelsen af ikke at føle sig hjemme.
Alligevel har hun, siger hun, efter sin rejse til kalifatet i Syrien fundet ud af, at hun hører til i Danmark.
Uønskede i DanmarkDebatten om Syrien-krigere og de kvinder og børn, der sidder tilfangetaget i Syrien, er igen blusset op i Europa og USA, efter at hundredevis af vesterlændinge er strømmet ud af den sidste IS-lomme i det østlige Syrien.
Danmarks justitsminister Søren Pape Poulsen (K) har sagt, at man ikke kan nægte danske statsborgere at komme tilbage, omend de ikke er velkomne og ganske uønskede.
Børn leger på grusvejene i lejren.
Hos de lokale myndigheder i det semi-autonome kurdiske område af Syrien er de mange udlændinge en enorm byrde.
Senest har talsmanden for de Syriske Demokratiske Styrker, Mustafa Bali, udtalt, at de tusindvis af fanger er den største udfordring fremadrettet, og at de respektive lande må hente deres statsborgere hjem.
Mens vi sidder i skuret, leger børnene på gulvet og på møblerne.
Deres mødre taler dansk til dem og griner af, at et barn lader som om, at mormor er på linjen i den anden ende af fjernbetjeningen til en aicondition.
Selv væbner de to kvinder sig med tålmodighed og håber på, at de en dag bliver hentet til Danmark.
FacebookTwitterKopier linkEmner:Det Konservative Folkeparti|Islamisk Stat|Søren Pape Poulsen (politiker)|Syrien|Islam




https://www.dr.dk/nyheder/politik/ny-klimalov-stottet-af-65000-danskere-regeringen-vil-ikke-stemme

PolitikNy klimalov støttet af 65.
000 danskere: Regeringen vil ikke stemme forRegeringen stemmer ikke for borgerforslag om ny klimalov, selv om den overordnet ser positivt på det.
26.
feb.
2019 kl.
20.
18Bemærk: artiklen er mere end 30 dage gammelLæs opMed over 65.
000 underskrifter er et borgerforslag om en ny klimalov det hidtil mest støttede af slagsen i Folketinget.
Men her til aften står det fast, at borgerforslaget efter førstebehandlingen ikke kan samle et politisk flertal.
Hverken regeringen eller Dansk Folkeparti stemmer for.
Det overordnede formål med et borgerforslag, som hedder "Dansk klimalov nu", er at sikre, at Danmark træder aktivt ind i kampen mod klimaforandringer.
Klimaminister Lars Christian Lilleholt (V) gentager flere gange under debatten i salen, at regeringen ser positive elementer og er enig i mange af de betragtninger, der er i borgerforslaget.
- Vi forholder os åbne til alle elementerne i borgerforslaget, siger Lilleholt.
Efter næste folketingsvalg vil regeringen fremsætte forslag til en ny klimalov.
Her vil regeringen ifølge ministeren lade sig inspirere af nogle af elementerne fra borgerforslaget.
DF er med på regeringens linje.
Spørgsmålet er selvsagt, om det er den samme regering, som eksisterer til den tid.
Billig omgang for regeringenDet satser oppositionen ikke på.
Herfra mener man, at det er en billig omgang fra regeringen at sige, at den vil komme med en ny klimalov senere, når nu man ikke stemmer for borgerforslaget.
Alternativets miljøordfører, Christian Poll, mener ikke, at regeringens linje flugter med borgerslagets ambition.
- Vi skal hæve tempoet for omstillingen, siger han, mens Alternativets leder, Uffe Elbæk, tilføjer, at han har "ondt af ministeren".
- Det går ikke godt nok.
Det er ikke os, der siger det.
Nej, det er FN's klimapanel, der siger det, siger Elbæk.
Enhedslistens politiske ordfører, Pernille Skipper, mener, at ministeren fylder befolkningen med "varmt luft", når han roser borgerslaget, men ikke stemmer for.
Det afviser Lilleholt.
- Der er ikke mange ting i borgerforslaget, som vi ikke kan bakke 100 procent op om, siger Lilleholt, efter at også De Radikales klimaordfører, Ida Auken, har forsøgt at få ministeren til at stemme for.
11 miljø- og udviklingsorganisationer har stillet borgerforslaget.
Det lægger blandt andet op til, at Danmark skal forpligte sig til at sætte nationale klimamål, der lever op til Parisaftalen.
Den indeholder en ambition om, at temperaturen på kloden ikke må stige med mere end to grader sammenlignet med før industrialiseringen.
Derudover skal der ifølge borgerforslaget fastsættes femårige delmål mindst 15 år frem.
Den nuværende klimalov blev vedtaget i 2014 af Socialdemokratiet, De Radikale, SF, Enhedslisten og De Konservative.
/ritzau/FacebookTwitterKopier link




https://www.dr.dk/nyheder/regionale/fyn/dybfrysere-lysstofroer-tamponhylstre-og-gummihandsker-danskerne-samler-skrald

FynDybfrysere, lysstofrør, tamponhylstre og gummihandsker: Danskerne samler skrald ved kysten og i grøftenFyldte 'havfaldsposer', skraldesække og plastikbøtter.
Flere af os samler skrald, og tit deler vi det på sociale medier.
Fyld en havfaldspose, snup en affaldstang eller del det skrald, du finder på sociale medier.
En skraldebølge er brust ind over Danmark, hvor danskere melder sig frivilligt til at samle affald.
Af Ida-Sofie Sellerup, Louise Lind, Anders Lifland og Thea Bjørn26.
feb.
2019 kl.
20.
25Bemærk: artiklen er mere end 30 dage gammelLæs opGummihandsker, knækkede lysstofrør, plastikflasker, vatpinde, tamponhylstre og en tilsandet pakke med spegepølse.
Der findes snart ikke det, strandfoged Peter Michélsen ikke har samlet op fra sandet på Fanø.
- Det vælter ind fra havet.
Det eneste, jeg snart mangler at finde, er en atombombe, siger han.
Men heldigvis får han hjælp.
For hvad der begyndte som en sporadisk uddeling af ”havfaldsposer”, er nu blevet til en trend blandt strandgæsterne.
De får udleveret poser, samler skrald og sætter det så et sted, hvor Peter Michelsen suser forbi med sin trailer.
Havfaldsposerne bliver hurtigt fyldt op på Fanø - ikke kun af turister, men også borgere, der udelukkende besøger stranden for at samle skrald, fortæller strandfoged Peter Michélsen.
Ifølge strandfogeden er det nemt at få folk med på at samle skrald, så længe det er nemt og tilgængeligt.
- Og det er alle mulige mennesker, der vil være med.
Lige fra direktøren i en multinational virksomhed til hr.
og fru Jensen, der har lejet et sommerhus.
Tyskere, danskere, franskmænd, hollændere.
Jeg kender også folk, der kun går herud for at fylde poser, fortæller Peter Michélsen.
Dybfryser og fjernsyn på strandenMen bølgerne skyller nyt skrald op på kysten hver eneste dag.
Ikke kun på Fanø, men i hele verden.
På verdensplan anslår FN’s Miljøprogram UNEP, at der ryger 6,4 millioner ton affald i havene om året.
20.
000 tons havner i Nordsøen.
Det sker, at Peter Michélsens havfaldsposer ikke er store nok.
- Jeg har fundet fjernsyn, lænestole, dybfrysere, køleskabe, komfurer.
Det er et uudtømmeligt lager, og de næste 100 år er der jo desværre affald til alle, der gider at gå og samle det op, siger strandfogeden.
Der skyller nemt 30 gummihandsker op om dagen på Fanø, fortæller strandfoged Peter Michélsen.
- De bliver jo nedbrudt til mikro-og nanoplast.
Men det forsvinder jo aldrig, med mindre vi samler dem op, siger han.
Han ser dog lyst på tingene.
For enhver fyldt havfaldspose betyder mindre skrald på stranden og i vandet, og Peter Michélsen drøner gerne rundt dag ud og dag ind for at samle skraldeposerne op.
- Det er mit lod.
Jeg ene menneske kan ikke rense stranden alene, men sammen kan vi gøre en verden til forskel, siger han.
Vi er blevet mere bevidste - og bekymredeDet er ikke kun på stranden, at vi er flittige med affaldsposen.
I Danmarks Naturfredningsforening ser man også en tendens til, at flere private og lokalforeninger går sammen om at samle skrald.
- Der er en stigende miljøbevidsthed og ikke mindst bekymring for al det affald, der ligger i vand og på land.
Det at samle skrald er en meget konkret måde at gøre noget ved det problem, siger Maria Reumert Gjerding, præsident i Danmarks Naturfredningsforening.
En af dem, der dagligt stikker klør fem ned efter pizzabakker og plastikfasker, er Rie Hyrland fra Sdr.
Hostrup ved Aabenraa.
Hun har gjort det til sit nytårsforsæt at samle tre stykker skrald hver dag.
Men siden 1.
januar har det grebet om sig, og hende og ægtemanden Kenny Hyrland er tit ude i længere tid.
- I stedet for at jeg bare læner mig tilbage og tænker, at det er de andres problem - så må jeg gøre noget selv, siger hun.
For at lokke endnu flere ud med affaldstangen har 18 kommuner nu indgået et samarbejde med organisationen Hold Danmark Rent, hvor lokale affaldssamlere og foreninger nu kan få 3.
000 kroner i lommepenge til en forening, hvis de samler skrald på ruter, der er aftalt med kommunen.
Læs også:God samvittighed og småpenge skal få flere til at samle affald op i naturen#plasticinthebasketTit ryger skraldet ikke kun i posen, men også på de sociale medier.
For sammen med iveren for at samle affald deler flere også deres fund på Instagram.
Eksempelvis under #plasticinthebasket.
Et hashtag, der begyndte i lystfiskerkredse, hvor man samlede skrald i den linekurv, man har spændt om livet.
Men nu har både plastikindsamlings-dillen og hashtagget spredt sig til både Tyskland, Sverige, Holland og nu også USA.
Klipset om livet har lystfisker Morten Have Hansen sin linekurv, der også fungerer som en lille skraldespand, når han står ude i vandet.
- Vi har ikke kørt markedsføring på #plasticinthebasket eller initiativet med at samle plastik, når man fisker.
Det er udelukkende sket ved hjælp af sociale medier, siger lystfisker Morten Have Hansen, der er en af initiativtagerne bag.
Plastik og skrald har i mange år været en kedelig del af det at være lystfisker, så derfor er der ikke noget nyt i at se de farverige plastrester flyde i overfladen eller ligge mellem tang og sten.
#Plasticinthebasket begyndte med et enkelt skralde-billede fra Bornholm.
Nu har ideen og hashtagget bredt sig til lystfiskerkredse i flere lande.
Men med engagement på Instagram og Facebook håber Morten Have Hansen og resten af holdet bag #plasticinthebasket, at det ikke kun er lystfiskere, der vil være med.
- Vi har alle sammen et ansvar for at samle affald og ikke kun plastik.
Konsekvenserne af affald er enorme, men hvis vi alle sammen bare husker at samle lidt op, når vi er i naturen, så gør det en stor forskel, siger Morten Have Hansen.
FacebookTwitterKopier linkEmner:Maria Gjerding (politiker)|Affald|Danmarks Naturfredningsforening|Instagram|Fanø




https://www.dr.dk/nyheder/indland/har-du-ogsaa-svaert-ved-vurdere-hvornaar-mad-er-gammelt-vi-guider-dig-her

IndlandHar du også svært ved at vurdere, hvornår mad er for gammelt?
Vi guider dig herBrug sanserne og find ud af, om maden er god nok, selvom 'bedst før'-datoen er passeret.
Af Thea Deleuran Müller og Aslak Elias Kelkka (grafik)26.
feb.
2019 kl.
19.
29Bemærk: artiklen er mere end 30 dage gammelLæs opLugt, se og smag dig frem til, om mælken for eksempel stadig kan drikkes, når 'bedst før'-datoen er overskredet.
Ny mærkning til fødevarerFremover vil en række fødevarer med 'bedst før'-mærkningen få tilføjet ordlyden 'ofte god efter'.
Det er madspildsappen Too Good To Go, der står bag det nye initiativ, og de har fået flere fødevareproducenter med på idéen.
Heriblandt Arla, Carlsberg, Thise, Toms og Løgismose Meyers.
Det gør de for at mindske madspild og tydeliggøre budskabet om, at du ikke nødvendigvis behøver at kassere mad, når en madvare går over 'bedst før'-datoen.
For selvom en ny mærkning med ordlyden 'ofte god efter' skal supplere 'bedst før'-datoen og hjælpe danskerne på vej, får man altså ikke en ny konkret skæringsdato at forholde sig til.
Det er i stedet et pejlemærke til at bruge sin sunde fornuft, fortæller Jakob Bernhard Knudsen, der er landedirektør i Danmark for Arla, som har taget det nye initiativ til sig.
- Som leverandør tager vi et ansvar for, at varen altid er god før den dato, der står på produktet, men mange af produkterne er også fine efter den dato, fortæller han.
- Vi vil gerne hjælpe forbrugeren til nogle nemme løsninger til at minimere madspild.
Arla starter med at sætte mærkningen på mælk - den konventionelle af slagsen -, og det har de planer om at gøre fra juni i år.
Hos Arla lyder opfordringen til forbrugerne, at sanserne skal tages i brug, men hvordan er det lige, at man vurderer, om en madvare stadig kan indtages - uden at man sætter sin sundhed på spil?
Hvis du er i tvivl, kan du bruge følgende guide.
Ifølge en undersøgelse fra 2017 tror én ud af tre danskere, at 'bedst før' eller 'mindst holdbar til' er det samme som 'sidste anvendelsesdato', men der er faktisk forskel på de to måder at mærke fødevarer.
Idéen med den nye mærkning står madspildsappen Too Good To Go for, og det er derfor ikke alle fødevarer, der i fremtiden vil have et 'ofte god efter' på sig.
Læs også:Mindre madspild: Nu bliver det nemmere at forstå datomærkningerDet er blandt andet virksomheder som Carlsberg, Løgismose Meyers og Toms, der som Arla kommer til at bruge mærkningen - men hvilke fødevarer fra deres sortiment kan du egentlig spise eller drikke, selvom 'mindst holdbar til'- eller 'bedst før'-datoen er overskredet?
Hvis du spotter mug på din mad, er det lidt forskelligt, om hele varen skal i skraldespanden - eller om du kan nå at redde den.
Tre råd om mug i madvarer•Brød, syltetøj, kødvarer og nødder er alle madvarer, der skal i skraldespanden, hvis de har mug på sig – også selvom det bare er en lille del.
•Hvordan er det nu med ost?
De bløde oste, som for eksempel smelteost eller brie skal kasseres, hvis produktet har mug på sig.
Hvis du har en hård ost i køleskabet med en mugplet, kan du nøjes med at skære pletten og en centimeter rundt om fra - og stadig spise resten.
•I forhold til grøntsager og frugt skal de saftige af slagsen – som for eksempel agurk, vindruer eller blommer – kasseres, hvis de har mug på sig.
Hvis de ikke har så meget væske i sig, kan man godt nøjes med at fjerne den del, der er ramt af mug.
Det kan for eksempel være en gulerod eller kål.
Kilde: FødevarestyrelsenFacebookTwitterKopier linkEmner:Fødevarer|Arla Foods|Fødevarestyrelsen|Too Good To Go|Forbrug




https://www.dr.dk/sporten/fodbold/england/tidligere-liverpool-manager-bliver-schmeichels-nye-chef

EnglandTidligere Liverpool-manager bliver Schmeichels nye chefBrendan Rodgers forlader sit job i Celtic og bliver manager for Leicester i Premier League.
Brendan Rodgers overtager managersædet i Leicester City.
26.
feb.
2019 kl.
20.
19Bemærk: artiklen er mere end 30 dage gammelLæs opDen engelske Premier League-klub Leicester er nået til enighed med Brendan Rodgers, som bliver ny manager i klubben.
Det oplyser klubben på sin hjemmeside.
Tidligere tirsdag kom det frem, at Rodgers havde fået grønt lys af sin skotske klub, Celtic, til at forhandle med Leicester, og det er der nu kommet en kontrakt ud af.
Den løber frem til sommeren 2022.
Det er to dage siden, at Leicester fyrede manager Claude Puel efter en periode med dårlige resultater.
Kasper Schmeichel får Brendan Rodgers som ny manager i Leicester City.
Klubben ligger aktuelt nummer 12 i Premier League.
- Sammen bliver vi stærkere, og jeg ser frem til at arbejde med spillerne, staben og fansene, så vi kan tage skridt i den rigtige retning, siger Brendan Rodgers.
Leicester, der har Kasper Schmeichel som førstemålmand, skal tirsdag aften i aktion mod Brighton i ligaen.
Tidligere har Rodgers været manager i Swansea, Reading, Watford og Liverpool.
Han kom i foråret 2016 til Celtic, som ikke var begejstret for at slippe sin manager.
- Brendan har meddelt klubben, at dette er en mulighed, han ønsker at undersøge nærmere, og derfor har klubben meget modvilligt givet ham tilladelse til at tale med Leicester City, meddelte Celtic tidligere tirsdag.
Leicester vandt i 2016 for første gang det engelske mesterskab.
/ritzau/FacebookTwitterKopier linkEmner:England|Kasper Schmeichel (fodboldspiller)|Leicester City FC|Storbritannien|Fodbold




https://www.dr.dk/sporten/formel1/magnussen-saetter-ottendebedste-tid-i-barcelona

Formel1Magnussen sætter ottendebedste tid i BarcelonaKevin Magnussen kørte 131 omgange og satte ottendebedste tid under tirsdagens Formel 1-test i Barcelona.
I den første del af testen kørte Magnussen 84 omgange, hvilket var flere end alle andre.
26.
feb.
2019 kl.
19.
33Bemærk: artiklen er mere end 30 dage gammelLæs opDen danske racerkører Kevin Magnussen fik masser af omgange i Haas-bilen, da der tirsdag igen blev kørt Formel 1-test i Barcelona forud for den kommende sæson.
Der blev testet både formiddag og eftermiddag, og Magnussen nåede i alt 131 omgange, hvilket kun blev overgået af Pierre Gasly (Red Bull) med 136.
Haas-danskeren kørte sin hurtigste omgang i tiden 1 minut og 18,769 sekunder, hvilket rakte til at være ottendebedst på dagen.
McLarens Lando Norris satte hurtigste tid tirsdag, da han blev noteret for 1 minut og 17,709 sekunder.
Førnævnte Gasly satte næsthurtigste tid.
I den første del af testen kørte Magnussen 84 omgange, hvilket var flere end alle andre.
Kevin Magnussen under testen.
Det er svært at konkludere alt for meget ud fra testkørslerne, fordi holdene kan eksperimentere med forskellige ting, og det ikke altid gælder om at være hurtigst.
Eksempelvis havnede den forsvarende verdensmester, Lewis Hamilton, nede i den tunge ende af feltet.
Mercedes-køreren satte den blot 12.
-bedste tid ud af 13 kørere i aktion.
Den lød på 1 minut og 20,332 sekunder.
Fordelen ved at køre mange omgange er, at det blandt andet giver holdet værdifuld data om en ny racers holdbarhed.
Onsdag afvikles igen test i Barcelona, og det fortsætter også torsdag og fredag.
Sæsonåbningen finder sted i Melbourne 17.
marts.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Barcelona|Formel 1|Red Bull




https://www.dr.dk/nyheder/indland/90000-flasker-vodka-beslaglagt-i-holland-menes-have-vaeret-paa-vej-til-nordkorea

Indland90.
000 flasker vodka beslaglagt i Holland menes at have været på vej til NordkoreaEt kinesisk-ejet fragtskib med 3.
000 kasser vodka blev taget af hollandske myndigheder.
Flaskerne blev konfiskeret i den hollandske havneby Rotterdam.
Af Anna Sol Jørgensen26.
feb.
2019 kl.
19.
53Bemærk: artiklen er mere end 30 dage gammelLæs opMyndighederne i Holland har konfiskeret intet mindre end 90.
000 flasker russisk vodka, som menes at have været på vej mod Nordkorea.
De mange flasker blev fundet på et kinesisk-ejet skib, der blev kontrolleret i den hollandske havneby Rotterdam, da det var på vej fra Hamborg til Kina.
Det oplyser Hollands internationale handelsminister, Sigrid Kaag, ifølge Reuters.
Men de hollandske myndigheder mener altså ikke, at Kina var endestationen for de russiske dråber, der var pakket i en container med 3.
000 kasser med 30 flasker vodka i hver.
Flaskerne var pakket i en container, der blev taget af skibet.
 I containeren blev der fundet 3.
000 kasser med vodka.
 Hver kasse indeholder 30 flasker vodka.
 Myndighederne mener, at flaskerne var på vej mod Nordkorea.
1 / 4Flaskerne var pakket i en container, der blev taget af skibet.
1 / 4I containeren blev der fundet 3.
000 kasser med vodka.
2 / 4Hver kasse indeholder 30 flasker vodka.
3 / 4Myndighederne mener, at flaskerne var på vej mod Nordkorea.
4 / 4I stedet skulle de være fragtet videre til Nordkorea - i direkte strid med de internationale sanktioner, der ligger på handel med det nordkoreanske styre.
- FN's Sikkerhedsråd har indført klare sanktioner mod Nordkorea, og det er vigtigt, at de bliver implementeret, siger Sigrid Kaag ifølge Reuters.
- Sanktionerne indebærer import af luksusvarer, så det er bestemt retfærdiggjort, at containeren blev taget af skibet, fortsætter hun.
FacebookTwitterKopier linkEmner:Nordkorea|Holland|Forenede Nationer|Kina|Alkoholiske drikke




https://www.dr.dk/nyheder/regionale/nordjylland/tager-du-bussen-om-aftenen-eller-i-weekenden-nyt-forslag-giver-frygt

NordjyllandTager du bussen om aftenen eller i weekenden?
Nyt forslag giver frygt for forringelserRegeringen vil liberalisere markedet for fjernbusser, men flere frygter for konsekvenserne.
Det kan gå ud over den offentlige transport, hvis flere private aktører får lov at byde ind på buskørslen mellem de større byer, mener kritikere.
Af Klaus Videbæk og Kim Rathcke Jensen26.
feb.
2019 kl.
19.
20Bemærk: artiklen er mere end 30 dage gammelLæs opRejser du på tværs af landet mellem større byer som Aalborg og Aarhus eller Ringkjøbing og Vejle, så skal du i fremtiden have flere muligheder at vælge imellem.
I dag skal en rute være minimum 150 kilometer lang, før private busselskaber må få lov at køre på strækningen.
Det vil regeringen sætte ned til 75 kilometer.
Men det vil gå ud over de regionale og kommunale busselskaber, der er forpligtet til at køre på skæve tidspunkter og mindre populære ruter, lyder bekymringen.
Det gælder for eksempel ruten mellem Aalborg og Thisted, der er 120 kilometer lang.
Her sender Nordjyllands Trafikselskab i øjeblikket X-Busser frem og tilbage alle ugens syv dage, men her vil privat konkurrence på ruten gøre det svært at opretholde samme tilbud, frygter underdirektør Ole Schleemann.
- Fjernbusserne vil kunne tage de gode afgange, hvor der er mange indtægter, siger han.
Flere busser i perioder med spidsbelastningI dag dækkes omkring 40 procent af udgifterne til X-Busser i Nordjylland via skatten, men det vil ikke være tilstrækkeligt, hvis private busselskaber tager en bid af kagen, mener han.
- Hvis vi mister for mange indtægter på den rute, så vil vi ikke kunne køre om aftenen og i weekenden, i hvert fald ikke inden for den økonomiske ramme, vi har i dag, siger Ole Schleemann.
Blandt de private selskaber er stemningen overvejende positiv.
- Jeg synes, lovforslaget er rigtig interessant både for passagergruppen og for branchen i sin helhed.
Det giver nogle helt andre muligheder, siger Ronny Gasbjerg, daglig leder i Herning Turist, der driver Kombardo Expressen, som kører rutefart over Molslinjen mellem Jylland og København.
- Det vil typisk være i spidsbelastninger, hvor der er kunder, for fjernbusserne kører jo for egen risiko og regning.
Der skal være kunder, ellers giver en fjernbus ikke mening, siger han.
De små kan blive tromletOgså hos det mindre selskab Thinggaard Express, der fragter passagerer de 273 kilometer mellem Esbjerg og Frederikshavn, ser man muligheder, hvis loven laves om.
Indehaver Mathias Thomsen mener dog samtidig, at loven vil tilgodese de store selskaber, som administrerer flere ruter og kan lave meget fordelagtige tilbud nogle steder.
- Jeg er bange for, at de store selskaber, hvis de vil opbygge nye ruter, vil tromle nogle af de små i kraft af en meget billig pris til at starte med.
Vi har før set, at man har kunnet komme til Aarhus (fra Aalborg, red.
) for en krone eller til København for 50 kroner, siger han.
- Det ændrer sig godt nok, når ruterne kommer i gang, men det starter dog sådan, og for vores vedkommende vil vi have svært ved over en længere periode at skulle konkurrere med nogen om prisen så kraftigt.
Regeringens forslag til flere fjernbusserReglerne i dag:I dag er der krav om, at en fjernbusrute skal krydse to trafikselskabers områder - eller over mere end området for trafikselskabet på Sjælland og over mere end Bornholms Regionskommunes område.
Det betyder, at der er forskel på, hvor lang en rute skal være, før en fjernbus må køre på den.
Det såkaldte betjeningskrav betyder i dag, at fjernbussen skal tilbyde mindst én afgang fire dage ugentligt på ruten.
Regeringens lovforslag:Afstandskravene ensrettes og sænkes til ét landsdækkende krav på minimum 75 km mellem fjernbuspassagerens på- og afstigning.
Betjeningskravet øges til mindst én dobbelttur fem dage ugentligt.
Tilsynsgrundlaget og sanktionssystemet skærpes for at undgå snyd i branchen.
Forventer 300.
000 nye passagererTransportminister Ole Birk Olesen har anerkendt, at en liberalisering af markedet vil betyde tabte billetindtægter for den offentlige trafik.
Han afviser dog, at det vil føre til busdød og peger på, at liberaliseringen ifølge regeringens forventninger vil give 300.
000 nye rejsende om året.
Hos Forbrugerrådet Tænk vurderer man, at der vil være både fordele og ulemper for de rejsende, hvis lovforslaget vedtages.
- For nogen vil det her betyde bedre forhold, flere afgange og billigere billetter.
Det gælder særligt dem, der tager bussen mellem de store byer, siger politisk medarbejder ved Passagerpulsen hos Forbrugerrådet Tænk, Rasmus Markussen.
- Nogle passagerer vil flytte sig fra de regionale trafikselskaber og togselskaber og over i fjernbusserne, så der vil være færre penge til at udbyde afgange på de tidspunkter og steder, hvor der ikke er passagergrundlag for fjernbusserne, siger han.
Lovforslaget bliver i dag førstebehandlet i Folketinget.
FacebookTwitterKopier linkEmner:Ole Birk Olesen (politiker)|Kollektiv trafik|Jylland|Busselskaber|Transportministeriet




https://www.dr.dk/nyheder/viden/kroppen/mystisk-gigtsygdom-hos-unge-kvinder-kan-skyldes-forkerte-tarmbakterier

KroppenMystisk gigtsygdom hos unge kvinder kan skyldes forkerte tarmbakterierForskere har fundet en forbindelse mellem en tarmbakterie og den autoimmune sygdom lupus.
En ny undersøgelse viser, at amerikanske kvinder, der lider at lupus, har fem gange flere tarmbakterier af typen Ruminococcus gnavus i tarmene.
Tegning: Lærke KromannAf Emilie Aagaard26.
feb.
2019 kl.
21.
03Bemærk: artiklen er mere end 30 dage gammelLæs opDer er heldigvis ikke så mange, der rammes af den autoimmune gigtsygdom lupus i Danmark.
Kun cirka én ud af et tusinde danskere lider af sygdommen, ifølge netdoktor.
dk.
Men den er meget alvorlig for dem, der bliver ramt.
- Det er især yngre kvinder, der får sygdommen.
De har det, som om de er syge af en virusinfektion hele tiden: småfeber, orker intet og er konstant trætte.
Og det går naturligvis hårdt ud over det sociale og livskvaliteten, fortæller Bent Deleuran, der er professor på Aarhus Universitet.
It's never lupusI FOX-serien 'House', foreslår de yngre læger ofte, at uforklarige, alvorlige symptomer hos en patient skyldes netop lupus.
De typiske tegn for lupus er træthed, feber, vægttab, karakteristisk 'sommerfugle'-udslæt i ansigtet, udslæt ved sollys, kolde og hvide fingre (raynaud) samt smerter og hævelse i leddene.
Derudover kan lupus føre til skade på de indre organer og i værste fald, organsvigt.
Men lupus-symptomerne varierer fra person til person og kan i perioder være mere eller mindre fremtrædende.
Så det er ganske realistisk, at sygdommen er svær at genkende for lægerne i serien.
Doctor House afviser altid forslaget, 'It's never lupus' (det er aldrig lupus).
Igen giver det rigtig god mening, da lupus er en sjælden sygdom, og at mange af symptomerne lige så godt kan skyldes alt muligt andet.
Kilde: Aarhus UniversitetshospitalLupus kan være invaliderende, og er meget svær at behandle.
Forskerne ved ikke, hvorfor den rammer nogen, men ikke andre.
Men en ny amerikansk undersøgelse peger nu i retning af, at det kan skyldes en bakterie i tarmen.
- Det er interessant, at de finder den forbindelse.
Men det skal bekræftes i andre undersøgelser, før vi kan sige, at der reelt er en sammenhæng, siger Bent Deleuran, der også selv forsker i lupus.
Lupus-kvinder havde bakteriel ubalanceUndersøgelse er den første af sin slags.
Forskerne så på sammensætningen af bakterier i tarmene hos kvinder med lupus og sammenlignede det med raske kvinder.
Og de opdagede, at de syge kvinder havde omtrent fem gange flere tarmbakterier af typen Ruminococcus gnavus.
Ud over det kunne forskerne også se, at lupus-patienternes immunforsvar havde reageret på bakterien.
Gref Silvermand, som er en af forskerne bag undersøgelsen, siger i en pressemeddelelse:- Vores undersøgelse indikerer stærkt, at lupus kan opstå på grund af bakteriel ubalance hos nogle patienter.
Bent Deleuran siger, at det er spændende og veludført forskning.
Men han mener, at det er for tidligt at lave en endelig konklusion.
- Der skal flere undersøgelser til, fordi det her er så kompliceret.
Det er jo amerikanske kvinder, de ser på – og man skal blandt andet undersøge, om det også gælder andre steder i verden, siger Bent Deleuran, og henviser til, at kosten har stor betydning for bakteriesammensætningen i tarmen.
Immunforsvaret hænger ud i tarmeneLupus er en autoimmun sygdom.
Det betyder, at immunforsvaret ved en fejl angriber kroppens egne celler.
Diabetes type 1, psoriasis og leddegigt er eksempler på andre autoimmune sygdomme.
Forskere har tidlige fundet ud af, at bakterier i tarmen kan spille en rolle for andre autoimmune sygdomme.
At autoimmune sygdomme kan have en forbindelse til tarmfloraen, giver god mening, forklarer Bent Deleuran.
For en stor del af vores immunforsvar findes i tarmen og er altså i nær kontakt med de bakterier, der er i området.
Autoimmune sygdommeImmunsystemets rolle er normalt at beskytte mod fremmede organismer, fx en virus eller bakterie.
Men ved autoimmune sygdomme tror immunsystemet, at visse af kroppens egne celler er fremmede.
Og så starter immunsystemet et angreb mod egne celler.
Afhængigt af hvilke celler immunsystemet angriber, kan det give forskellige symptomer.
Nogle autoimmune sygdomme er dødelige, mens andre er mindre alvorlige.
- Der er sådan et had-kærlighedsforhold mellem tarmbakterierne og immunforsvaret.
For tarmbakterierne er jo super vigtige, men kan også give sygdom, siger Bent Deleuran.
Kvinders immunforsvar er vildt kompliceretBent Deleuran understreger, at der sandsynligvis er mere på spil end tarmbakterier i lupus.
For bakteriearten Ruminococcus gnavus er ikke en vildt usædvanlig tarmbakterie, og den kan også findes hos mennesker, der ikke lider af sygdommen.
- Desuden kan det jo ikke forklare, hvorfor 90 procent, der får lupus, er kvinder, siger han.
Sådan er det i øvrigt generelt med flere autoimmune sygdomme: De rammer primært kvinder.
- Man mener, at det skyldes, at kvinders immunforsvar er mere kompliceret.
Det er det nødt til at være, for at kvinder kan bekæmpe sygdom, men ikke afstøder et barn i maven, som jo normalt ville være noget, immunforsvaret ville vurdere som fremmed, forklarer han.
Den øgede kompleksitet gør, at det kvindelige immunforsvar stadig er fyldt med gåder.
Bent Deleuran mener, at jo før vi løser dem, jo bedre vil vi også forstå, hvad der går galt i kroppen ved autoimmune sygdomme.
Behandlingen er ikke god nok i dagBent Deleuran er spændt på at følge den forskning, der kommer efter den indledende undersøgelse om lupus og tarmflora.
- Vi har ikke en behandling, der er god nok, til de her patienter.
Så det er godt, at der bliver forsket i det.
Sygdommen kan variere i styrke over tid, og for mange brænder sygdommen ud af sig selv efter nogle år.
Men for andre forsvinder symptomerne aldrig.
FacebookTwitterKopier linkEmner:Sygdomme og lidelser|Videnskab|Sundhed og velvære|Aarhus Universitet|Gigt




https://www.dr.dk/nyheder/indland/enigt-udvalg-godkender-320-meter-hojt-bestsellertarn

IndlandEnigt udvalg godkender 320 meter højt bestsellertårnTeknik- og miljøudvalget i Ikast-Brande Kommune giver grønt lys til opførelsen af Bestseller-tårn og ny bydel.
Sådan her er det, at Bestseller Village & Tower vil tage sig ud på den midtjyske hede.
(Arkivfoto) 26.
feb.
2019 kl.
20.
32Bemærk: artiklen er mere end 30 dage gammelLæs opTeknik- og miljøudvalget i Ikast-Brande Kommune har her til aften enstemmigt vedtaget planforslaget om opførelsen af Bestseller Tower & Village i Brande.
Det fortæller udvalgsformand Henrik Engedal (V).
- Efter en kort drøftelse af de bemærkninger, der er kommet, vedtog vi enstemmigt at anbefale forslaget til byrådet, siger han kort efter mødet.
Foruden Vesteuropas højeste tårn indeholder forslaget planer om fire højhuse og en ny bydel på størrelse med 88 fodboldbaner ifølge DR P4 Midt og Vest.
Planforslaget skal dermed videre og behandles i økonomiudvalget den 5.
marts.
- Og herfra skal det til afstemning i byrådet den 11.
marts, siger Henrik Engedal til Ritzau.
Han mener, at sandsynligheden for vedtagelse er stor.
- Byrådets sammensætning minder meget om den, vi har i udvalget, og siden planforslaget gik enstemmigt igennem her, er det min klare forventning, at det går glat igennem, siger han.
Projektets kransekagefigur, det 320 meter høje tårn, bliver med afstand Danmarks højeste etageejendom.
Herlev Hospital sidder netop nu på den titel med en højde på 120 meter.
Det bliver endda højere end det ikoniske Eiffeltårn i Paris.
/ritzau/FacebookTwitterKopier linkEmner:Henrik Engedahl (politiker)|Ikast-Brande Kommune|Venstre|Ikast|Lokalpolitik




https://www.dr.dk/nyheder/udland/irans-praesident-afviser-pa-instagram-lade-sin-minister-ga-af

UdlandIrans præsident afviser på Instagram at lade sin minister gå afUdenrigsministeren skrev i går på Instagram, at han ville trække sig fra posten.
Irans præsident, Hassan Rouhani (til højre) vil ikke lade sin udenrigsminister, Javad Zarif (til venstre) trække sig fra posten.
26.
feb.
2019 kl.
18.
33Bemærk: artiklen er mere end 30 dage gammelLæs opIrans præsident, Hassan Rouhani, afviser udenrigsminister Mohammad Javad Zarifs ønske om at træde tilbage.
Det skriver Rouhani på Instagram.
Beskeden er ledsaget af et billede af Rouhani og Zarif smilende sammen fulgt af hashtags på farsi: #Zarif er ikke alene - og - #Zarif bliver.
Mohammad Javad Zarif skrev mandag aften på Instagram, at han ønsker at træde tilbage.
Han undskyldte for, at han ikke have fået gennemført, hvad han ønskede.
Udenrigsministeren var Irans nøgleforhandler med det internationale samfund, da det i 2015 lykkedes at indgå en atomaftale med landet.
Den skulle sikre, at Iran ikke udvikler atomvåben.
Til gengælde skulle de internationale sanktioner mod landet gradvist ophæves.
Kritik af atomaftalen i IranMen USA sprang i mål.
I 2017 meddelte præsident Donald Trump, at USA trækker sin underskrift tilbage og genindfører sanktioner mod styret i Teheran.
En af Zarifs allierede siger ifølge Reuters, at ønsket om at træde tilbage skyldes den kritik, som han har fået for atomaftalen fra moderate og dele af det konservative præsteskab.
Det er et pres, som er taget til, siden USA trak sig.
- Der var møder bag lukkede døre hver uge, hvor ledende embedsmænd bombarderede ham med spørgsmål om aftalen, om hvad der nu skal ske og så videre, fortæller denne person.
Det førte til Zarifs ønske om at træde tilbage.
- Jeg undskylder for alle de uløste ting i de senere år under min tid som udenrigsminister, lød hans beklagelse mandag på det sociale medie Instagram.
/ritzau/FacebookTwitterKopier linkEmner:Donald Trump (politiker)|Instagram|Iran|USA|Sikkerhedspolitik




https://www.dr.dk/nyheder/udland/forsker-om-trump-og-kim-hellere-topmoede-end-raaberi

Topmøde mellem Trump og KimSe temaUdlandForsker om Trump og Kim: 'Hellere topmøde end råberi'Men denne gang skal topmødet mellem USA og Nordkorea ende i noget konkret, siger forsker.
(ARKIV) Første håndtryk mellem Kim og Trump den 12.
juni 2018.
Af Camilla Markvardsen26.
feb.
2019 kl.
19.
28Bemærk: artiklen er mere end 30 dage gammelLæs op- Alt andet lige er det bedre, at de mødes, end at de råber af hinanden.
Sådan siger lektor ved Forsvarsakademiet, Camilla Nørup Sørensen, om topmødet mellem USAs præsident, Donald Trump, og Nordkoreas leder, Kim Jong-Un, der finder sted onsdag og torsdag denne uge.
- Alternativet til topmøder er den situation, der var mellem USA og Nordkorea for lidt mere end halvandet år siden, hvor der blev testet atomvåben og missiler, og hvor Nordkorea blev underlagt endnu flere santioner.
Trump og Kim ser hinanden i øjnene ved det første topmøde i Singapore, juni 2018.
Det er ikke nok at se hinanden i øjneneDa Donald Trump og Kim Jong-Un holdt deres første topmøde i juni sidste år, var det første gang nogensinde, at en amerikansk præsident satte sig ved samme bord som en nordkoreansk leder.
Men der kom ikke ret meget konkret ud af mødet dengang - ud over en A4-side med en række hensigtserklæringer.
Der står blandt andet, at Nordkorea vil arbejde for en fuldstændig atomafrustning af den koreanske halvø, men aftalen rummer ingen tidsplan eller garantier.
- Det var ikke et gennembrud for verdensfreden.
I international politik er det ikke nogen troværdig garanti, at to ledere har set hinanden i øjnene.
Resultaterne på jorden har ikke ændret sig.
Nordkorea udgør ikke en mindre trussel mod USA i dag, siger lektor Camilla Nørup Sørensen, der har speciale i asiatisk sikkerhedspolitik ved ForsvarsakademietLæs også:Landet alle frygter: Sådan blev Nordkorea til en undertrykkende atommagtI Vietnams hovedstad Hanoi forbereder en kunstner sig på denne uges topmøde mellm Kim og Trump.
Forhåbentligt er det slut med topmøderTopmødet, der finder sted i Vietnam denne uge, er vigtigt, fordi det netop er en fortsættelse af samtalerne sidste år, siger lektor Camilla Nørup Sørensen fra Forsvarsakademiet- Det holder dialogen mellem USA og Nordkorea igang.
Hvis de skal videre i processen med at atomafruste Nordkorea og få landet intergreret i international økonomi og politik, er det nødvendigt.
Ellers kan det hurtigt eskalere ud ad en farlig vej igen, siger hun.
Men så håber hun også, at det er slut med topmøder mellem Donald Trump og Kim Jong-Un.
- Forhåbentlig skal vi væk fra topmødediplomati og i stedet begynde på benarbejdediplomati.
Vi kan håbe på, at de på dette topmøde indgår nogle mere konkrete aftaler om, hvad de to lande hver især vil levere.
Så er der noget reelt at arbejde med, siger Camilla Nørup Sørensen.
Desuden skal store vigtige spillere i regionen, Sydkorea, Kina og Rusland, på sigt også være med i processen.
- Man kan ønske sig, at det bliver et mere multilateralt format, hvor andre stater, der uundgåeligt er berørt af dette, også kommer på banen.
Nordkoreas Kim Jong-Un skåler med Kinas præsident Xi Jinping i Beijing.
Den foreløbige vinder er NordkoreaLektor Camilla Nørup Sørensen er ikke optimist, når det gælder udsigten til, at Nordkorea opgiver sine atomvåben.
- Det bliver hverken nemt eller nogen hurtig proces at få nordkoreanerne til at opgive sine atomvåben, hvis det overhovedet kommer til at ske.
Men der er ingen gode alternativer på den anden side.
Nordkorea er ikke officielt en atomvåbenstat.
Men efter Donald Trump sidste år valgte at mødes med Kim Jong-Un, behandlede han Nordkorea, som om det var.
- USA har givet Nordkorea legitimitet, og det er en sejr for Nordkorea.
Det er nordkoreanerne, der har fået mest ud af det her.
De har næsten ikke gjort noget, og der er meget, der tyder på, at de ikke er stoppet med at forske og udvikle deres atomprogram.
Nordkoreanerne har brugt tiden siden sidste topmøde på at forbedre sine relationer til andre lande og er blandt andet rejst til Kina flere gange.
Og det er noget, der stiller Kim Jong-Un godt forud for denne uges topmøde, siger Camilla Nørup Sørensen.
- Hvis forhandlingerne med USA skulle falde helt til jorden, og Trump derefter vil tilbage sin tidligere strategi med at lægge maksimalt pres på Nordkorea, er det svært at forestille sig at Kina, Sydkorea og Rusland vil støtte op om det.
Topmødet mellem USA og Nordkorea finder sted i Vietnam den 27.
og 28.
februar 2019.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Forsvarsakademiet|Militærudstyr




https://www.dr.dk/nyheder/kultur/film/kasper-fik-blackout-efter-forbudt-kys-tv-serie-fjernede-skammen

SerieterapiSe temaFilm og serierKasper fik blackout efter forbudt kys: Tv-serie fjernede skammenSerien ’Transparent’ befrier Kasper Lundberg fra den skam og selvkritik, der har fulgt ham siden folkeskolen.
Af Nicolai Sebastian Holle og Betina Garcia 26.
feb.
2019 kl.
18.
26Bemærk: artiklen er mere end 30 dage gammelLæs opTv-serien ’Transparent’ slog benene væk under seriefans og anmeldere, da den kom ud i 2014.
For serieekspert Kasper Lundberg betød mødet med serien, at han fik rodet op i skamfulde minder fra de tidlige teenageår.
Dengang hvor alle, der stak ud, blev udskammet som 'svans' eller 'bøssekarl', fortæller han:Kasper LundbergEr gift med Jeanne Helene, og sammen har de Anker på 3 år.
Bidrager løbende til dr.
dk om serier og film - og er vært på P3 og podcasten 'Serierådet'.
- Serien gjorde mig til feminist, fordi jeg fandt ud af, at feminisme ikke alene er en kamp for kvinders rettigheder, det er også min kamp for, at jeg kan være fri fra frygten for at være mand på en forkert måde.
Vi er taget hjem til Kasper Lundberg for at forstå, hvor massiv en indflydelse en tv-serie kan have på en seer.
- I folkeskolen sagde vi 'bøssekarl' og 'svans', hvis der var nogen, vi ikke kunne lide.
Eller hvis de prøvede at snyde en, når vi byttede Magic-kort.
Eller hvis de havde røde sokker på.
Eller noget andet tøj, der så mærkeligt ud.
- Det var faktisk ligegyldigt, hvad det handlede om, det var bare en slags bøde, man kunne give, hvis nogen ikke fulgte de uskrevne regler.
Der var ikke en bestemt chef for afdelingen, der havde ansvaret for at uddele gule og røde kort.
Det var mere sådan en form for stikkersystem, hvor alle var klar til at angive hinanden.
1 / 6- Jeg var rædselsslagen for at blive kaldt 'bøssekarl' eller 'svans'.
Det var ligesom et mærke, man fik på sig, hvor man så skulle arbejde hårdt og maskulint i en periode for at få det af.
I virkeligheden har jeg været bange for det lige siden.
- I hvert fald ind til jeg så den amerikanske tv-serie 'Transparent' (billedet).
Serien glorificerer ikke.
Valgene, som hovedpersonerne træffer, er både frigørende og egoistiske.
Men det, der virkelig ændrede mit perspektiv og min rummelighed over for mig selv, var det konsekvente portræt af, at deres kønsidentiteter er flydende hen over sæsonerne.
2 / 6- Pludselig var det min tur til at være 'en svans' og 'en bøssekarl' i folkeskolen.
Det var på en lejrskole om aftenen.
Jeg endte på et toilet sammen en ven, samt en pige og en dreng fra klassen, som jeg vidste kunne lide hinanden.
- Og det skøre ved mit minde om situationen er, at jeg husker indledningen meget tydeligt, men intet fra konklusionen.
Jeg havde følgende forslag, der omfattede min ven.
- Hvis I kysser hinanden, så gør vi også!
Og så: Sort skærm.
3 / 6- Seriøst, jeg kan ikke huske en millimeter.
Men jeg ved, at næste morgen havde historien spredt sig, og alle var overbevist om, at jeg havde kysset en anden dreng.
- Jeg kan huske, at jeg brugte resten af lejrskolen på at benægte begivenheden og bedyre min uskyld, men der blev grinet højlydt, når jeg kom ind i et rum.
Der blev konstant hostet 'svans' efter mig på gangene.
4 / 6- Fra et voksenperspektiv virker det fuldstændig vanvittigt, at så uskyldig en overskridelse skulle give anledning til en fuldblods fortrængning, men det er helt væk.
Uanset hvor meget jeg graver og går til psykolog, så kan jeg ikke huske, om jeg kyssede vennen eller ej.
- Uanset om jeg kyssede med ham fyren på lejrskolen eller ej, er det ok.
Det gjorde jeg jo nok, historien giver ligesom bedst mening sådan 5 / 6- 'Transparent' får ikke alt til at gå væk.
Jeg bliver stadig flov, når jeg hører mig selv stemme s’er i radioen.
Men 'Transparent' har gjort, at en del af min hjerne ved, at alt er ok.
Så når jeg bliver ramt af frygt for at være mand på en forkert måde, så tænker jeg på 'Transparent', hvor alt er flydende.
Det er det, jeg mener, når jeg siger, at jeg er blevet feminist.
'Transparent' er blevet mit feministiske trylletrick, der kan få skam til at forsvinde.
Jeg ville faktisk ønske, at jeg havde haft den serie altid.
6 / 6FacebookTwitterKopier linkEmner:Folkeskolen (Danmark)




https://www.dr.dk/sporten/fodbold/ulydig-chelsea-keeper-ikke-alene-her-er-7-forrygende-fejder-mellem-traener-og

FodboldUlydig Chelsea-keeper ikke alene: Her er 7 forrygende fejder mellem træner og spillerLaudrup-brødrene, Roy Keane og Nicolas Anelka.
Alle har de taget kampen op med træneren og tabt.
Af Niklas Brandt Pedersen26.
feb.
2019 kl.
18.
31 | opdateret 27.
feb.
2019 kl.
11.
01Bemærk: artiklen er mere end 30 dage gammelLæs opDet ender normalt ikke godt for en spiller, hvis han nægter at adlyde sin træner.
Således heller ikke for Chelsea-målmand Kepa Arrizabalaga, der tirsdag fik en uges løn i bøde, efter han nægtede at lade sig skifte ud i Liga Cup-finalen mod Manchester City søndag aften.
Læs også:Chelsea-målmand får bøde for at blive på banenMen spanieren er ikke den eneste, der har yppet kiv med sin træner i fodboldverdenen.
Vi har samlet seks rebeller og et brødrepar, der tog kampen op med deres trænere.
1Laudrup-brødrene vs.
Richard Møller Nielsen, 1990 Richard Møller Nielsen og Brian Laudrup.
 Forholdet mellem Richard Møller Nielsen og brødrene Laudrup var ikke altid fryd og gammen.
 Richard Møller Nielsen, Michael Laudrup og Brian Laudrup.
 Landsholdet på træningsbanen med Richard Møller Nielsen.
1 / 4Richard Møller Nielsen og Brian Laudrup.
1 / 4Forholdet mellem Richard Møller Nielsen og brødrene Laudrup var ikke altid fryd og gammen.
2 / 4Richard Møller Nielsen, Michael Laudrup og Brian Laudrup.
3 / 4Landsholdet på træningsbanen med Richard Møller Nielsen.
4 / 4Opgøret mod Jugoslavien i Idrætsparken oktober 1990 blev skæbnesvangert for det danske landshold.
Som du kan se i videoen herunder, endte det med et skuffende 0-2 nederlag til de senere vindere af gruppen, og det var dråben for brødrene Laudrup.
Først sagde storebror Michael fra, fordi han ikke var tilfreds med den nye landstræner Richard Møller Nielsens defensive spillestil.
Kort efter bakkede lillebror Brian op med det udødelige citat:- Jeg respekterer Richard Møller Nielsen som menneske, men som træner har jeg overhovedet ingen respekt for ham, sagde Brian Laudrup dengang.
Senere vendte både Michael og Brian Laudrup som bekendt tilbage til Richard Møller Nielsens landshold.
2Nicolas Anelka vs.
Raymond Domenech, VM 2010 Raymond Domenech bliver nedstirret af angriberen Nicolas Anelka.
 Dårlig stemning på træningsbanen for det franske landshold.
 Spillerne aftaler at strejke under Frankrigs katastrofale VM i 2010.
 Spillerne forlader træningsbanen.
 Nicolas Anelka blev smidt ud af truppen efter et skænderi med Raymond Domenech.
1 / 5Raymond Domenech bliver nedstirret af angriberen Nicolas Anelka.
1 / 5Dårlig stemning på træningsbanen for det franske landshold.
2 / 5Spillerne aftaler at strejke under Frankrigs katastrofale VM i 2010.
3 / 5Spillerne forlader træningsbanen.
4 / 5Nicolas Anelka blev smidt ud af truppen efter et skænderi med Raymond Domenech.
5 / 5Mange lande har prøvet det.
Det der med at have et rigtig dårligt VM.
Men VM 2010 var ikke bare dårligt for Frankrig.
Det var slet og ret en katastrofe.
Den excentriske landstræner Raymond Domenech var ikke ligefrem en elegantier.
Han var berygtet for at vælge spillere fra på grund af deres stjernetegn, og ovenpå Frankrigs pinlige exit fra EM 2008 traf han den interessante beslutning at fri til sin kæreste for rullende kameraer i et interview lige efter kampen.
I 2010 havde stjerneangriberen Nicolas Anelka fået nok, og i pausen af opgøret mod Mexico røg han ind i et voldsomt skænderi med Domenech i omklædningsrummet.
Anelka blev herefter skiftet ud og smidt ud af truppen.
Det startede en dominoeffekt, som i sidste ende fik den franske trup til at strejke i det efterfølgende træningspas.
Frankrig blev senere sendt ud af turneringen allerede efter gruppespillet med et nederlag til værterne fra Sydafrika.
Domenech stoppede som landstræner efter VM.
3Roy Keane vs.
Mick McCarthy, VM 2002 Roy Keane og Mick McCarthy.
 Roy Keane dukker pludselig op med sin hund tæt på sit hjem efter at være blevet sendt hjem fra VM.
 Roy Keane var kendt for sit store temperament som spiller.
 Roy Keane blev senere assistenttræner for det irske landshold.
1 / 4Roy Keane og Mick McCarthy.
1 / 4Roy Keane dukker pludselig op med sin hund tæt på sit hjem efter at være blevet sendt hjem fra VM.
2 / 4Roy Keane var kendt for sit store temperament som spiller.
3 / 4Roy Keane blev senere assistenttræner for det irske landshold.
4 / 4I 2002 var Manchester Uniteds midtbaneslider Roy Keane en af Irlands helt store stjerner.
Keane førte som anfører Irland til VM i Sydkorea og Japan, men United-legendens VM sluttede nærmest, inden det begyndte.
Keane var ikke tilfreds med det irske landsholds base i japanske Saipan.
Det gjorde han utrolig klart over for et par journalister i lejren, og da den irske landstræner Mick McCarthy konfronterede ham med artiklen på et taktikmøde, kunne Keane ikke holde sig tilbage og indledte en ti minutter lang tirade mod landstræneren.
Det resulterede i, at Roy Keane blev sendt hjem fra lejren og ikke kom til at spille VM.
Keane blev senere assistenttræner for det irske landshold, men trådte tilbage sammen med landstræner Martin O’Neill efter 0-0 kampen mod Danmark i efteråret.
Du kan selv gætte, hvem der overtog landstrænersædet efter Keane og O’Neill.
Lige præcis.
Selvsamme Mick McCarthy.
4Mihály Patyi og Ferenc Puskas vs.
Béla Guttman, 1948 Danmarks anfører Knud Lundberg (th) hilser på tidens mest berømmede fodboldspiller, Ferenc Puskas, inden landskampen mellem Danmark og Ungarn søndag den 15.
maj 1955 i Idrætsparken.
 Ferenc Puskas (i mørk trøje) i aktion for Ungarn i 1954.
VM blev afholdt i Schweiz.
 Ungarske Puskas tiljubles af sine medspillere efter en scoring mod Vesttyskland.
1 / 3Danmarks anfører Knud Lundberg (th) hilser på tidens mest berømmede fodboldspiller, Ferenc Puskas, inden landskampen mellem Danmark og Ungarn søndag den 15.
maj 1955 i Idrætsparken.
1 / 3Ferenc Puskas (i mørk trøje) i aktion for Ungarn i 1954.
VM blev afholdt i Schweiz.
2 / 3Ungarske Puskas tiljubles af sine medspillere efter en scoring mod Vesttyskland.
3 / 3I 1948 havde den ansete ungarnske træner Béla Guttman det samme problem, som Maurizio Sarri havde forleden med sin målmand.
Den engelske forfatter Jonathan Wilson beretter på det sociale medie Twitter om en pudsig situation i den ungarske klub Kispest.
Béla Guttmann forsøgte at tage sin midterforsvarer Mihály Patyi ud i pausen af en kamp, fordi Patyi spillede for aggressivt.
Det ville jo være en ganske normal situation i dag, men tilbage i 1948 var udskiftningsreglen endnu ikke opfundet, så beslutningen ville have betydet, at Kispets skulle spille resten af kampen med 10 mand.
Derfor nægtede Patyi at lade sig skifte ud, efter han var blevet opfordret til at blive på banen af sin berømte anfører Ferenc Puskás.
Det ville Béla Guttman absolut ikke finde sig i, så han satte sig op tribunen og læste et magasin om hestevæddeløb gennem hele anden halvleg, inden han tog sporvognen hjem og aldrig vendte tilbage til klubben igen.
Herover kan du se Ferenc Puskás score i Real Madrids 5-2 sejr over B1909 i Europa Cup'en 1964.
5David Beckham vs.
Sir Alex Ferguson, 2003 Sir Alx Ferguson og David Beckham.
 Parterne var i mange år glade for samarbejdet.
 Begyndelsen til enden blev, at David Beckham fik sparket en støvle i hovedet af Sir Alex Ferguson.
1 / 3Sir Alx Ferguson og David Beckham.
1 / 3Parterne var i mange år glade for samarbejdet.
2 / 3Begyndelsen til enden blev, at David Beckham fik sparket en støvle i hovedet af Sir Alex Ferguson.
3 / 3Manchester Uniteds legendariske manager Sir Alex Ferguson var kendt for at kunne levere skideballer, der var så voldsomme, at de føltes som at blive blæst i ansigtet med en hårtørrer.
Men det som David Beckham fik at føle efter et FA Cup-nederlag i 2003, kan selv den kraftigste hårtørrer nu ikke præstere.
Læs også:Slut med Beckham-glitter: England sætter VM-lid til en flok ”flinke fyre”Sir Alex var nemlig så rasende efter en dårlig Manchester United-indsats, at han sparkede en fodboldstøvle i hovedet på holdets største stjerne i omklædningsrummet efter kampen.
Beckham for efterfølgende op fra sit sæde og blæste afsted mod Ferguson, inden han blev holdt tilbage af sine holdkammerater.
David Beckham skiftede til Real Madrid efter sæsonen.
6Patrick Mtiliga vs.
Morten Olsen, 2012 Morten Olsen og Patrick Mtiliga diskuterer.
 Patrick Mtiliga nægtede at varme op til en landskamp i 2012.
 - Jeg har været i fodboldverdenen i 40 år, men jeg har aldrig oplevet noget lignende, sagde Morten Olsen efter episoden.
1 / 3Morten Olsen og Patrick Mtiliga diskuterer.
1 / 3Patrick Mtiliga nægtede at varme op til en landskamp i 2012.
2 / 3- Jeg har været i fodboldverdenen i 40 år, men jeg har aldrig oplevet noget lignende, sagde Morten Olsen efter episoden.
3 / 3- Jeg har været i fodboldverdenen i 40 år, men jeg har aldrig oplevet noget lignende.
Sådan lød de kontante ord fra landstræner Morten Olsen tilbage i 2012, hvor Patrick Mtiliga, ifølge Olsen, havde nægtet at varme op til en landskamp.
Rutinerede Mtiliga var skuffet over, at landstræneren havde valgt at starte med Simon Poulsen på venstreback-pladsen i VM-kvalifikationsopgøret mod Italien.
Men da Poulsen var tvivlsom med en skade til det allersidste, blev Mtiliga bedt om at varme op, men FC Nordsjælland-spilleren nægtede, og det var for meget for landstræneren.
- Han svigtede holdet, og han har spillet sin sidste landskamp, sagde Olsen dengang.
Du kan se DR Sportens indslag fra dengang i videoen herover.
7Nikola Kalinic vs.
Kroatiens landstræner Zlatko Dalic, VM 2018 Zlatko Dalic og Nikola Kalinic.
 Nikola Kalinic blev smidt hjem fra den kroatiske VM-lejr under VM i 2018.
 Han nægtede at blive skifte ind i slutminutterne af en kamp i gruppespillet.
 I stedet kunne han se sine holdkammerater vinde VM-sølv.
Det største resultat i landets historie.
1 / 4Zlatko Dalic og Nikola Kalinic.
1 / 4Nikola Kalinic blev smidt hjem fra den kroatiske VM-lejr under VM i 2018.
2 / 4Han nægtede at blive skifte ind i slutminutterne af en kamp i gruppespillet.
3 / 4I stedet kunne han se sine holdkammerater vinde VM-sølv.
Det største resultat i landets historie.
4 / 4Det er de færreste spillere, der kan prale af at have spillet i en VM-finale.
Men ved VM i Rusland lykkedes det for første gang nogensinde Kroatien at nå frem til opgøret over dem alle.
Mens de kroatiske spillere gjorde sig klar til at spille deres livs kamp, sad Nikola Kalinic formentlig gul og grøn af ærgrelse på sofaen i sit hjem.
Læs også:Kroat ville ikke på banen - nu er han smidt hjem fra VMI Kroatiens 2-0 sejr over Nigeria i gruppespillet nægtede Kalinic nemlig at blive skiftet ind i slutminutterne, og det fik landstræner Dalic til at smide angriberen hjem fra VM.
Kalinic blev faktisk tilbudt at få en VM-sølvmedalje efter turneringen, men kroaten valgte at takke nej.
Opdateret onsdag 11.
01: En kvik læser har gjort os opmærksomme på, at Kalinic rent faktisk blev tilbudt en sølvmedalje efter VM, som han sagde nej til.
Derfor giver det selvfølgelig ikke mening, da vi i første omgang skrev, at han må ærgre sig over ikke at have en sølvmedalje hængende i trofæskabet.
Det er derfor rettet i artiklen.
FacebookTwitterKopier linkEmner:David Beckham (fodboldspiller)|Morten Olsen (fodboldtræner)|Fodbold|Frankrig|Kroatien




https://www.dr.dk/nyheder/viden/klima/foerste-gang-nogensinde-nu-kan-forskere-lave-co2-gas-om-til-kul

KlimaFørste gang nogensinde: Nu kan forskere lave CO2-gas om til kulFor første gang nogensinde har australske forskere angiveligt omdannet kuldioxid direkte til kul ved stuetemperatur.
Røg fra kulkraftværket Belchatow i Polen.
Af Søren Bjørn-Hansen26.
feb.
2019 kl.
18.
00 | opdateret 27.
feb.
2019 kl.
09.
32Bemærk: artiklen er mere end 30 dage gammelLæs opOpdateret: Forskerne har efter udgivelsen svaret på henvendelserne om energikrav og skalering.
Energikravet er betragteligt, men skal komme fra vedvarende energi.
Se nederst i artiklen.
En ny teknik til at opsuge og opbevare CO2 er blevet udviklet af forskere ved det australske Royal Melbourne Institute of Technology (RMIT).
Forskerne er lykkedes med at konvertere CO2 i gasform til kulstofpartikler i fast form.
Resultatet er publiceret i det anerkendte tidsskrift Nature Communications i dag.
Læs også:Første gang: Britisk forsøgsanlæg suger CO2 ud af kraftværkets røgSærligt interessant er det måske, at teknikken fungerer ved stuetemperatur uden brug af højt tryk.
Nuværende eksisterende teknologier til opsugning og omdannelse af CO2 benytter sig oftest af at sammenpresse kuldioxiden til flydende form og så sprøjte den ned under jorden.
Men ved at konvertere gassen til en potentielt stabil og fast form, har teknikken stort potentiale.
I en pressemeddelelse siger RMIT-forsker Dr.
Torben Daeneker, at deres nyudviklede metode kan være mere bæredygtig:- Selvom vi ikke kan stille tiden tilbage, er det at ændre CO2 tilbage til kul og begrave det i jorden, lidt ligesom at skrue udledningerne tilbage i tid, siger han.
Sådan laver forskerne CO2 til kul:For at konvertere CO2 til kul har forskerne designet en katalysator af flydende metal.
Den har en særlig overflade, der gør den meget effektiv til at lede elektricitet og kemisk aktiv.
CO2'en opløses i en beholder med en elektrolytisk væske og lidt af det flydende metal, som så tilføres en elektrisk strøm.
CO2'en konverteres og samles som flager af kulstof, der slipper overfladen af det flydende metal af sig selv.
Kilde: RMITSker normalt ved højt trykIndtil nu er CO2 kun blevet omdannet til fast stof ved meget høje temperaturer, forklarer han.
Men ved at bruge nogle flydende metaller som katalysator, har forskerne haft succes med at omdanne gassen.
Ifølge Philip Fosbøl, lektor ved DTU Kemiteknik og ekspert i opsugning og opbevaring af CO2, er det ikke noget, man hører om tit:- Det lyder meget interessant.
Hvis de kan gøre det med CO2, er det da fantastisk, siger han.
- Normalt omdanner man kuldioxiden til et syntetisk gas, som kan omdannes til andre kemikalier.
Philip Fosbøl mener, det er for tidligt at lave en egentlig vurdering af teknikken, inden han har kigget detaljerne igennem.
Tegningen viser metoden med at bruge flydende metal til at få CO2'en til at konvertere til flager af kulstof i fast form.
(© RMIT)Kan sagtens skaleres opIfølge Torben Daeneke fra RMIT kan metoden med at bruge flydende metal som katalysator sagtens skaleres op - og metoden er samtidig energieffektiv.
Den del forholder Philip Fosbøl sig dog skeptisk overfor.
Han forklarer, at forskere ofte har svært ved at flytte den slags ud af laboratoriet.
- Der er en del, vi mangler at få at vide.
Jeg ville blive meget imponeret, hvis det kan demonstreres i stor skala udenfor laboratoriet, siger han.
- Nu skal det undersøges, hvor stabilt det her kusltof er, og om det for eksempel nedbrydes over tid.
Uvidst hvor meget energi det kræverPå sigt kan kulstoffet ifølge de australske forskere også bruges til noget i stedet for blot at blive gravet ned.
De forestiller sig, at kulstoffet kan indgå i såkaldte superkapacitorer, der kan opbevare strøm i for eksempel elektriske biler.
Indtil videre afventer vi dog flere detaljer om metoden.
Det mangler at blive beskrevet, præcist hvor meget energi metoden kræver.
Og det var desværre ikke muligt at få en kommentar fra forskerne inden publicering af denne artikel.
Opdatering: Forskerne kommenterer energikravOpdateret: Forskerne bag har bekræftet, at det kræver omtrent lige så meget energi at omdanne CO2 til kul, som blev frigjort ved afbrændingen.
Den energi skal komme fra fornybare energikilder som vind eller sol, forklarer Torben Daeneke i en email til DR Viden.
Han forklarer også, at forskerne nu har bevist at teknikken virker.
De kommende år skal gå med at videreudvikle teknologien og opskalere den.
Torben Daeneke skriver, at han forventer mange udfordringer med at skalere teknologien op til industriel skala - men ingen som ikke kan løses.
FacebookTwitterKopier linkEmner:Videnskab|Energi|Danmarks Tekniske Universitet|Youtube|Melbourne




https://www.dr.dk/nyheder/regionale/nordjylland/messerschmidt-vil-have-de-og-fru-tilbage-i-folkeskolen-men-det-virker

NordjyllandMesserschmidt vil have 'De' og 'fru' tilbage i folkeskolen – men det virker lidt gammeldags, siger eleverLæreren skal ikke være en kammerat, man kan hygge sig med, lyder det fra Morten Messerschmidt (DF).
Hjalte Frost Hjørringgaard Kjeldsen (tv.
) og Peter Lemming Vejlgaard (th.
) vil helst kalde deres lærere ved fornavn.
Af Klaus Videbæk og Rasmus Jungersen26.
feb.
2019 kl.
18.
10Bemærk: artiklen er mere end 30 dage gammelLæs opDer er alt for mange eksempler på elever, der enten er truende eller voldelige og ikke har den fornødne respekt over for deres lærer.
Det mener medlem af Europa-Parlamentet og kandidat til Folketinget Morten Messerschmidt, som i et debatindlæg på sn.
dk vil have lærerens myndighed styrket.
Det kan blandt andet ske ved at genindføre hr.
og fru som tiltaleformer i klasselokalet, foreslår han.
- Det er et spørgsmål om, hvad det er for en mentalitet, der er i folkeskolen – om læreren er en kammerat, du kan hygge dig med eller er dus med, eller om det faktisk er en myndighedsperson, siger han til DR Nordjylland og tilføjer, at folkeskolen skal være et sted, man lærer, og ikke et sted, man leger.
På Nøvling Skole syd for Aalborg er eleverne dog skeptiske over for politikerens forslag.
- Det vil være lidt underligt, for vi er vant til bare at kalde lærerne deres navne.
Det ville virke lidt gammeldags, siger Hjalte Frost Hjørringgaard Kjeldsen, der går i 5.
klasse.
Jeg tænker ikke, at man har mindre lyst til at være træls over for fru Jensen, end man har over for Lene.
Lene Burchardt Jensen, skolelederHan og klassekammeraten Peter Lemming Vejlgaard anerkender, at der nogle gange er uro i klassen.
Men det er der bedre løsninger på, siger Peter Lemming Vejlgaard:- Hvis nu der er nogle, der laver for meget sjov, skal de måske lige have fem minutters pause, så de kan komme ud og tænke over tingene.
Ikke mindre træls over for fru JensenHeller ikke skoleleder på Nøvling Skole og medlem af Skolelederforeningens hovedbestyrelse Lene Burchardt Jensen er umiddelbart klar til at ændre på tiltaleformen.
- Så ville jeg føle mig som en gammel dame på 90 år.
De kalder mig Lene, for det hedder jeg jo, siger hun.
Lene Burchardt Jensen kalder episoder med vold og truende adfærd blandt elever for uheldig og træls.
- Men jeg tænker ikke, at man har mindre lyst til at være træls over for fru Jensen, end man har over for Lene, siger hun.
Behov for mere konsekvensMorten Messerschmidt mener generelt, at der er problemer med elevernes disciplin i folkeskolen.
- Jeg synes, der skal være meget mere konsekvens over for de elever, som ikke kan finde ud af at opføre sig ordentligt.
Vi har fået en utrolig rummelig folkeskole, og det er ikke nødvendigvis godt.
Hvis man for eksempel er truende over for sin lærer eller medstuderende eller er decideret voldelig, så ødelægger det jo fuldstændig skolen og muligheden for, at alle andre, der godt kan og vil, kan lære noget, siger han.
Morten Messerschmidt peger på, at man i lande som Belgien, Tyskland og Frankrig har bevaret den formelle tiltaleform i skolerne.
- I den franske skole, som jeg på ingen måde betragter som mere sort eller andet end den danske, er der en anden distance og respekt omkring lærerne.
Da jeg gik i folkeskole, der tror jeg nogle af de bedste lærere, vi havde, var nogle af dem, vi ikke var på fornavn med, siger han.
Godt med en tæt relationMen skoleleder Lene Burchardt Jensen deler ikke opfattelsen, at eleverne i skolen mangler respekt over for deres lærere.
- Det synes jeg faktisk ikke.
Hvis vores elever møder en lærer, der kan skabe en god og tryg relation og ved noget om det, man skal lære eleverne noget om, så har man som elev tillid til, at den her voksen vil mig noget rigtigt, som jeg skal være med i, siger hun.
Læs også:Ny aftale om folkeskolen giver de mindste elever en kortere skoledagLene Burchardt Jensen ser heller ikke noget forkert i, at lærerne har en tæt relation til eleverne.
Tværtimod.
- Det er også en, man skal kunne gå hen til, hvis man har slået sig og skal trøstes.
Det er vigtigt med en god og varm og tæt relation, siger hun.
FacebookTwitterKopier linkEmner:Folkeskolen (Danmark)|Morten Messerschmidt (politiker)|Europa-Parlamentet|Uddannelse|Jylland




https://www.dr.dk/nyheder/regionale/oestjylland/liste-3-stykker-natur-der-har-faaet-en-ansigtsloeftning

ØstjyllandLISTE 3 stykker natur, der har fået en ansigtsløftningMens fornyelsen af Himmelbjerget er til debat, ser vi på tre andre, lignende projekter.
Ofte er det forskellige syn på natur, der skaber konflikter i fornyelsesprojekter.
For skal det være vild natur eller et slaraffenland for mennesker?
Af Emma Lichscheidt26.
feb.
2019 kl.
17.
36Bemærk: artiklen er mere end 30 dage gammelLæs opDet er ikke usædvanligt, at det skaber folkelig modstand, når politikere vil ændre på naturområder, ligesom det er planen ved Himmelbjerget i Ry.
Sådan lyder det fra lektor i biologi ved Københavns Universitet Hans Henrik Bruun.
- Der er mange gange, hvor folk er uenige om, hvorvidt man skal ”tivolisere” naturen, altså at det bliver mere som et tivoli eller en forlystelsespark, forklarer han.
Han fortæller, at der er to forskellige veje at gå, når man vil have flere til at besøge naturområderne.
Ifølge lektoren er det nemlig ikke altid løsningen at bygge oplevelsescentre ude i naturen.
Vild natur tiltrækker mange, forklarer han.
- Den ene vej er den med at lave det om, så det bliver mere menneskevenligt for folk, der kun kender villavejen eller en park i byen.
Den anden vej er at tage folk i hånden og ansætte nogle naturformidlere, der fortæller folk om hugormen eller hvad, der nu er i området.
Så man formidler den natur, der er, i stedet for at lave den om.
Han giver her tre eksempler på forskellige måder at forny naturen på for at tiltrække flere mennesker.
1Møns KlintHer besøger kronprins Frederik og miljøminister Esben Lunde Larsen GeoCenter Møns Klint i 2017 i anledningen af centrets tiårs jubilæum.
Forskeren husker, da GeoCenter Møns Klint skulle åbne tilbage i 2007.
Kritikere mente, at det var for voldsomt at anlægge en stor parkeringsplads og en café i et af Danmarks smukkeste naturområder.
Geocentret ligger på selve klinten og har forskellige udstillinger og aktiviteter som mountainbikeruter på klinten og klatre- og svævebaner i Klinteskoven.
Hans Henrik Bruun fortæller, at centret er velbesøgt, men peger på, at det også havde været muligt at placere det et andet sted i nærheden af den smukke natur i stedet for midt i den.
- Bygningen ligger i et af Danmarks fineste naturområder, og den kunne man jo have lagt hvor som helst, siger han.
2FilsøEt af Danmarks største naturgenopretningsprojekter er genskabelsen af Filsø ved Varde.
Et andet sted, hvor man har gjort noget ved et naturområde, er Filsø i Sydvestjylland.
Området var engang var en af Danmarks største søer, men fra midten af 1800-tallet og frem ad flere omgange drænede man området og omdannede det til landbrugsjord.
I 2010 købte Aage V.
Jensen Naturfond Filsø for at genskabe søen.
- I dag kommer folk for at se på fugle og søen og vandspejlet.
Man kan jo stå på parkeringspladsen nu og se en fiskeørn eller en havørn, og der er sus i skørterne, lyder det fra Hans Henrik Bruun.
3Mols Bjerge16 vilde Exmoor-ponyer blev sluppet løs i november 2016 som en del af målet om at gøre naturparken vildere.
(© Molslaboratoriet)I Nationalpark Mols Bjerge på Djursland har man også valgt at gøre naturen vildere samtidig med, at man har gjort den mere tilgængelig med blandt andet vandre- og cykelruter.
I 2016 kom en omdiskuteret ny trappe til den gamle Kalø Slotsruin, hvor man kan nyde udsigten over bugten og ruinen.
Det vakte ellers stor debat, da man ville forny området omkring slotsruinen med planer om et velkomstcenter med tilhørende parkeringsplads.
Byggeriet vil tidligst starte i 2020.
Samtidig har man satset på at gøre naturen vildere, og for et par år siden slap man 25 vilde køer og heste løs i nationalparken Mols Bjerge, og samtidig blev den normale naturpleje afbrudt.
Formålet var at øge biodiversiteten ved at lade naturen passe sig selv.
- Det tiltrækker flere besøgende; jeg talte lige med dem i Mols Bejrge i går, og deres indtryk er, at der har været en betydelig besøgsfremgang, siger Hans Henrik Bruun.
- Så hvis man kigger på eksempelvis Filsø eller Mols Bjerge er der kommet en øget turisme ved at lave naturen vildere, ikke ved at lave den mere friseret.
FacebookTwitterKopier linkEmner:Jylland|Københavns Universitet|Miljø og natur|Møns Klint|Naturbeskyttelse




https://www.dr.dk/nyheder/politik/tre-af-fire-blaa-partier-vil-tredoble-skattefradrag-rengoering

BoligjobordningSe temaPolitikTre af fire blå partier vil tredoble skattefradrag for rengøringDanskernes fradrag for rengøring og håndværksopgaver i hjemmet skal forhøjes inden valget, mener flere blå partier.
Skatteyderne skal i fremtiden have mere fleksibilitet til at trække for eksempel rengøring fra i skat, mener tre af de fire partier i blå blok.
Af Morten Henriksen, Rasmus Lindegård og Nicolas S.
Nielsen26.
feb.
2019 kl.
20.
01Bemærk: artiklen er mere end 30 dage gammelLæs opHåndværker- og servicefradraget er for ufleksibelt, og ordningen skal ændres, så familier får mere fleksibilitet til selv at vælge, om de vil bruge fradraget til håndværkere eller for eksempel rengøring.
Det mener tre af fire partier i blå blok, inden forhandlinger om en ændring af ordningen begynder med skatteministeren for bordenden.
Blandt andet Dansk Folkeparti vil møde op hos ministeren og foreslå en mere fleksibel ordning.
- Helt fra starten har vi talt for en ordning, hvor man tog de 18.
300 kroner i fradrag som en pakke, hvor man i den enkelte husstand selv kunne vurdere, hvad man skulle bruge den på.
Der holdt regeringen den gang fast i, at en del af det skulle være til service - vinduespudsning, rengøring og babysitning for eksempel- Vores klare formål er at få en forhandling på plads, hvor vi får mere fleksible rammer for den enkelte familie, siger Dansk Folkepartis erhvervsordfører, Hans Kristian Skibby.
Som ordningen er i dag, kan hver borger fradrage 12.
200 kroner til håndværkerudgifter og 6.
100 kroner til serviceudgifter som rengøring og børnepasning.
Læs også:Færre danskere scorer fradrag til boligenK vil give 18.
000 i fradrag til serviceudgifterMen det vil også De Konservative ændre på, siger skatteordfører Anders Johansson.
Han mener, at ordningen nyder stor gavn hos familierne, og derfor er han fortaler for at udvide ordningen, så den bliver mere fleksibel.
- Det, der særligt optager os, er det, der har med servicedelen at gøre.
At familien kan få lettet nogle af byrderne i hjemmet som rengøring, børnepasning eller snerydning for eksempel.
Regeringspartiet er også klar med en konkret grænse for, hvor stort fradraget skal være.
Her kigger Anders Johansson hen over sundet for at finde inspiration.
- Den svenske grænse ligger på 18.
000 kroner.
Det synes jeg er en fornuftig grænse, siger den konservative skatteordfører.
Sådan som ordningen er skruet sammen nu, så kan man godt forbedre den, hvis man vil minimere sort arbejde.
Benny Engelbrecht, finansordfører, SocialdemokratietRegeringsforhandlinger på trapperneUdmeldingerne kommer efter, at skatteminister Karsten Lauritzen (V) i januar åbnede for at indkalde til forhandlinger om at forbedre boligjobordningen.
Forhandlingerne starter om to uger, fastslår han nu.
- Jeg vil invitere Socialdemokraterne, Dansk Folkeparti og regeringspartierne til et møde om, hvordan vi kan forbedre boligjob-ordningen.
Jeg glæder mig over, at Socialdemokraterne nu bakker op om boligjobordningen.
- Normalt har vi lavet en boligjobordning med Dansk Folkeparti.
Nu har Socialdemokratiet meldt sig på banen.
Før mente de, det var forfærdeligt.
Nu mener de, det er fantastisk, siger Karsten LauritzenAllerede for to måneder siden spillede Venstre ud med et forslag om at gøre ordningen mere fleksibel.
- Det, vi helt konkret ønsker i Venstre, er at give familierne mere frihed til at vælge, hvordan de vil bruge boligjobordningen.
De skal selv vælge, om de vil bruge den på klimavenlige renoveringer, børnepasninger eller lignende.
Derfor lægger vi op til, at der skal være frit valg, siger politisk ordfører Britt Bager i dag.
S klar til at forbedre ordningSelv om Socialdemokratiet har tordnet imod boligjobordningen, vil danskerne stadig kunne trække udgifter til håndværkerarbejde og rengøringshjælp fra, hvis Mette Frederiksen vinder det kommende folketingsvalg.
Det fastslog Socialdemokratiet pludselig for to måneder siden.
I dag siger finansordfører Benny Engelbrecht (S), at han er åben over for at forbedre servicefradraget- Vi har sådan sagt, at boligjobordningen har en fin størrelse, som den har nu.
Det er ikke en ordning, der er groet i vores have, men vi anerkender også, at der er et bredt flertal for den.
Socialdemokratiet erklærer sig samtidig parat til at møde op til forhandlinger hos skatteminister Karsten Lauritzen (V).
Partiet har dog ikke lagt sig fast på konkrete bud på, hvordan ordningen skal skrues sammen i fremtiden.
- Sådan som ordningen er skruet sammen nu, så kan man godt forbedre den, hvis man vil minimere sort arbejde.
Man kunne godt forestille sig, at man gør servicedelen større.
Det har vi ikke konkrete bud på, siger Benny Engelbrecht.
Mens der skal to regeringspartier til en tango, så skal der tre til en aftale internt i regeringen.
Liberal Alliance har tidligere været stærke modstandere af ordningen.
I dag oplyser partiets politiske ordfører, Christina Egelund, at de er med på at gøre ordningen mere fleksibel - så længe den ikke bliver dyrere.
FacebookTwitterKopier linkEmner:Anders Johansson (politiker)|Benny Engelbrecht (politiker)|Socialdemokraterne|Venstre|Skatter og afgifter




https://www.dr.dk/nyheder/indland/borgmester-i-sag-om-drabsforsoeg-mine-tanker-gaar-til-alle-beroerte

IndlandBorgmester i sag om drabsforsøg: Mine tanker går til alle berørteEn byrådspolitiker i Greve Byråd er anklaget for drabsforsøg på en kvinde og overfald på en pige.
Den 43-årige kvinde, der blev overfaldet, var på et tidspunkt i livsfare.
Her ses politiet ved gerningsstedet dagen efter overfaldet i maj 2018.
Foto: Steven Knap, BYRD.
Af Emma Toft og Louise Dalsgaard26.
feb.
2019 kl.
17.
07Bemærk: artiklen er mere end 30 dage gammelLæs opBorgmesteren i Greve Byråd, Pernille Beckmann (V), kalder det en kedelig sag, at hendes byrådskollega fra Venstre, 41-årige René Kauland, anklages for drabsforsøg.
Det skriver hun i en opdatering på Facebook.
- Jeg håber inderligt, at denne kedelige sag bliver opklaret, og at gerningsmanden får en hård straf, skriver hun.
René Kauland har i flere måneder været tiltalt for drabsforsøg på en kvinde og et voldsomt angreb på en nu 10-årig pige.
Men da der indtil i dag har været navneforbud i sagen, som også har kørt bag lukkede døre, er det først nu, at sagen kommer frem.
Drabsforsøget skete ifølge politi og anklagemyndighed i maj sidste år.
Ifølge politiet trængte den 41-årige byrådspolitiker ind i soveværelset i en bolig i Greve, hvor en kvinde opholdt sig med sin datter.
Læs også:Byrådspolitiker anklaget for drabsforsøg på kvinde og angreb på barnIfølge anklagen var René Kauland maskeret, da han slog kvinden med et tungt slagvåben - formentlig en økse.
Han ramte kvinden i hovedet flere gange "i den hensigt at dræbe" - noget kvinden dog fik afværget, lyder anklagen.
Datteren blev også ramt i hovedet, og derfor er byrådspolitikeren også tiltalt for legemsangreb af særlig rå karakter.
Læs også:Politi: 40-årig overfaldt kvinde med økse i GreveVentres lokalgruppe meget berørtRené Kauland blev valgt ind for Venstre efter kommunalvalget i 2017, og han blev også formand for Skole- og Børneudvalget, indtil han efter anholdelsen bad om orlov fra byrådet.
Posten som udvalgsformand har Venstrekollegaen Claus Jensen overtaget.
Han fortæller i dag, at sagen har chokeret hele lokalgruppen i Greve:- Vi har været meget berørte af omstændighederne, og det har da været uden for vores fatteevne, at nogen kan forvolde den skade på et andet menneske, siger Claus Jensen (V).
Det har særligt berørt ham, at der er børn involveret i sagen.
- Vi har sendt mange tanker til kvinden og hendes datter, der blev overfaldet, men også til René Kaulands datter, som er sat i en forfærdelig situation, siger Claus Jensen (V) og understreger, at der ikke er faldet dom i sagen endnu.
Borgmester: Ofrene skal have fred og roBorgmester i Greve Kommune, Pernille Beckmann (V), henstiller til, at offentligheden giver ofrene fred og ro.
- Mine tanker går til alle de berørte, skriver hun.
- En så forfærdelig oplevelse sætter ar på både krop og sjæl.
Derfor vil jeg også appellere til offentligheden og medierne om, at give ofrene fred og ro, så de kan komme bedst muligt videre, lyder det videre.
Borgmesteren ønsker ikke at uddybe sit syn på sagen.
Ifølge Greve Kommune er René Kauland ikke længere ansat i kommunen, hvor han var chefkonsulent.
Han er dog fortsat medlem af byrådet.
- Greve Kommune afventer rettens afgørelse, lyder det i en skriftlig kommentar.
René Kauland nægter sig skyldig i de alvorlige anklager, oplyser hans forsvarer, Henrik Stagetorn.
Sagen kommer for retten 6.
marts og kører over flere dage.
FacebookTwitterKopier linkEmner:Henrik Stagetorn (advokat)|Pernille Beckmann (politiker)|Venstre|Greve|Lokalpolitik




https://www.dr.dk/sporten/haandbold/haandbolden-skal-goere-sig-laekker-over-de-unge

HåndboldHåndbolden skal gøre sig lækker over for de ungeBørn og unges hverdag har ændret sig, og derfor skal håndbolden rebrandes og sælge sig selv bedre.
En opfordring, som Dansk Håndbold Forbund har taget alvorligt.
Håndbold skal gøre sig attraktivt for børn og unge.
Af Arnela Muminovic26.
feb.
2019 kl.
15.
33Bemærk: artiklen er mere end 30 dage gammelLæs opHåndbold er et spil, der foregår i en hal på en bane på 20 gange 40 meter.
Der er syv spillere på hvert hold, hænderne er godt klistret i harpiks, og så er det et hårdt og fysisk spil.
Sådan kender de fleste håndbold - men det er ikke hele sandheden:For hvis Dansk Håndbold Forbund vil have knækket kurven, bremse medlemsfaldet blandt børn og unge og få det til at stige igen, så skal håndbolden udvikle sig og sælge sig selv bedre.
Håndbold skal vise sig fremDet understeger ungdomsforsker Søren Østergaard, der har undersøgt børn og unges forhold til håndbold.
Ifølge ham har håndbold hvilet på laurbærrene og er blevet overhalet af andre sportsgrene, der har fanget de unges interesse.
Derfor skal håndbolden rebrandes og gøre opmærksom på sig selv.
I dag er det nødvendigt, at foreningerne og håndbolden byder sig til hos de unge og er dem, der er opsøgende.
Det traditionelle foreningsliv er udfordret.
- Før i tiden var det enten håndbold eller fodbold.
Sådan er hverdagen bare ikke i dag.
Børn har så mange andre muligheder, hvor de bliver præsenteret for andre seje idrætsgrene.
Det skal håndbolden også gøre nu.
Fortæl og vis, at håndbold er den fedeste sport.
Udvikl sportsgrenen og gør den lækker, siger Søren Østergaard.
Han opfordrer de involverede at besøge skoler og SFO'er for at gøre opmærksom på sig selv.
For det er afgørende at møde børnene på institutionerne.
I en undersøgelse lavet af Søren Østergaard fremgår det, at hver fjerde elev, der bliver eksponeret for en sportsgren på skolen, efterfølgende går i gang med at dyrke den bagefter.
Foreningsliv er udfordretIfølge ham starter børn normalt til en sportsgren, hvis vennerne går til samme sport.
Men da færre og færre børn spiller håndbold, bliver venne-effekten mindre.
Derfor er det alfa og omega for håndbolden at gøre opmærksom på sig selv ude på skolerne.
Det er ude i skolerne og SFO'erne, at håndbolden skal tage det store slæb og rekruttere nye medlemmer.
En opfordring, som Dansk Håndbold Forbund har taget alvorlig.
Direktør Morten Stig Christensen er godt klar over, at der skal en kulturændring til i håndbold-verden, og at der er et stereotypt syn på sporten.
- Da jeg var ung, kom jeg selv ud i foreningerne.
I dag er det nødvendigt, at foreningerne og håndbolden byder sig til de unge og er dem, der er opsøgende.
Det traditionelle foreningsliv er udfordret.
- Vi vil gerne have, at skoler og foreninger tager håndbolden ind igen med en vished om, at den kan meget mere, end man tror.
Vi skal fortælle de unge, at det kan være sejt at gå til håndbold i en nyere, moderne udgave.
Vi skal forstå og lytte til, hvad de unge vil, siger han.
DHF med flere initiativerDerfor har forbundet de seneste år implementeret flere nye tiltag i SFO'er, skoler og foreninger med projektet 'Knæk Kurven', som blandt andet skal gøre sporten mere spændende og attraktiv for børn og unge.
Streethåndbold, five-a-side, trille-trolde-bold for børn mellem 2-5 år og totalhåndbold med en lettere bold og mindre bane, er bare nogle af de nye tiltag.
For 10 år siden før smartphones-tiden var det vennerne, der fastholdt de unge i klubberne.
Men nu er det progression.
De skal føle, at de bliver udfordret.
Og i København, som er et af de steder i landet, der er hårdest ramt på medlemssiden, har forbundet sammen med kommunen satset ekstra meget med projektet, 'Håndbolden tilbage til København'.
Målet er at vende den negative udvikling med særligt fokus på rekruttering af nye spillere, frivillige og trænere - og styrke klubbernes infrastruktur.
Projektet har været i gang siden 2014, og hos Vanløse-klubben VHC-Vidar kan man allerede mærke effekten af den større satsning.
Klubbens ungdomsformand Anna Katrine Sand har selv været med til at besøge skoler og SFO'er for at introducere håndbolden for børnene – og det kan ses på medlemstallene.
- Allerede efter de første år øgede vi medlemstallet med 50 procent.
Det var helt vanvittigt.
Vi fik især drengene med, og inden projektet havde vi slet ikke drengehold i vores klub.
Vi har især arbejdet med værdier og lagt vægt på udvikling og en ny tilgang til træning og til spillet.
Og det har virket indtil videre, siger hun.
Håndbold skal være nyttigtMen hvordan formår foreningerne at fastholde børnene, når de bliver ældre?
For Dansk Idrætsforbunds tal viser, at håndboldklubberne senere hen mister mange unge medlemmer.
Et problem som ungdomsformanden, Anna Katrine Sand, også oplever i VHC-Vidar.
Især er det de unge piger, der falder fra.
Hun oplever, at skole, lektier, fester og de sociale medier som Instagram begynder at tage over.
Og pludselig bliver håndbold nedprioriteret.
Men der er ikke et quickfix.
Det tager lang tid at ændre en så lang og gammel kultur, som vi har i håndbold-verdenHer skal håndbolden og foreningerne dog blive bedre til at vise, hvor meget værdi sporten og fællesskabet kan give de unge teenagere, forklarer Søren Østergaard.
De unge er i dag mere presset af en præstationskultur, og i deres tanker giver det ikke prestige af gå til idræt.
I stedet giver det prestige af være social, få gode karakterer og være på online – og det kræver tid.
- Men håndbold kan give et skønt frikvarter fra al det pres, og undersøgelser viser, at idrætsaktive unge trives bedre socialt.
Der skal være fokus på, hvilke kompetencer de kan få ud af håndbold – et frirum og et fællesskab, siger han.
Og derudover skal der dygtige og passionerede trænere til.
For de unge vil ikke spilde deres tid til træning.
De vil gerne udvikle sig og lære noget nyt hver gang.
Uanset om man spiller på første- eller andetholdet.
- For 10 år siden - før smartphones-tiden - var det vennerne, der fastholdt de unge i klubberne.
Men nu er det progression.
De skal føle, at de bliver udfordret.
Derfor skal håndbolden prioritere at få endnu flere dygtige trænere til, siger Søren Østergaard.
Råd som Dansk Håndbold Forbund og direktør Morten Stig Christensen i den grad tager til sig.
Og forbundets seneste års systematiske og målrettede indsats har da også båret frygt.
I 2013 lavede Danmarks Idrætsforbund en fremskrivning af det forventede medlemstal, der viste, at DHF i 2017 ville komme under 100.
000 medlemmer for første gang i mere end 45 år.
Her har forbundet indtil videre formået at bremse noget af den frygtede medlemsafgang.
Noget, der glæder Morten Stig Christensen.
Men han erkender også, at der stadig ligger meget hårdt arbejde forude.
- Målet fremover er at fastholde det og på et tidspunkt opleve fremgang.
Men der er ikke et quickfix.
Der skal en kulturændring til.
Det tager lang tid at ændre en så lang og gammel kultur, som vi har i håndbold-verden, siger han.
FacebookTwitterKopier linkEmner:Dansk Håndbold Forbund|Håndbold|Danmarks Idrætsforbund|København|Morten Stig Christensen (erhvervsleder)




https://www.dr.dk/nyheder/penge/eu-dom-skubber-fem-milliarder-skattekroner-taettere-paa-danske-haender

OW BunkerSe temaPengeEU-dom skubber fem milliarder skattekroner tættere på danske hænderKapitalfonde kan ikke hive penge ubeskattet ud af danske selskaber, hvis det alene sker for at undgå at betale skat, siger EU-dom.
Skatteminister Karsten Lauritzen (V) glæder sig over EU-Domstolens afgørelse, der er faldet ud til den danske stats fordel.
Af Mathias Sommer26.
feb.
2019 kl.
17.
30Bemærk: artiklen er mere end 30 dage gammelLæs opHele fem milliarder skattekroner kan være kommet tættere på den danske statskasse, efter EU-Domstolen har truffet afgørelse i en principiel sag om kapitalfondes mulighed for skattefrit at trække penge ud af Danmark.
- Meldingen fra EU-Domstolen er overvejende positiv, og det bestyrker mig i, at vi kan vinde de her sager mod nogle kapitalfonde, som ikke har betalt den skat, som skatteforvaltningen mener, at de skal betale, siger skatteminister Karsten Lauritzen (V), som tilføjer, at dagens dom har "afgørende betydning" for det igangværende retsopgør.
Skattevæsenet har nemlig anlagt en række sager mod udenlandske kapitalfonde, der med henvisning til EU's regler om beskatning af renter og udbytter har trukket milliarder ud af danske selskaber.
Ved at køre pengene gennem holdingselskaber i Cypern og Luxembourg har kapitalfondene sluppet for at betale skat i Danmark.
I alt, mener skattemyndighederne, at den danske stat er blevet snydt for så meget som 5,5 milliarder kroner i tabte skatteindtægter på renter og udbytter over en længere årrække, ifølge den seneste opgørelse der er sendt til Folketinget.
- En række udenlandske kapitalfonde har sendt overskud fra ejerskabet af danske virksomheder ud af Danmark i form af rentebetalinger og udbytter uden at betale skat i Danmark.
Det er sket ved at hævde, at kapitalfondenes udenlandske selskaber – typisk i Luxembourg – var den egentlige ejer af overskuddet, og at det derfor skulle beskattes i Luxembourg, hvor den type indtægter har endog meget gunstige skattevilkår, forklarer Jakob Ussing, der er erhvervskorrespondent i DR Nyheder.
EU's egne regler trumfesMen selv om kapitalfondene umiddelbart har handlet efter EU's regler, så går modellen ikke, når konstruktionen udelukkende har til formål at undgå beskatning, står der i afgørelsen fra EU-Domstolen.
- I tilfælde af svig eller misbrug skal nationale myndigheder eller domstole nægte en skattepligtig person fritagelse for enhver form for skat, står der i dommen, der er afsagt i dag.
Det betyder ifølge DR Nyheders erhvervskorrespondent, at EU's egne regler på området bliver overtrumfet af det helt grundlæggende EU-princip, om at reglerne ikke må udnyttes til svig eller misbrug.
- EU-Domstolen har i dag givet de danske myndigheder ret i, at man ikke kan benytte disse EU-regler, hvis det er med misbrug – altså at undgå at betale skat - for øje, og det er gode nyheder for de danske skattemyndigheders krav, siger Jakob Ussing og tilføjer:- De seks konkrete sager sendes nu tilbage til landsretten herhjemme, der så skal afgøre sagerne, herunder hvorvidt der har været tale om misbrug.
Ud over de seks sager har et større tocifret antal sager i årevis afventet EU-Domstolen, og de sager kan nu også komme videre i retssystemet.
OW Bunker-ejer med i sagskompleksSagerne har afventet en afgørelse ved EU-domstolen siden 2016, hvor de blev sendt til en vurdering af de danske domstole, hvor sagerne verserer ved Østre og Vestre Landsret.
I en af de mange sager har DR tidligere afdækket, at Skattestyrelsen kræver 140 millioner kroner fra konkursboet efter børsskandalen OW Bunker.
Ifølge Skattestyrelsen benyttede OW Bunkers tidligere ejer, kapitalfonden Altor, sig af denne såkaldte Lumxembourg-finte, da det førte 1,2 milliarder kroner ud af Danmark i forbindelse med børsnoteringen i 2014.
Via Luxembourg-finten blev udbyttet overført til et moderselskab i Luxembourg og sendt videre i skattely på den britiske ø Jersey.
Men skatteforvaltningen argumenterer for, at moderselskabet reelt var et skuffeselskab.
Med dagens dom bliver det Altors opgave at bevise, at konstruktionen ikke havde misbrug for øje, hvilket kan blive en svær opgave.
Op til fem årBetyder det her, at staten får 5,5 milliarder kroner ekstra i kassen?
- Hver sag har specifikke forhold, så det bliver op til domstolene at afgøre det fra sag til sag.
Men man må sige, at det er en ret klar afgørelse, der er kommet fra EU-Domstolen, og at skattemyndighederne i hvert fald står klart bedre i disse sager i dag, end de gjorde i går, siger Jakob Ussing.
Hvornår regner kan man regne med, at sagerne er afgjort ved de danske domstole?
- Det vil sandsynligvis tage en del år, inden den sidste sag er afgjort.
Nu skal de første seks sager genoptages, når der bliver plads i domstolenes kalendre, og så følger de andre ganske mange sager, så det er ikke usandsynligt, at der måske kan gå op til fem år, inden det endelige punktum er sat i den sidste af sagerne, siger Jakob Ussing.
FacebookTwitterKopier linkEmner:Karsten Lauritzen (politiker)|Venstre|Skatter og afgifter|Luxembourg|OW Bunker




https://www.dr.dk/nyheder/regionale/syd/politiet-ransager-bandekvarter-25-anholdt-i-stor-aktion

Syd- og SønderjyllandPolitiet ransager bandekvarter: 25 anholdt i stor aktionPolitiet har gennemført en større ransagnings- og anholdelsesaktion i Esbjerg.
Syd- og Sønderjyllands Politi har sammen med specialenheden Særlig Efterforskning Vest anholdt 25 mænd i Kvaglund nordøst for Esbjerg.
Af Louise Mandrup (interview) og Susanne Kristine Terman Pedersen26.
feb.
2019 kl.
16.
56Bemærk: artiklen er mere end 30 dage gammelLæs opPolitiet har i dag anholdt 25 mænd fra bandemiljøet i Esbjerg.
Det oplyser Syd- og Sønderjyllands Politi i en pressemeddelelse.
Anholdelserne var led i en planlagt aktion mod udvalgte adresser i byen.
Politiets regionale efterforskningsenhed Særlig Efterforskning Vest har gennem den seneste tid efterforsket den organiserede hashhandel i Esbjerg-området.
Og det er altså det, der har ført til aktionen i dag.
Politidirektør Jørgen Meyer er tilfreds med aktionen i dag og fortæller, at anholdelserne er meget positive for Esbjerg.
- Politiets mål er at skaffe ro og tryghed i byen.
Jeg tror, at borgerne kan mærke, at vi er meget meget tæt på et normalt billede i Esbjerg igen.
Tilfreds borgmesterByens borgmester, Jesper Frost (V), er også tilfreds med dagens aktion i Esbjerg.
- Det glæder mig, at der med den store aktion i dag har kunnet tages endnu et skridt i forhold til at gøre bandelivet svært for de to grupperinger, siger han.
Læs også:Skud, knivoverfald og masseslagsmål: Esbjerg er blevet krigszone for banderAktionen fandt primært sted i området ved Kvaglund nordøst for Esbjerg.
Her ransagede politiet 31 adresser og anholdt mænd i alderen 16 til 31 år.
Siden september 2017 har de to bander ifølge Syd- og Sønderjyllands Politi kæmpet om at styre hashhandlen i Esbjerg og omegn, men efterhånden er krigen også begyndt at handle om hårdere narkotika.
Konflikten har ført til skudepisoder, flere knivoverfald og en række masseslagsmål på åben gade.
I august 2018 blev der indført en visitationszone i Esbjerg by.
Frem til den 17.
december, hvor den blev ophævet, resulterede den i blandt andet 19 våbenlovssager, 8 knivlovsager, 77 sager vedrørende lov om euforiserende stoffer og 20 færdselssager.
FacebookTwitterKopier linkEmner:Esbjerg|Jesper Frost Rasmussen (politiker)|Syd- og Sønderjyllands Politi|Venstre|Politi




https://www.dr.dk/nyheder/udland/ekspert-om-indisk-bombetogt-i-pakistan-vi-er-ret-hoejt-oppe-paa-konfliktskalaen

UdlandEkspert om indisk bombetogt i Pakistan: Vi er ret højt oppe på konfliktskalaenIngen af de to atommagter har dog interesse i at starte en egentlig krig.
Indiske kampfly angreb den pakistanske del af Kashmir i nat.
Af Andreas Lindqvist26.
feb.
2019 kl.
16.
00Bemærk: artiklen er mere end 30 dage gammelLæs opIndiens bombetogt i Pakistans del af Kashmir er en kraftig eskalation i konflikten om Kashmir mellem Indien og Pakistan.
Men ingen af parterne har interesse i at gå i krig med hinanden, ikke mindst fordi begge er atommagter.
Læs også:Minister: Indien har angrebet og ødelagt terrorlejre i PakistanSådan lyder analysen fra konsulent ved Forsvarsakademiet David Vestenskov, som blandt andet forsker i pakistansk sikkerhedspolitik.
- Det er ikke usædvanligt, at der flyver kugler over grænsen og sker forskellige ting på ugentlig basis.
Men når 10-12 indiske fly flyver ind og bomber på pakistansk territorium, er vi ret højt oppe på konfliktskalaen, siger han.
- Det er også derfor, man ser, at politikerne og særligt den pakistanske hær tager det her meget alvorligt, siger han.
Lang konflikt om KashmirDe to atommagter har skændtes om Kashmir siden Pakistans og Indiens deling i 1947.
Begge parter mener, at Kashmir hører under dem, men hver især kontrollerer de kun dele af området, som er adskilt af en ad hoc grænse.
Når Indien i går sendte jagerfly ind i den pakistanske del, var det for at bombe en lejr for den militante islamistiske gruppe Jaish-e-Mohammed.
Gruppen, som Indien opfatter som en terrorgruppe, har taget skylden for et bombeangreb på en indisk konvoj af sikkerhedsstyrker for 12 dage siden, som dræbte mindst 40.
Det var det værste angreb på Indien i Kashmir siden slutningen af 1980'erne.
Indien mener, at gruppen støttes af Pakistan, imens Pakistan afviser enhver rolle i angrebet.
- Der er tale om et indisk gengældelsesangreb på terroraktionen for 12 dage siden.
Mest af alt kan man sige, at det er en kynisk kommunikationsform, som bunder i konflikten over Kashmir, siger David Vestenskov.
Ingen er interesseret i krigAlligevel frygter Pakistan-eksperten ikke, at situationen kommer ud af kontrol, og at de to stridende parter kommer i egentlig krig med hinanden.
- Når begge parter er atommagter, er der selvfølgelig grund til bekymring, men det er også en forsikring, siger David Vestenskov.
- Det, at begge lande har atomvåben, gør, at risikoen for, at vi ryger ud i en decideret krig, er tæt på ikke-eksisterende, siger han.
- Som jeg læser det, vil man se den her kyniske kommunikationsform fortsætte, indtil det finder et leje, hvor begge stater er tilfredse.
Og begge staters primære fokus er rettet mod deres egne befolkninger.
I sidste ende vil både Pakistan og Indiens ledere koncentrere sig om at vise, at de er handlekraftige i konflikten med nabolandet.
- Det kan være i form af militære aktioner eller diplomatiske og retoriske svar.
Men en decideret åben krig har ingen af staterne en interesse i, siger David Vestenskov.
Pakistan nedtoner angrebHan ser allerede tegn på, at Pakistan forsøger at nedtone nattens angreb.
For imens Indien siger, at det dræbte 50-100 Jaish-e-Mohammed-militante, har Pakistan været ude at melde, at der ingen ofre var.
Pakistans hær har frigivet dette billede af træer på et højdedrag, som ifølge forsvaret blev ramt af de indiske jagerfly.
- De taler til deres befolkninger.
I Indien har man behov for at vise, at man reagerer på angrebet for 12 dage siden, og fortælle den indiske befolkning, at regeringen tager hånd om situationen, siger han.
- I Pakistan har man interesse i at dysse omfanget af den indiske aktion ned for ikke at presse sig selv op i et hjørne, hvor man er nødt til at give et stort militært modsvar.
For hvis den indiske udlægning er rigtig, vil der være pres på for at give et lignende modsvar, og så kan konflikten eskalere, siger Pakistan-eksperten.
Ifølge Indien planlagde Jaish-e-Mohammed flere selvmordsangreb, hvilket affødte nattens aktion.
Det står uklart, hvor mange som reelt blev dræbt ved angrebet, men landsbyboere siger til BBC Urdu, at fem huse blev ødelagt.
Ifølge CNN er 47.
000 mennesker i Kashmir blevet dræbt af militante de seneste 30 år.
FacebookTwitterKopier linkEmner:Indien|Pakistan|Militærudstyr|Militær|Forsvarsakademiet




https://www.dr.dk/nyheder/vejret/lun-vinterdag-rammer-rekord-varmeste-dag-siden-1990

VejretLun vinterdag rammer rekord: varmeste dag siden 1990Mange steder i Østjylland nåede temperaturen over 13 grader, og på Djursland ramte de rekordenSol på stranden Af Søren Vallentin Jacobsen26.
feb.
2019 kl.
16.
53Bemærk: artiklen er mere end 30 dage gammelLæs opDen højest målte temperatur i februar måned i Danmark siden 1874 er på 15,8 grader, sat på Frederiksberg i København den 24 februar 1990.
Den rekord har de nu også på Djursland.
Klokken 14 målte lufthavnen i Tirstrup på Djursland 15,8 grade, og så højt har vi ikke været oppe, siden rekorden blev sat i 1990.
Temperaturen lå et stykke tid og rumsterede lidt over de 15 grader, inden den nåede de magiske 15,8.
Baggrunden for denne voldsomme varme er et dominerende højtryk syd for Danmark, som i de seneste døgn har pumpet varm luft op over Frankrig, Storbitannien og Sydskandinavien.
I Storbritannien røg februar- og vinterrekorden sig en tur i går, hvor der blev målt hele 20,6 grader - nærmest sommerlige temperaturer.
Varmen aftager i løbet af torsdagDen meget varme luft over Danmark, som giver forårsfornemmelser, holder stand lidt i nu.
Også i morgen onsdag sniger temperaturen i det østjyske sig formentlig op omkring de 14-15 grader.
Om det kan blive til en rekord, må tiden vise.
En rekord bliver i øvrigt først anerkendt som officiel, når den har været en tur forbi DMI´s kvalitetskontrol, som skal sikre, at målingen opfylder kravene til at komme en tur i historiebøgerne.
FacebookTwitterKopier linkEmner:Jylland|København|Storbritannien|Danmarks Meteorologiske Institut|Frankrig




https://www.dr.dk/nyheder/udland/praesident-trump-lander-til-sit-andet-mode-med-kim-jong-un

Topmøde mellem Trump og KimSe temaUdlandPræsident Trump lander til sit andet møde med Kim Jong-unUSA' præsident og Nordkoreas leder skal spise middag sammen i Hanoi og diskutere en atomaftale.
26.
feb.
2019 kl.
15.
52Bemærk: artiklen er mere end 30 dage gammelLæs opUSA's præsident, Donald Trump, er landet i Vietnam.
Her skal han i morgen møde Nordkoreas leder, Kim Jong-un, for anden gang for at forhandle om bortskaffelse af de nordkoreanske atomvåben.
Den amerikanske præsidents fly, Air Force One, satte hjulene ned i Hanois lufthavn tirsdag aften kort før klokken 21 lokal tid.
Kim Jong-un ankom lidt tidligere efter en togrejse fra hovedstaden Pyongyang, der har varet to og en halv dag.
Donald Trump og Kim Jong-un skal spise middag sammen i morgen og fortsætter deres forhandlinger på torsdag.
Læs også:Vietnam modtager Nordkoreas leder med flag og blomster: 'Vi glæder os til at møde ham'Trump har sagt, at han har store forventninger til mødet.
Men blandt diplomater og kendere af Nordkorea er forventningerne en del lavere.
Det første møde for otte måneder siden i Singapore endte med en vagt formuleret hensigtserklæring om en atomvåbenfri koreansk halvø.
Siden da er der ikke sket det store, og derfor er der denne gang et andet pres for at få formuleret en mere konkret handlingsplan for, hvordan en egentlig nordkoreansk atomnedrustning skal udføres.
Omvendt forventer Nordkorea indrømmelser fra USA som eksempelvis kan ende med at sanktionerne mod landet i et vist omfang kan løftes og at en egentlig fredsaftale for Korea-krigen bliver underskrevet.
/ritzau/DR NyhederFacebookTwitterKopier linkEmner:Donald Trump (politiker)|Kim Jong-un (politiker)|Nordkorea|USA|Pyongyang




https://www.dr.dk/musik/legendarisk-90er-boyband-kommer-til-danmark

MusikLegendarisk 90'er-boyband kommer til DanmarkTil sommer gæster irske Westlife Nibe Festival i Nordjylland.
Westlife gik i opløsning i 2012, men blev gendannet sidste år.
I mellemtiden har Nicky Byrne (nummer tre fra venstre) blandt andet deltaget for Irland i Eurovision Song Contest.
Det gjorde han i 2016.
Af Kasper Madsbøll Christensen26.
feb.
2019 kl.
15.
51Bemærk: artiklen er mere end 30 dage gammelLæs opDe tilhører den absolutte superliga, når det kommer til legendariske boybands, der lå nummer ét på alverdens hitlister i 1990'erne.
Der er Backstreet Boys.
Der er NSYNC.
Og så er der irske Westlife.
Hør Westlifes 'World of Our Own', mens du læser videre.
Westlife - World of Our OwnEfter seks års pause meddelte bandet i 2018, at de havde fundet sammen igen.
Og i 2019 kommer Kian Egan, Nicky Byrne, Mark Feehily og Shane Filan et smut forbi Danmark på deres sommerturné, oplyser bandets arrangører ifølge Ekstra Bladet.
Nærmere bestemt Nibe Festival i Nordjylland, der ligger samtidig med Roskilde Festival.
Læs også:Stjernerne strømmer til Jylland: Nu kommer verdens største popdiva til AalborgDet vil sige, at det altså ikke er alle de oprindelige fem medlemmer, der kommer til landet.
Brian McFadden, der forlod bandet tilbage i 2004, er nemlig ikke en del af det genforenede boyband.
Westlifes originale lineup: Fra venstre Kian Egan, Shane Filan, Nicky Byrne, Marc Feehily og Brian McFadden.
Westlife debuterede i 1998 og har ifølge Wikipedia solgt mere end 55 millioner plader på verdensplan.
De har haft hele 14 nummer ét-singler i Storbritannien - blandt andet 'When You're Looking Like That', 'World of Our Own' og 'Uptown Girl'.
Til trods for den store succes i Storbritannien og resten af Europa er det aldrig lykkes bandet at slå igennem i USA.
Westlifes seneste single, 'Hello My Love', kom i januar i år.
Nibe Festival finder sted i dagene 3.
-6.
juli 2019.
FacebookTwitterKopier linkEmner:Ekstra Bladet|Nibe Festival|Storbritannien|Pop og rock|Jylland




https://www.dr.dk/sporten/oevrig/vm-i-kano-og-kajak-paa-dansk-grund-moeder-store-problemer

Øvrig sportVM i kano og kajak på dansk grund møder store problemerGladsaxe Kommune har fået afvist sin ansøgning om at opgradere rostadionet ved Bagsværd frem mod VM i 2021.
VM i kano og kajak på Bagsværd Sø i 2021 er nu i fare, efter Gladsaxe Kommune har fået afvist en ansøgning om at opgradere rostadionet.
26.
feb.
2019 kl.
15.
37Bemærk: artiklen er mere end 30 dage gammelLæs opDanmark kan i yderste konsekvens miste værtskabet for VM i kano og kajak i 2021, efter at ansøgningen om et opgraderet rostadion i Bagsværd er blevet afvist.
Det meddeler Det Internationale Kanoforbund (ICF).
Bagsværd blev tildelt værtskabet af ICF med et nyt og opgraderet stadion stillet i udsigt.
Derfor udelukker ICF ikke, at det kan have en indflydelse, hvis stadionet ikke når at blive klar.
- Det irriterer mig meget, og vi er kede af det.
Vi ved, at de (naturforeningerne, red.
) klager over alt på søen, men vi mener ikke, man ødelægger nogetOle Tikjøb, Formand i Dansk Kano og Kajak Forbund- Vi har endnu ikke hørt fra det danske forbund.
Når vi får en melding, skal bestyrelsen diskutere og tage en beslutning, siger en repræsentant fra ICF.
Opgraderingen af rostadionet i Bagsværd er stødt på grund, efter at blandt andet Danmarks Naturfredningsforening (DN) klagede over byggeplanerne.
DN mener ikke, at det er i orden, at der skal blandt andet skal fældes 3000 kvadratmeter skov og afgraves i søbunden i målområdet i Bagsværd Sø, der ligger i et naturfredet område.
Byggeplanerne blev oprindeligt godkendt af Fredningsnævnet, men klagerne har nu ført til, at Fredningsnævnet har sendt ansøgningen retur til Gladsaxe Kommune, der er hovedaktør i projektet.
Kommunen skal nu begynde forfra og igen søge om tilladelse til at bygge i de fredede områder.
Ifølge Fredningsnævnets afgørelse skal kommunen denne gang søge for hvert enkelt ændring, den vil have dispensation til.
Forbund tror stadig på VMFonden Danmarks Rostadion, der står bag byggeriet, oplyser, at man nu vil holde møder med de implicerede og undersøge, hvad det får af betydning for målet om, at stadionet står klar til VM, der afholdes fra den 26.
til 29.
august i 2021.
Hos Dansk Kano og Kajak Forbund ærgrer man sig over forløbet.
- Det irriterer mig meget, og vi er kede af det.
Vi ved, at de (naturforeningerne, red.
) klager over alt på søen, men vi mener ikke, man ødelægger noget.
Det undrer os, at Gladsaxe Kommune ikke har været gode nok i sagsbehandlingen, siger formand Ole Tikjøb.
Forbundet er dog ikke bekymret for at miste VM-værtskabet, hvis ikke rostadionet bliver opgraderet i tide.
Så tror man på, at det gamle stadion kan stå distancen og bliver VM-godkendt af ICF.
Læs også:Klage kan forsinke nyt rostadion yderligere: Tvivlsomt om det bliver klar til VM- Man skal være meget optimistisk for at tro, at det (opgradering og godkendelse af nyt stadion, red.
) kan nås.
Ellers vil vi bruge det gamle stadion.
Det blev benyttet til et World Cup-stævne for fire år siden, så det kan fint bruges, siger Ole Tikjøb.
Formanden peger på, at Danmark også fik værtskabet, på grund af at forbundet har 100-års jubilæum i 2021.
ICF oplyser, at det ikke vil være optimalt, men heller ikke umuligt at bruge det gamle rostadion.
Ifølge Fonden Danmarks Rostadions hjemmeside har Københavns, Gladsaxe og Lyngby Taarbæk Kommune lagt 79,2 millioner kroner i projektet.
I den oprindelige tidsplan skulle det nye rostadion stå klar i februar 2020.
/ritzau/FacebookTwitterKopier linkEmner:Bagsværd|Gladsaxe Kommune|Lyngby-Taarbæk Kommune|Roning|Kano og kajak




https://www.dr.dk/sporten/haandbold/kvindeligaen/viborg-hk-mangler-millioner-og-er-taet-paa-lukning

KvindeligaenViborg HK mangler millioner og er tæt på lukningHåndboldklubben Viborg HK er presset på økonomien og i fare for lukning, siger midlertidig leder.
Viborg HK er i store økonomiske problemer, og klubben har brug for kapital, hvis den ikke skal lukke.
26.
feb.
2019 kl.
15.
12Bemærk: artiklen er mere end 30 dage gammelLæs opHåndboldgiganten Viborg HK er i alvorlige økonomiske problemer og er i reel fare for lukning, hvis klubben ikke får tilført kapital.
Det siger Jørgen Hansen, der er midlertidig leder i klubben efter fyringen af direktør Henrik Dahl i sidste uge, til Jyllands-Posten.
- Vi skal have tilført kapital.
Det er en absolut nødvendighed, og det er vores allerstørste udfordring lige nu.
- Vores økonomi er presset, ligesom den er mange andre steder i håndboldbranchen.
Hvis ikke vi får tilført penge, lukker vi, siger han til avisen.
Læs også:Viborg HK har fundet ny cheftrænerJørgen Hansen kan ikke sige præcist, hvilket beløb Viborg skal tilføres for at kunne køre videre, men at beløbet er tættere på tre millioner end på ti millioner kroner.
I 2014 var Viborg HK også i alvorlig konkursfare, men blev reddet, da investorer skød 5,2 millioner kroner ind i klubben.
Viborgs håndboldkvinder har vundet 14 danske mesterskaber.
Klubben ligger aktuelt nummer syv i HTH Ligaen og bliver formentlig en del af DM-slutspillet.
Viborg-legenderne Grit Jurack og Rikke Skov fejrer et af Viborg HK's mange danmarksmesterskaber.
Da Henrik Dahl i sidste uge blev fyret som direktør, lød begrundelsen fra klubben, at det var som følge af økonomiske konsekvenser.
Midlertidig leder Jørgen Hansen var bestyrelsesformand inden fyringen af Henrik Dahl.
/ritzau/FacebookTwitterKopier linkEmner:Viborg HK|Økonomi|Viborg|Håndbold|HTH Køkkener




https://www.dr.dk/nyheder/regionale/midtvest/thisted-dropper-alligevel-sproejtegift-pesticider-giver-traels-billede

Midt- og VestjyllandThisted dropper alligevel sprøjtegift: Pesticider giver træls billede på nethindenPolitikerne i Thisted ville efter 22 år uden sprøjtegift ændre kurs.
På landsplan faldt forbruget af sprøjtemidler i kommunerne med 90 procent fra 1995 til 2013.
Men siden er det begyndt at stige igen.
Af Steen Færgemand og Mona Aaberg26.
feb.
2019 kl.
15.
07Bemærk: artiklen er mere end 30 dage gammelLæs op- Det er et no-go at bruge sprøjtegift på befæstede arealer, og så må man finde en anden løsning.
Sådan lyder det fra borgmester i Thisted Kommune Ulla Vestergaard (S) om ukrudtsbekæmpelse på steder, hvor vandet ikke kan trænge igennem - fx asfalt, beton og fliser.
Efter 22 år uden sprøjtegift var der tidligere på måneden et flertal i kommunalbestyrelsen i Thisted Kommune for at begynde med at bruge sprøjtegift til at holde ukrudtet nede.
Men nu er flertallet vendt.
- Vi skal passe på vores klode og undgå pesticider, siger borgmesteren.
Begrundelsen for igen at bruge sprøjtegift lød for to uger siden, fra udvalgsformanden Esben Oddershede (V), at teknologien er blevet udviklet så meget, at man i dag kan målrette giften direkte på ukrudtet og dermed bruge markant mindre gift.
Men det er ifølge borgmesteren ikke nok.
Heller ikke selv om det kan være svært at sammenligne og vurdere, hvor stor miljøbelastningen er fra henholdsvis sprøjtegift eller gasbrændere.
- Vi får alle trælse billeder på nethinden, når det handler om pesticider, og vi skal passe på vores jord.
Det gør vi blandt andet ved at prøve at finde alternative løsninger til vores ukrudtsbekæmpelse, siger Ulla Vestergaard.
Holder fast i gammel aftaleRegeringen og Kommunernes Landsforening indgik i 1998 en aftale om at udfase brugen af pesticider i kommuner og på offentlige arealer.
Den aftale ønsker borgmesteren altså at overholde.
Politikerne har dog ikke taget stilling til, om gasbrænderne i fremtiden skal være det ideelle redskab til at bekæmpe ukrudt med.
Der er nemlig også mulighed for at bruge varmt dampvand til at slå ukrudtet ihjel.
- Om vi fortsætter ukrudtsbekæmpelsen med gasbrænder eller investerer i varmt vand, må vi få kigget på i forbindelse med budgettet, for det kræver investering af maskiner, siger Ulla Vestergaard.
FacebookTwitterKopier linkEmner:Esben Oddershede (politiker)|Thisted Kommune|Lokalpolitik|Kommunernes Landsforening|Planteavl




https://www.dr.dk/nyheder/regionale/midtvest/vejen-bestsellertaarn-er-banet-forsvaret-dropper-indsigelse

Midt- og VestjyllandVejen for bestsellertårn er banet: Forsvaret dropper indsigelse Forsvaret var den sidste forhindring for byggeriet af det 320 meter høje Bestsellertårn.
Der har ikke været mange kritikere af byggeriet af det 320 meter høje Bestsellertårn.
Med Forsvarets grønne lys er der ikke flere hindringer for byggeriet, før det skal godkendes i byrådet.
Af Frederik Gatzwiller og Mona Aaberg26.
feb.
2019 kl.
15.
11Bemærk: artiklen er mere end 30 dage gammelLæs opDen endelige beslutning om byggeriet af det 320 meter høje Bestsellertårn har været forsinket i Ikast-Brande byråd.
En indsigelse fra Forsvaret kunne nemlig have bremset byggeriet af Bestsellers nye hovedkvarter, fordi det skulle undersøge, om tårnet ville påvirke flysikkerheden.
Men nu dropper Forsvaret indsigelsen.
Selvfølgelig kører det gennem teknisk udvalg i aften og efterfølgende i byrådet.
Ib Lauritsen, borgmester, Ikast-Brande- Vi har fundet ud af, at der ikke er noget, der er til hinder for at opføre bygningen.
Derfor har vi valgt at frafalde indsigelsen, vi havde givet i første omgang, fortæller Martin Særmark-Thomsen, der er kommunikationsmedarbejder i Forsvarets ejendomsstyrelse.
Forsvaret har haft eksterne rådgivere til at undersøge, hvordan det der bliver Danmarks højeste bygning kunne påvirke radarbilleder og luftsikkerheden.
Både for den militære og civile flytrafik.
Derfor har Forsvaret nu kun ét krav.
- Der skal selvfølgelig være nogle markeringer på bygningen i form af forskellige lys, så flytrafikken har en mulighed for at se bygningen, siger Martin Særmark-Thomsen.
Borgmester: Det skal nok gå igennemByrådet skulle efter planen have godkendt planen, men Forsvarets undersøgelse har altså betydet, at processen er blevet cirka en måned forsinket.
Men nu er der glæde over, at der med Forsvarets accept af byggeriet ikke længere er hindringer i vejen for at lade byggeprocessen gå videre.
TårnetBestseller ønsker at bygge et 320 meter højt tårn.
Til sammenligning er Eiffeltårnet 300 meter højt.
Foruden det enorme tårn vil Bestseller opføre fire lavere højhuse og en ny bydel på 645.
000 kvadratmeter.
Det svarer til 88 fodboldbaner.
I byggeriet vil der blandt andet være butikker, lejligheder, hotel, kontorer og restauranter.
- Det er vi rigtig godt tilfredse med.
Det har måske taget lidt længere, end vi havde regnet med, men det er meget billigt sluppet, og nu fortsætter planen, siger borgmester i Ikast-Brande Kommune, Ib Lauritsen (V).
Tirsdag aften skal sagen behandles i teknik- og miljøudvalget, og selv om borgmesteren ikke er meget for at spå om fremtiden, ser han dog med fortrøstning frem mod den sidste politiske fase.
- Der har hele vejen igennem været en utrolig positiv velvilje til det her projekt, og selvfølgelig kører det gennem teknisk udvalg i aften og efterfølgende i byrådet.
Den side af sagen får vi løst, siger Ib Lauritsen.
Bestsellertårnet bliver med sine 320 meter Danmarks højeste.
Skarpt forfulgt af Storebæltsbroen med 254 meter og Herlev Hospital med 120 meter.
 Signe Heiredal)FacebookTwitterKopier linkEmner:Ikast-Brande Kommune|Ikast|Lokalpolitik|Brande|Ib Lauritsen (politiker)




https://www.dr.dk/nyheder/politik/mette-frederiksen-fuldt-funktionsdygtig-sass-er-tilbage-efter-depression

PolitikMette Frederiksen: Fuldt funktionsdygtig Sass er tilbage efter depressionSocialdemokratiets formand opfordrer pressen til at opføre sig ordentligt.
Socialdemokratiets gruppeformand, Henrik Sass Larsen, har været ramt af en depression.
26.
feb.
2019 kl.
14.
58 | opdateret 26.
feb.
2019 kl.
16.
01Bemærk: artiklen er mere end 30 dage gammelLæs opDet må ikke være sådan, at folk, der har været syge, hvad end det er fysisk eller psykisk, er afskåret fra at bestride et politisk embede.
Sådan lyder det fra Socialdemokratiets formand, Mette Frederiksen, da hun i dag udtaler sig offentligt for første gang om, at hendes magtfulde allierede, gruppeformand Henrik Sass Larsen, har haft en depression.
Sass er tilbage og fuldt funktionsdygtig, understreger Mette Frederiksen og tilføjer til pressen:- I skal opføre jer ordentligt og overholde spillereglerne.
Sass fortalte om sin sygdom i et stort interview med Politiken, der blev offentliggjort søndag.
Her lod han blandt andet forstå, at han har været under stort pres fra medierne.
Socialdemokratiet har klaget til Folketingets Præsidium over Ekstra Bladet.
Bladet afviser at have brudt reglerne for pressens adfærd på Christiansborg.
Henrik Sass Larsen har ikke været sygemeldt i perioden, hvor han har været ramt af en depression.
Har forsøgt at hjælpe til at opretholde hverdagMette Frederiksen siger følgende om, hvorfor hendes gruppeformand ikke blev sygemeldt:- Det, jeg har gjort ledelsesmæssigt, er, at jeg har lyttet til, hvad der har været anbefalingen.
Både fra Henrik Sass Larsen, men også fra psykologen, i forhold til at opretholde en så normal hverdag som overhovedet muligt.
Mit håb er, at andre ledelser, ledere og arbejdspladser tænker det på samme måde.
- Rigtig mange danskere er ramt af stressrelaterede sygdomme.
Rigtig mange danskere er ramt af depression.
Vi har alle en kæmpe opgave i både at forebygge det, men også at sikre, at folk bevarer en tilknytning til den arbejdsplads, de er på.
- Det ledelsesansvar har jeg forsøgt at efterleve så godt, jeg kan, siger hun.
Henrik Sass Larsen er udset til at være en vigtig brik til det kommende valg til Folketinget, et valg, der skal finde sted senest 17.
juni, og hvor Mette Frederiksen kan blive statsminister.
Partiformanden afviser, at situationen vil forhindre Henrik Sass Larsen i at blive et stort aktiv i valgkampen.
- Jeg mener, at han allerede er et stort aktiv.
Det er han også, selv om han i en periode har været syg.
- Jeg måler ikke folk, ud fra at man i en periode kan være udfordret, siger Mette Frederiksen.
/ritzau/FacebookTwitterKopier linkEmner:Henrik Sass Larsen (politiker)|Mette Frederiksen (politiker)|Socialdemokraterne|Ekstra Bladet|Sygdomme og lidelser




https://www.dr.dk/nyheder/udland/theresa-may-aabner-afstemning-om-udsaette-brexit-dagen

UdlandTheresa May åbner for afstemning om at udsætte brexit-dagenDen britiske premierminister tror dog stadig på, at hun kan nå til enighed med EU om en aftale.
Af Louise Brodthagen Jensen26.
feb.
2019 kl.
14.
14Bemærk: artiklen er mere end 30 dage gammelLæs opDen britiske premierminister, Theresa May, er klar til en afstemning om at udsætte datoen for Storbritanniens udtrædelse af EU, hvis parlamentet afviser hendes aftale om brexit.
Det har hun netop meddelt medlemmerne i det britiske underhus.
Her fortalte hun, at der vil blive afholdt en afstemning den 12.
marts om den brexit-aftale, hun i øjeblikket forhandler med EU om.
Hvis den bliver afvist, skal parlamentet senest dagen efter stemme om, hvorvidt man ønsker at udtræde af EU uden en aftale - et såkaldt "no deal"-scenario.
Bliver det også afvist, vil parlamentet den 14.
marts skulle stemme om kortvarigt at udskyde datoen for udtrædelsen af EU.
- Lad mig slå fast, jeg ønsker ikke, at udtrædelsesdatoen skal udskydes, lød det fra Theresa May.
- Vores fokus skal være at lave en aftale og forlade EU den 29.
marts, sagde hun.
Derfor skaber 'backstop' så meget vredeDen store knast er det såkaldte ’backstop’, der er en del af den brexitaftale, som tidligere premierminister, Theresa May, indgik med EU-landene i november sidste år.
Det er en slags politisk sikringsordning, der skal garantere, at det aldrig bliver nødvendigt at udstationere toldere ved grænsen mellem Irland og Nordirland.
Sikringsordningen skal ifølge aftalen træde i kraft, hvis det ikke lykkes Storbritannien og EU at blive enige om en frihandelsaftale inden for de kommende godt to år.
Hvis dette ’backstop’ bliver taget i brug, skal Storbritannien forblive i en toldunion med EU, men det har fået mange britiske politikere til at slå alarm, fordi de frygter, at briterne derved aldrig for alvor kan komme til at forlade EU.
Det har fået mange til at kræve, at den sikringsordning bliver taget af bordet.
Fra EU's side har man gentagne gange sagt, at man ikke ønsker at aktivere dette 'backstop', men afviser at genforhandle det.
Selvom udtrædelsesdatoen bliver udskudt, er det ifølge premierministeren stadig en mulighed, at Storbritannien forlader EU uden en aftale.
Hun advarede samtidig om, at muligheden for at forhandle en aftale på plads ikke vil blive lettere, hvis datoen bliver udskudt.
Alle 27 EU-lande skal godkende, hvis Storbritannien ønsker at udsætte deres udtrædelsesdato.
Udsigt til valgPremierministeren understregede samtidig, at en eventuel udskydelse af brexit frem til slutningen af juni vil betyde, at Storbritannien skal tage del i det kommende valg til Europa-Parlamentet, som finder sted 26.
maj.
- Hvilket signal vil det sende til de mere end 17 millioner mennesker, der stemte for at forlade EU for næsten tre år siden, spurgte hun.
Oppositionsleder, Jeremy Corbyn, beskylder premierministeren for at lade tiden løbe ud i håb om, at parlamentet vil godkende hendes brexit-aftale.
Formand for den EU-skeptiske gruppe European Research Group (ERG), Jacob Rees-Mogg, afviser over for Sky News, at truslen om en udsættelse af brexit, kan få ham til at stemme for premierministerens aftale.
Heller ikke Labour-leder, Jeremy Corbyn, var imponeret over Mays nye forslag.
- Premierministeren fastholder, at det er hendes aftale eller ingen aftale, men Underhuset har tydeligt afvist hendes aftale og muligheden for ingen aftale, sagde han.
Hvis Labour ikke kan få flertal for dets egne brexit-forslag, som vil blive fremlagt i morgen, har partiet foreslået, at Mays brexit-aftale - hvis den bliver vedtaget 12.
marts - skal til en folkeafstemning.
May: Der er fremskridt i forhandlingerneForinden havde hun understreget, at hendes forhandlinger med EU skrider frem, og at både EU og Storbritannien i fællesskab vil sikre, at der uanset hvad ikke vil blive opført kontrol ved grænsen mellem Nordirland og Irland.
Her kan du se, hvorfor backstop'et skaber så stor utilfredshed i Storbritannien:Grænsespørgsmålet har været et af de helt store udfordringer i den brexit-aftale, som parlamentet tidligere har stemt ned, og som premierministeren nu forsøger at genforhandle med EU.
Datoer for kommende brexit-afstemninger i parlamentet•12.
marts: Afstemning om Mays brexit-aftale•13.
marts: Afstemning om hvorvidt Storbritannien skal forlade EU uden en aftale•14.
marts: Afstemning om en kortvarig udsættelse af brexitFacebookTwitterKopier linkEmner:EU|Jeremy Corbyn (politiker)|Storbritannien|Theresa May (politiker)|EU-forhold




https://www.dr.dk/nyheder/indland/statens-serum-institut-bliv-vaccineret-mod-maeslinger

IndlandStatens Serum Institut: Bliv vaccineret mod mæslingerDet skader ikke at få vaccine mod mæslinger, hvis man allerede er immun, oplyser Statens Serum Institut.
Statens Serum Institut opfordrer til, at man lader sig vaccinere mod mæslinger, hvis man er i tvivl, om man allerede er det.
26.
feb.
2019 kl.
13.
12Bemærk: artiklen er mere end 30 dage gammelLæs opStatens Serum Institut opfordrer danskerne til at blive vaccineret mod mæslinger, hvis man ikke allerede er vaccineret eller har haft sygdommen tidligere.
Men hvis man er blandt dem, der ikke kan huske, om man tidligere har haft mæslinger eller fået vaccinen, så kan man roligt gå til lægen og få det gjort alligevel.
Det fortæller afdelingslæge på Statens Serum Institut Peter Henrik Andersen.
- Hvis man er i tvivl, så er det bedre at vaccinere end at lade være.
Man skal heller ikke begynde at måle antistoffer i kroppen.
- Skulle man allerede være immun, så sker der ikke noget ved at vaccinere.
Vaccinen vil bare blive neutraliseret af ens immunsystem.
Der er ikke nogen risiko ved at vaccinere en, der allerede er beskyttet, siger Peter Henrik Andersen.
Opfordringen fra Statens Serum Institut kommer efter, at der mandag blev konstateret to nye tilfælde af mæslinger i Danmark.
Det bringer det samlede antal op på fem smittede alene i februar.
Derfor er der ifølge instituttet tale om et udbrud.
Tilfælde hos folk i 20'erne og 30'erneDet er dog langt de fleste danskere, der er immune over for mæslinger.
Ifølge Peter Henrik Andersen har personer født før 1975 med stor sandsynlighed haft sygdommen, mens årgangene efter 1987 er blevet vaccineret.
Til gengæld er der større usikkerhed blandt personer født mellem 1975 og 1986.
- Nogen blev vaccineret og nogen fik sygdommen.
Vi ved ikke, hvor god beskyttelsen er blandt dem.
- Men vi ser en del tilfælde blandt personer i 20'erne og 30'erne.
Det tyder på, at der er dårligere beskyttelse i denne aldersgruppe, siger Peter Henrik Andersen.
I dag får spædbørn MFR-vaccine som omkring 15 måneder gamle for at beskytte dem mod mæslinger, røde hunde og fåresyge.
/ritzau/FacebookTwitterKopier linkEmner:Statens Serum Institut|Vaccinationer|Børnesygdomme|Sygdomme og lidelser




https://www.dr.dk/nyheder/udland/undren-og-spekulationer-efter-irans-udenrigsminister-siger-op-paa-instagram

UdlandUndren og spekulationer efter at Irans udenrigsminister siger op på InstagramMohammad Javad Zarif er en moderat politiker og dygtig diplomat, som vesten er tryg ved, siger ekspert.
Den iranske udenrigsminister Mohammad Javad Zarif var blandt andet en af kræfterne bag atomaftalen.
Af Andreas Lindqvist26.
feb.
2019 kl.
12.
51Bemærk: artiklen er mere end 30 dage gammelLæs opIrans udenrigsminister, Mohammad Zavad Zarif, har tilsyneladende sagt sit embede op i en meddelelse på det sociale medie Instagram.
Her skriver han ikke årsagen bag sin tilbagetræden, som heller ikke er officielt godkendt af Irans præsident, Hassan Rouhani.
Men den moderate Zarif er under stigende pres fra hardlinere i Iran, efter at USA trak sig fra atomaftalen med landet.
Der spekuleres i, at dråben, der fik fik glasset til at flyde over for udenrigsministeren, er, at han er blevet udelukket fra at deltage i forhandlinger med den syriske præsident Bashar al-Assad, som netop nu besøger Teheran.
- Jeg beklager dybt den manglende evne til at fortsætte med at tjene og alle manglerne under tjenesten, skriver han i opslaget, som er på farsi.
Tvetydig beskedIfølge lektor og Iran-forsker på Københavns Universitet, Rasmus Christian Elling, er opsigelsen omgærdet med mystik.
Selve opslaget på Instagram er svært for Rasmus Christian Elling at afkode.
Det starter med et digt, og fortsætter med en beklagelse over, at Zarif ikke mener, at han slog til i hvervet.
Blå bog:Mohammad Javad Zarif er 59 år gammel og har været udenrigsminister siden 2013.
Han har tidligere bestredet posten som Irans FN-ambassadør.
Han er flydende på engelsk, og uddannet i USA, hvor han opnåede en ph.
d.
i international ret.
Han regnes for at være en af hovedarkitekterne bag atomaftalen, som medførte, at Iran opgav sit atomprogram.
- Det er en meget tvetydig besked.
Der er ikke konkrete henvisninger til specifikke problemstillinger, og det har efterladt mange iranere med mange spørgsmål, siger han.
Et flertal af parlamentarikere har underskrevet en opfordring til Zarif om at blive i hvervet.
Men Iran-forskeren vurderer ikke, at præsident Rouhani har anden mulighed end at tage imod opsigelsen.
- Det er svært at se, hvordan han kan vende tilbage til udenrigsministerposten med samme pondus, som han havde før, siger han.
Moderat politiker under presRasmus Christian Elling beskriver Mohammad Zavad Zarif som en moderat politiker, som har en stor del af ansvaret for Irans anstrengelser for at få et bedre forhold til Vesten.
- På det politiske spektrum repræsenterer han de pragmatiske stemmer, som søger dialog og forhandlinger med Vesten, genintegration i verdensøkonomien og en åbning udadtil, siger han.
Men gennem hele sit virke har Zarif stået over for de såkaldte hardlinere, som er imod dialogen med vesten.
Til gengæld har han været populær hos befolkningen i Iran.
- Det har været op ad bakke, men han har undervejs haft en række sejre, blandt andet atomaftalen, som altså siden hen er blevet skudt delvis i sænk af USA's præsident Donald Trump, da han trak USA ud, siger han.
Netop USA's Iran-politik kan have været med til at sætte Zarif i en position, hvor han føler, at han må trække sig.
- Han havde jo, sammen med Rouhani og den moderate regering, lagt op til, at man gennem atomaftalen ville kunne normalisere forholdet til omverdenen, og at Iran ville opleve et økonomisk boom, siger Rasmus Christian Elling.
- Men boomet udeblev, først af strukturelle årsager, fordi mange udenlandske firmaer ikke ville investere i Iran, og siden da USA trak sig ud af atomaftalen, og korthuset faldt sammen.
For det efterlod regeringen med en masse problemer, for hvordan skulle man forbedre økonomien, når sanktionerne blev genindført, siger han.
Kan have politiske ambitionerIfølge Rasmus Christian Elling er det svært at vide, om spekulationerne om, at den afgående udenrigsminister er blevet fornærmet over at blive udelukket fra forhandlinger med Syriens Assad, har noget på sig.
- Det kan også bunde i en mere generel problematik om, at Zarif konstant har været under beskydning af de konservative kræfter, som ikke vil i dialog med vesten.
Måske føler han, at hans arbejde er umuliggjort af de militære og gejstlige kræfter, som prøver at holde Iran isoleret, siger han.
Zarifs afgang kan også være aftalt spil med Rouhani, som i lyset af at hardlinerne får mere magt, ønsker Zarif over i en mere fleksibel rolle som rådgiver eller vil køre ham i stilling til næste parlamentsvalg, siger han.
Det kan også være, at Zarif har endnu højere politiske ambitioner.
- Måske har han tænkt sig at stille op som præsident på et tidspunkt i fremtiden, og derfor trækker sig ud, før de konservative kræfter kan spænde ben for ham og måske forsøger at lave en rigsretssag imod ham, siger Iran-eksperten.
Kan betyde hårdere linje mod vestenRasmus Christian Elling vurderer, at Zarifs afgang kan medføre en hårdere linje udadtil for Iran og en tilbagevenden til et mere offensivt sprog.
- Der er ingen tvivl om, at Iran mister en utroligt dygtig diplomat.
Men det kan være, at man på nuværende tidspunkt har vurderet, at situationen er så slem, at der ikke er behov for sådan en som Zarif, siger han.
- Det kan også være en glidebane på vej mod en retorisk hærdning, hvor der kommer mere sabelraslen og mere bastante meldinger fra Iran, siger han.
For udlandet betyder hans afgang, at man mister en troværdig aktør i samtalen med Iran.
- Jeg forestiller mig, at de personlige kontakter, Zarif har til udlandet, bliver bibeholdt.
Men det er klart, at det er et skridt tilbage.
Meget kan man sige om Zarif, men i forhold til professionalisme var han en diplomat, man i Vesten var tryg ved at sidde ved forhandlingsbordet med, siger Rasmus Christian Elling.
FacebookTwitterKopier linkEmner:Bashar al-Assad (politiker)|Donald Trump (politiker)|Iran|USA|Sikkerhedspolitik




https://www.dr.dk/nyheder/indland/om-det-saa-er-en-hel-liter-maelk-saa-kan-jeg-godt-finde-paa-smide-den-ud

Indland'Om det så er en hel liter mælk, så kan jeg godt finde på at smide den ud' Mærkningen 'Ofte god efter' på fødevarer skal få danskerne til at smide mindre mad ud.
Af Julie Johanne Knudsen26.
feb.
2019 kl.
14.
48Bemærk: artiklen er mere end 30 dage gammelLæs opEn liter.
To liter.
Ved køleskabene i Kvickly står veteranen Gert Nielsen og rækker ud efter letmælk til indkøbskurven.
Han er en af dem, der godt kan finde på at hælde mælken ud i køkkenvasken, selvom den egentlig ikke er for gammel.
- Det er en uvished.
Om det så er en hel liter mælk, så kan jeg godt finde på at smide den ud.
Og Gert Nielsen er ikke alene om at have det svært ved at finde ud af, hvornår mælken er for gammel.
Hver tredje dansker tager fejl af holdbarhedsdatoerne, viser en undersøgelse fra 2017.
Men det skal tre nye ord lave om på.
'Ofte god efter'.
Sådan kommer der til at stå på flere fødevarer i de danske dagligvarebutikker fremover.
Ordlyden skal tilføjes på de varer, hvor der allerede står 'bedst før'.
På den måde håber initiativtageren Too Good To Go, at forbrugerne vil få mere ro i maven, når de står med en vare, der ifølge datoen er for gammel.
- Vi vil gerne have forbrugerne til at forstå, at man i langt de fleste tilfælde sagtens kan indtage fødevarer efter de har overskredet datoen for 'bedst før', siger Mette Lykke, direktør i Too Good To Go.
Madspildsappen står bag initiativet og har allerede indgået en aftale med fødevarerproducenter som Arla, Løgismose, Carlsberg, Thiese og Toms.
De forventer at rulle de nye mærker ud i løbet af 2019, oplyser Too Good To Go.
FacebookTwitterKopier linkEmner:Too Good To Go|Fødevarer|Forbrug|Kvickly|Arla Foods




https://www.dr.dk/nyheder/indland/byraadspolitiker-anklaget-drabsforsoeg-paa-kvinde-og-angreb-paa-barn

IndlandByrådspolitiker anklaget for drabsforsøg på kvinde og angreb på barnDrabsforsøget skete i foråret 2018, hvor politikeren trængte ind i kvindens hjem med en økse.
Politiet anholdt den 41-årige René Kauland allerede 11.
maj 2018.
Siden har han siddet varetægtsfængslet og er nu tiltalt for drabsforsøg.
Sagen mod ham begynder i marts.
Foto: Steven Knap, BYRD.
Af Louise Dalsgaard og Emma Toft26.
feb.
2019 kl.
15.
28 | opdateret 26.
feb.
2019 kl.
16.
47Bemærk: artiklen er mere end 30 dage gammelLæs opDen 41-årige byrådspolitiker fra Venstre i Greve, René Kauland, er tiltalt i en voldsom sag om drabsforsøg, hvor politiet mener, at han har forsøgt at dræbe en kvinde med en økse.
Angrebet skete i foråret sidste år – natten mellem den 10.
og 11.
maj i et hjem i Greve.
Allerede om formiddagen samme dag blev René Kauland anholdt, og dagen efter blev han varetægtsfængslet.
Her nedlagde Retten i Roskilde navneforbud i sagen, men det er blevet ophævet nu forud for straffesagen mod ham, der begynder den 6.
marts.
René Kauland blev valgt til Greves byråd ved kommunalvalget i efteråret 2017, og han har siddet som formand for kommunens Skole- og Børneudvalg, indtil han gik på orlov i midten af maj sidste år.
- René Kauland er ikke længere ansat i Greve Kommune.
Han er fortsat byrådsmedlem, så længe han er valgbar, lyder meldingen i dag fra kommunens presseafdeling.
Hans navn er fjernet fra Greve Kommunes oversigt over byrådsmedlemmer.
Selv nægter René Kauland sig skyldig i anklagerne.
I kommunen var han ansat som chefkonsulent.
Læs også:Politi: 40-årig overfaldt kvinde med økse i GrevePoliti: "Særdeles brutal sag"Da sagen kom frem, beskrev politiet overfaldet som et særdeles brutalt og voldsomt drabsforsøg, der skete med en økse.
Politiet oplyste også, at kvinden på et tidspunkt var i livsfare.
Manden brød ifølge tiltalen ind i kvindens hjem midt om natten, mens hun lå og sov ved siden af sin datter i soveværelset.
Han og kvinden kendte hinanden, men politiet har ikke villet oplyse deres relation.
Anklagen lyder, at manden slog kvinden i hovedet og på kroppen med et tungt "slagvåben", så hun fik flere brud på arme og ben.
Det fremgår også af tiltalen, at kvinden fik skader på hovedpulsåren, og at overfaldet skete ”for at dræbe”.
Derudover skal han have slået den tiårige datter i ansigtet – noget anklagemyndigheden betegner som legemsangreb "af særlig rå, brutal og farlig karakter.
"Da sagen kom frem, bad politiet om offentlighedens hjælp til at finde gerningsmandens tøj, kondisko og en elefanthue, som man mente, at gerningsmanden havde smidt i nærheden af kvindens hus.
FacebookTwitterKopier linkEmner:Greve Kommune|Lokalpolitik|Greve|Kriminalitet|Anklagemyndigheden




https://www.dr.dk/sporten/haandbold/koebenhavnerboern-vaelger-haandbold-fra-de-er-mere-til-street

HåndboldKøbenhavnerbørn vælger håndbold fra: De er mere til street Medlemstallene i håndboldforbundet blandt børn og unge daler i hele landet – men især i København er frafaldet markant.
Håndbold oplever ikke stor popularitet i København.
Af Arnela Muminovic26.
feb.
2019 kl.
12.
59 | opdateret 22.
feb.
2019 kl.
13.
32Bemærk: artiklen er mere end 30 dage gammelLæs op’Håndbold er en jydesport’.
Det er en ganske udbredt opfattelse, at håndboldsporten især lever i haller vest for Storebælt, mens man i de helt store byer – og især i København – nedprioriterer sporten.
Og ser man nærmere på udviklingen i antallet af unge håndboldspillere, så ser der ud til at være noget om snakken.
De unge københavnere vælger håndbolden fra.
I perioden mellem 2006 og 2017 mistede de københavnske klubber 41 procent af deres unge medlemmer, og derfor er kun 2093 børn og unge aktive i håndboldforeningerne i Hovedstadsområdet ifølge de senest offentliggjorte tal.
Og det på trods af, at København har oplevet et kæmpe ungdomsboom de seneste mange år.
Ifølge Danmarks Statistik har hovedstadskommunen de seneste ti år fået registreret 13.
349 unge mellem 6 og 18 år.
En stigning på 24 procent.
I samme periode har flere kommuner omkring København også oplevet store stigninger i befolkningsvæksten, mens de mindre kommuner i provinsen har haft et fald i antallet af børn og unge.
Et klart udtryk for den urbanisering, der er sket de seneste år, og som ifølge Rasmus Storm, der forsker i idrætsvaner på Idrættens Analyseinstitut, er en af forklaringerne på, hvorfor håndbold, som traditionelt er stærkest i provinsen, lider i disse år på medlemssiden.
I København er livet og forholdene nemlig meget anderledes end i resten af landet, fortæller Rasmus Storm, der i 2017 lavede en undersøgelse om københavnernes idrætsvaner.
- Selvom der kommer flere unge til København, så betyder det ikke, at de vil være en del af foreningslivet.
Foreningskulturen er ikke lige så stærk i København, som i resten af landet.
Der er ikke det samme behov for at mødes i håndboldhallen, som der i en mindre by i provinsen.
De unge er også mere flygtige og prøver sig mere frem, siger han.
København er anderledesEn tendens, som man også har lagt mærke til på kontoret hos Dansk Håndbold Forbund.
- Vi er godt klar over, at det er et storbyfænomen.
Eller nærmere en slags københavnerfænomen.
Jeg er selv opvokset i hovedstadsområdet, og da jeg var ung, så spirede forenings- og håndbold-livet i København.
- Så det er ikke, fordi det altid har været sådan her.
Men det er en kendsgerning, at frafaldet er stort i København.
Børn og unge får måske tilbud fra andre steder i dag, som er mere spændende, siger direktør Morten Stig Christensen.
- Man skal genopfinde sporten, for der er masser af potentiale.
Men det skal være på urbanitetens præmisser.
Søren Østergaard, ungdomsforskerDet er en del af forklaringen, understreger Rasmus Storm.
Ifølge ham lever børn og unge i København et mere individualiseret liv og bliver eksponeret for nye og anderledes muligheder, som passer bedre i den urbaniserede hverdag.
Her dyrker flere børn og unge motion udenfor i parker og på veje, og derfor er løb og løbehjul for eksempel meget populært blandt unge i København.
Man bevæger sig nødvendigvis ikke mod foreningslivet, siger han.
Faktisk viser Rasmus Storms undersøgelse, at håndbold er helt uden for top 15 for mest populære idrætsgrene blandt københavnske børn og unge mellem 9 og 15 år.
I København er andelen af børn og unge, der spiller håndbold, under 6 procent, mens den ligger på 13 procent på landsplan.
I København er andelen af børn og unge, der spiller håndbold, under 6 procent, og derfor er sporten ikke repræsenteret i grafikken, som er en oversigt over top-15.
Undersøgelsen er dog forbundet med usikkerhed, da der kun var 198 respondenter i kategorien børn og unge mellem 9-15 år.
Håndbold skal urbaniseresDerfor er der brug for, at håndbolden bliver prioriteret i København, hvis børn og unge skal foretrække sportsgrenen igen.
Det understeger Søren Østergaard, der er ungdomsforsker og blandt andet har analyseret børn og unges tilgang til håndbold.
- Håndboldklubberne i København har ikke været gode til at prioritere børn og unge.
Der har været meget fokus på elite i de få håndboldklubber, der er, og derfor har man ikke udviklet på idéer til at fastholde de unge.
- Man skal genopfinde sporten, for der er masser af potentiale.
Men det skal være på urbanitetens præmisser.
Det skal ikke bare være et spil, der kræver en bane på 20 gange 40 meter.
Man skal udnytte de muligheder, der er i en by som København, siger Søren Østergaard.
Og derudover skal kommunen også oppe sig på faciliteterne, som ikke er på niveau med resten af landet, siger Rasmus Storm.
- Hallerne og forholdene skal optimeres, så det bliver mere indbydende.
Både for spillerne og de frivillige og trænerne.
Men det kræver målrettet arbejde, for konkurrencen fra andre sportsgrene, som passer bedre i byrummet, er hård i København, siger han.
FacebookTwitterKopier linkEmner:København|Håndbold|Dansk Håndbold Forbund|Motion|Morten Stig Christensen (erhvervsleder)




https://www.dr.dk/sporten/fodbold/spanien/spanske-fodboldklubber-slipper-straf-i-skattesag

SpanienSpanske fodboldklubber slipper for straf i skattesagMargrethe Vestager afgjorde ellers i 2016, at flere spanske fodboldklubber har modtaget ulovlig statsstøtte.
Storklubberne Real Madrid og Barcelona er blandt de syv involverede spanske klubber.
De to klubber mødes onsdag i returkampen i den spanske pokalturnering.
Første opgør endte 1-1.
26.
feb.
2019 kl.
12.
39Bemærk: artiklen er mere end 30 dage gammelLæs opEU-domstol går imod EU's konkurrencekommissær, Margrethe Vestager, i en skattesag mod spanske topklubber.
Således har domstolen, der er den næsthøjeste i EU-regi, bestemt, at fire spanske fodboldklubber - herunder FC Barcelona og Real Madrid - alligevel ikke har modtaget ulovlig statsstøtte.
Det var ellers det, som EU's konkurrencekommission med Margrethe Vestager i spidsen nåede frem til i 2016, hvor den dømte klubberne til at betale millioner af kroner tilbage til myndighederne.
Den ny EU-dom siger, at EU-Kommissionen har 'fejlet i dens vurdering af sagens fakta'.
Kritik for lang sagsbehandlingSagen strækker sig helt tilbage til 1990, hvorfra de spanske fodboldklubber har betalt mindre i skat, fordi klubberne har været undtaget fra bestemmelserne i den spanske sportslovgivning om, at elitefodboldklubber skal være aktieselskaber.
De fire klubber er foruden Barcelona og Real Madrid også Athletic Bilbao samt Atlético Osasuna.
EU-Kommissionen vurderer, at de fire spanske klubber højst skulle betale hver fem millioner euro (37,5 millioner kroner) tilbage.
- Professionel fodbold er en kommerciel aktivitet, der involverer mange penge, og offentlige penge må overholde fair konkurrenceregler, sagde Margrethe Vestager efter dommen i 2016.
Sagen har befundet sig i EU-regi siden 2009.
Den er blevet kritiseret for den lange sagsbehandlingstid.
Læs også:EU-dom: Spanske klubber skal betale hundredevis af millioner tilbage/ritzau/FacebookTwitterKopier linkEmner:EU|Europa-Kommissionen|Margrethe Vestager (politiker)|Fodbold|Spanien




https://www.dr.dk/sporten/fodbold/superliga/hjulmands-afloeser-paa-plads-i-fc-nordsjaelland

SuperligaHjulmands afløser på plads i FC NordsjællandFlemming Pedersen bliver ny cheftræner i FC Nordsjælland til sommer, når Kasper Hjulmand forlader fodboldklubben, skriver klubben i en pressemeddelelse.
55-årige Flemming Pedersen kommer fra de interne rækker i FC Nordsjælland, men har også tidligere været ansat i tyske Mainz og engelske Brentford.
26.
feb.
2019 kl.
13.
22 | opdateret 26.
feb.
2019 kl.
15.
00Bemærk: artiklen er mere end 30 dage gammelLæs opFlemming Pedersen bliver ny mand i førersædet i FC Nordsjælland, når Kasper Hjulmand til sommer forlader fodboldklubben.
Det skriver FC Nordsjælland i en pressemeddelelse.
Flemming Pedersen kom til FC Nordsjælland for første gang i 2006 og er i øjeblikket ansat som teknisk direktør i klubben.
Flemming PedersenFødt: 6.
juni 1963 (55 år).
Træneruddannelse: Pro-licens (2015).
Trænerkarriere siden 2006:* 2006-2011: Forskellige roller i FC Nordsjællands ungdomsafdeling.
* 2011-2014: Assistenttræner i FC Nordsjælland.
* 2014-2015: Assistenttræner i Mainz 05.
* 2015-2016: Ungdomskoordinator i Brentford.
* 2016: Træner for Brentfords reservehold.
* 2017-2019: Teknisk direktør i FC Nordsjælland.
FCN-sportschef Carsten V.
Jensen har haft en klar prioritet i klubbens søgen efter den rette afløser for Hjulmand.
Det skulle være en, der kunne fortsætte den langsigtede strategi i klubben.
- Ingen har haft et større fingeraftryk på måden, vi gør tingene på i FCN, og ingen har større overblik og viden om alt, hvad der laves omkring vores akademier og superligahold.
- Han er en af landets absolut største og mest innovative fodboldhjerner, og vi er meget glade for, at Flemming har lyst til at løfte den store opgave, siger Carsten V.
Jensen i pressemeddelelsen.
Læs også:Kasper Hjulmand stopper i FC Nordsjælland til sommerFlemming Pedersen har tidligere fungeret som træner for klubbens ungdomshold og har vundet flere titler med de unge talenter.
- Tænk at få muligheden for at arbejde med så mange dygtige unge spillere og have det daglige ansvar på træningsbanen.
Det er det, mit hjerte brænder for.
- Kulturen i FCN er allerede en stor del af mit liv, og jeg føler en stor forpligtelse for at videreudvikle klubben og fodbolden her sammen med de mange dygtige folk omkring mig, siger Flemming Pedersen.
Læs også:Hjulmand om misset drømmeskifte: I går var jeg lidt tom indeniHan har tidligere været ansat som assistent i tyske Mainz og i en rolle som reserveholdstræner i engelske Brentford.
- Det er en stor ære og et stort ansvar at stå i spidsen for FC Nordsjælland, og det tager jeg på mig med stolthed til sommer.
- Indtil da kommer det ikke til at fylde noget som helst for mig.
Det handler udelukkende om at støtte op om Kasper Hjulmand, staben og holdet i resten af sæsonen, siger Flemming Pedersen.
Klubbens nuværende cheftræner, Kasper Hjulmand, meldte i starten af året ud, at han ikke fortsætter i klubben, når hans kontrakt til sommer udløber.
/ritzauFacebookTwitterKopier linkEmner:FC Nordsjælland|Kasper Hjulmand (fodboldtræner)|Fodbold|Brentford FC|Tyskland




https://www.dr.dk/nyheder/penge/doede-huller-i-facaden-antallet-af-tomme-butikker-vokser-lynhurtigt

PengeDøde huller i facaden: Antallet af tomme butikker vokser lynhurtigtIsær i Syddanmark og på Sjælland er der blevet flere ledige kvadratmeter det seneste år.
Antallet af ledige butikskvadratmeter er vokset markant ifølge nye tal fra ejendomstorvet.
dk.
Af Jesper Knudsen26.
feb.
2019 kl.
13.
35Bemærk: artiklen er mere end 30 dage gammelLæs opMange byer kender det: Købmanden, slagteren eller legetøjsbutikken drejer nøglen om.
Og ingen står klar til at overtage.
Butikker lukker og slukker.
Og det sker, selv om Danmark lige nu befinder sig i et økonomisk opsving.
Det fremgår af nye tal fra erhvervsportalen ejendomstorvet.
dk, som viser, at antallet af ledige butikskvadratmeter er steget med næsten 20 procent på et år: Fra 676.
700 kvadratmeter til 799.
300 i perioden 1.
januar 2018 til 1.
januar 2019.
Ifølge tallene er Region Syddanmark det område med flest tomme butikker.
Næsten en tredjedel af alle ledige kvadratmeter findes i Sydjylland og på Fyn.
Den højeste vækst i lukning af butikskvadratmeter står Syd- og Vestsjælland for.
Fra 2018 til 2019 er antallet af ledige kvadratmeter vokset med næsten 50 procent.
Centralisering og e-handel truerDer er flere forklaringer på det voksende antal sorte butiksvinduer, mener en ekspert.
Bl.
a.
en stigende centralisering af detailhandlen.
- Der er en klar tendens til, at de store bliver større.
Store centre som Field's, Lyngby Storcenter, Rødovre Centrum og Rosengårdscentret i Odense vinder frem på bekostning af mindre centre, forklarer Jens Christian Petersen fra Institut for Center-Planlægning.
På små 20 år har e-handel taget 20 procent af markedet og har udsigt til at tage endnu mereJens Christian Petersen.
En anden afgørende årsag til det voksende antal ledige kvadratmeter er ifølge eksperten skærpet konkurrence fra netbutikkerne.
Sidste år købte danskerne ind for 133,5 mia.
kroner på nettet.
Det højeste tal nogen sinde.
Det presser de fysiske butikker, mener han- På små 20 år har e-handel taget 20 procent af markedet og har udsigt til at tage endnu mere, måske især når der lige om lidt kommer store spillere som Amazon ind på det danske marked, siger Jens Christian Petersen.
Behandlere og cafeer rykker ind i tomme lokalerDer er dog håb for de mange forladte lokaler, mener Jens Christian Petersen.
Hvis de fysiske butikker kan finde ud af at skille sig ud og samtidig integrere e-handel i deres forretning.
- Der dukker hele tiden fantastiske vinbutikker op, fantastiske beklædningsbutikker, der har et helt særligt fokus.
Og det er jo en måde at adskille sig fra andre.
Og så kan de i højere grad smelte sammen med e-handelsvejen, siger han.
Men nogle byer må indstille sig på at finde andre funktioner til de forladte butikslokaler.
- Der er andre ting, der vinder frem.
Antallet af behandlere er steget markant inden for de sidste ti år, fastslår Jens Christian Petersen.
For samtidig med at de traditionelle butikker lukker, så åbner der fx frisører, sundhedsklinikker, cafeer og spisesteder i de tomme lokaler.
Det er en udvikling, som også direktøren for Dansk Ejendomsmæglerforening, Ole Hækkerup, genkender.
- Allerede nu ser vi eksempler på alternative anvendelser, fx ældrevenlige boliger eller kontorlokaler med udstillingsvinduer.
Nogle større butikslokaler kan måske også benyttes som lager, produktionslokale eller udstillingslokaler, siger han.
Flere ledige butikslokalerDet er ikke bare antallet af ledige kvadratmeter, der vokser.
Det gør også antallet ledige butikslokaler.
Det er vokset fra 1598 1.
januar 2018 til 1754 1.
januar 2019.
FacebookTwitterKopier linkEmner:Ole Hækkerup (politiker)|Detailhandel|ICP A/S|Dansk Ejendomsmæglerforening|Odense




https://www.dr.dk/nyheder/politik/live-tv-folketingets-spoergetime






https://www.dr.dk/nyheder/regionale/oestjylland/borgere-skaelver-selfie-pladser-shelters-og-solsofaer-paa

Østjylland Borgere skælver!
Selfie-pladser, shelters og solsofaer på HimmelbjergetPå et borgermøde tirsdag aften skal nye planer for området omkring Himmelbjerget ved Ry diskuteres.
Af Lise Thorsøe og Emma Lichscheidt26.
feb.
2019 kl.
11.
30Læs opHvor meget skal ændres, for at det ikoniske Himmelbjerg i Ry kan blive ved med at tiltrække turister?
Det skal diskuteres på et borgermøde i Ry i aften, og fronterne er trukket skarpt op.
Politikerne i Skanderborg Kommune har nemlig planer om at renovere området omkring Himmelbjerget, og sidste år hyrede de et arkitektfirma, der tegnede et bud på, hvordan bjerget kan gøres mere moderne.
Det skulle gøres med nye stier, shelters til overnatning, selfiepladser, solsofaer og udsigtsplatforme.
Læs også:Kommunen vil forny Himmelbjerget: Modstandere planlægger march med høtyveEt flertal i byrådet i Skanderborg er for en helhedsplan for området, men som langt fra alle borgere tilhængere af.
- Det handler sådan set om, om vi kan gøre det til en endnu bedre oplevelse at komme på Himmelbjerget, siger borgmester i Skanderborg Kommune Jørgen Gaarde (S).
Problemet med det her projekt i en nøddeskal er, at det er undfanget i turismetænkning, altså turismen er sat forrest.
Anders Hougaard, formand, Folkets BjergMen det har skabt stor røre blandt borgerne i Ry, at der er planer om at pille ved det berømte bjerg.
Sidste år fik kommunen et arkitektfirma til at lave en rapport med bud på, hvordan bjerget kan moderniseres som turist-attraktion.
Læs også:LISTE 3 stykker natur, der har fået en ansigtsløftningOg arkitekternes tegninger af store træterrasser og glaskonstruktioner har gennem flere måneder sat sindene i kog.
En gruppe borgere har endda samlet sig i foreningen "Folkets bjerg", som er imod arkitektplanen.
Se smukke, nye dronebilleder af Himmelbjerget og området omkring.
Borgergruppe samlet i protestFormanden for gruppen, Anders Hougaard, mener, at politikerne er ved at gøre det ikoniske bjerg til en "mainstream-vare".
- Vi synes slet ikke, det tager afsæt i det sted, Himmelbjerget er, og det er en dårlig kvalitet, siger han.
Himmelbjerget blev berømt for digterpræsten Steen Steensen Blichers folkemøder på stedet, som blev holdt i 1840'erne.
Desuden er det geologisk et helt unikt sted.
Derfor synes Anders Hougaard og foreningen Folkets Bjerg ikke, at man skal pille ved bjerget.
- Problemet med det her projekt i en nøddeskal er, at det er undfanget i turismetænkning, altså turismen er sat forrest, siger han.
Anders Hougaard mener, det er de samme unuancerede planer, der bliver brugt i hele landet, når man vil opdatere turistattraktioner.
- Du kan kigge på en lang række projekter helt fra Bornholm til Skagen, og uanset hvor du slår ned, er det den samme type løsninger.
Det er massiv arkitektur, det er noget med nogle udsigtsplatforme, og at naturen skal serveres på en ensrettet måde, siger han.
Men borgmester i Skanderborg Kommune, Jørgen Gaarde (S), forklarer at de billeder, der er med i helhedsplanen for Himmelbjerget, som blandt andet Anders Hougaard har set, kun er ment som inspiration.
- Vi har sikkert ikke været gode nok til at skelne mellem, hvad der var egentlige planer, og hvad der var illustrationer.
Der er ingen ting, der ligger fast, og det er derfor, vi mødes; for at indhøste ideer og tanker fra de, der kommer til mødet, siger han.
Hør her formanden for Folkets Bjerg samt borgmesteren i Skanderborg fortælle om deres holdninger forud for aftenens møde.
Borgmesteren forklarer, at det der skal diskuteres på aftenens møde er ankomstzonerne til Himmelbjerget, nye udsigtspunkter på bjerget, stisystemerne - og så en bedre formidling af historien om Himmelbjerget.
Anders Hougaard fra Folkets Bjerg er klar til at starte på en frisk kommunikation med politikerne.
- Vi rækker hånden frem og snakker med alle, som er villige til at sætte sig ned og forsøge at skabe en indsigt i, hvad det her er for et sted, i stedet for at gribe ned i posen af standardarkitektløsninger, siger han.
Mødet finder sted i aften fra klokken 19.
FacebookTwitterKopier linkEmner:Jørgen Gaarde (politiker)|Skanderborg Kommune|Socialdemokraterne|Ry|Lokalpolitik




https://www.dr.dk/nyheder/udland/vietnam-modtager-nordkoreas-leder-med-flag-og-blomster-vi-glaeder-os-til-moede-ham

Topmøde mellem Trump og KimSe temaUdlandVietnam modtager Nordkoreas leder med flag og blomster: 'Vi glæder os til at møde ham'Kim Jong-uns ankomst til Vietnam har fået folket på gaden.
De er nysgerrige og spændte på at se ham, lyder det.
Af Oliver Fruergaard og Robin Patrick Stampe Seierby (Video)26.
feb.
2019 kl.
11.
24Bemærk: artiklen er mere end 30 dage gammelLæs opHundredvis af skoleelever viftede med nordkoreanske flag, da lederen af den koreanske halvø, Kim Jong-un, mandag ankom til den vietnamesiske grænseby Dong Dang.
Det var næstsidste stop på hans rejse, inden han senere på dagen nåede hovedstaden Hanoi.
Her skal han onsdag aften mødes med USA's præsident Donald Trump.
Læs også:Kim Jong-un ankommer til Vietnam efter to en halv dag med togOg i Hanoi er begejstringen over de to lederes ankomst stor - i hvert fald blandt nogle af de mange hundrede mennesker, der var gået på gaden for at se Kim Jong-uns limousine rulle ind.
Vil vide mere om NordkoreaFremmødet skyldtes blandt andet nysgerrighed om den ellers hemmelighedsfulde leder, siger en af dem, der var dukket op.
- Nordkorea er ikke et land, der er særlig åbent for resten af verden.
Vi vil vide mere om det, og derfor er vi nysgerrige og glæder os til at se Kim Jong-un, sagde chauffør Pham Van Binh.
Men der var også vietnamesere, som kom for at vise deres støtte til de to lederes beslutning om at mødes igen.
- Som alle andre i verden, elsker Hanoi-beboere fred.
Fred er det mest dyrebare.
Jeg er her for at give en velkomst til de to ledere, der er kommet til Hanoi for at snakke om fred, lyder det fra pensionisten Pham Hoang Hoa.
Afrustning af NordkoreaOg planen er da også, at Trump og Kim Jong-un skal bygge videre på det topmøde, de afholdt i juni sidste år i Singapore.
Her kom det frem til en svagt formuleret erklæring, der kortfattet omhandlede en total afskaffelse af atomvåben på den koreanske halvø.
Erklæringen blev dog kritiseret af flere, der påpeger, at den hverken indeholder konkrete mål eller forpligtelser.
Ingen planer om at diskutere menneskerettighederMandag kom det frem, at Trump og Kim Jong-un muligvis vil erklære en formel afslutning på Koreakrigen, der har stået på siden 1953.
Det har fået flere sydkoreanske demonstranter på gaden med budskabet om, at de ikke er klar til at slutte fred med Nordkorea.
I stedet mener de, at Trump skal presse Kim Jong-un til at forholde sig til de brud på menneskerettigheder, der foregår i Nordkorea.
- Vær venlig at diskutere menneskerettigheder for landets 25 millioner mennesker, selvom det ikke er en del af den officielle plan på topmødet, lyder opfordringen til Trump fra In Jiyeon, der er talsperson i det sydkoreanske parti Korean Patriots party.
Trump har tidligere i sin præsidentperiode taget afstand fra Kim Jong-uns diktatur, men efter deres møde sidste år beskrev han den nordkoreanske leder som en "stor personlighed", der "elsker sit folk".
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Sydkorea|Menneskerettigheder




https://www.dr.dk/musik/har-lavet-monsterhit-med-lady-gaga-oscar-vinder-kommer-til-danmark

MusikHar lavet monsterhit med Lady Gaga: Oscar-vinder kommer til DanmarkMark Ronson, der natten til mandag fik en Oscar sammen med Lady Gaga, kommer til Northside.
Lady Gaga og Mark Ronson efter Oscar-festen.
Af Silas Bay Nielsen26.
feb.
2019 kl.
09.
49Bemærk: artiklen er mere end 30 dage gammelLæs opNorthside i Aarhus har fået syv nye musikere på denne sommers festivalplakat.
Et af de helt store navne er den britiske musiker og producer Mark Ronson, der natten til i går fik en Oscar for nummeret 'Shallow' sammen med blandt andre Lady Gaga.
Nummeret, der stammer fra filmen 'A Star is Born', bliver sunget af Lady Gaga og Bradley Cooper, men er komponeret af blandt andre Mark Ronson.
Hør den herunder:Lady Gaga & Bradley Cooper - ShallowSamarbejdede med Amy WinehouseRigtig mange af de største sangere har samarbejdet med briten, der skal spille fredag den 7.
juni på Northside.
Mest kendt er hans samarbejde med Amy Winehouse i forbindelse med albummet 'Back to Black', men han har også samarbejdet med Lily Allen, Miley Cyrus og Bruno Mars.
Mark Ronson begyndte som dj i USA for mere end 25 år siden og fokuserer primært på soul, pop, hiphop og funk.
Læs også:Tiffany-diamant til 30 millioner dollars: Lady Gaga stjal Oscar-showetUdover Mark Ronson har Northside også tilføjet The Blaze, Idles, Alice Merton, Michael Kiwanuka, Barselona og Bikstok til årets program.
Northside foregår fra den 6.
til 8.
juni og har allerede meldt ud, at navne som New Order, The Streets og Alice in Chains også kommer.
Læs også:Fik særlig tak på scenen: Viggo Mortensen-film vinder Oscar for bedste filmFacebookTwitterKopier linkEmner:Amy Winehouse (musiker)|Bruno Mars (musiker)|NorthSide Festival|USA|Pop og rock




https://www.dr.dk/nyheder/penge/jyder-og-sjaellaendere-far-glaede-af-nye-br-butikker

PengeJyder og sjællændere får glæde af nye BR-butikkerI alt skal 26 butikker åbne og 300 medarbejdere ansættes i de kommende måneder.
Fætter BR-butikkerne lukkede sidste år, da selskabets ejer, TOP-TOY, gik konkurs.
26.
feb.
2019 kl.
10.
15Bemærk: artiklen er mere end 30 dage gammelLæs opSalling Group har tirsdag navn på de sidste 11 af 26 steder, hvor Fætter BR-butikker genopstår.
Det bliver i Holbæk, Taastrup, Tilst, Randers, Aalborg, Hjørring, Esbjerg, Kolding, Næstved, Viborg og Holstebro.
Det fremgår af en pressemeddelelse fra Salling Group.
Selskabet købte retten til at videreføre Fætter BR, efter at selskabet bag legetøjskæden, TOP-TOY, gik konkurs i slutningen af 2018.
I sidste uge satte Salling Group navn på de første 15 byer, hvor legetøjskæden vil åbne butikker.
300 medarbejdere skal ansættesDe 26 butikker vil åbne i løbet af de kommende måneder.
Der skal nu ansættes omkring 300 medarbejdere, fortæller Charlotte From, der er chef for Fætter BR.
- Nu, hvor forårets butiksåbninger er er på plads, glæder vi os til at slå alle stillingerne op.
Vi har heldigvis allerede modtaget mange uopfordrede ansøgere fra dygtige kandidater, siger hun.
Salling Group står i forvejen bag kæderne Føtex, Bilka, Netto og Wupti.
com.
/ritzau & DR Nyheder/FacebookTwitterKopier linkEmner:Salling Group|Detailhandel|Top-Toy|Arbejdsmarked|Jylland




https://www.dr.dk/sporten/fodbold/england/chelsea-maalmand-faar-boede-blive-paa-banen

EnglandChelsea-målmand får bøde for at blive på banenDen engelske storklub har reageret på, at Kepa Arrizabalaga nægtede at lade sig udskifte i Liga Cup-finalen mod Manchester City.
Kepa Arrizabalaga nægtede at forlade banen, selvom træner Maurizio Sarri stod klar med indskiftningsmålmanden på sidelinjen.
26.
feb.
2019 kl.
09.
19 | opdateret 26.
feb.
2019 kl.
09.
21Bemærk: artiklen er mere end 30 dage gammelLæs opPremier League-klubben Chelsea har valgt at straffe målmand Kepa Arrizabalaga med en bøde på en uges løn.
Det skriver klubben på sin hjemmeside.
Bøden gives for episoden i slutningen af søndagens Liga Cup-finale mellem Chelsea og Manchester City.
Kepa ArrizabalagaKlub: Chelsea FCPosition: MålmandFulde navn: Kepa Arrizabalaga RevueltaFødt: 3.
oktober 1994 i SpanienHøjde: 1,86 mVægt: 85 kgLandskampe: 1 for SpanienTidligere klubber: Basconia, Athletic Bilbao, Ponferradina, ValladolidChelsea-manager Maurizio Sarri ville skifte angiveligt skadede Kepa Arrizabalaga ud, kort før kampen skulle afgøres i en straffesparkskonkurrence, men spanieren blev på banen.
Kalder det en misforståelseDet fik London-klubbens italienske manager op i det røde felt.
- Kepa og jeg har talt om hændelsen.
Det var en god snak.
Der var en misforståelse, men han har indset, at han lavede en stor fejl med måden, han reagerede, siger Maurizio Sarri til klubbens hjemmeside.
- Holdets præstation var ekstremt positiv, og det er en skam at se, hvordan hændelsen har overskygget vores præstation i en god cup-finale.
Alles fokus ligger nu på næste kamp, og vi må alle lægge det her bag os.
Læs også:Chelsea-parter efter udskiftningskaos: 'Det var en misforståelse'Kepa Arrizabalaga siger til hjemmesiden, at han har undskyldt personligt til Sarri, til klubbens anden målmand, Willy Caballero, der stod klar til at komme på banen, og til sine andre holdkammerater.
- Jeg har tænkt meget på søndagens begivenheder.
Selv om det var en misforståelse, så lavede jeg en stor fejl med, hvordan jeg håndterede situationen.
- Jeg vil tage ved lære af episoden og acceptere den straf, klubben finder passende, siger målmanden.
Chelsea meddeler, at Kepas bøde går direkte til velgørenhed via Chelsea Foundation.
Manchester City endte med at vinde kampen med 4-3 efter straffesparkskonkurrencen og tog Liga Cup-trofæet.
Chelsea-manager Maurizio Sarri (tv.
) stod klar til at indskifte reservemålmanden Willy Caballero.
/ritzau/FacebookTwitterKopier linkEmner:Manchester City FC|Chelsea FC|Fodbold|Storbritannien|London




https://www.dr.dk/nyheder/penge/alt-mulig-butikkerne-flying-tiger-renser-ud-paa-hovedkontor-40-faar-en-fyreseddel

Penge'Alt-mulig-butikkerne' Flying Tiger renser ud på hovedkontor: 40 får en fyreseddelFlying Tiger Copenhagen er i økonomiske problemer.
I dag lanceres strategiplan.
Flying Tiger på Kultorvet i København.
Af Mathias Sommer26.
feb.
2019 kl.
10.
41Bemærk: artiklen er mere end 30 dage gammelLæs opDet har ikke været uden omkostninger for kæden Flying Tiger Copenhagen at åbne næsten 1000 butikker i 30 lande.
Flying Tigers tigerspring har belastet bundlinjen, og på et medarbejdermøde har ledelsen i den danske koncern i dag meldt en strategiplan ud, hvori kæden planlægger at fyre 40 ansatte på virksomhedens hovedkontor på Christianshavn i København.
- I dag er en vanskelig dag, hvor vi siger farvel til 40 kolleger, der alle har ydet en stor indsats for Flying Tiger Copenhagen.
Jeg vil gerne sige en stor tak til de medarbejdere, der nu forlader os, og understrege, at vi gør vores yderste for at hjælpe de berørte kolleger videre så godt som muligt, siger Mette Maix, der er administrerende direktør i Flying Tiger Copenhagen i en pressemeddelelse.
Frem over vil hovedkontoret samlet tælle 75 færre medarbejdere sammenlignet med antal ansatte ved udgangen af 2018.
Forklaringen er, at Flying Tiger Copenhagen i 2018 ophørte med at besætte åbne stillinger på hovedkontoret.
Fra toplinje til bundlinjeMed dagens udmelding flyttes ledelsesfokus fra en høj omsætning til tallene på bundlinjen.
Ifølge det seneste årsregnskab i 2017 havde Flying Tiger Copenhagen en omsætning på fem milliarder kroner, mens der på bundlinjen stod små 4,1 millioner kroner.
Flying Tiger CopenhagenGrundlagt af Lennart Lajboschitz.
Mette Maix er adm.
direktør.
Første butik åbnede i 1988 på Islands Brygge i København.
Omsatte i 2017 for DKK 5.
032 mia.
5.
800 medarbejdere på verdensplan.
988 butikker i 30 forskellige lande på tre forskellige kontinenter, heraf 77 butikker i Danmark.
Introducerer hver måned cirka 300 nye varer.
Kilde: Flying Tiger Copenhagen.
- Det er en unik præstation, at Flying Tiger Copenhagen er blevet et så stærkt globalt brand.
Flying Tiger Copenhagen er en dansk eksportsucces med næsten 1.
000 butikker på verdensplan.
Det har krævet store investeringer, der kan aflæses på overskudsgraden.
For at ruste virksomheden til fremtiden, har vi brug for at sikre, at vores imponerende toplinje slår igennem på bundlinjen, hvorfor vi nu er nødt til at slanke organisationen, siger Mette Maix.
Det seneste år har har Flying Tiger Copenhagen i gennemsnit åbnet en ny butik hver tredje dag i et af de 30 lande på tre kontinenter, hvor Flying Tiger Copenhagen er til stede.
Nu sættes udvidelsestrangen på pause, i stedet skal der fokuseres på lønsomhed.
Flying Tiger Copenhagen er ejet af kapitalfonden EQT, som i 2013 købte 70 procent af aktierne for cirka 1,5 milliarder kroner af stifteren, Lennart Lajboschitz.
Administrerende direktør i Flying Tiger Copenhagen, Mette Maix, flytter fokus fra omsætning til bundlinje.
FacebookTwitterKopier linkEmner:Flying Tiger|København|Lennart Lajboschitz (erhvervsleder)|Mette Maix (erhvervsleder)|Virksomhedsøkonomi




https://www.dr.dk/nyheder/regionale/sjaelland/diabetesforeningen-kritiserer-biografer-en-lille-sodavand-er-nu-en-halv

SjællandDiabetesforeningen kritiserer biografer: En lille sodavand er nu en halv literNordisk Film Biografer har omdøbt sodavandene i alle 23 biografer.
Af Jørgen Hansen og Johanna Maj Varming26.
feb.
2019 kl.
10.
00Bemærk: artiklen er mere end 30 dage gammelLæs opHvis du går i biografen og bestiller en mellem sodavand, så får du 0,8 liter.
Tidligere ville du have fået en halv liter sodavand.
Nordisk Film Biografer, der har 23 biografer fordelt over hele landet, har for nylig omdøbt størrelserne på sodavand.
Biografkæden har de samme fire størrelser sodavand, men hvor sodavand tidligere hed lille, mellem, stor og XL er størrelserne omdøbt til børne, lille, mellem og stor.
Men de tidligere størrelser er rigelig store, mener Lisa Heidi Witte, der er klinisk diætist i Diabetesforeningen, som arbejder for at forebygge fedme og sukkersyge.
- Det er et skridt i den forkerte retning.
Vi mener tværtimod, at der er behov for at ’downsize’ størrelserne.
Så at gøre dem endnu større er i vores optik et fuldstændigt tosset skridt at tage, siger Lisa Heidi Witte.
Kommerciel direktør i Nordisk Film Biografer, Vibeke Wolfsberg, afviser kritikken.
Hun forklarer, at de har ændret navngivningen på sodavandene for at få popcorn- og sodavandsstørrelser til at passe sammen.
Når kunderne tidligere bestilte en mellem menu, fik de en mellem størrelse popcorn og en stor sodavand, og det forvirrede kunderne.
- Vores gæster kunne ikke finde ud af menuerne, og det irriterede dem.
Det har vi valgt at lytte til, siger kommerciel direktør Vibeke Wolfsberg.
Når kunderne i dag bestiller en mellem menu, får de den samme mængde som før.
Nu hedder det bare en mellem popcorn og en mellem cola.
Derfor køber hun ikke præmissen om, at størrelserne er blevet større.
- Vi har hele tiden haft de fire størrelser bægre, siger Vibeke Wolfsberg.
Store portioner får os til at drikke mereHvis man plejer at bestille en mellem sodavand og fortsætter med det, er man gået fra at drikke en sodavand på 0,5 liter til 0,8 liter.
Det kalder kostvaneforsker i DTU Fødevareinstituttet Signe Fagt en kedelig udvikling.
- Vi har tidligere set, at når portionsstørrelserne vokser, så spiser eller drikker vi også mere.
Så når en mellem sodavand er blevet 60 procent større, så er der meget stor risiko for, at vi drikker det hele og dermed drikker 60 procent mere, siger Sisse Fagt, kostvaneforsker i DTU Fødevareinstituttet.
Derudover er vi sjældent opmærksomme på, hvor meget vi egentlig spiser eller drikker, når vi sidder i en biograf og ser en film.
- Vi ved, at når folk indtager fødevarer, mens de er uopmærksomme, så der er meget stor risiko for, at de får alt for meget indenbords af tomme kalorier, siger Sisse Fagt.
FacebookTwitterKopier linkEmner:Ikke-alkoholiske drikke|Nordisk Film Biografer|DTU Fødevareinstituttet|Oplevelsesbranchen|Diabetesforeningen




https://www.dr.dk/nyheder/kultur/ukendt-kvinde-betaler-overgrebssigtet-r-kelly-ud-af-faengsel-mod-kaution

KulturUkendt kvinde betaler: Overgrebssigtet R.
Kelly ud af fængsel mod kautionSangeren må ikke have kontakt med kvinder under 18, mens han er på fri fod.
Af // Ritzau / AP26.
feb.
2019 kl.
09.
09Bemærk: artiklen er mere end 30 dage gammelLæs opDen overgrebssigtede sanger R.
Kelly har natten til tirsdag dansk tid forladt fængslet i Chicago, efter at en kaution på 100.
000 dollar er blevet betalt.
Dermed kan den amerikanske sanger færdes nogenlunde frit, indtil han igen skal for retten.
Han har nemlig ikke lov til at have kontakt med kvinder under 18 år, mens han er på fri fod.
R.
Kelly er af anklagemyndigheden i Chicago sigtet for at have forgrebet sig seksuelt på fire kvinder, heriblandt tre mindreårige.
Tre af pigerne skal han have misbrugt seksuelt mellem 1998 og 2010, da de var under 17 år.
Det fjerde offer var hans dengang 24-årige frisør.
Hun siger, at han tvang hende til oralsex i 2003.
Læs også:Sanger R.
Kelly tiltalt for seksuelt misbrugDommeren kaldte under gennemgangen af sagen beskyldningerne for "foruroligende".
Strafferammen for groft seksuelt overgreb går i USA op til syv år.
Hvis en dommer beslutter, at dommene kan lægges sammen, betyder det, at R.
Kelly risikerer en meget lang fængselsstraf.
Meldte sig selv til politietDen 52-årige Grammy-vinder og R&B-stjerne meldte sig selv til politiet fredag og tilbragte herefter weekenden i en fængselscelle.
Lørdag mødte han op i retten med hænderne bag nakken, mens han henvendt til dommeren sagde: 'Hvordan går det?
'.
Her fik han at vide, at han skulle overføre 100.
000 dollar, hvis han ville løslades.
Det havde sangeren dog svært ved.
I retten kom det nemlig frem, at han skylder knap 200.
000 dollar - over en million kroner - i børnepenge.
Læs også:R.
Kelly midt i sex-skandale: Nu tager flere stjerner afstand – men Bieber og Jay-Z er tavseAf retsdokumenter fremgår det, at en ukendt kvinde fra en forstad til Chicago, der angiver sig selv som en ven af R.
Kelly, har betalt kautionen på 100.
000 dollar.
Efter løsladelsen sprang R.
Kelly ind i en sort bil, der kørte ham direkte til den nærmeste McDonald's i det centrale Chicago.
R.
Kelly er en af de bedst sælgende kunstnere nogensinde.
Han er blandt andet kendt for hittet 'I Believe I Can Fly'.
/ritzau/APAnklagerne mod R.
Kelly•1994: Den 27-årige R.
Kelly gifter sig med 15-årige Aaliyah.
Den unge kvinde havde dog opgivet på vielsesattesten, at hun var 18 år.
Efterfølgende blev ægteskabet annulleret.
•1996: Tiffanny Hawkins sagsøger R.
Kelly for 'personlige skader og følelsesmæssig pine', som blev påført hende under et tre år langt forhold med ham.
I retsdokumenter står der, at hun hævder, at de havde sex første gang, da hun var 15 år, og at forholdet sluttede, da hun fyldte 18 år.
•2001: R.
Kelly bliver sagsøgt af en praktikant ved navn Tracy Sampson, der hævder, at hun blev behandlet som et seksuelt objekt og kastet til side.
•2002: R.
Kelly betaler et ukendt beløb til to kvinder, der har hevet ham i retten.
Den ene anklager ham for at have gjort hende gravid, da hun var mindreårig, og tvunget hende til at få en abort.
Den anden anklager ham for at have filmet et samleje.
•2008: R.
Kelly bliver anklaget for 21 tilfælde af børnepornografi, der inkluderer samleje, oralsex, urinering og andre seksuelle handlinger.
Politiet i Chicago anklager ham for at filme hver akt og at lokke en mindreårig til at deltage i dem.
Han bliver aldrig dømt, da juryen ikke mener at kunne påvise, at kvinden i filmene er mindreårig.
•2002-2004: R.
Kelly bliver arresteret og anklaget for 12 yderligere tilfælde af produktion af børnepornografi.
Anklagerne bliver droppet, da en dommer er enig med R.
Kellys forsvarer, der mener, at politiet mangler tilstrækkelige beviser.
•2017: R.
Kelly bliver anklaget for at have en sexkult, hvor han lokker unge kvindelige musikere ind og holder dem fanget gennem streng kontrol.
•2019: Statsadvokaten i Chicago og myndighederne i Georgia går ind i sagen.
FacebookTwitterKopier linkEmner:R.
Kelly (musiker)|Chicago|Seksualitet|Anklagemyndigheden|USA




https://www.dr.dk/sporten/haandbold/lene-rantalas-norske-storklub-gaar-i-betalingsstandsning

HåndboldLene Rantalas norske storklub går i betalingsstandsningDe økonomiske problemer er så store hos håndboldklubben Larvik, at nordmændene går i betalingsstandsning.
Lene Rantala nåede ikke at få lang tid i trænersædet hos Larvik, inden den norske klub måtte gå i betalingsstandsning.
26.
feb.
2019 kl.
08.
18Bemærk: artiklen er mere end 30 dage gammelLæs opI mange år hed Norges håndboldflagskib Larvik HK.
Larviks håndboldkvinder vandt mesterskab efter mesterskab i den bedste norske række, og i 2011 blev det også til guld i Champions League.
Nu er Larvik, der har danske Lene Rantala som midlertidig cheftræner, i så store økonomiske problemer, at klubben er gået i betalingsstandsning.
Det skriver Larvik på sin hjemmeside.
Læs også:Håndbold-legende om nyt eventyr: 'Det er helt specielt'- Over tid har klubben ikke haft succes med sit indtægtsskabende arbejde.
Det har medført en svært presset likviditetssituation, som gør, at vi nu indfører øjeblikkelig betalingsstandsning, siger daglig leder Pål Albertsen.
- Vi arbejder på en plan for at videreføre klubben.
Det kræver desværre disse tiltag, siger han.
Klubben vil spille videreLarvik skriver videre, at alle ansatte har fået at vide, at de vil blive fritstillet.
Klubben forventer dog fortsat at spille kampe.
Nordmændene var tidligere på sæsonen i gruppe med Odense Håndbold i Champions League.
Siden kom holdet i samme gruppe som håndboldkvinderne fra Viborg HK i EHF Cuppen på den næstbedste europæiske hylde.
I begyndelsen af februar forfremmede Larvik assistenttræner Rantala til midlertidig cheftræner.
Det skete, da forgængeren Geir Oustorp meddelte klubben, at han ønskede at stoppe efter sæsonen.
Det fik straks klubledelsen til at stoppe samarbejdet med Oustorp.
/ritzau/FacebookTwitterKopier linkEmner:Larvik|Håndbold|Virksomhedsøkonomi|European Handball Federation|Odense Håndbold




https://www.dr.dk/nyheder/udland/minister-indien-har-angrebet-og-odelagt-terrorlejre-i-pakistan

UdlandMinister: Indien har angrebet og ødelagt terrorlejre i PakistanIndien angreb tidligt tirsdag morgen lejre tilhørende en militant gruppe i Pakistan, oplyser minister.
Et billede fra Pakistan viser dele af jorden være ødelagt efter et angreb fra indiske styrker.
26.
feb.
2019 kl.
07.
54Bemærk: artiklen er mere end 30 dage gammelLæs opIndiske kampfly har tirsdag angrebet militante lejre i Pakistan.
Det oplyser en minister fra den indiske regering.
- Luftvåbnet udførte tidligt i morges luftangreb mod terrorlejre på tværs af Line of Control (den uofficielle grænse mellem den indisk-kontrollerede og den pakistansk-kontrollerede del af Kashmir, red.
) og ødelagde dem fuldstændigt, skriver landbrugsminister Gajendra Singh Shekhawat på Twitter.
Ifølge den indiske tv-kanal News 18 har kampfly fra Indien krydset grænsen, som deler regionen.
Kampflyene skal have udført et angreb mod en gruppe, der for nylig dræbte 40 indiske soldater.
Tv-kanalen henviser til unavngivne pakistanske regeringskilder.
Angrebet på de indiske soldater var det værste i den omstridte region i flere årtier, og Indien har varslet, at det vil hævne de dræbte soldater.
Anonyme kilder i det indiske luftforsvar oplyser, at der blev brugt droner og et ton tunge bomber i angrebet.
Årelang strid om KashmirDet pakistanske forsvar beskylder Indien for at have krænket luftrummet over den pakistansk-kontrollerede del af Kashmir.
Der er modstridende meldinger om antallet af sårede og dræbte.
Statsminister Narendra Modi skal mødes med forsvarsministeren og finansministeren for at diskutere sagen, skriver News 18.
Pakistan og Indien har siden 1947 krævet magten over regionen Kashmir.
Dengang blev Indien delt i to, og Pakistan blev til.
Indien og Pakistan administrerer hver deres del af Kashmir.
Men begge lande gør krav på området og har udkæmpet to krige over det.
Indien beskylder Pakistan for at støtte militante grupper i den omstridte region.
Pakistan afviser beskyldningen, men betegner militante grupper i Kashmir som frihedskæmpere.
/ritzau/FacebookTwitterKopier linkEmner:Indien|Narendra Modi (politiker)|Pakistan|Krige og væbnede konflikter|Twitter




https://www.dr.dk/nyheder/udland/tv-hold-tilbageholdt-og-smidt-ud-af-venezuela-viste-maduro-billeder-af-sultende-som

UdlandTv-hold tilbageholdt og smidt ud af Venezuela: Viste Maduro billeder af sultende, som spiste skraldDe amerikanske journalister har endnu ikke fået deres optagelser og udstyr tilbage.
Venezuelas præsident Nicolas Maduro forlod et interview, fordi han ikke brød sig om spørgsmålene.
Af Andreas Lindqvist26.
feb.
2019 kl.
07.
51Bemærk: artiklen er mere end 30 dage gammelLæs opEt amerikansk tv-hold er blevet smidt ud af Venezuela efter at være gået kritisk til landets præsident, Nicolas Maduro, som for øjeblikket er under hårdt internt og internationalt pres.
Tv-holdet fra den største spansktalende nyhedskanal i USA Univision med den prisvindende journalist og vært Jorge Ramos i front var i gang med at interviewe præsidenten, da Maduro tilsyneladende fik nok.
Ifølge Jorge Ramos kunne den venezuelanske præsident "ikke lide" visse af spørgsmålene om "mangel på demokrati i Venezuela, tortur, politiske fanger og den humanitære krise".
Han siger, at han konfronterede Maduro med, at millioner af venezuelanere og mange regeringer verden rundt anser ham for at være en diktator.
- Han rejste sig, efter at jeg viste ham videoer af unge mennesker, som spiste fra en skraldebil, siger journalisten ifølge BBC.
Venezuela tager til genmæleIfølge Jorge Ramos blev han og hans hold på fem efterfølgende tilbageholdt i tre timer i Miraflores-præsidentpaladset i hovedstaden Caracas.
Tv-holdet er nu frigivet, men vil blive deporteret ud af landet, når det bliver morgen i Venezuela, ifølge Reuters.
Det har fået konfiskeret sit udstyr, deriblandt de optagelser, hvor Maduro forlader interviewet, og har endnu ikke fået det tilbage.
Ifølge Venezuelas informationsminister, Jorge Rodríguez, har landets regering taget imod hundreder af journalister, men vil ikke finde sig i "billige" forestillinger.
- Hundreder af journalister har været på besøg i Miraflores og fået den ordentlige behandling, som vi altid giver til de, som laver journalistisk arbejde, skriver han på Twitter.
Blev også smidt ud af Trump-pressemødeIfølge BBC er det ikke første gang, at internationale og lokale journalister er blevet tilbageholdt i Venezuela og nogle gange deporteret - det skete også i sidste måned.
- Ved at lukke ned for et interview og censurere en af Latinamerikas mest højprofilerede reportere, har Nicolas Maduro demonstreret sin fundamentale ligegyldighed over for pressefrihed, siger Natalie Southwick fra ngo'en Committee to Protect Journalists til BBC.
Det er ikke første gang, at den mexicanskfødte journalist Jorge Ramos kommer i problemer på grund af sin direkte stil.
I 2015 blev han smidt ud af et pressemøde med den daværende amerikanske præsidentkandidat Donald Trump.
Jorge Ramos under en pressekonference med Donald Trump, da han var præsidentkandidat.
Den venezuelanske præsident Nicolas Maduro har været under hårdt pres, siden parlamentets formand Juan Guaidó erklærede sig selv for landets virkelige præsident, og fik blandt andre USA's støtte.
Den politiske strid har medført demonstrationer med flere dræbte, imens Venezuelas befolkning i stigende grad sulter på grund af landets katastrofale økonomi.
Den såkaldte Lima-gruppe, som består af 12 lande i regionen, mødtes i går og opfordrede Den Internationale Straffedomstol til at undersøge, om Venezuela er skyldig i forbrydelser mod menneskeheden ved at afvise at lukke nødhjælp ind i landet.
FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|BBC|Den Internationale Straffedomstol




https://www.dr.dk/nyheder/viden/klima/mindre-madspild-nu-bliver-det-nemmere-forstaa-datomaerkninger

KlimaMindre madspild: Nu bliver det nemmere at forstå datomærkningerFlere madvarer med mærket ’bedst før’ får snart tilføjelsen ’ofte god efter’.
Det skal få danskere til at smide mindre mad ud.
I Norge har de gode erfaringer med at tilføje 'ofte god efter' på varer med datomærkningen 'best før'.
(© dr)Af Allan Nisgaard og Solvej Nygaard Gregersen (grafik)26.
feb.
2019 kl.
07.
02Bemærk: artiklen er mere end 30 dage gammelLæs opHar du styr på datomærkningerne ’mindst holdbar til’, ’bedst før’ og ’sidste anvendelsesdato’?
Det kan være svært at finde rundt i, hvornår du skal smide mad ud, og hvornår det faktisk kan holde sig længere end datoen.
Men nu forsøger flere fødevareproducenter at tage danskerne i hånden.
Blandt andet Arla, Carlsberg, Løgismose Meyers, Thise og Toms tilføjer en ny ordlyd på bestemte varer.
Det er madspildsappen Too Good To Go, der står bag initiativet.
Datomærkninger forvirrer danskerneEn ud af tre danskere tror, at ’bedst før’ og ’sidste anvendelsesdato’ betyder det samme.
(Kilde: Forbrugerrådet Tænk, 2017)På varer med datomærkningen ’bedst før’ vil der nu også stå ’ofte god efter’.
Det skal gøre budskabet tydeligere - at du ikke nødvendigvis behøver smide maden ud, når den overskrider datoen.
Ifølge Fødevarestyrelsen er ’bedst før’ nemlig vejledende.
Det vil sige, at du som forbruger selv kan vurdere, om maden kan spises efter datoen.
Det kan du gøre ved at lugte til den eller kigge efter mug.
- Vi er rigtig glade for det her.
Vi har arbejdet med at reducere madspild i de snart 11 år.
Og jeg tror helt sikkert, at det her kommer til at gøre en forskel, siger Selina Juul, stifter af organisationen Stop Spild Af Mad.
- Vi oplever, at folk faktisk gerne vil forbedre deres madvaner og smide mindre mad ud.
Men det kræver, at de nemt får viden omkring det, fortsætter hun.
Forvirring ender i madspildMålet med den nye formulering er at få danskere til at smide mindre mad ud.
For over halvdelen af europæerne i EU forstår ikke betydningen af ’bedst før’ og ’sidste anvendelsesdato’, viser en rapport fra Europa-Parlamentet.
Og cirka 10 procent af alt madspild i Europa skyldes forvirring omkring datomærkningen.
- I den nye formulering ’ofte god efter’ er der stadig et element af skøn, som er op til forbrugeren.
Det er ikke det ene eller det andet, men derimod op til forbrugeren at bruge sin sunde fornuft, siger administrerende direktør i Too Good To Go, Mette Lykke.
Inspirationen med ’ofte god efter’ kommer blandt andet på baggrund af erfaringer fra Norge, hvor flere fødevareproducenter sidste år indførte formuleringen.
- I Norge har de haft gode erfaringer med det.
Der er ikke lavet nogle store studier på det endnu, men det, vi hører fra dem, er, at forbrugerne bliver mere afklarede med datoen, siger Mette Lykke.
Forskere: Glimrende initiativProfessor ved institut for fødevarer på Aarhus universitet, Hanne Bertram, tror, at den nye formulering kommer til at rykke i forbrugernes opfattelse af holdbarheden.
- Jeg tror, der sidder en skræk i os, fordi vi har hørt historier om madforgiftning.
Og derfor er det selvfølgelig vigtigt at få smidt mad ud fra de varer, hvor der står ’sidste anvendelsesdato’.
Men der er jo en del andre fødevarer, hvor det ikke udgør en reel fare, siger hun.
- Det her er et fremragende initiativ, der i den sidste ende kan få os til at reducere madspild, fortsætter Hanne Bertram.
Michael René, der er lektor i fødevarevidenskab, er enig i, at det er godt initiativ.
Det vigtige er bare, at forbrugerne overvåger deres mad:- Mælk er for eksempel et af de produkter, der ofte kan holde sig længere end datoens anvisning, forudsat at den ikke er åbnet.
Mælken er nemlig pasteuriseret, og det gør, at sygdomsfremkaldende bakterier bliver dræbt, siger han.
- Men det kommer an på, om du har opbevaret den rigtigt.
Jo mere du for eksempel har den ude af køleskabet, desto hurtigere bliver den dårlig, fortsætter Michael René.
Ikke farligt, men kvaliteten dalerNår fødevareproducenterne skriver ’bedst før’, handler det i mange tilfælde om, at kvaliteten af varen falder og ikke, at varen bliver sundhedsskadelig.
- Det kan for eksempel være på tørvarer som mel, pasta, ris og spaghetti.
Når datoen er overskredet, falder kvaliteten, og dit hjemmelavede brød bliver måske ikke ligeså godt rent sanseligt.
Men det betyder ikke nødvendigvis, at du bliver syg af det, siger Michael Rene.
Han forklarer desuden, at varer som sukker, bulgur, cornflakes, müsli og lignende også snildt holder sig langt over datomærkningen 'bedst før' eller 'mindst holdbar til'.
- Du skal dog altid være kritisk og kigge dine produkter godt igennem, inden du spiser dem.
Tørvarer som disse kan rammes af møl og i værste fald skimmel, hvis de bliver fugtige, siger han.
Den nye formulering vil blive tilføjet på en række produkter i løbet af året.
På fødevarestyrelsens hjemmeside kan du blive klogere på holdbarhed, og hvordan du opbevarer mad bedst muligt.
FacebookTwitterKopier linkEmner:Selina Juul (aktivist)|Europa-Parlamentet|Fødevarer|Fødevarestyrelsen|Norge




https://www.dr.dk/nyheder/politik/2800-flere-praktikpladser-skabt-pa-erhvervsuddannelserne

Politik2.
800 flere praktikpladser skabt på erhvervsuddannelserneFlere nye praktikpladser på erhvervsuddannelserne er tegn på fremgang, siger undervisningsminister.
Ifølge en trepartsaftale indgået af regeringen og arbejdsmarkedets parter i 2016 skal der i 2025 være 8000-10.
000 flere praktikpladser.
(Arkivfoto) 26.
feb.
2019 kl.
06.
50Bemærk: artiklen er mere end 30 dage gammelLæs opSidste år blev der skabt omkring 2.
800 nye praktikpladser på erhvervsuddannelserne.
Det oplyser Undervisningsministeriet på baggrund af nye tal.
Regeringen og arbejdsmarkedets parter indgik i 2016 en aftale om 8000-10.
000 flere praktikpladser på erhvervsuddannelserne frem til 2025.
Målsætningen for 2018 var 2.
100 nye pladser.
Tallene fra Undervisningsministeriet viser således, at man har nået målet.
I alt blev der indgået 37.
087 uddannelsesaftaler på erhvervsuddannelserne sidste år mod 34.
247 i 2016.
Det er uden social- og sundhedsuddannelserne og pædagogisk assistentuddannelse, der alle står uden for aftalen.
Det glæder undervisningsminister Merete Riisager (LA), at målsætningen for 2018 er nået.
Det tyder på, at det går i den rigtige retning, siger ministeren.
- Det er fuldstændig fantastisk.
- Man har i mange år arbejdet målrettet på at vende udviklingen, og nu ser vi de her positive tal, som er afstedkommet af en kæmpestor indsats fra også arbejdsmarkedets parter, skoler og elever, siger Merete Riisager.
Hos Dansk Arbejdsgiverforening er man også tilfreds med, at de private virksomheder lever op til ambitionerne om at skabe flere praktikpladser.
Læs også:Praktikpladsgaranti sikrer flere elever: Det var fuldstændig afgørende for migMen det betyder ikke, at man nu kan læne sig tilbage.
For selv om virksomhederne har taget et stort ansvar i 2018, så skal der stadig være fokus på at oprette flere pladser i de kommende år, lyder det fra foreningen.
- Virksomhederne og Danmark har behov for, at der bliver uddannet flere faglærte.
- Vi har behov for, at flere unge tager en erhvervsfaglig uddannelse, og at folk får et godt job inden for de erhvervsfaglige områder, siger Jacob Holbraad, administrerende direktør i Dansk Arbejdsgiverforening.
Mange korte aftalerFormanden i Fagbevægelsens Hovedorganisation, Lizette Risgaard, er glad for, at trepartsaftalen har været en "succes".
Hun påpeger dog, at mange af aftalerne er korte aftaler.
Det betyder, at de unge skal ud og finde nye praktikpladser under deres praktiktid, og det er ifølge formanden ikke særlig hensigtsmæssigt.
- Vi har brug for, at flere arbejdsgivere sikrer de unge en praktikplads gennem hele deres uddannelse.
Også fordi antallet af lærlinge/elever, som rent faktisk gennemfører en erhvervsuddannelse, er faldet kraftigt, hele ti procent fra 2017 til 2018.
- Det må og skal stoppes, ellers stiller det jo krav om endnu flere praktikpladser, siger Lizette Risgaard.
/ritzau/FacebookTwitterKopier linkEmner:Liberal Alliance|Lizette Risgaard (fagforeningsleder)|Merete Riisager (politiker)|Uddannelse|Erhvervsuddannelser




https://www.dr.dk/musik/talk-talk-forsangeren-mark-hollis-er-dod

MusikTalk Talk-forsangeren Mark Hollis er dødManden bag Talk Talks store firserhits, briten Mark Hollis, er død.
Han blev 64 år.
26.
feb.
2019 kl.
06.
48 | opdateret 26.
feb.
2019 kl.
09.
40Bemærk: artiklen er mere end 30 dage gammelLæs opSelv om det britiske band Talk Talk kun eksisterede i omkring 10 år, nåede gruppen af sætte sit præg på musikken i 1980'erne.
Og et af de gennemgående træk for hitsene 'It's My Life', 'Such a Shame' og 'Life's What You Make It' var forsanger Mark Hollis' karakteristiske sangstemme.
Den stemme kan man fremover kun høre på elektroniske gengivelser af Talk Talks musik.
Mandag kom det nemlig frem, at Mark Hollis er død i en alder af 64 år.
Dødsårsagen er indtil videre ukendt.
I toppen af artiklen kan du se uddrag af DR2-programmet Okay Tones interview med Mark Hollis fra 1998.
Talk Talk - Life's What You Make It- Jeg er chokeret og trist over at høre nyheden om, at Mark Hollis ikke er her længere.
- Han var et musikalsk geni, og det var en ære og et privilegium at have spillet med ham, skriver bassisten i Talk Talk, Paul Webb, på sin Facebook-side.
Forlod musikbranchenBandet blev stiftet i 1981 og slog for alvor igennem med titelsangen til deres tredje album, 'It's My Life' tre år senere - en sang, som No Doubt godt 20 år senere fik stor succes med.
Karrieren toppede to år senere med udgivelsen af 'The Colour of Spring', som blev trioens bedst sælgende plade.
Herfra lagde gruppen stilen om og lagde grunden til det, der senere blev kendt som postrock, inden medlemmerne gik hver til sit i 1991.
Siden blev der stille om bandet og dets tilbagetrukne forsanger, der prioriterede familien frem for musikken.
Hollis forsøgte sig med en soloplade i 1998, men trak sig hurtigt derefter fra musikbranchen.
/ritzau/FacebookTwitterKopier linkEmner:DR2|Facebook|Storbritannien




https://www.dr.dk/nyheder/regionale/syd/god-samvittighed-og-smaapenge-skal-faa-flere-til-samle-affald-op-i-naturen

Syd- og SønderjyllandGod samvittighed og småpenge skal få flere til at samle affald op i naturenVi er vilde med at samle skrald, og nu lokker kommuner med nye ruter og lommepenge.
Rie Hyrland  fra Sdr.
Hostrup ved Aabenraa er en af dem, der hver dag samler skrald op fra grøfter, stier og skove.
 DR)Af Louise Mandrup (interview), Ida-Sofie Sellerup og Louise Lind Jensen26.
feb.
2019 kl.
06.
45Bemærk: artiklen er mere end 30 dage gammelLæs opNår du går forbi affald i naturen.
Samler du så op, eller lader du det ligge?
En del af os er blevet bedre til selv at stikke klør fem ned efter sodavandsdåser, chokoladepapir, plastik eller pizzabakker.
Men nu skal et nyt projekt lokke endnu flere danskere til at blive affaldsindsamlere.
Hvem er med?
18 kommuner er indtil videre med i projektet "Ren Natur"Jammerbugt KommuneFrederikshavn KommuneAalborg KommuneRanders KommuneAarhus KommuneRingkøbing- Skjern KommuneEsbjerg KommuneFredericia KommuneKolding KommuneHaderslev KommuneOdense KommuneNæstved KommuneVordingborg KommuneKøge KommuneAlbertslund KommuneBallerup KommuneFredensborg KommuneHelsingør KommuneKilde: Ren NaturDet er planen med projektet "Ren Natur", som organisationen Hold Danmark Rent og 18 kommuner har søsat.
Det går ud på, at foreninger og grupper kan indkassere et engangsbeløb på 3.
000 kroner, hvis de samler skrald på ruter, som er aftalt med kommunen.
Den løsning slår to fluer med ét smæk.
For interessen for at samle affald vokser i samme stil som bunkerne af skrald i skove, stier og landeveje:- Vi har ledt efter en metode, hvor vi kunne engagere en stigende interesse for det private erhvervsliv og kombinere det med kommunernes ansvarsområder og involvere frivillige.
Der bliver flere og flere frivillige, der gerne vil gøre en indsats i deres lokalområde, siger konceptansvarlig Anette Juul.
Fjerner nyt og gammelt skraldProjektet "Ren Natur" begyndte som et forsøg i fire kommuner sidste år, og erfaringerne er gode, fortæller Anette Juul.
I 2018 fyldte 22 foreninger hele 140 store affaldssække.
Nu er 18 kommuner tilmeldt, og sammen med både private og lokalforeningerne håber man på at nå i dybden med både nyt og gammelt affald.
- Det her kan være med til at fjerne gammelt affald.
Det er noget, der ligger i naturen længe, så det er en stor konkret opgave, og også her gør lokalforeningerne og de frivillige en kæmpe indsats, siger hun.
Skraldepenge brugt på børnefamilierNogle af dem, der allerede har været ude og samle skrald, er Mødrehjælpen i Kolding.
Foruden lidt lommepenge til foreningen gav eftermiddagen også god mening for sammenhold og samvittighed, fortæller aktivitetsansvarlig Caroline Mouritzen-Ward.
- Vi fik samlet en masse skrald og sad med kaffe og kage bagefter, og vi følte, at vi havde gjort noget godt for foreningen og for lokalområdet, siger hun.
Pengene blev brugt på aktiviteter for børnefamilier i Kolding, og Mødrehjælpen er klar med affaldsposer og gribetang igen.
- Vi vil helt sikkert være med igen.
Det besluttede vi faktisk allerede kort tid efter.
Nu håber vi bare at få endnu flere med, siger Caroline Mouritzen-Ward.
Danskere griber pose og affaldstangAmbitionen for "Ren Natur" er, at alle landets kommuner tilmelder sig de kommende år.
I Danmarks Naturfredningsforening er man meget glad for konceptet - og at flere danskere frivilligt samler skrald.
Gennem flere år har der været en markant stigende miljøbevidsthed og ikke mindst bekymring for affald i naturen, lyder det fra Maria Reumert Gjerding, præsident i Danmarks Naturfredningsforening:- Det ved folk godt, og de vil rigtig gerne gøre noget ved det.
Derfor er det at gå ud i naturen og samle affald en konkret måde at gøre noget ved problemet, siger hun.
FacebookTwitterKopier linkEmner:Maria Gjerding (politiker)|Affald|Danmarks Naturfredningsforening|Mødrehjælpen|Kolding




https://www.dr.dk/nyheder/udland/sudans-praesident-vil-slutte-optojer-ved-forbyde-protester

UdlandSudans præsident vil slutte optøjer ved at forbyde protesterPræsidenten forbyder uautoriserede protester og forsamlinger og giver mere magt til Sudans sikkerhedsstyrker.
)26.
feb.
2019 kl.
01.
54Bemærk: artiklen er mere end 30 dage gammelLæs opSudans præsident, Omar al-Bashir, forbyder uautoriserede protester og forsamlinger i landet.
Det sker i et forsøg på at få bugt med de optøjer, der har præget landet de seneste måneder.
Præsidentens seneste ordre kommer som del af en landsdækkende undtagelsestilstand, som han indførte i fredags, efter det mislykkedes at dæmpe protesterne mod hans regering.
- Som del af en undtagelsestilstand beordret af præsidenten har han udstedt et forbud mod enhver forsamling eller protest, der ikke er blevet godkendt, oplyser præsidentkontoret.
Omar al-Bashir har samtidig givet markant mere magt til landets sikkerhedsstyrker.
De må nu ransage bygninger, hvor "mistænkelige aktiviteter bliver udført", ligesom at de må visitere folk.
Præsidenten har også gjort det forbudt at afspærre veje og stoppe trafikken.
Det sker, efter at demonstranter har afspærret veje med sten og træstammer i et forsøg på at holde sikkerhedsstyrkerne ude af deres boligområder.
Ydermere er det blevet forbudt at udgive nyheder, der "skader borgerne i det forfatningsmæssige system", på enhver platform, inklusive sociale medier.
De nye foranstaltninger bliver afvist af gruppen Sudanese Professionals Association (SPA), der har ledt demonstrationerne mod regeringen.
- Vi opfordrer vores folk i hovedstaden, på tværs af alle stater og i byer og landsbyer, til at gå på gaden nu for at udtrykke deres utilfredshed med de nye nødforanstaltninger, oplyser SPA.
I kølvandet på præsident Omar al-Bashirs undtagelsestilstand opfordrer USA's fungerende FN-udsending, Jonathan Cohen, den sudanske regering til at "respektere alle sudanske individers rettigheder".
Samtidig beder Jonathan Cohen Omar al-Bashirs regering om "øjeblikkeligt at sætte en stopper for den voldelige undertrykkelse af fredelige protester".
Siden den 19.
december sidste år har der været en række demonstrationer med dødelige udfald i Sudan.
Myndighederne hævder, at dødstallet er 31, mens organisationen Human Rights Watch siger, at mindst 51 mennesker - heriblandt læger og børn - er blevet dræbt.
Demonstrationerne begyndte, da myndighederne besluttede at tredoble prisen på brød.
Siden har de udviklet sig til et landsdækkende krav om, at præsidenten skal gå af.
/ritzau/AFPFacebookTwitterKopier link




https://www.dr.dk/nyheder/udland/kim-jong-un-ankommer-til-vietnam-efter-en-halv-dag-med-tog

Topmøde mellem Trump og KimSe temaUdlandKim Jong-un ankommer til Vietnam efter to en halv dag med togPå stationen i Dong Dang blev Kim Jong-un budt velkommen af skolebørn med flag under et stort sikkerhedsopbud.
Den nordkoreanske leder er ankommet til Vietnam i tog.
26.
feb.
2019 kl.
03.
53Bemærk: artiklen er mere end 30 dage gammelLæs opNordkoreas leder, Kim Jong-un, er tirsdag morgen ankommet med tog til Vietnam.
Her skal han onsdag aften mødes med USA's præsident, Donald Trump, i hovedstaden Hanoi.
De to ledere skal også mødes torsdag.
Kim Jong-uns letgenkendelige grønne tog kørte ind på stationen i byen Dong Dang nordøst for Hanoi tirsdag morgen lokal tid efter at have tilbagelagt 4000 kilometer på to en halv dag.
Den nordkoreanske leder blev budt velkommen af skolebørn med nordkoreanske flag og soldater i hvide uniformer.
Kim Jong-un er den første nordkoreanske leder, der besøger Vietnam siden sin bedstefar, Kim Il-sung, i 1964.
Trump kommer i flySikkerheden er skærpet markant, og stærkt bevæbnede vietnamesiske soldater og politi er til stede.
Yderligere har myndighederne lukket den 170 kilometer lange vej til Hanoi, som den nordkoreanske leder nu skal tage.
Donald Trump har valgt en mere konventionel rute til topmødet og forventes at ankomme i sit præsidentfly, Air Force One, til Hanoi tirsdag aften.
Læs også:Imens Kim Jong-Un rejser til møde med Trump, sulter nordkoreanerneEfter et historisk topmøde mellem Kim og Trump i juni sidste år i Singapore vurderer analytikere, at de to ledere denne gang er nødt til at blive mere konkrete.
I Singapore kom de to frem til en svagt formuleret erklæring, der kortfattet omhandlede en atomvåbenfri koreansk halvø.
Diplomater har efterfølgende kritiseret erklæringen for ikke at opstille en tidslinje og en verificering frem mod målet.
/ritzau/AFPFacebookTwitterKopier linkEmner:Donald Trump (politiker)|Kim Il-sung (politiker)|Nordkorea|Vietnam|DONG Energy




https://www.dr.dk/nyheder/udland/pavens-tidligere-radgiver-kendt-skyldig-i-seksuelle-overgreb

UdlandPavens tidligere rådgiver kendt skyldig i seksuelle overgrebVatikanets "finansminister" er kendt skyldig i at have forgrebet sig seksuelt på to 13-årige drenge i 1996.
George Pell foran retten i Melbourne, der har fundet ham skyldig i fem tiltaler for overgreb på børn.
26.
feb.
2019 kl.
01.
54Bemærk: artiklen er mere end 30 dage gammelLæs opEn af Vatikanets mest magtfulde kardinaler, australske George Pell, er kendt skyldig i seksuelle overgreb på to kordrenge for 22 år siden.
Det skriver nyhedsbureauet AFP.
Et nævningeting i Melbourne, Australien, fandt 11.
december sidste år Pell skyldig i fem anklagepunkter, men der har været referatforbud, så stort set ingen detaljer er kommet ud i offentligheden før nu.
13-årige kordrengeIfølge retsdokumenter, der er offentliggjort tirsdag, skal George Pell have forgrebet sig seksuelt på to 13-årige kordrenge for to årtier siden, mens Pell var ærkebiskop i Melbourne.
Den 77-årige australier er kardinal og kendt som Vatikanets "finansminister".
Den titel gør ham til den tredjemest magtfulde person i Vatikanet.
George Pell, der tidligere var pavens nærmeste rådgiver, får efter planen sin dom i begyndelsen af marts.
/ritzau/FacebookTwitterKopier linkEmner:Vatikanstaten|Melbourne|Den Katolske Kirke|Australien




https://www.dr.dk/nyheder/politik/regeringen-kommission-skal-finde-50-milliarder-til-gron-omstilling

Regeringens klimaudspilSe temaPolitikRegeringen: Kommission skal finde 50 milliarder til grøn omstillingPengene skal som udgangspunkt findes på transportområdet, mener finansminister.
- På transportområdet har vi forsat en stor udfordring foran os.
Derfor synes vi, at det er rimeligt, at det er transportområdet, der er med til at finansiere en grønpark fremover, siger Kristian Jensen (V).
26.
feb.
2019 kl.
07.
15Bemærk: artiklen er mere end 30 dage gammelLæs opRegeringens klimaudspil har blandt andet som ambition, at der skal være en million grønne biler på de danske veje i 2030.
Men hvis det sker, vil staten komme til at savne indtægter for omkring 50 milliarder kroner i bilafgifter.
Og de penge skal findes andre steder på vejene.
Derfor skal en kommission med den tidligere Dong-direktør Anders Eldrup i spidsen finde ud af, hvordan statens kan erstatte de manglende indtægter.
Det fortæller finansminister Kristian Jensen (V).
- I dag får vi cirka 50 milliarder kroner ind på bilafgifter, siger han og formulerer kommissionens opgave:- Hvordan klarer vi det i et samfund med elbiler og brintbiler?
Kommissionen får dog ikke frit valg på alle hylder, når den skal finde de nye indtægtskilder.
I sin opgavebeskrivelse kan kommissionen læse, at pengene som udgangspunkt skal findes på transportområdet.
Elementer fra regeringens klimaplan90 millioner kroner skal afsættes til klimaforskning, der skal kortlægge, hvordan man bedst kan nedbringe udledning af drivhusgasser med teknologi.
Biogasanlæg skal gøres tættere for at mindske metanudslip.
Et udvalg nedsættes, der skal finde frem til tiltag i kampen mod ammoniak i luften.
160 millioner kroner afsættes i en pulje til disse konkrete tiltag.
80 millioner kroner afsættes til hurtigladestande for elbiler.
Registreringsafgiften på grønne biler for under 400.
000 kroner fjernes i 2019 og 2020.
I 2030 må ingen busser i byerne udlede luftforurening eller CO2.
Allerede i 2020 skal de være CO2-neutrale.
Benzin- og dieselbiler skal i 2030 være fortid i taxabranchen.
Gamle brændeovne fra før 2000 skal fjernes ved køb af bolig.
Kilde: Energi-, Forsynings- og KlimaministerietDer nævnes som eksempler modeller for betalingsveje og vejafgifter samt "muligheder for en omlægning til teknisk baserede bilafgifter".
- Vi kan se, at på rigtig mange områder – energi, husholdninger, virksomheder – har vi gjort rigtig meget for at reducere vores CO2-udledning, siger Kristian Jensen.
- På transportområdet har vi forsat en stor udfordring foran os.
Derfor synes vi, at det er rimeligt, at det er transportområdet, der er med til at finansiere en grønpark fremover.
Færdig ved udgangen af næste årIfølge Kristian Jensen er alle forslag fra Anders Eldrup og hans kommission velkommen.
Kommissionen skal aflevere en delrapport ved udgangen af 2019, mens dens endelige arbejde skal være færdig omkring udgangen af 2020.
Vil regeringen føle sig forpligtet til at støtte kommissionens forslag, hvad end de er?
- Det, der kommer, vil være vores udgangspunkt i de forhandlinger, der så skal starte, siger Kristian Jensen.
Hvad sker der, hvis der ikke er politisk flertal for et tilstrækkeligt beløb til at finansiere regeringens klimaudspil?
- Så må vi finde andre finansieringskilder.
For vi går ikke tilbage på ambitionen om at nå en million grønne biler i 2030.
Kommissionen kommer ud over Anders Eldrup til at indeholde fem forskere fra blandt andet DTU og Københavns Universitet og fire "eksperter" fra hvert sit ministerium.
/ritzau/FacebookTwitterKopier linkEmner:Anders Eldrup (erhvervsleder)|Kristian Jensen (politiker)|Venstre|Københavns Universitet|Biler




https://www.dr.dk/sporten/haandbold/vi-er-stolte-verdensmestre-men-boern-og-unge-flygter-fra-haandbolden

HåndboldVi er stolte verdensmestre - men børn og unge flygter fra håndboldenPå trods af stor sportslig succes og popularitet hos den almene dansker, så oplever håndbold et tilbagefald i medlemstal hos den yngre generation.
Mikkel Hansen og resten af herrelandsholdet jubler over VM-triumfen i januar.
Af Arnela Muminovic26.
feb.
2019 kl.
06.
58Bemærk: artiklen er mere end 30 dage gammelLæs op2,74 millioner.
Så mange danskere tunede ind, da de danske håndboldherrer triumferede i VM-finalen mod Norge i januar og kunne kalde sig verdens bedste håndboldnation.
Og overordnet set var slutrunden herhjemme en kæmpe succes målt på seere, tilskuere og interesse.
Derfor går man ikke helt galt i byen, hvis man pointerer, at Danmark er og bliver en håndbold-gal nation.
Eller hvad?
Det viser sig, at det er en sandhed med modifikationer.
Kæmpe medlemsfrafaldFor selvom mange drenge og piger måske dagdrømmer om at brillere i angrebet som Mikkel Hansen eller være en levende mur som Niklas Landin, så er der færre og færre af dem, der spiller håndbold til dagligt.
Tal fra Danmarks Idrætsforbund viser, at Dansk Håndbold Forbund mister medlemmer år efter år – også hos de unge, der skal præge fremtidens ligaer og landshold.
I perioden fra 2006 til 2017 sagde lidt over 15.
000 børn og unge under 24 år farvel til hopskud og harpiks.
Størst er frafaldet hos unge piger mellem 13-18 år, hvor 30 procent de seneste 11 år har nedprioriteret håndbolden.
Udviklingen overrasker ikke forskningsleder på Idrættens Analyseinstitut, Maja Pilgaard, der er ansvarlig for analyser om danskernes idrætsvaner.
Andre idrætsgrene stormer fremDet er ifølge hende en generel tendens hos børn og unge i dag, at de bliver mindre aktive.
Især har de etablerede foreningsaktiviteter som håndbold svært ved at fastholde nutidens unge, der søger fleksible muligheder i deres travle hverdag.
- Håndbold er udfordret af andre idrætsaktiviteter.
Aktiviteter, der passer bedre ind de unges liv og ikke er så fastlåste.
Fitness er blandt andet noget af det, som er blevet meget populært hos den nye generation.
Det er mere løst, og der er forskellige muligheder for at dyrke det.
De bliver yngre og yngre, når de begynder at dyrke fitness.
- Nogle af de aktiviteter appellerer også mere til, at man kan poste noget på de sociale medier, som har en stor betydning, forklarer hun.
- Jeg vil tro, at børn og unge ikke synes, håndbold er så sejt.
Hvor street er det lige?
Den teori støtter Maja Pilgaards kollega Rasmus Storm, der også forsker i eliteidræt på Idrættens Analyseinstitut.
- De unge har i dag et ekstra lag i deres almindelige liv med de sociale medier.
Det er en helt anden verden, som betyder ekstremt meget for de unge.
Det stjæler tid, som kunne være anvendt på andre måder.
Derfor bliver det mindre naturligt at vænne sig mod mere traditionelle organiseringsformer som idrætslivet.
- Det passer de unge bedre at dyrke individuelle sportsgrene, da det er mere fleksibelt, men passer også ind i den sociale medie-verden, hvor kropsdyrkelsen er vigtig.
Idræt er generelt blevet mere individualiseret, og det går udover en sportsgren som håndbold, siger han.
Fodbold oplever ikke nedgangOg det er især håndbold, der lider af den nye virkelighed.
For kigger man nærmere på Danmarks Idrætsforbunds tal for fodbold, er historien ikke den samme.
Tværtimod.
I samme 11-årige periode oplevede Dansk Boldspil-Union en fremgang i medlemstallene for børn og unge under 24 år med cirka 21.
000 nye medlemmer.
Især børn under 12 år strømmede til fodboldbanerne, hvor DBU oplevede en fremgang på otte procent.
Fodbold oplever ikke samme medlemsfald blandt unge.
Ifølge forskeren kan det skyldes, at sportsgrenen har udviklet sig - blandt andet med streetfodbold.
Men fodbolden har også formået at forblive populært og brande sig selv med nye muligheder og koncepter, fortæller Maja Pilgaard.
Blandt andet med streetfodbold, kundskaber i jonglering og et øget fokus på pigespillere.
- Jeg vil tro, at børn og unge ikke synes, håndbold er så sejt.
Hvor street er det lige?
Og i forhold til fodbold er håndbold ikke så ligetil, at man kan spille det ude i skolegården.
Det er en sportsgren, der har haft sin storhedstid og er en smule gammeldags.
Den har brug for at genopfinde sig selv, siger hun.
DHF anerkender problemEn problemstilling som Dansk Håndbold Forbund fuldt ud anerkender.
Den dårlige udvikling har også været tydeligt hos forbundet og direktør, Morten Stig Christensen, der har været den øverste chef siden 2007.
- Jeg bliver forskrækket, når jeg ser de tal år efter år.
Og jeg kendte godt til problemstillingen, allerede før jeg startede i jobbet som DHF-direktør.
Medlemsflugten har været træls.
Alt i alt har vi mistet cirka 2000 medlemmer hvert år de seneste 10-15 år.
Og som tallene viser, er det også blandt børn og unge.
- Ved første øjekast bliver du måske ikke bange for det, når du er i et stort forbund med over 100.
000 medlemmer.
Men hvis du ganger det op med 15, så er det et problem, som man ikke kan eller skal lukke øjnene for.
Vi må erkende, at det traditionelle foreningsliv, som vi kender det, i den grad er udfordretFacebookTwitterKopier linkEmner:Niklas Landin (håndboldspiller)|Danmarks Idrætsforbund|Dansk Håndbold Forbund|Håndbold|Norge




