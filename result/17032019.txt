https://www.dr.dk/nyheder/penge/kontrol-afslorer-fusk-med-mere-end-hver-fjerde-pakke-fra-kina

PengeKontrol afslører: Fusk med mere end hver fjerde pakke fra KinaErhvervslivet mener ikke, at der er tvivl om momssnyd i forbindelse med et stort antal varer sendt fra Kina.
- Rigtigt mange netbutikker ved, at de kan slippe afsted med det her, siger Dansk Erhvervs markedsdirektør, Henrik Hyltoft, til Børsen.
(Arkivfoto.
) 17.
mar.
2019 kl.
23.
45Bemærk: artiklen er mere end 30 dage gammelLæs opVarer fra kinesiske internetbutikker er blevet ganske populære blandt danskerne.
Men mere end hver fjerde pakke sendt fra Kina til Danmark er fejlangivet i forhold til værdi eller andre oplysninger.
Det viser stikprøvekontroller foretaget i Københavns Lufthavns postterminal af skattemyndighederne på omtrent 6100 pakker, skriver Børsen.
Kontrollen er beskrevet i et svar til Skatteudvalget.
Fejlene bestod enten i en for lavt angivet værdi, at pakken urigtigt var angivet som en privat gave - hvilket giver en højere momsgrænse - eller at det simpelthen var en illegal vare.
Kontrollen viste også, at ni ud af ti af pakkerne fra Kina er under den såkaldte momsbagatelgrænse.
Det betyder, at de har en værdi på under 80 kroner, og at der derfor ikke skal betales moms.
43.
000 pakker fra Kina til Danmark - hver dagBørsen skriver, at der bliver sendt 43.
000 pakker fra Kina til Danmark om dagen.
Stikprøveresultaterne er derfor usikre i forhold til det samlede billede.
De mange forsendelser er dog et stort problem for danske virksomheder, mener interesseorganisationen Dansk Erhverv.
Læs også:Ny analyse: Forbrugerne køber masser af usikre Kina-varerDe taber nemlig omkring 500 millionerne kroner årligt på snyd med moms ved nethandel, anslår organisationen.
- De mange pakker under momsgrænsen er et bevis for, at rigtigt mange netbutikker ved, at de kan slippe afsted med det her, fordi risikoen for at blive snuppet skal måles i promiller, siger Dansk Erhvervs markedsdirektør, Henrik Hyltoft, til Børsen.
Afskaf bagatelgrænsenOgså Foreningen for Dansk Internethandel (FDIH) er skeptisk over for udviklingen.
Organisationerne foreslår derfor i fællesskab, at Danmark helt afskaffer momsbagatelgrænsen, så der kommer moms på al internethandel.
Det har man gjort i Sverige og Østrig.
Derudover foreslår de et gebyr på 160 kroner.
Skatteminister Karsten Lauritzen (V) giver i et skriftligt svar til Børsen udtryk for at, at han forstår bekymringen.
- Vi vil følge op med flere kontroller for at følge udviklingen, siger han til Børsen.
Dog mener han ikke, at Danmark bør afskaffe momsbagatelgrænsen, da den bliver ophævet i EU fra januar 2021.
/ritzau/FacebookTwitterKopier linkEmner:Karsten Lauritzen (politiker)|Venstre|Kina|Dansk Erhverv|Skattepolitik




https://www.dr.dk/sporten/cykling/langvad-viser-igen-klasse-i-anerkendt-mountainbikeloeb

CyklingLangvad viser igen klasse i anerkendt mountainbikeløbAnnika Langvad og hendes partner Anna van der Breggen kom fra start efter planen i det store mountainbikeløb Cape Epic.
Annika Langvad kom fra start efter planen i Cape Epic.
(Arkivbillede) Af Frederik Palle17.
mar.
2019 kl.
22.
31Bemærk: artiklen er mere end 30 dage gammelLæs opHun er rigtig langt væk hjemmefra, men det kuperede mountainbike-terræn i Sydafrika passer efterhånden Annika Langvad helt fremragende.
Danskeren har vundet det berømte langdistance mountainbikeløb Cape Epic fire gange, og denne gang er hun også storfavorit til at vinde sammen med sin nye partner, Anna van der Breggen.
Læs også:Langvad henter flot andenplads i italiensk landevejsløbSøndag åbnede løbet med en prolog, og det dansk-hollandske par vandt med to minutter og 35 sekunder og fik dermed en optimal start på løbet.
Annika Langvad er tredobbelt verdensmester i mountainbike på marathondistancen, og Anna van der Breggen er den regerende verdensmester på landevejen.
Der er nu syv etaper, som rytterne skal igennem.
FacebookTwitterKopier linkEmner:Annika Langvad (cykelrytter)|Cykelsport|Holland|Sydafrika




https://www.dr.dk/sporten/oevrig/alle-daarlige-gange-tre-danmarks-curlingkvinder-taber-igen-ved-vm

Øvrig sportAlle dårlige gange tre: Danmarks curlingkvinder taber igen ved VMSøndag bød på yderligere to nederlag, så Danmark nu har tabt de tre første kampe ved VM i curling i Silkeborg.
Danmarks skipper Madeleine Dupont i kampen mellem USA og Danmark ved VM i Curling i Silkeborg.
17.
mar.
2019 kl.
21.
38Bemærk: artiklen er mere end 30 dage gammelLæs opDe danske curlingkvinder er kommet skidt i gang med VM i curling, der spilles i Silkeborg.
Søndag aften måtte skipper Madeleine Dupont og resten af det danske hold indkassere det tredje nederlag i turneringen i lige så mange kampe.
Danmark mødte Sverige, som endte med at vinde dysten med 7-3.
Nederlaget kom, efter at Danmark tidligere søndag også blev besejret af Rusland, mens danskerne indledte VM lørdag aften med et nederlag til USA.
Læs også:Dansk nedtur i VM-premiere på hjemmebane: Taber gyserkamp efter omspilSvenskerne bragte sig foran 2-0 i første ende og kom også foran 4-1 efter fire ender, inden danskerne reducerede til 2-4.
Tre point i sjette ende skabte dog stor afstand, og da Danmark i syvende ende blot hentede et enkelt point, så troede danskerne ikke på den teoretiske mulighed for at vende slaget og gav op inden de tre sidste ender.
Tidligere søndag gjaldt det mødet med Rusland, og det blev en tæt affære, der først blev afgjort med et enkelt point i tiende og sidste ende.
Desværre for danskerne var det i russisk favør, og Rusland vandt med 7-6.
Første ende sluttede uden point til nogen af holdene, men i anden ende fik danskerne problemer og kom bagud med 0-2.
I tredje ende gik det noget bedre for det danske hold, der fik sat nogle fine sten og fik hele tre point til kontoen.
Men russerne svarede igen med et enkelt point i fjerde ende, og så var der udlignet.
Madeleine Dupont fra kampen mellem USA og Danmark.
I femte ende kom danskerne igen foran med et enkelt point, da Madeleine Dupont satte den sidste sten helt perfekt.
Danmark fik sat mange gode sten i sjette ende, men holdet formåede ikke at beskytte dem, og dermed lykkedes russerne med at få et enkelt point og udlignede dermed igen.
De to hold fortsatte det tætte parløb resten af kampen.
Syvende ende sluttede uden point, men i ottende ende fik russerne sat to point ind på kontoen.
Læs også:Slut med husmorhygge: Dupont vil ruske op i danskernes opfattelse af curlingSå var presset på danskerne, der i niende ende tog det køligt og svarede igen med to point og udlignede til 6-6.
I tiende og sidste ende måtte danskerne bøje sig for russerne, der fik et point og dermed tog sejren.
Ud over skipper Madeleine Dupont består det danske hold af søsteren Denise Dupont, Julie Høgh, Lina Knudsen og Gabriella Qvist.
VM slutter 24.
marts med finalen og kampen om bronzemedalje.
/ritzau/FacebookTwitterKopier linkEmner:Curling|Madeleine Dupont (curlingspiller)|Rusland|Silkeborg|Sverige




https://www.dr.dk/nyheder/indland/ekspert-advarer-regeringen-vil-have-udsat-eus-vandmiljo-deadline

Eva Kjer Hansen-sagenSe temaIndlandEkspert advarer: Regeringen vil have udsat EU's vandmiljø-deadlineDet kniber for Danmark med at nå fastsatte EU-krav om godt vandmiljø.
Derfor beder ministerium om bedre tid.
Regeringen vil have rykket fristen for at leve op til EU's krav til vandmiljøet.
17.
mar.
2019 kl.
23.
50 | opdateret 18.
mar.
2019 kl.
10.
43Bemærk: artiklen er mere end 30 dage gammelLæs opVandmiljøet har det ikke helt så godt, som det burde.
I hvert fald ser det ikke ud til, at Danmark kan leve op til de fastsatte EU-krav om kvaliteten for vandmiljøet i 2027.
Derfor beder regeringen EU om udskydelse af deadline, så det bliver muligt for Danmark at nå.
Det skriver Berlingske mandag.
Deadline er allerede blevet rykket flere gange, siden EU's vandrammedirektiv blev vedtaget i 2000.
Først skulle vandmiljøet forbedres inden 2009, så 2015, det blev til 2021, og deadline ser allerede ud til at blive rykket igen til 2027.
Landbruget udleder store mængderIfølge Stiig Markager, der er professor og havbiolog ved Aarhus Universitet, er det især landbruget, som udleder store mængder næringsstoffer.
- Det har vi arbejdet med at reducere siden omkring 1990, og vi har nået en hel del.
Men i midten af 00'erne går indsatsen i stå, og siden 2011 er udledningerne steget.
- Det kræver en rigtig stor indsats og omstilling i Danmark, fordi vi har et så intensivt landbrug.
Der har ikke vist sig politisk vilje til at gennemføre den omstilling, siger han.
Ministerium: Vigtigt at fristen rykkesBehovet for at skubbe tidsfristen yderligere skyldes "tidsmæssige, naturgivne, praktiske og økonomiske udfordringer", skriver Miljø- og Fødevareministeriet i et høringssvar ifølge avisen.
Ministeriet finder det vigtigt, at fristen rykkes "ud over 2027 med henblik på at nå miljømålene fuldt ud".
Sker det, vil vand blive mere grumset, og flere fisk kan dø, vurderer Stiig Markager.
- Det forarmer landskabet, så der kun bliver de så at sige kedelige arter tilbage.
På landjorden udskiftes orkidéer med brændenælder, og ude i fjordene går det helt galt.
- Der ender næringsstofferne ude, og der forårsager de uklart vand, der får ålegræs til at forsvinde, og de forårsager iltsvind, der kan føre til fiskedød.
Vandet og bunden blive mudret, og det er alt sammen negativt, hvis man vil bade, fiske eller sejle på havet, siger han.
Kvælstofudledning skal reduceres markantGennem de seneste årtier har Aarhus Universitet regnet på, hvad der skal til, for at Danmark lever op til kravene.
Ifølge Stiig Markager skal landbrugets udledning af kvælstof reduceres med en tredjedel fra de nuværende omkring 60.
000 tons til 42.
000 tons.
Selv om det vil få en mindre effekt samme år, man får reduceret udledningen, vil der gå 20-30 år, før man har den fulde effekt, vurderer Stiig Markager.
Miljø- og fødevareminister Jakob Ellemann-Jensen (V) siger til Berlingske, at Danmark ønsker at fastholde ambitionsniveauet i vandrammedirektivet, selv om det er sværere at nå målene, end man oprindeligt troede.
/ritzau/Rettet d.
18.
marts klokken 10:43: Tidligere fremgik det, at landbrugets udledning af kvælstof skulle reduceres med 42.
000 tons.
Det er nu rettet til.
Udledningen skal ifølge Stiig Markager reduceres fra 60.
000 tons til 42.
000 tons.
FacebookTwitterKopier linkEmner:EU|Jakob Ellemann-Jensen (politiker)|Miljø- og Fødevareministeriet|Vandforurening|Landbrug




https://www.dr.dk/sporten/fodbold/superliga/aab-missede-den-gyldne-gruppe-efter-slutfloejt-vi-baerer-selv-skylden

SuperligaAaB missede den gyldne gruppe efter slutfløjt: 'Vi bærer selv skylden' AaB bærer selv skylden for, at holdet ikke nåede top-6, mener AaB-kantspiller Frederik Børsting.
Skuffede Aab spillere forlader banen efter kampen i Superligakampen mellem Aab og AGF.
17.
mar.
2019 kl.
21.
25Bemærk: artiklen er mere end 30 dage gammelLæs opAaB vandt søndag 3-1 over AGF i Aalborg i Superligaens 26.
spillerunde, men en stor fejl i en anden kamp betød, at AaB ikke fik en plads i top-6.
AaB havde brug for, at Esbjerg ikke vandt over Vejle, men i tillægstiden lagde Vejle-målmand Thomas Hagelskjær bolden ned for fødderne af Joni Kauko, der scorede.
Målet sendte AaB ud af top-6, og ifølge AaB's kantspiller Frederik Børsting føles det endnu værre, at det skete efter et målmandsdrop i en anden kamp.
- Det gør det bare endnu mere ærgerligt, at det sker ved et målmandsdrop.
Selv om vi slog AGF 3-1, står vi med en elendig følelse, siger han.
- Selv om det er frustrerende, er det ikke i dag, vi taber top-6, men i en af de 25 andre kampe, så i sidste ende er det vores egen skyld, siger Børsting.
Sådan ser Superligaen ud efter kampene i 26.
og sidste spillerundeMesterskabsslutspillet:1.
FC København, 61 point.
2.
FC Midtjylland, 60 point.
3.
OB, 42 point.
4.
Brøndby, 38 point.
5.
Esbjerg, 38 point.
6.
FC Nordsjælland, 36 point.
Nedrykningsslutspillets pulje 1:1.
AGF, 31 point.
2.
AC Horsens, 31 point.
3.
Sønderjyske, 28 point.
4.
Vejle, 20 point.
Nedrykningsslutspillets pulje 2.
1.
AaB, 36 point.
2.
Randers FC, 34 point.
3.
Vendsyssel FF, 22 point.
4.
Hobro IK, 21 point.
/ritzau/Hvis AaB havde scoret ét mål mere i løbet af sæsonen, var holdet endt i top-6, og AaB havde også chancer til at score det ekstra mål mod AGF.
- Det gør nas i dag, at vi mangler et mål, men jeg kunne også godt finde det mål, vi mangler, i de foregående 25 kampe, siger AaB's cheftræner, Jacob Friis.
At AaB ikke nåede klubbens målsætning om top-6 skyldes blandt andet holdets presspil og den manglende evne til at lave omstillinger, mener træneren.
- Havde vi været bedre i vores pres og til at slå nogle omstillinger, der gør ondt på modstanderen, havde det også mundet ud i flere point, siger han.
/ritzau/FacebookTwitterKopier linkEmner:AaB|Joni Kauko (fodboldspiller)|AGF|Fodbold|Vejle




https://www.dr.dk/nyheder/udland/knivstikkeri-efterforskes-som-hojreorienteret-terror-flere-anholdt-udtale-sig

UdlandKnivstikkeri efterforskes som højreorienteret terror - flere anholdt for at udtale sig racistiskFlere personer er blevet anholdt i England for at bifalde fredagens angreb i to moskéer i New Zealand.
50 personer mistede livet i fredagens angreb i Christchurch.
I England er flere personer blevet anholdt for efterfølgende at støtte angrebet.
17.
mar.
2019 kl.
20.
40Bemærk: artiklen er mere end 30 dage gammelLæs opEt knivstikkeri vest for London bliver af det britiske politi opfattet som en terrorhandling "inspireret af den yderste højrefløj".
Episoden skete lørdag aften.
Her blev en teenager angrebet og stukket af en mand, der var bevæbnet med et baseballbat og en kniv.
Ifølge politiet råbte angrebsmanden også racistiske kommentarer.
Det 19-årige offer overlevede angrebet.
En 50-årig mand fra byen Stanwell nær den store Heathrow-lufthavn er blevet anholdt i sagen.
- Efterforskningen er stadig i sin begyndelse, men der er tegn på en terrorhandling inspireret af den yderste højrefløj.
- Derfor erklærer vi det for en terrorhandling, siger Neil Basu fra politiets antiterrorafdeling i en udtalelse.
Opslag på sociale medier og graffitiI løbet af weekenden har der i England været meldinger om række episoder - ud over knivangrebet - som personer fra den yderste højrefløj mistænkes for at stå bag.
Det skriver den britiske avis The Guardian.
Det gælder blandt andet opslag på sociale medier samt graffiti, der bifalder et angreb fredag på to moskéer i Christchurch i New Zealand.
Det vides endnu ikke, om knivstikkeriet i Stanwell er inspireret af angrebet i Christchurch, der kostede 50 mennesker livet.
To personer blev tidligt søndag anholdt i den engelske by Rochdale for over for en taxachauffør at have udtalt sig racistisk og truende.
De to - en 33-årig mand og en 34-årig kvinde - refererede samtidig til det blodige angreb i Christchurch.
En 38-årig kvinde fra Rochdale er også blevet anholdt, efter at hun skrev stødende kommentarer på nettet om fredagens angreb i New Zealand.
Det skriver The Guardian.
En 24-årig mand fra den engelske by Oldham blev allerede lørdag anholdt for på sociale medier at have støttet drabene i Christchurch.
/ritzau/ReutersFacebookTwitterKopier linkEmner:England|Christchurch|The Guardian|Kriminalitet|Terrorisme




https://www.dr.dk/nyheder/indland/morten-storm-faar-erstatning-arbejdsskade-som-pet-agent

IndlandMorten Storm får erstatning for arbejdsskade som PET-agentMorten Storm har fået varige mén af at være PET-agent, lyder afgørelsen i arbejdsskadesag.
Arbejdsmarkedets Erhvervssikring (AES) slår i en ny afgørelse fast, at Morten Storm har fået varige mén af at arbejde som agent for efterretningstjenesten.
Af Lars Lindevall17.
mar.
2019 kl.
22.
18Bemærk: artiklen er mere end 30 dage gammelLæs opDer er sammenhæng mellem Morten Storms posttraumatiske stresssyndrom og hans arbejde som PET-agent.
Det fastslår Arbejdsmarkedets Erhvervssikring (AES) under Beskæftigelsesministeriet i en ny afgørelse.
Her fremgår det, at Morten Storm har fået varige mén af at arbejde som agent for efterretningstjenesten.
Det betyder, at den nu 43-årige Morten Storm får en økonomisk godtgørelse, skriver Jyllands-Posten.
Morten Storm blev landskendt, da han i 2012 stod offentligt frem og fortalte, at han i flere år havde været civil agent for Politiets Efterretningstjeneste, PET, og amerikanske CIA.
Da Morten Storm var i 20'erne blev han mere og mere aktiv i radikale islamistiske miljøer.
I 2006 droppede han islam, men han forsatte med at komme i de islamistiske kredse.
Men nu var det i stedet som agent for PET, har han fortalt.
Storm levede et dobbeltliv, hvor hans opgave var at infiltrere det militante islamistiske miljø for at opspore såkaldt HVT’er – high value targets – for efterretningstjenesterne.
Morten Storm hævdede, at en af hans vigtigste opgaver var at hjælpe med at skaffe informationer om terrorlederen Anwar Al-Awlaki, der blev dræbt i et droneangreb i 2011.
Ifølge Storms fortælling stoppede han som agent i 2011.
Hverken PET eller Justitsministeriet har på noget tidspunktet be- eller afkræftet, at Morten Storm arbejdede som hemmelig agent.
Hverken ministerie eller efterretningstjeneste ønsker at forholde sig til erstatningen fra AES.
'Exceptionelt farefulde hændelser'I afgørelsen fra Arbejdsmarkedets Erhvervssikring står der konkret, at Morten Storms arbejdsskade skyldes, at han har været 'udsat for exceptionelt farefulde hændelser under din ageren i det islamistiske miljø'.
Til Jyllands-Posten siger Morten Storm, at han stadig kæmper med store psykiske problemer som følge af sin tid som hemmelig agent.
- Det påvirker mig 24/7, selv når jeg sover.
En kammerat sagde forleden, at han kunne høre mig råbe og skrige i søvne og sparke på væggen.
Jeg har aldrig en hel nats søvn.
Jeg har koncentrationsbesvær, lider af træthed og initiativløshed og har humørsvingninger og flashbacks.
Jeg er ikke den samme person, som jeg var.
Det har været så slemt, at jeg ikke har kunnet tage mig af mine egne børn.
Det har jeg været for syg til.
Det er den største falliterklæring i mit liv, siger Morten Storm til Jyllands-Posten.
Kritik for manglende støtteMorten Storm har tidligere fortalt til DR Nyheder, at han oprindeligt stod frem med sin historie, fordi han gerne vil sætte fokus på, at der ifølge ham er manglende hjælp og støtte til de agenter, der har sat deres liv på spil for efterretningstjenesterne.
- Jeg står jo frem, fordi jeg vil have, at agenter som mig, der sætter livet på spil og arbejder så hårdt, burde have nogle bedre arbejdsvilkår, sagde Morten Storm.
PET har ikke ønsket at udtale sig om sagen.
FacebookTwitterKopier linkEmner:Politiets Efterretningstjeneste|Arbejdsmarkedets Erhvervssikring|Efterretningstjenester|Morten Storm (efterretningsagent)|USA




https://www.dr.dk/sporten/fodbold/superliga/nedrykningsslutspillet-paa-plads-aab-og-randers-tager-det-sikre-valg

SuperligaNedrykningsslutspillet på plads: AaB og Randers tager det sikre valgAaB og Randers FC valgte at komme i nedrykningspulje med Vendsyssel og Hobro, hvor de har et stort forspring.
Skuffede Aab spillere forlader banen efter kampen i Superligaen mellem Aab og AGF.
17.
mar.
2019 kl.
20.
18Bemærk: artiklen er mere end 30 dage gammelLæs opAaB og Randers FC har valgt at stå over for Vendsyssel og Hobro i det kommende nedrykningsslutspil.
Som nummer syv og otte i grundspillet var AaB og Randers sikret retten som henholdsvis første- og andenvælger, og ingen af dem var interesseret i at møde Sønderjyske.
Med valget af Vendsyssel og Hobro er de to klubber stort set garanteret ikke at blive fedtet ind i de frygtede nedrykningsplayoff-kampe.
Læs også:SÅ' DER MÅL!
Se alle kasser fra afgørelsens time i Superligaen på 99 sekunderAaB og Randers FC har henholdsvis 36 og 34 point, mens Vendsyssel og Hobro har 22 og 21 point i pulje 2.
Dermed er det stort set umuligt for AaB og Randers at blive overhalet af Vendsyssel og Hobro i puljen, hvor der skal spilles seks runder.
Læs også:Nej, nej, nej målmand!
Se situationen som sender Esbjerg i mesterskabsslutspilletDer er anderledes spænding i nedrykningsslutspillets pulje 1, der får deltagelse af AGF, Horsens, Sønderjyske og Vejle.
AGF og Horsens har hver 31 point, mens Sønderjyske har 28.
Vejle får svært ved at komme væk fra sidstepladsen, da oprykkerholdet blot har 20 point.
/ritzau/FacebookTwitterKopier linkEmner:AaB|Jylland|Hobro|Randers FC|Fodbold




https://www.dr.dk/nyheder/politik/goer-rugemoedre-boern-til-en-handelsvare-spoergsmaalet-splitter-folketinget

PolitikGør rugemødre børn til en handelsvare?
Spørgsmålet splitter FolketingetFlere vil lempe på reglerne for rugemoderskab, viser ny måling.
6 ud af 10 svarer i en ny Epinion-måling, at det bør være lovligt for lægefagligt personale at hjælpe en rugemor med at blive gravid.
Af Rikke Gjøl Mansø17.
mar.
2019 kl.
21.
00Bemærk: artiklen er mere end 30 dage gammelLæs opRugemoderskab gør børn til en handelsvare og kvinder til et redskab, lyder det fra én side i Folketinget.
Rugemoderskab hjælper ønskebørn til verden, lyder modsvaret fra den anden side.
Mens et bredt flertal af partierne på Christiansborg bakker op om de danske regler for rugemoderskab, mener cirka halvdelen af de adspurgte danskere i en ny Epinion-måling foretaget for DR, at det skal være lettere at anvende en rugemor i Danmark.
Hver anden vil gøre det lettere at anvende en rugemor"Det skal overordnet set være lettere at anvende en rugemor i Danmark"Helt enig: 20 procentOvervejende enig: 29 procentHverken enig eller uenig: 19 procentOvervejende uenig: 13 procentHelt uenig: 10 procentVed ikke: 9 procentØnsker ikke at svare: 2 procent"Det bør være lovligt for lægefagligt personale at hjælpe en rugemor med at blive gravid"Helt enig: 24 procentOvervejende enig: 35 procentHverken enig eller uenig: 13 procentOvervejende uenig: 9 procentHelt uenig: 13 procentVed ikke: 7 procentØnsker ikke at svare: 1 procent"Aftaler om rugemoderskab skal være juridisk bindende"Helt enig: 46 procentOvervejende enig: 24 procentHverken enig eller uenig: 9 procentOvervejende uenig: 6 procentHelt uenig: 8 procentVed ikke: 6 procentØnsker ikke at svare: 1 procentKilde: Epinion foretaget for DR.
Det er i dag lovligt at anvende en rugemor herhjemme, men der er en række restriktioner.
Eksempelvis må man ikke annoncere efter en rugemor, sundhedsvæsenet må ikke hjælpe, og aftaler om rugemoderskab er ikke bindende.
Samtidig anser myndighederne rugemoren for at være juridisk mor - også selvom ægget ikke er hendes.
Det betyder, at nogle par i stedet tager til andre lande, hvor betalt rugemoderskab er lovligt.
Der findes ikke noget overblik over hvor mange, men eksperter vurderer over for DR, at mellem 50 og 100 børn hvert år kommer til Danmark på den måde.
Den nye Epinion-måling tyder på, at danskerne er mere villige end politikerne til at lempe på reglerne for rugemoderskab herhjemme.
Cirka 60 procent svarer i målingen, at det bør være lovligt for lægefagligt personale at hjælpe en rugemor med at blive gravid.
Cirka 70 procent mener, at aftaler om rugemoderskab skal være juridisk bindende.
Læs også:Danielle fødte sine venners børn: Hvorfor ikke hjælpe, hvis man kan?
LA og R vil åbne helt op for rugemødre herhjemmePå Christiansborg er Liberal Alliance og De Radikale de to eneste partier, der er fortalere for at ændre de danske regler for rugemoderskab markant.
Regeringspartiet og oppositionspartiet vil blandt andet indføre juridisk bindende kontrakter, så rugemoren ikke undervejs i graviditeten eller efter fødslen kan ombestemme sig og vælge at beholde barnet selv.
- Det kan selvfølgelig være en svær situation, når man har født et barn, som man skal give fra sig.
Men der er det vigtigt at tænke på, at det jo aldrig har været rugemoderens eget barn, siger sundhedsordfører May-Britt Kattrup (LA) og tilføjer:- Det har fra start været de tiltænkte forældres barn.
Og hvis man tilbyder at bære et barn for et andet par, så må man indgå en kontrakt, hvor man juridisk binder sig til at aflevere barnet efter fødslen, for det er ikke ens eget barn.
Det kan selvfølgelig være en svær situation, når man har født et barn, som man skal give fra sig.
Men der er det vigtigt at tænke på, at det jo aldrig har været rugemoderens eget barn.
May-Britt Kattrup (LA), sundhedsordførerDet er vigtigt at få helt klare regler, så gråzoner i lovgivnignen ikke overlader nogen tvivl, istemmer Lotte Rod, der er sundhedsordfører for De Radikale:- Jeg tror, det er vigtigt, at reglerne er helt tydelige fra start, så man som rugemor ved, hvad man går ind til – og så forældrene kan være helt sikre på, at de får barnet, siger hun.
Begge partier vil også åbne for, at danske rugemødre kan få hjælp af sundhedsvæsenet til at blive befrugtet.
Læs også:OVERBLIK Må man bruge rugemor i Danmark?
Her er reglerneS: Børn skal ikke være en handelsvareSocialdemokratiet vil ikke åbne for kommercielt rugemoderskab, hvor rugemoren får betaling for at føde et barn til et andet par, som man ser det i flere lande verden over.
Det er et spørgsmål om, at vi ikke mener, at børn skal være en handelsvare.
Det er meget vigtigt for os, at et barn ikke er en handelsvare, og en kvinde ikke er et redskab for andre mennesker.
Pernille Rosenkrantz-Theil (S), socialordfører- Det er et spørgsmål om, at vi ikke mener, at børn skal være en handelsvare.
Det er meget vigtigt for os, at et barn ikke er en handelsvare, og en kvinde ikke er et redskab for andre mennesker, siger socialordfører Pernille Rosenkrantz-Theil (S).
Dansk Folkeparti er imod hele princippet i rugemoderskab, fortæller sundhedsordfører Liselott Blixt:- Vi mener ikke, at man skal kunne købe en kvinde til at bære sit barn.
Børn er ikke en vare, man bare handler med.
For os ligger det tæt op ad en slags menneskehandel, siger hun.
SF's sundhedsordfører, Kirsten Normann Andersen, understreger, at debatten om rugemødre er en meget, meget svær debat.
Men hun mener grundlæggende ikke, at rugemødre er løsningen på barnløshed.
- At være rugemor er en meget, meget vanskelig situation at være i.
Jeg synes egentlig også, at det lidt tragisk, at det foregår andre steder.
Jeg vil hellere arbejde for, at vi finder andre løsninger for barnløse - eksempelvis adoption, siger hun og tilføjer:- Problemet er, at det er så svært at lovgive om følelser.
Tilknytningen til et barn, som man bærer i ni måneder, det er jo en følelse, og man kan ikke lave en lov om, at man ikke må have den følelse.
Tilknytningen til et barn, som man bærer i ni måneder, det er jo en følelse, og man kan ikke lave en lov om, at man ikke må have den følelse.
Kirsten Normann Andersen (SF), sundhedsordførerRugemødre i Danmark og udlandetEn rugemor er en kvinde, der efter aftale med et par bliver gravid og føder et barn, som hun efterfølgende giver til parret.
Oftest er hun befrugtet med et æg fra en ægdonor eller den kvinde, der ønsker at være mor.
Det er lovligt at anvende en rugemor i Danmark, men der er flere restriktioner.
For eksempel må man ikke annoncere efter en rugemor, lægefagligt personale må ikke hjælpe med befrugtningen og aftaler om rugemoderskab er ikke bindende.
Samtidig anses rugemoren for at være juridisk mor - også selvom ægget ikke er hendes.
Det betyder, at en del danske par i stedet tager til andre lande, hvor betalt rugemoderskab er lovligt.
Eksperter vurderer, at der hvert år kommer mellem 50 og 100 børn til Danmark på den måde - og at tallet er stigende.
Når parret kommer til Danmark med deres nyfødte barn, er det kun den biologiske far, der anerkendes som juridisk forælder, fordi den udenlandske rugemor af de danske myndigheder anses som den juridiske mor - også selvom hun ikke anses som juridisk mor i sit hjemland.
Den biologiske fars partner står derfor uden rettigheder til barnet.
Han eller hun kan efter 2,5 år søge om stedbarnsadoption, men det kræver, at der ikke er ydet økonomisk kompensation ud over de faktuelle udgifter til rugemoren.
Regeringspartiet Venstre er "helt på linje med et flertal i Etisk Råd", udtaler sundhedsordfører Jane Heitmann (V):- Vi mener ikke, at man skal gøre børn til en handelsvare, siger hun.
Men gør man børn til en handelsvare, hvis man som kvinde gerne vil hjælpe et par med at blive forældre – og så får en kompensation for svie og smerte og tabt arbejdsfortjeneste?
- Vi har i dag en rigtig velfungerende lovgivning omkring altruistisk rugemoderskab.
Den bakker vi fuldt og helt op om, men vi støtter ikke betalt rugemoderskab, siger Jane Heitmann.
Hun mener i udgangspunktet, at det danske regelsæt er velfungerende, men på ét punkt er hun klar til at drøfte reglerne:- Det her med, at man ikke kan få hjælp i sundhedsvæsenet, er en af de snitflader i lovgivningen, som man bestemt godt kunne tage op og se på igen.
LA og R: Rugemødre bringer ønskebørn til verdenLiberal Alliance og De Radikale medgiver, at der er mange etiske hensyn at tage.
- Der er rigtig mange etiske problemer – det er jo levende børn, vi taler om.
Men netop derfor føler jeg, det er vigtigt at lovliggøre det, så vi får nogle klare regler, så vi bedst muligt kan hjælpe de involverede parter, siger May-Britt Kattrup.
- Jeg kan ikke se nogen grund til, at danskere skal tage til udlandet for at bringe ønskebørn til verden.
Herhjemme vil vi kunne gøre det på trygge og højt faglige vilkår.
Jeg kan ikke se nogen grund til, at danskere skal tage til udlandet for at bringe ønskebørn til verden.
Herhjemme vil vi kunne gøre det på trygge og højt faglige vilkår.
May-Britt Kattrup (LA), sundhedsordførerKritikernes argument om, at man med kommercielt rugemoderskab gør børn til en handelsvare og kvinder til et redskab er "noget sludder", mener Lotte Rod:- Det her handler jo om, at par, der ikke kan få børn, kan få deres allerstørste ønske opfyldt ved hjælp af en rugemor.
Det skal ikke være noget, man kan tjene penge på.
Det må kun være sådan, at man kan blive kompenseret for udgifter, siger hun.
DR1 viser dokumentarserien ’Rugemor’ over tre mandage.
Der er premiere på programmet mandag den 18.
marts klokken 20.
00.
På DRTV  kan du allerede nu se alle tre afsnit.
FacebookTwitterKopier linkEmner:Barnløshed|Jane Heitmann (politiker)|Kirsten Normann Andersen (politiker)|Socialdemokraterne|Venstre




https://www.dr.dk/sporten/fodbold/superliga/saa-der-maal-se-alle-kasser-fra-afgoerelsens-time-i-superligaen-paa-99

SuperligaSÅ' DER MÅL!
Se alle kasser fra afgørelsens time i Superligaen på 99 sekunderSidste runde af grundspillet i Superligaen sendte Esbjerg i mesterskabsspillet og AaB i kamp om at undgå nedrykning.
Af Niklas Brandt Pedersen17.
mar.
2019 kl.
19.
54Bemærk: artiklen er mere end 30 dage gammelLæs opI dag er den eneste dag på året, hvor superligafans landet over kan få fornøjelsen af den kendte 'dong'-lyd på de danske stadions.
Læs også:Vanvittigt målmandsdrop afgør Superligaens grundspil: Se hvordan de syv kampe gik7 kampe samtidig sendte nemlig seks hold i mesterskabsspillet, mens de otte resterende mandskaber må bruge resten af sæsonen på at undgå nedrykning og jagte den spinkle chance om Europa via syvendepladsen.
Du kan få alle mål fra afgørelsens time i Superligaen i videoen øverst i artiklen.
FacebookTwitterKopier linkEmner:Fodbold|AaB|Esbjerg




https://www.dr.dk/nyheder/indland/mindehoejtidelighed-i-koebenhavn-gav-plads-til-sorgen-efter-terrorangreb

IndlandMindehøjtidelighed i København gav plads til sorgen efter terrorangrebOp mod 400 mennesker mødte i dag op foran det newzealandske konsulat i København for at sørge og lægge blomster.
Der blev i dag lagt blomster ved det newzealandske konsulat i Store Strandstræde i København efter fredagens terrorangeb i Christchurch.
(© dr)Af Jens Andersen17.
mar.
2019 kl.
20.
28Bemærk: artiklen er mere end 30 dage gammelLæs opDet skete på den anden side af jorden, men samhørigheden med ofrene for fredagens terrorangreb i New Zealand var alligevel stærk, da der i dag var mindehøjtidelighed ved det newzealandske konsulat i det indre København.
Her mødte op mod 400 mennesker op for at lægge blomster foran konsulatet.
- Det viser, at der har været et behov for at gå et sted hen og udtrykke de her følelser og den her sorg.
Det skal der være plads til, siger en af initiativtagerne til dagens mindehøjtidlighed, Nilgün Erdem.
Nilgün Erdem er en af initiativtagerne til dagens mindehøjtidelighed i det indre København.
(© dr)- Det er en kollektiv sorg, vi er i, som man skal give udtryk for på en eller anden måde, siger Nilgün Erdem.
Mørk dag50 mennesker mistede livet, da 28-årige Brenton Tarrant fredag gik ind i al-Noor-moskéen i byen Christchurch og åbnede ild mod de omkring 300 bedende.
Den australskfødte mand fortsatte videre til Linwood-moskéen, hvor massakren fortsatte, mens Brenton Tarrant livestreamede uhyrlighederne direkte ud til sine følgere på Facebook.
Læs også:Philip Khokhar i Christchurch: 'Her er helt stille'New Zealands premierminister, Jacinda Ardern, beskrev fredag begivenheden som ”en af de mørkeste dage i New Zealands historie”.
28-årige Brenton Tarrant er den eneste sigtede i terrorsagen.
Han vil blive fremstillet i retten den 5.
april.
FacebookTwitterKopier linkEmner:København|New Zealand|Facebook|Terrorisme|Udenrigspolitik




https://www.dr.dk/sporten/fodbold/superliga/nej-nej-nej-maalmand-se-situationen-som-sender-esbjerg-i

SuperligaNej, nej, nej målmand!
Se situationen som sender Esbjerg i mesterskabsslutspilletVejle reservemålmand slap ikke helt godt fra sin indtræden i Superligakampen mod Esbjerg.
Vejles reservekeeper Thomas Hagelskjær slap noget uheldigt fra sin indtræden i kampen mod Esbjerg.
Af Andreas Kraul og Anne Hedegaard Petersen17.
mar.
2019 kl.
19.
37 | opdateret 17.
mar.
2019 kl.
20.
49Bemærk: artiklen er mere end 30 dage gammelLæs opHvis man én gang i sin fodboldkarriere kunne spole tiden tilbage og lave én aktion om, så kan det godt være, at Vejle reservekeeper Thomas Hagelskjær gerne vil benytte sig af den mulighed.
I søndagens kamp mellem EfB og Vejle Boldklub, blev VBs keeper Pavol Bajza skadet efter 40 minutter, og så skulle Thomas Hagelskjær vise sit værd, og det slap han noget uheldigt fra.
Læs også:Vanvittigt målmandsdrop afgør Superligaens grundspil: Se hvordan de syv kampe gikVed stillingen 1-1 piller EfBs Joni Kauko bolden fra Hagelskjær og lukker kampen til resultatet 2-1.
Sådan ser Superligaen ud efter kampene i 26.
og sidste spillerundeMesterskabsslutspillet:1.
FC København, 61 point.
2.
FC Midtjylland, 60 point.
3.
OB, 42 point.
4.
Brøndby, 38 point.
5.
Esbjerg, 38 point.
6.
FC Nordsjælland, 36 point.
Nedrykningsslutspillets pulje 1:1.
AGF, 31 point.
2.
AC Horsens, 31 point.
3.
Sønderjyske, 28 point.
4.
Vejle, 20 point.
Nedrykningsslutspillets pulje 2.
1.
AaB, 36 point.
2.
Randers FC, 34 point.
3.
Vendsyssel FF, 22 point.
4.
Hobro IK, 21 point.
/ritzau/Den sene scoring sikrer EfB en plads i top seks og dermed mesterskabsslutspillet, og samtidig sender den AaB i nedrykningsspillet, selv om de formåede at vinde deres kamp over AGF.
FacebookTwitterKopier linkEmner:Joni Kauko (fodboldspiller)|Esbjerg fB|Fodbold|Esbjerg|Vejle




https://www.dr.dk/sporten/fodbold/superliga/vanvittigt-maalmandsdrop-afgoer-superligaens-grundspil-se-hvordan-de-syv

SuperligaVanvittigt målmandsdrop afgør Superligaens grundspil: Se hvordan de syv kampe gikSuperligaens sidste runde i grundspillet fik al den dramatik, man kunne håbe på.
Se referater af alle syv kampe.
Af Frederik Palle og // Ritzau17.
mar.
2019 kl.
19.
21 | opdateret 17.
mar.
2019 kl.
22.
47Bemærk: artiklen er mere end 30 dage gammelLæs opMan skulle helt hen til de absolut sidste sekunder, før man fandt frem til, hvilke seks Superliga-klubber der sneg sig med i mesterskabsslutspillet.
Det endte med at blive FCK, FCM, OB, Brøndby, Esbjerg og FC Nordsjælland.
Herunder kan du se alle målene fra søndagen, og længere nede kan du læse meget mere om alle kampene.
Her har vi samlet korte referater fra alle syv kampe i den afgørende spillerunde i grundspillet.
1Målmandsdrop sender Esbjerg videreMed et sejrsmål inde i overtiden sikrede Esbjerg mod Vejle sig en plads i Superligaens mesterskabsslutspil.
Trods en mand i undertal i de sidste ti minutter lykkedes det Esbjerg at vinde 2-1 over bundproppen.
Esbjerg var tvunget til at vinde, da FC Nordsjælland slog Vendsyssel, og AaB bankede AGF.
Begge hold var derfor på vej forbi vestjyderne i tabellen, men det ændrede en stor målmandsfejl af Vejles Thomas Hagelskjær.
Det betyder at Esbjerg ender på femtepladsen, og som en ekstra bonus er oprykkerne garanteret endnu en sæson i Superligaen.
For Vejle betyder pointtabet, at holdet forbliver på Superligaens sidsteplads, og kommer i nedrykningspulje 12AaB vinder, men misser mesterskabsslutspilletDer var triste miner i Aalborg, da AaB søndag havde besejret AGF 3-1 i 26.
spillerunde i Superligaen.
Det skyldtes, at AaB trods sejren ikke formåede at spille sig ind i top-6 og dermed blive en del af mesterskabsslutspillet.
Det samme måtte aarhusianerne konstatere efter kampen.
Baggrunden for, at AaB måtte vinke farvel til top-6 var de øvrige kampe i runden.
Da Esbjerg vandt 2-1 over Vejle på et mål i overtiden, og FC Nordsjælland vandt 1-0 ude over Vendsyssel, så endte AaB på syvendepladsen med 36 point ligesom FCN, som har en bedre målscore.
Nederlaget til AaB betyder også, at AGF forbliver på niendepladsen med 31 point, og begge hold skal dermed spille i en af de to nedrykningspuljer.
3FC Nordjællands unge helt redder demFC Nordsjælland var presset til det yderste, men en scoring til sidst sendte FCN i mesterskabsslutspillet med en 1-0-sejr ude over Vendsyssel FF.
Det stod klart, da Superligaens grundspil blev afgjort søndag i 26.
spillerunde.
Den helt store FCN-profil i denne sæson har været Andreas Skov Olsen, og han blev matchvinder på en sen frisparksscoring, hvilket var en kæmpe forløsning for et FCN-hold, der på ingen måde imponerede i opgøret.
Der var ellers spænding helt til det sidste, da mange af rundens scoringer i Superligaen vendte op og ned på tabellen løbende.
FCN havde dog skæbnen i egne hænder, og med holdets sene mål seks minutter før tid kunne jublen bryde løs.
4OB fortsætter med den gode stimeDet lykkedes ikke for Randers FC at spille sig i Superligaens mesterskabsspil, da holdet søndag på udebane tabte med 0-1 til OB.
Inden kampen stod det klart, at kronjyderne som minimum skulle have point for at ende i top-6, da mindst et af holdene under dem ville spille sig forbi i tabellen i tilfælde af Randers-nederlag.
I stedet sluttede Randers grundspillet på ottendepladsen med 34 point og skal spille for at undgå nedrykning.
Det er tredje sæson i træk, at kronjyderne ender uden for top-6.
Derfor skal Randers senere søndag vælge, hvilken af de to nedrykningspuljer, klubben vil placeres i.
Dog vælger AaB på syvendepladsen først.
For OB var det noget mere ligetil.
Holdet var nemlig sikker på at slutte på tredjepladsen, uanset hvordan søndagens kampe ville folde sig ud.
Med de tre point sluttede fynboerne med 42 point og har fire point ned til Brøndby på fjerdepladsen.
5Brøndby gør arbejdet færdigtBrøndby kan ånde lettet op, efter at mandskabet sikrede sig en plads i mesterskabsslutspillet med en 3-1-sejr over AC Horsens på udebane i 26.
spillerunde i Superligaen.
Det har været en tung sæson for sidste sæsons sølvvindere, som mere eller mindre smed guldet på gulvet i netop Horsens i den forgangne sæson, og derfor lurede endnu en fiasko i Østjylland.
Martin Retovs mandskab undgik dog en ny grim oplevelse i det østjyske, og med sejren lægger Brøndby sig på fjerdepladsen.
Det betyder at klubben fra Vestegnen nu kan koncentrere sig om jagten på bronzemedaljerne, som der er i øjeblikket er fire point op til.
Horsens ligger nummer 10 i Superligaen og skal derfor i nedrykningsslutspillet.
6FC Midtjylland vender 0-1 til en sejrFC Midtjylland formåede søndag aften at slå Sønderjyske med 2-1 trods en tidlig føring til udeholdet.
FCM havde i store dele af kampen fuldstændig styr på gæsterne - lige på nær de første og sidste fem minutter af kampen.
I slutminutterne brændte Sønderjyske flere store chancer.
FCM holder i kraft af sejren guldduellen mod FC København tæt.
Ét point adskiller de to hold i FCK’s favør ved indgangen til mesterskabsslutspillet.
Sønderjyske havner omvendt i nedrykningsslutspillet.
Da Sønderjyske blev nummer 11 i grundspillet, kommer holdet med sikkerhed i pulje med nummer 14, som blev Vejle Boldklub.
Her har Sønderjyske dog hele otte point ned til Vejle.
7FC København holder forspringet med sejrFC København går ind til Superligaens mesterskabsslutspil på førstepladsen, efter holdet søndag vandt med 3-1 på hjemmebane over Hobro.
Sejren betyder, at holdet har et point ned til FC Midtjylland på andenpladsen inden de sidste ti kampe, der skal afgøre guldduellen.
For Hobros vedkommende betyder nederlaget i Telia Parken, at holdet slutter næstsidst i grundspillet, da det samtidig ikke lykkedes Vejle at få point i Esbjerg.
Dermed undgik nordjyderne med nød og næppe sidstepladsen, som havde sat holdet i en svær situation i overlevelseskampen.
FacebookTwitterKopier linkEmner:Esbjerg|Fodbold|Jylland|Odense Boldklub|SønderjyskE




https://www.dr.dk/nyheder/indland/loekke-om-sundhedsreform-vi-har-ikke-en-hemmelig-tanke-om-lukke-akutsygehuse

SundhedsreformSe temaIndlandLøkke om sundhedsreform: 'Vi har ikke en hemmelig tanke om at lukke akutsygehuse'Statsministeren garanterer, at ingen akutsygehuse vil lukke som følge af sundhedsreform.
Statsminister Lars Løkke Rasmusen (V) garanterer, at der ikke vil blive lukket akutsygehuse som led i hans sundhedsreform.
Af Lars Lindevall17.
mar.
2019 kl.
19.
05Bemærk: artiklen er mere end 30 dage gammelLæs opI løbet af det seneste årti er en lang række danske akutsygehuse blevet lukket på stribe.
Men nu skal være slut med at dreje nøglen om til flere af landets akutsygehuse, lyder det fra statsminister Lars Løkke Rasmusen (V).
Løkke, der er ved at forhandle sin sundhedsreform på plads inden et kommende folketingsvalg, giver således en garanti for, at ingen af de 21 akutsygehuse vil blive lukket.
Nu har vi 21 akutsygehuse, og omkring dem bygger vi 21 sundhedsfællesskaber op.
Vi har ikke en hemmelig tanke om at lukke akutsygehuseLars Løkke Rasmussen, statsminister (V)Han siger til ugebrevet Mandag Morgen, at han kommer til at "cementere deres eksistens"- Hvis der sidder folk på et sundhedsministerkontor med nogle tanker om lige at vifte for eksempel Thisted Sygehus væk, vil det aldrig ske, lover statsminister Lars Løkke Rasmussen.
Kontrast til sidste reformLøkkes fredning af landets akutsygehuse står i kontrast til hans første strukturreform.
Siden den trådte i kraft i 2007, er 18 sygehuse lukket.
Over for DR Nyheder kalder statsministeren det for "logikkens garanti", at der ikke skal lukkes flere akutsygehuse.
- Vi har tidligere lukket sygehuse og specialiseret, og det har jeg hovedansvar for.
Det var nødvendigt for at hæve behandlingskvaliteten.
Nu har vi 21 akutsygehuse, og omkring dem bygger vi 21 sundhedsfællesskaber op.
Vi har ikke en hemmelig tanke om at lukke akutsygehuse, siger statsminister Lars Løkke Rasmussen (V) og tilføjer:- Denne her sundhedsreform garanterer de akutsygehuse, vi har i Danmark i dag.
Læs også:Løkkes sundhedsreform: Ny milliardfond, flere sygeplejersker og nyt lægevagtnummerVil oprette behandlingsrådLøkke fortæller desuden til Mandag Morgen, at han vil etablere et nyt behandlingsråd, der skal prioritere fremtidens behandlinger.
Idéen om et behandlingsråd kommer oprindeligt fra Det Etiske Råd.
Tanken er at sikre en mere retfærdig prioritering i sundhedsvæsenet.
I forvejen har man Medicinrådet, der vurderer ny sygehusmedicin i forhold til omkostningerne.
Men Løkke vil gå skridtet videre.
Det er ikke bare ny medicin, men også behandlinger, der i fremtiden skal prioriteres.
- Nu er Medicinrådet løbet i gang.
Men vi er nødt til at udstrække den dialog, der er om ny medicin, til også at omfatte nye behandlingsformer.
Sådan er virkeligheden, og sådan bliver det nødt til at være, siger Lars Løkke Rasmussen til Mandag Morgen.
Lægeforeningen støtter ideen om at oprette et behandlingsråd.
- Der er i dag en stor ulighed mellem patientgrupperne og dermed også en uretfærdighed i forhold til den behandling, de bliver tilbudt i sundhedsvæsenet, siger Andreas Rudkjøbing, der er formand for Lægeforeningen til Ritzau.
- Det mest tydelige eksempel er psykiatrien.
Her oplever vi, at der slet ikke er ressourcer til at tilbyde alle patienter en god og ordentlig behandling, tilføjer Andreas Rudkjøbing.
Lukkede akutsygehuse•Følgende sygehuse er blevet lukket siden strukturreformen i 2007:•Region Midtjylland: Kjellerup Sygehus Odder Sygehus.
•Region Hovedstaden: Hørsholm Hospital, Amager Hospital (Hans Bogbinders Allé) og Esbønderup Hospital.
•Region Syddanmark: Fredericia Sygehus, Ringe Sygehus, Fåborg Sygehus, Haderslev Sygehus og Give Sygehus.
•Region Nordjylland: Nykøbing Mors Sygehus, Brovst Sygehus, Dronninglund Sygehus og Terndrup Sygehus.
•Region Sjælland: Korsør Sygehus, Vordingborg Sygehus, Nakskov Sygehus og Kalundborg Sygehus.
FacebookTwitterKopier linkEmner:Jylland|Sjælland|Brovst|Faaborg|Hørsholm




https://www.dr.dk/sporten/oevrig/italiensk-dobbeltguld-lukker-skiskydnings-vm-vilde-vejrforhold-giver-kaotisk

Øvrig sportItaliensk dobbeltguld lukker skiskydnings-VM: Vilde vejrforhold giver kaotisk afslutningDen norske stjerne Johannes Bø sluttede VM med en spektakulær nedtur.
Af Henrik Liniger17.
mar.
2019 kl.
17.
51Bemærk: artiklen er mere end 30 dage gammelLæs opDet blev til dobbelt italiensk triumf, da VM i skiskydning søndag sluttede med de to fællesstarter.
Hos kvinderne var Dorothea Wierer på forhånd en af de store favoritter, mens Dominik Windisch’s sejr hos mændene er ovre i kategorien for meget store overraskelser.
Bag Windischs sejr kom i den sidste skydning, hvor han ene mand holdt hovedet koldt i uhyre vanskelige forhold med sne og blæst.
Læs også:Suveræne Norge rydder stafetbordet ved VMHan skød fejlfrit og avancerede dermed fra 11.
til 1.
pladsen på skydningen – og den plads holdt Dominik Windisch hele vejen hjem.
Kampen om sølv og bronze blev tæt, men i spurten slog franskmanden Antonin Guigonnat østrigeren Julian Eberhard med et halvt sekund.
Totalkikser af Johannes BøFør sidste skydning tydede alt ellers på, at dette VMs helt store stjerne, Johannes Bø, skulle hente sin femte guldmedalje, idet han kom først ind til skydningen.
Den endte dog i stedet med en spektakulær nedtur, da han missede samtlige fem skud og måtte ud på i alt 750 meters strafrunde.
Det sendte Johannes Bø helt ned på 13.
pladsen.
Han må dermed ”nøjes” med fire guldmedaljer og en af sølv ved et VM, hvor han undervejs også sikrede sig den samlede sejr i denne sæsons world cup.
Hos kvinderne var det knap så dramatisk, da Dorothea Wierer vandt guldet.
Italieneren var med i front af løbet hele vejen, men måtte dog slide hårdt for sejren, da hun missede to skud på fjerde og sidste skydning.
Læs også:Hjemmebanehåb henter VM-guld til SverigeDet gav en mulighed til russeren Ekatarina Yurlova-Percht for at hente guldet, men Wierer holdt lige præcis hjem og krydsede målstregen fem sekunder før Yurlova-Percht.
Bronzen gik til Denise Hermann fra Tyskland, som dermed hentede sin tredje medalje ved dette VM.
Skiskydningssæsonen 2018-19 slutter i næste uge med den afsluttende world cup-afdeling i Oslo.
FacebookTwitterKopier linkEmner:Skydesport|Oslo|Tyskland




https://www.dr.dk/mitliv/morten-blev-buddhist-som-21-aarig-foer-var-jeg-hurtig-til-skyde-skylden-paa-andre

Hvad skal jeg tro på?
Se temaMit LivMorten blev buddhist som 21-årig: Før var jeg hurtig til at skyde skylden på andre30-årige Morten ser blandt andet buddhismen som en vej til mere overskud i hverdagen.
Af Trine Birk, Carsten Bundgaard via Ritzau/Scanpix og Signe Heiredal (grafik)17.
mar.
2019 kl.
19.
14Læs opDer er dem, der bruger deres ferie på at tage til Bali for at ligge på en strandstol, og dem, der tager på storbyferie i Paris.
Og så er der 30-årige Morten Valkær Abildgaard, der tager til den tyske landsby Immenstadt for at sidde på en pude og meditere med 6.
000 andre buddhister i en stor hal ni timer om dagen.
Morten er buddhist og har været det i ni år.
Det betyder blandt andet, at han mediterer en gang om dagen – i hvert fald, når han kan klemme det ind i hverdagen som travl kommunikationsmedarbejder på Odense Teater og førstegangsfar til Valdemar på to år.
En stor del af buddhismen handler nemlig om, at man skal arbejde med sig selv og sit sind gennem meditation.
- Ifølge buddhismen former man sit eget liv gennem de ting, man siger og tænker og gør.
Det betyder, at man har friheden til selv at vælge, hvilket liv man gerne vil leve, og tager ansvar for sit eget liv.
- Det er enormt befriende, men også noget af det sværeste ved buddhismen – at man selv sidder med ansvaret for at få et godt liv.
Det var i en religionstime på gymnasiet i Esbjerg, at Morten første gang fik øjnene op for buddhismen.
En dag havde de om buddhisme og skulle meditere i timen.
Mange af hans klassekammerater sad og fniste.
Morten fniste også.
Men kun fordi de andre gjorde.
- Der var noget interessant ved det.
Jeg mærkede mit åndedræt og blev opmærksom på de tanker, jeg havde.
Jeg følte en enorm lettelse indeni og slappede helt af i skuldrene.
Han begyndte at læse om buddhismen og at meditere ud fra nogle videoer, han fandt på Youtube.
Det var dog først nogle år senere, som 21-årig, at han tog den endelige beslutning om at blive buddhist – inspireret af en bare 17-årig praktikant på den tv-station, han arbejdede på i Esbjerg.
- Han dyrkede buddhisme og fortalte, at det havde gjort en positiv forskel i hans liv.
Han havde fået mere ro og struktur i sin hverdag og var blevet mere glad.
Det blev jeg meget inspireret af og tænkte: Så kan jeg også.
Morten tog derefter til et foredrag på det lokale buddhistiske center.
Med sig havde han med egne ord en 'sund skepsis' og en nysgerrighed på, om buddhismen var lige så eksotisk og mystisk, som han havde oplevet i religionstimerne.
Han gik dog derfra med en følelse af, at den vestlige buddhisme var 'meget nede på jorden' og mest af alt kunne give ham nogle konkrete råd til, hvordan han kunne bruge buddhismen i sin hverdag.
Kort efter meldte han sig ud af folkekirken og ind i det buddhistiske trossamfund og dyrker i dag buddhisme ud fra Karma Kadjy Skolen, der er en linje indenfor tibetansk buddhisme.
Morten understreger dog, at han ikke ser sig selv som religiøs.
- Jeg ser ikke buddhismen som en religion, men mere som en måde, man kan leve sit liv på.
For det meste mediterer Morten hjemme i hans og konen Pernilles hus, hvor de har indrettet et hjørne i soveværelset med nogle buddhastatuer.
Hun er også buddhist.
De mødte hinanden på et buddhistisk sommerkursus på Lolland for fem år siden – og blev gift samme sted tre år senere.
Når han ikke mediterer derhjemme, snupper han cyklen ned til Buddhistisk Center i Odense, en lejlighed i det centrale Odense, hvor der hver tirsdag og torsdag er fællesmeditation.
Fællesskabet og fællesmeditation er en vigtig del af buddhismen, og Morten fortæller, at han har fået nogle af sine bedste venner gennem buddhismen.
I centeret kommer både journalisten, lægen og håndværkeren.
Ham i t-shirt og hende i silkeskjorte.
Morten dukker gerne op i hættetrøje og cowboybukser - selvom cowboybukserne er lidt stramme, når han skal bøje benene i skrædderstilling.
- Centeret er min krog til den buddhistiske verden i en periode af mit liv, hvor alt hurtigt kan komme til at gå op i, hvilken institution, vores søn skal i, eller hvordan jeg løser en opgave på arbejdet.
Meditationen varer cirka en halv time, hvor én af de fremmødte læser en meditationstekst op fra et lille hæfte:’Alle indtryk af skadelige og forvirrede ord og vaner i vores tale forsvinder, og vi bliver bevidste om vores tale.
Den er nu medfølelse og visdom, et kraftfuldt redskab til at gavne andre’En anden linje lyder:’Alt skadeligt forlader nu vores sind.
Forstyrrende følelser og stive tanker opløses og vores sind bliver øjeblikkelig glæde’.
Imens sidder Morten og de andre i skrædderstilling og med lukkede øjne og lader meditationsguidens ord synke ind.
Morten forklarer, at meditationen skal hjælpe med at flytte de buddhistiske belæringer fra hovedet og ned ’i hjertet’, så de på sigt bliver en naturlig del af ens reaktionsmønster, og ikke noget, man skal stoppe op og tænke over.
Ligesom praktikanten mener Morten, at buddhismen har gjort en positiv forskel i hans liv.
Blandt andet mener han, at han er blevet mere rolig og bedre til at være tilstede og ikke have tankerne alt for mange steder på én gang.
- Da jeg arbejdede på tv-stationen i Esbjerg, gjorde jeg hurtigt mig selv til en blæksprutte, der skulle holde mange bolde i luften på én gang.
Der skulle hele tiden ske mere og mere, og det gjorde mig stresset.
- Jeg kan stadig godt have mange opgaver, men nu er jeg blevet bedre til at fokusere på én opgave ad gangen, og jeg har lært, at det er ok at holde pauser indimellem.
Det bedste ved buddhismen, mener Morten, er de metoder, han har fået til at arbejde med sig selv.
En af metoderne går blandt andet ud på at blive bevidst om sine 'forstyrrende' følelser, for eksempel vrede.
I stedet for at reagere på vreden med det samme, træner han sig i at blive bevidst om, at vreden er der, og først handle på situationen, når den er gået væk igen.
En anden mulighed er at forsøge at vende vreden om til medfølelse.
Om det så handler om ham, der kørte over for rødt, den sure kollega eller kæresten, der er træt af, at han ikke har støvsuget.
- Førhen, når der opstod et problem, var jeg hurtigt til at skyde skylden på andre.
Nu er jeg blevet bedre til at kigge indad og forstå, hvad min egen andel i problemet kan være, eller at prøve at sætte mig i den andens sted.
- Måske var min kollega stresset, eller måske var ham, der kørte over for rødt, ved at komme for sent til at hente sine børn.
Det gør det ikke nødvendigvis handlingen ok, men det gør den måske lettere at forstå.
Så bliver vreden hurtigt mindre, og jeg kan vise mere overskud over for andre.
Buddhismen har også overbevist Morten om, at lykken ikke består i en fed bil, en gasgrill og et perfekt forhold.
- Jeg vil ikke sige, at jeg er blevet mere lykkelig eller mindre materialistisk, end jeg var før, men jeg føler mig mere fri, for jeg er blevet mere bevidst om, at nøglen til den varige lykke findes indeni mig selv – og den kan jeg stadig opnå, selvom de her ting bliver taget fra mig.
Morten har taget mange af buddhismens teser til sig.
Én er han dog ikke helt sikker på.
I buddhismen mener man for eksempel, at vi har levet mange tidligere liv og kommer til at leve mange flere.
At vores krop vil dø, mens vores sind blive genfødt i en anden krop – enten hos et menneske eller et dyr.
De store tibetanske meditationsmestre siger, at de kan huske deres genfødsler.
Det kan Morten ikke.
Derfor er han heller ikke fuldstændig afklaret med spørgsmålet om, om han har levet tidligere og kommer til at leve flere liv.
- Men jeg synes, det lyder logisk - og langt mere logisk, end at vi for eksempel kommer i himlen.
Og jeg tror på, at hvis vi møder en person, som vi har en fantastisk kemi med fra start, at det kan skyldes, at vi også har haft en god relation i et tidligere liv.
Én af de sværeste ting ved buddhismen er, ifølge Morten, altid at finde tid til at sætte sig ned og at meditere og på at bruge de buddhistiske metoder i en hektisk hverdag.
- Der er bare rigtig mange ting i vores hverdag, der trækker i os og kræver vores fokus.
Så den største udfordring er nok i virkeligheden at finde den tid til det, som jeg gerne ville bruge på det.
Og så er der fordommene.
- Jeg siger ikke ’goddag, jeg hedder Morten.
Jeg er buddhist’.
Religion er ikke noget, man snakker om i det daglige, og jeg kan godt være nervøs for, hvordan folk så tænker om mig.
At de tænker buddhismen er noget meget mystisk og eksotisk noget.
Generelt oplever han dog, at folk synes, det er spændende, når han fortæller om det, og at de har et positivt syn på buddhismen.
Måske fordi det er blevet meget moderne med yoga og mindfulness, gætter han.
- Men der skal da nok være nogen, der tænker: Du tager til Tyskland og sidder og mediterer i ni timer om dagen, mens vi andre tager til Roskilde Festival eller Thailand.
Hvad har du egentlig gang i?
FacebookTwitterKopier linkEmner:Religion|Esbjerg|Odense|Alternativ behandling|Odense Teater




https://www.dr.dk/nyheder/udland/norsk-kvinde-vaagner-op-fra-de-doede

UdlandNorsk kvinde vågner op fra de dødeEn stærkt nedkølet kvinde blev erklæret død på sygehuset i den norske by Molde, men så rørte hun pludselig på sig.
'Det levende lig' trækker store overskrifter i norsk presse.
Det er anden gang på kort tid, at sygehuset i Molde er involveret i en sag med stærkt nedkølede patienter.
Af Jens Andersen17.
mar.
2019 kl.
17.
34Bemærk: artiklen er mere end 30 dage gammelLæs opDen 19.
februar i år blev en kvinde fundet livløs i en snedrive i den norske by Molde.
En ambulance blev tilkaldt, og den stærkt nedkølede kvinde blev kørt til det lokale sygehus, hvor hun senere blev erklæret død.
Politiet blev derefter helt rutinemæssigt tilkaldt for at undersøge, hvorvidt der var noget mistænkeligt ved dødsfaldet.
I stedet ventede der politiet noget af en overraskelse.
For den døde kvinde gav pludselig lyd fra sig og bevægede sig endda også, da politiet tilså ’liget’ sammen med en læge.
Derefter blev der øjeblikkeligt igangsat genoplivning af kvinden.
Det skriver norsk TV2.
- Det viste sig, at personen alligevel ikke var død, så vi har naturligt nok ikke nogen igangværende efterforskning af et mistænkeligt dødsfald i denne sag.
Jeg kan ikke oplyse noget udover det, siger politiinspektør i Møre og Romsdal, Elin Drønnen, til norsk TV2.
Kvinden er fortsat i live.
Sag nummer toDen norske sundhedsstyrelse vil nu se nærmere på håndteringen af alvorligt nedkølede patienter på sygehuset i Molde, der sidste år modtog kritik for behandlingen af en stærkt nedkølet mand.
- Vi ser denne sag i sammenhæng med en sag, vi har fulgt op på siden februar sidste år.
Vi har én sag under behandling, men tager også tematikken fra den nye sag med i vurderingen, siger kommunikationsdirektør i den norske sundhedsstyrelse, Nina Vedholm.
I sagen fra sidste år blev en mand i 50'erne indlagt med en kropstemperatur på 23 grader på sygehuset i Molde.
Manden skulle ifølge proceduren sendes videre til regionssygehuset i Trondheim, hvor man har specialudstyr til at opvarme alvorligt nedkølede patienter, men da han blev indlagt på sygehuset i Molde kendte ingen af det tilstedeværende personale til proceduren.
Først senere, da en sygeplejerske med kendskab til reglerne mødte på arbejde, blev overførslen igangsat.
Manden overlevede.
FacebookTwitterKopier linkEmner:Hospitaler|TV 2 (tv-kanal)|Norge|Politi|Trondheim




https://www.dr.dk/nyheder/indland/danielle-foedte-sine-venners-boern-hvorfor-ikke-hjaelpe-hvis-man-kan

IndlandDanielle fødte sine venners børn: Hvorfor ikke hjælpe, hvis man kan?
Ekspert vurderer, at der fødes omkring 50-100 danske rugebørn om året.
© drAf Kevin Ahrens17.
mar.
2019 kl.
19.
00Læs opDanielle Rechnagel Mcdavis havde egentlig aldrig tænkt, at hun ville være rugemor.
Men som tiden gik, kom tanken snigende.
Hun lærte nemlig sin mands ven fra gymnasiet Lars Lundgaard Hansen og hans mand Bjarke Damm bedre og bedre at kende.
Se RugemorI dokumentarserien ’Rugemor’ på DR1 kan du møde nogle af de danske rugemødre og forældrepar, der skal modtage børnene, så snart de bliver født.
Du kan allerede nu se hele dokumentarserien her på DR TV.
Den sendes på DR1 tre mandage i træk fra mandag, d.
18.
marts kl.
20.
00.
Bjarke og Lars havde været sammen i 16 år, og hun kunne se, at der manglende noget i deres liv.
- Jeg kunne se, hvor inderligt de gerne ville have børn.
Så hvorfor ikke hjælpe?
, siger 41-årige Danielle Rechnagel Mcdavis, der til dagligt arbejder som quality engineer hos Lego.
Derfor tilbød hun Bjarke og Lars at bære deres barn, hvis de ønskede det.
- Jeg ved godt, at det ikke er ligesom at sige, at man gerne vil hjælpe med at flytte.
Det her er jo en form for hjælp, der påvirker en meget, siger hun.
Læs også:OVERBLIK Flere og flere børn i Danmark kommer fra rugemødre: Men er det lovligt?
Før hun tilbød at være rugemor, var der dog lige en person, der skulle godkende, at hun skulle være gravid for et andet par – hendes mand Henrik.
- Jeg var solgt på idéen, så det afgørende udfald var egentlig, om Henrik var med på det eller ej.
Der skulle dog ikke megen overvejelse til, for han er meget samme slags person som mig.
Hvis man kan hjælpe hinanden, så gør man det, fortæller Danielle, der bor i Billund med Henrik og deres datter Isabella på fem år.
Overraskende scanningDa Danielle tilbød Bjarke og Lars at være rugemor, vidste hun ikke, at de allerede var i gang med at undersøge muligheden.
Og hun var ikke den eneste, der ville hjælpe parret.
Det ville Bjarkes storesøster Pia også, og parret takkede ja til begge tilbud.
Forældremyndighed og juridisk forældreskabForældremyndigheden giver forælderen ret til at træffe beslutninger på vegne af barnet – for eksempel vælge skole, eller hvis barnet har brug for medicinsk behandling.
Juridisk forældreskab betyder, at man helt overvejende er genetisk forælder, eller at kvinden har født barnet.
Adopterer man et barn, bliver man også juridisk forælder.
Når man er det, har man forsørgelsespligt over for barnet, og der bliver gensidig arveret mellem barn og forælder.
Ligesom langt størstedelen af par, der vælger at få børn ved hjælp af en rugemor, brugte Bjarke og Lars ikke rugemødrenes egne æg, men derimod en ægdonor.
Parret valgte en ikke-anonym ægdonor, da de mener, at det er vigtigt for de fleste at kende sit biologiske ophav.
Da det i Danmark ikke er lovligt for sundhedspersonale at hjælpe rugemødre med at blive gravide, var Bjarke, Lars, Danielle og Pia nødt til at tage til udlandet for at få hjælp.
Derfor tog de til USA, hvor man kan få hjælp fra professionelle.
Først blev Pia gravid, og omkring to uger senere blev det Danielles tur.
Når rugemødre i Danmark først er blevet gravide, behandles de dog som alle andre gravide i sundhedsvæsenet, hvorfor de også kan gå til jordemoder.
Ved første scanning efter syv uger fik Danielle at vide, at barnet var sundt og raskt, og man kunne endda høre hjerterytmen.
Ved anden scanning havde hun både Bjarke og Lars med, men her lød hjerterytmen noget anderledes.
- Vi fandt ud af, at der ikke kun var en hjerterytme, men to.
Så Bjarke og Lars skulle have tre børn inden for to uger, siger Danielle.
- Lovgivningen halter efter29.
januar sidste år kom først Anna til verden, og to uger senere fødte Danielle tvillingerne Lilli og Nora.
Alle tre piger har samme biologiske moder, den ikke-anonyme ægdonor, mens Bjarke er biologisk fader til tvillingerne og Lars til Anna.
Bjarke og Lars har forældremyndigheden, men de er ikke juridiske forældre til pigerne.
Ifølge de danske regler er det nemlig kvinden, der føder barnet, som er den juridiske mor – i dette tilfælde Pia og Danielle.
Det betyder, at Danielle og Pia har gensidig arveret og forsørgelsespligt over for barnet, indtil Bjarke og Lars kan stedbarnsadoptere pigerne, når de bliver to et halvt år.
Det mener Danielle er forældet, og derfor har hun sagt ja til at være med i DR-dokumentaren ’Rugemor – Må vi låne din livmoder’, der følger flere par, der gør brug af en rugemor.
Ekspert: 50-100 rugebørn til Danmark hvert år- Der bliver formentlig ikke født ret mange rugebørn i Danmark, men der kommer formentlig 50-100 børn til Danmark årligt, der er født i udlandet.
Her er den genetiske fader som oftest anerkendt, så de kan bosætte sig i Danmark, siger Frank Høgholm Pedersen, der er postdoc og cand.
jur.
ved Det Juridiske Fakultet, Københavns Universitet og ekspert i regler for rugemoderskab.
- Tallene er forbundet med usikkerhed, men de understøttes af tal fra Sverige og England, der har et tilsvarende niveau, siger han.
Læs mere om reglerne for brug af rugemødre her- Lovgivningen vil altid halte efter, når der kommer nye tendenser i samfundet.
Derfor har jeg også sagt ja til at dokumentere alt det her for at ruske lidt op i politikerne, siger Danielle.
Reglerne for rugemødre stammer fra midten af firserne, hvor teknologien var et helt andet sted.
Den gang brugte man rugemorens eget æg, hvilket dog kun sker i sjældne tilfælde i dag.
I Danmark må rugemoren heller ikke få betaling, da det betyder, at en stedbarnsadoption ikke vil være mulig, hvilket Danielle mener er forkert.
Hun forstår heller ikke, hvorfor man ikke kan få professionel hjælp herhjemme.
- Hvorfor har man ikke en platform, hvor parterne kan mødes, skrives, gennemgå forventningerne og lave en lovlig kontrakt, så der er styr på, hvad der skal ske?
, siger Danielle.
Pia og Danielle med de tre små piger.
(© dr)Født til at være forældreSelvom det var noget af en mundfuld for Bjarke og Lars lige pludseligt at stå med tre små piger i favnen, synes Danielle, at de klarer det fantastisk.
- De er naturlige forældre, og de har en masse kærlighed og omsorg.
Danielles mand Henrik var igennem graviditeten bekymret for, om det ville være for svært for Danielle at give slip på tvillingerne.
Det skulle dog vise sig, at det var afsavnet til deres egen datter Isabella, der var det sværeste.
- Vi havde egentlig aftalt, at jeg skulle blive hos Bjarke og Lars og ”malke ud”.
Men efter to dage savnede jeg min familie så meget, at jeg måtte hjem, siger Danielle.
Danielle og hendes datter Isabella.
(© dr)Isabella måtte nærmest sige til Danielle, at hun skulle gå væk, fordi hun hele tiden ville være ved hendes side.
Danielle er i dag ikke i tvivl om, at Isabella led på den ene eller anden måde under graviditeten, hvor Danielle havde meget kvalme og nærmest ikke kunne noget i de sidste uger.
- Jeg havde så meget kvalme, at min mand og datter tog på sommerferie uden mig, fordi jeg lå i sengen og sov og sov og sov.
Jeg kunne knapt rejse mig til sidst, og min datter hjalp mig på med sokkerne, fortæller hun.
Derfor er det også sidste gang, at Danielle føder andres børn, selvom hun kalder deres historie en solstrålehistorie.
- Jeg fortryder ikke, at jeg gjorde det for Lars og Bjarke.
Vi overlevede, og Isabella har det godt i dag.
Men jeg ville ikke gøre det igen.
FacebookTwitterKopier linkEmner:Barnløshed|Graviditet og fødsel|Lego Group|Billund|USA




https://www.dr.dk/sporten/fodbold/superliga/oversigt-esbjerg-med-i-sidste-sekund-disse-seks-hold-er-i

SuperligaOVERSIGT Esbjerg med i sidste sekund: Disse seks hold er i mesterskabsslutspilletEsbjerg var det sidste hold til at tage en plads i mesterskabsslutspillet efter et sent mål mod Vejle.
Jesper Lauridsen, Esbjerg (14) i aktion i Superliga, runde 26: Esbjerg-Vejle den 17.
marts 2019 på Blue Water Arena i Esbjerg.
 Af Frederik Palle17.
mar.
2019 kl.
19.
08 | opdateret 17.
mar.
2019 kl.
20.
47Bemærk: artiklen er mere end 30 dage gammelLæs opBrøndby, Esbjerg og FC Nordsjælland sikrede sig søndag de tre sidste ledige pladser i mesterskabsslutspillet.
De tre mandskaber gør dermed FC København, FC Midtjylland og OB selskab blandt de seks klubber, der i de kommende måneder skal kæmpe om guld, sølv og bronze.
Brøndby forsvarede fjerdepladsen med en udesejr på 3-1 over AC Horsens, hvor cheftræner Martin Retovs spillere i sidste sæson oplevede den helt store nedtur.
Det var nemlig i Horsens, at Brøndby reelt tabte mesterskabet på gulvet i forhold til de senere mestre fra FCM.
Sådan ser Superligaen ud efter kampene i 26.
og sidste spillerunde.
Mesterskabsslutspillet:1.
FC København, 61 point.
2.
FC Midtjylland, 60 point.
3.
OB, 42 point.
4.
Brøndby, 38 point.
5.
Esbjerg, 38 point.
6.
FC Nordsjælland, 36 point.
Nedrykningsslutspillets pulje 1:1.
AGF, 31 point.
2.
AC Horsens, 31 point.
3.
Sønderjyske, 28 point.
4.
Vejle, 20 point.
Nedrykningsslutspillets pulje 2.
1.
AaB, 36 point.
2.
Randers FC, 34 point.
3.
Vendsyssel FF, 22 point.
4.
Hobro IK, 21 point.
/ritzau/Esbjerg var søndag på vej ud af top-6, men et sent mål i en 2-1-sejr over Vejle to minutter inde i overtiden gjorde forskellen for vestjyderne.
Joni Kaukos sejrsmål betød, at Esbjerg bevarede femtepladsen, og at AaB trak nitten.
AaB havde ellers slået AGF med 3-1 på hjemmebane og var få minutter fra at slutte i top-6.
I stedet endte aalborgenserne på syvendepladsen.
FC Nordsjælland spillede sig ind i det gode selskab med et sent sejrsmål i 1-0-sejren ude over Vendsyssel FF.
Det skete med et mål seks minutter før slutfløjt fra topscorer Andreas Skov Olsen.
Både FCN og AaB slutter grundspillet med 36 point, og det blev derfor afgørende, at nordsjællænderne har en målscore, der er et enkelt mål bedre end AaB.
/ritzau/FacebookTwitterKopier linkEmner:Joni Kauko (fodboldspiller)|FC Nordsjælland|AaB|Esbjerg|Fodbold




https://www.dr.dk/sporten/haandbold/herreligaen/aalborg-vinder-pokaltitlen-i-haandbold-efter-taet-kamp

HerreligaenAalborg vinder pokaltitlen i håndbold efter tæt kampSkanderborg førte med to mål ved pausen i finalen mod Aalborg, men det endte med en nordjysk pokaltriumf.
Spiller fra Aalborg Håndbold jubler efter sejren i Santander Cup Herrer Finalen mellem Skanderborg Håndbold og Aalborg Håndbold.
17.
mar.
2019 kl.
19.
00Bemærk: artiklen er mere end 30 dage gammelLæs opAalborgs håndboldherrer er for første gang nogensinde danske pokalmestre.
Nordjyderne sikrede sig pokaltitlen med en sejr på 28-27 over Skanderborg i søndagens finale ved Final 4-stævnet i Herning.
Skanderborg har i denne sæson flere gange taget fusen på de større klubber, og østjyderne viste også højt niveau i finalen, hvor holdet gik til pause med en føring på 16-14.
Det var ellers Aalborg, der startede bedst og hurtigt fik opbygget et forspring på tre mål.
Det blev efter små 18 minutter udbygget til fire mål, da Magnus Saugstrup fra stregen gjorde det til 11-7.
Læs også:Aalborg spiller sig i finalen: Jagter første pokaltitel nogensindeFrem mod pausen satte Skanderborg en imponerende slutspurt ind godt hjulpet af en tæt på suveræn Bertram Obling i målet.
Obling kom i vejen for næsten det hele, og det betød, at den tidligere Aalborg-spiller Marcus Mørk godt fire minutter senere tordnede udligningen til 11-11 i mål.
Skanderborg fortsatte og Mørk scorede også det sidste mål i første halvleg, da han gjorde det til 16-14.
De ti seneste pokalvindere2019 Aalborg Håndbold2018 TTH Holstebro2017 Skjern Håndbold2016 HC Midtjylland2015 Skjern Håndbold2014 KIF Kolding København2013 Århus Håndbold2012 AG København2011 AG København2010 FCK HåndboldAalborg-spillerne kom dog blæsende ud til de sidste 30 minutter, og med fire scoringer i træk bragte nordjyderne sig foran 18-16.
Herfra var der stillingskrig med føringer på skiftevis et og to mål til Aalborg frem til fem og et halvt minut før tid, hvor det lykkedes at bringe sig foran med tre mål.
Med et kvarter tilbage fik Aalborgs Mark Strandgaard direkte rødt, da han ramte en modstander i ansigtet, hvilket betød, at de senere pokalvindere måtte undvære højrefløjen i resten af kampen.
Læs også:Pokaltitlen på spil: Kan sæsonens overraskelse snyde håndboldligaens duks?
Med et minut tilbage fik Skanderborg reduceret til 27-28 på et straffekast ved Morten Balling.
Aalborgenserne missede en afslutning med ti sekunder igen, men det lykkedes ikke Skanderborg at udnytte en sidste mulighed for at udligne.
Bronzekampen endte med en sejr til Bjerringbro-Silkeborg (BSV) over Århus.
Opgøret endte 23-23, inden BSV vandt den efterfølgende straffekastkonkurrence.
/ritzau/FacebookTwitterKopier linkEmner:Aalborg|Magnus Saugstrup (håndboldspiller)|Bjerringbro-Silkeborg Elitehåndbold|Skanderborg|Håndbold




https://www.dr.dk/nyheder/indland/overblik-maa-man-bruge-rugemor-i-danmark-her-er-reglerne

IndlandOVERBLIK Må man bruge rugemor i Danmark?
Her er reglerneReglerne for brug af rugemødre er mere end 30 år gammel.
Af Kevin Ahrens og Morten Fogde Christensen (grafik)17.
mar.
2019 kl.
19.
00Bemærk: artiklen er mere end 30 dage gammelLæs opBørn er en af livets helt store glæder, men de kan også være en af de største udfordringer – selv inden de er kommet til verden.
For hvad gør man, hvis man ikke kan få børn, som langt de fleste af vores forældre fik os?
Ifølge flere eksperter bruger flere og flere danskere rugemødre til at opfylde deres ønske om at få et barn.
Se RugemorI dokumentarserien ’Rugemor’ på DR1 kan du møde nogle af de danske rugemødre og forældrepar, der skal modtage børnene, så snart de bliver født.
Du kan allerede nu se hele dokumentarserien her på DR TV.
Den sendes på DR1 tre mandage i træk fra mandag, d.
18.
marts kl.
20.
00.
Det kan dog være noget af en rutsjebanetur både følelsesmæssigt, men også i forhold til loven.
I den nye DR-dokumentarserie ’Rugemor’ følger vi flere forskellige danske par og rugemødre.
De får børn på vidt forskellige måder, men de har alle det til fælles, at de kæmper med lovgivningen og myndighederne.
Ifølge de danske regler om surrogatmoderskab eller rugemoderskab, der betyder, at der er lavet en aftale om, at kvinden, der føder barnet, afleverer barnet til en anden, er sådan en aftale ikke-bindende.
Men hvad betyder det egentlig i virkeligheden?
Frank Høgholm Pedersen er postdoc og cand.
jur.
ved Det Juridiske Fakultet, Københavns Universitet.
Han har i en længere årrække særligt beskæftiget sig med de danske regler om rugemoderskab ligesom regulering af rugemoderskab internationalt.
Herunder giver han et overblik over reglerne, som de er i dag.
Hvad er lovligt?
- Modsat hvad mange tror, så er graviditetsværtsskab eller surrogati, altså rugemoderskab, fortsat lovligt i Danmark.
Også i de tilfælde, hvor der er økonomisk kompensation.
- Men hvis der ydes økonomisk kompensation ud over faktuelle udgifter, så kan den sociale moder eller en medfar ikke få lov til at stedbarnsadoptere barnet.
- Hvis en storesøster for eksempel bærer en graviditet på vegne af sin lillesøster, hvor opsætning af æg har fundet sted i USA, så de genetiske forældre er lillesøsteren og hendes mand, så bliver storesøsteren stadig set som juridisk moder efter dansk ret.
Og den juridiske fader til barnet er lillesøsterens mand.
Graviditetsvært eller rugemor?
Langt de fleste rugemødre er ikke genetisk relateret til barnet.
De bliver insemineret med et æg fra enten den tiltænkte mor eller en ægdonor.
I USA, hvor mange danske par får hjælp til at blive forældre, er 95 procent af rugemødrene ifølge cand.
jur.
Frank Høgholm Pedersen ikke genetisk relateret til barnet.
Kvinderne kaldes derfor for gestational carrier - på dansk graviditetsvært - i stedet for surrogatmor eller rugemor.
I USA fraskriver rugemoren sig barnet fra fødslen, så det tiltænkte forældrepar står på fødselsattesten og får forældremyndigheden.
Men i Danmark anses rugemoren for at være mor til barnet, uanset om hun er biologisk mor eller ej.
- I dette eksempel vil lillesøsteren kunne blive juridisk moder til barnet gennem stedbarnsadoption, der kan finde sted omkring to et halvt år efter, at barnet er født.
Før det kan lillesøsteren dog godt, som reglerne er i dag, få del i forældremyndigheden.
- Fortolkningen af reglerne for tiden siger dog, at hvis storesøsteren har fået økonomisk kompensation, så vil man afvise stedbarnsadoptionen.
Grænsen går, når kompensationen overstiger de faktuelle udgifter ved det at bære barnet, og hvis kompensationen forbedrer levestandarden for kvinden, der bærer barnet.
- Der er dog ikke nogen bagatelgrænse for, hvad der anses som at forbedre levestandarden, hvilket også skaber gråzoner.
- I Danmark kan man godt have forældremyndighed uden at være juridisk forælder.
Hvad er ulovligt?
- I Danmark er det ulovligt at annoncere efter en kvinde, der vil bære en graviditet, og det er også ulovligt at hjælpe andre med at finde en graviditetsvært.
- Det kan for eksempel være, hvis man har en veninde, der kender en kvinde, som gerne vil bære barnet.
Hvis veninden sætter kontakten op, så er hun mellemmand, og så har både hun og parret overtrådt mellemmandsforbuddet.
Læs også:Regler for rugemødre splitter partier i Folketinget- Det er også ulovligt at skrive på Facebook eller andre steder, at man leder efter en rugemor.
Derfor skal man altså selv kende en, der vil være graviditetsvært, hvis det skal foregå lovligt.
Forældremyndighed og juridisk forældreskabForældremyndigheden giver forælderen ret til at træffe beslutninger på vegne af barnet – for eksempel vælge skole, eller hvis barnet har brug for medicinsk behandling.
Juridisk forældreskab betyder, at man helt overvejende er genetisk forælder, eller at kvinden har født barnet.
Adopterer man et barn, bliver man også juridisk forælder.
Når man er det, har man forsørgelsespligt over for barnet, og der bliver gensidig arveret mellem barn og forælder.
- Vi kender kun til én sag herhjemme, hvor et par blev straffet for at bruge mellemmand.
Og sagen er uheldig, fordi den blev behandlet som en tilståelsessag, hvorfor der er en række uafklarede juridiske spørgsmål.
- I den pågældende sag blev der idømt en måneds betinget fængsel, men strafferammen går op til fire måneder.
- Derudover er det ulovligt for sundhedspersoner at assistere i forhold til surrogati.
Derfor er par nødt til at tage til udlandet, når de ønsker, at graviditeten skal opnås med eget æg.
- Efter graviditeten er opnået, får den gravide samme behandling som alle andre gravide kvinder i sundhedsvæsenet.
Hvornår er loven fra?
- Reglerne om surrogatmoderskab stammer fra midten af 1980’erne, og de er grundlæggende de samme som den gang.
Den gang talte man ikke om graviditetsværtskab, men om surrogatmoderskab, fordi kvinden var genetisk relateret til barnet.
Det var simpelthen det eneste, man kunne rent medicinsk.
- Lovgivningen kalkerede reglerne omkring adoption, hvor mellemmanden er blevet set som noget skidt.
Det er så blevet overført til surrogati uden at overveje, om mellemandsrollen egentlig er en helt anden her.
- I USA for eksempel er mellemmandens eller et bureaus rolle grundlæggende at lave screening af kvinder, der vil være graviditetsværter.
Her ser man på, om de har den sociale og psykologiske stabilitet, der er forudsætning for, at det vil gå godt.
- Derudover laver bureauet også et match, så man sikrer sig, at de, der går ind i et arrangement, er på linje med hinanden – for eksempel i forhold til kontakt før, under og efter.
- I Danmark er der ingen krav til rugemødre, hvilket kan være en af grundene til, at danske par tager til USA.
Her opnår de tryghed ved at bruge professionelle bureauer.
Her er der også styr på kontrakten, så der er sikkerhed for, at kvinden, der føder, ikke er moder til barnet.
Hvor stiller loven barnet?
- Praksissen, om at den sociale moder eller medfaderen ikke kan blive juridiske forældre, stiller børnene ugunstigt.
- Selv fra myndighedernes egen side er man i tvivl om, om det er i overensstemmelsen med ’barns bedste-princippet’, der er indført i dansk lovgivning.
- Det ville være bedst for barnet, at den person, som de facto er moder eller medfar for barnet også retsligt bliver anerkendt som den ene forælder.
Ud fra ’barns bedste-princippet’ er lovgivningen ganske problematisk.
- Da det blev udbredt, at kvinden, som bærer barnet, ikke var den genetiske moder, blev det i børneloven præciseret, at det ikke er afgørende, netop om kvinden er genetisk relateret.
- Det betyder, at kvinden, der føder barnet i Danmark, under alle omstændigheder anses som juridisk moder.
Det har der været flere afgørelser, der understøtter.
Hvor mange rugebørn fødes i Danmark om året?
- Der bliver formentlig ikke født ret mange rugebørn i Danmark, men der kommer formentlig 50-100 børn til Danmark årligt, der er født i udlandet.
Her er den genetiske fader som oftest anerkendt, så de kan bosætte sig i Danmark.
- Tallene er forbundet med usikkerhed, men de understøttes af tal fra Sverige og England, der har et tilsvarende niveau.
- Derfor mener jeg, at det er realistisk, at tallet er på 50-100, hvilket man forventer er i kraftig stigning.
Mellem 2017 og 2018 så vi formentlig for første gang, at antallet af børn fra surrogati oversteg antallet af børn, der kom til via fremmedadoption.
Og det er det flere grunde til.
- Der er blevet meget større opmærksomhed på, at det er blevet en mulighed for et heteroseksuelt par at få et barn, hvor begge forældre er genetisk relateret.
- Det spiller formentlig også ind, at det er blevet sværere at adoptere et barn, fordi antallet af børn, der kommer til Danmark fra udlandet, er faldet voldsomt.
FacebookTwitterKopier linkEmner:Barnløshed|Københavns Universitet|USA|Videnskab|Facebook




https://www.dr.dk/nyheder/vejret/foraarsrekord-vaadeste-marts-nogensinde

VejretForårsrekord: Vådeste marts nogensindeKun halvvejs igennem årets første forårsmåned er regnrekorden nået.
Paraplyen har været flittigt i brug i denne måned.
Af Nina Bendixen17.
mar.
2019 kl.
17.
27Bemærk: artiklen er mere end 30 dage gammelLæs opDet øs-sjask-plasker udenfor vinduet, og det har det gjort stort set siden foråret kom rendende med marts måned.
Igen i dag har fronter med regn bevæget sig ad lavtryksmotorvejen fra Atlanten ind over Danmark, men i dag flød bægeret over.
Det vil sige det bæger, der holder rekorden for nedbør i marts måned.
I eftermiddags klokken 16 målte DMIs regnmålere således 100,4 millimeter på landsplan.
Rekorden fra 1978 var på 100 millimeter, og normalt vil vi i marts måned kun få 40 millimeter - i gennemsnit på hele måneden.
Det vil sige, at marts 2019 nu er den vådeste marts nogensinde målt.
Det er målt siden 1873.
Våd, vådere, VestjyllandIsær Syd- og Sønderjylland, Vestjylland og Midtjylland har fået fyldt godt op i regnvandsreservoiret, mens sydhavsøerne og Østjylland er sluppet billigere.
Søndag eftermiddag nåede regnmasserne et niveau, som aldrig er set før i marts måned.
(© dmi)Men det stopper ikke endnu.
Resten af søndagen vil byger præge vejret især i Jylland, hvor nedbøren også kan falde som hagl.
Som en lille efterve, starter mandagen ikke overraskende med byger, men det tynder ud i kraft af, at lavtrykket som har farvet hele sidste uge grå, er på vej længere østpå, hvilket giver plads til et højtryk, der længe har ligget og ventet ude i Atlanterhavet.
Normalværdier for marts månedNedbør 40 mmSolskinstimer 146 timerMiddeltemperatur 3,5 graderForåret vender tilbageTirsdag åbner derfor op for en del solskin, men de høje temperaturer må vi vente lidt på.
Vinden kommer fra en nordvestlig retning, og det efterlader os med en temperatur i omegnen af fem til syv grader i skyggen.
Finder du en plads i solen, så vil du nok føle det varmere.
Vinden er også aftaget, så det hele bliver langt mere forårsagtigt, og der vil givetvis være vikinger, der trækker i de korte gevandter allerede fra tirsdag.
FacebookTwitterKopier linkEmner:Jylland|Vejret




https://www.dr.dk/sporten/cykling/team-skys-colombianske-kaempetalent-vinder-paris-nice

CyklingTeam Skys colombianske kæmpetalent vinder Paris-NiceSpanske Ion Izagirre tog sejren på sidste etape af Paris-Nice, som samlet blev vundet af Egan Bernal.
Egan Bernal vinder Paris-Nice, selvom der var spænding helt til afslutningen.
17.
mar.
2019 kl.
17.
07Bemærk: artiklen er mere end 30 dage gammelLæs opDet blev til endnu en Astana-sejr i en indtil videre succesrig sæson, da Ion Izagirre kørte alene til mål på 8.
og sidste etape af Paris-Nice.
Izagirre stak af fra et større udbrud, hvor også Nairo Quintana sad i forsøget på at snuppe den samlede sejr fra landsmanden Egan Bernal.
Det lykkedes dog ikke, og Bernal tog den samlede sejr.
Den kuperede etape over blot 110 kilometer lagde op til væddeløb fra start, og sådan blev det også.
Læs også:Flyvende Fuglsang i flot solosejr: Vinder hård etape i Tirreno-AdriaticoAngrebslysten var stor fra kilometer nul, hvor et udbrud med flere stærke navne som Bob Jungels og Ilnur Zakarin kom afsted.
Det satte fart på feltet, hvor Sky kørte godt og kontrollerende, men blev udfordret af et offensivt kørende Movistar-hold med en ærgerrig Nairo Quintana i offensiven.
Feltet var hurtigt reduceret voldsomt, og selv om Sky satte et fint tempo, angreb Quintana.
Han fik samlet sig forrest med et større udbrud, der nåede op på næsten et minuts forspring til Bernal i den gule trøje.
Det blev en intens kamp mellem Quintana i front af udbruddet, og det jagtende Sky-mandskab, mens Izagirre stak af i front og kørte alene til mål.
/ritzau/FacebookTwitterKopier linkEmner:Bob Jungels (cykelrytter)|Egan Bernal (cykelrytter)|Frankrig|Team Sky|Cykelsport




https://www.dr.dk/nyheder/udland/joe-biden-kom-til-annoncere-sit-kandidatur-jeg-mente-det-ikke

UdlandJoe Biden kom til at annoncere sit kandidatur: Jeg mente det ikkeMed en fortalelse synes Joe Biden at have bekræftet forlydender om, at han vil stille op mod Donald Trump.
17.
mar.
2019 kl.
17.
29 | opdateret 17.
mar.
2019 kl.
19.
13Bemærk: artiklen er mere end 30 dage gammelLæs opDen demokratiske toppolitiker Joe Biden, der var vicepræsident under Barack Obama fra 2009 til 2017, har endnu ikke gjort det klart, om han vil stille op og forsøge at blive sit partis præsidentkandidat ved valget i 2020.
Men ved en større partisammenkomst i sin hjemstat, Delaware, synes Biden med en fortalelse at have bekræftet mange forlydender om, at han vil være blandt præsidentkandidaterne.
Han sagde, at hans politiske resultater var de mest progressive blandt "alle dem, som stiller op ved valget".
Da mange i salen begyndte at juble, rettede han det til "alle dem, som kunne tænkes at stille op".
Læs også:Demokratisk stjernefrø vil vælte Trump i 2020Men mange forsøgte at fastholde ham på fortalelsen ved at rejse sig og taktfast råbe "run Joe run", mens Biden sagde:- Jeg mente det ikke.
Tiden er inde til at genskabe USA's rygradI sin tale i byen Dover sagde den 76-årige Biden, at tiden er inde til at genskabe USA's "rygrad", men at det er nødvendigt med konsensus for at komme videre og ændre det nuværende politiske landskab, som han kalder "ondt" og "småtskårent".
Biden kalder præsidentvalget i 2020 for det vigtigste i USA i et århundrede.
Den demokratiske veteranpolitiker er i mange måneder blevet omtalt som en sandsynlig modkandidat til præsident Donald Trump.
Han ligger i toppen af de fleste demokratiske meningsmålinger, men han er under pres for melde ud snart.
En af Bidens potentielle rivaler er det tidligere kongresmedlem Beto O'Rourke fra Texas, som tidligere på ugen meddelte sit kandidatur.
Biden, som er en konsensussøgende pragmatisk politiker og et symbol på "establishment-politikerne" i Washington, vil ifølge The New York Times' kilder efter al sandsynlighed erklære sig som kandidat i midten af april.
/ritzau/APFacebookTwitterKopier linkEmner:Barack Obama (politiker)|Beto O'Rourke (politiker)|USA|Valg og folkeafstemninger|New York Times




https://www.dr.dk/nyheder/udland/sort-boks-viser-tydelige-lighedspunkter-mellem-flystyrt

Boeing 737 MAX 8Se temaUdlandSort boks viser 'tydelige lighedspunkter' mellem flystyrtIfølge Reuters viser data fra den sorte boks fra sidste uges flystyrt i Etiopien, at der er 'tydelige lighedspunkter' mellem de to flystyrt med Boeing 737 MAX 8 modellen.
Søndag var der mindehøjtidelighed i Addis Abeba for ofrene fra flystyrtet i sidste weekend i Etiopien.
17.
mar.
2019 kl.
17.
48 | opdateret 17.
mar.
2019 kl.
18.
57Bemærk: artiklen er mere end 30 dage gammelLæs opDer er fundet "tydelige lighedstegn" mellem et dødeligt flystyrt i Etiopien for en uge siden og et voldsomt flystyrt i Indonesien i oktober sidste år.
Det viser data fra den sorte boks i Ethiopian Airlines-flyet, der styrtede 10.
marts.
Det oplyser den etiopiske transportminister, Dagmawit Moges.
Hun tilføjer, at en foreløbig rapport om styrtet offentliggøres om 30 dage.
Begge styrt skete med fly af typen Boeing 737 MAX 8.
157 personer døde i ulykken i Etiopien.
Styrtet skete, kort efter at flyet lettede fra Etiopiens hovedstad, Addis Abeba.
Styrtet den 29.
oktober sidste år skete også kort efter afgang.
Her var det et fly fra det indonesiske luftfartsselskab Lion Air, der styrtede i havet.
Den ulykke kostede 189 mennesker livet.
Fokus på særlig softwareSiden dengang har der været fokus på en særlig software i Boeings MAX-fly.
Softwaren - kaldet MCAS - er under mistanke for at have spillet en rolle i ulykkerne, da den virker ved at pege flyets næse nedad, hvis en sensor registrerer, at flyets vinkel i luften er for stejl.
Læs også:737 Max: Flyet, der er blevet en hovedpine for BoeingSystemet er udviklet for at undgå, at flyet kommer for langt ned i hastighed og "staller".
Det betyder, at flyet kommer så langt ned i hastighed, at det ikke længere kan svæve og derfor styrter ned.
Store konsekvenser for BoeingVed både ulykken i Etiopien og i Indonesien har det været fremme, at flyet fluktuerede meget op og ned i hastighed og højde kort efter take-off.
Det har ledt eksperter til at mistænke, at systemet kan have tvunget flyene ned, hvis ikke piloterne har kunnet slå det fra.
Ulykken i Etiopien - der altså var den anden inden for under seks måneder - har fået konsekvenser for den store amerikanske flyproducent Boeing.
Flere lande, myndigheder og luftfartsselskaber har således midlertidigt indstillet flyvninger med ulykkesmodellen.
/ritzau/AFPOpdateret med flere detaljer.
FacebookTwitterKopier linkEmner:Boeing|Etiopien|Ulykker|Flytrafik|Indonesien




https://www.dr.dk/sporten/fodbold/superliga/minut-minut-superligaens-grundspil-blev-afsluttet-med-et-brag

SuperligaMINUT FOR MINUT Superligaens grundspil blev afsluttet med et bragI dag får flere hold defineret deres skæbne for resten af sæsonen, når den sidste runde i Superligaens grundspil afvikles.
Følg med her.
17.
mar.
2019 kl.
16.
45 | opdateret 17.
mar.
2019 kl.
19.
25Bemærk: artiklen er mere end 30 dage gammelLæs opFacebookTwitterKopier linkEmner:Fodbold|Brøndby|Esbjerg|Hobro|Horsens




https://www.dr.dk/sporten/cykling/flyvende-fuglsang-i-flot-solosejr-vinder-haard-etape-i-tirreno-adriatico

CyklingFlyvende Fuglsang i flot solosejr: Vinder hård etape i Tirreno-AdriaticoJakob Fuglsang kørte alene i mål og tog en flot etapesejr i Tirreno-Adriatico på en af løbets hårdeste etaper.
Jakob Fuglsang vandt den 5.
etape af det italienske cykelløb Tirreno-Adriatico.
Af Frederik Palle17.
mar.
2019 kl.
16.
57 | opdateret 17.
mar.
2019 kl.
18.
29Bemærk: artiklen er mere end 30 dage gammelLæs opDen danske cykelrytter Jakob Fuglsang (Astana) viste igen storform i World Tour-løbet Tirreno-Adriatico på 5.
etape, som sluttede i Recanati.
Fuglsang satte alle de øvrige favoritter til vægs og kunne køre alene over målstregen til etapesejr og avancement i det samlede klassement til en tredjeplads.
Første halvdel af de 180 kilometer var nogenlunde flad, men de sidste 90 kilometer var konstant op og ned - primært på en 22,8 kilometer lang rundstrækning omkring målbyen Recanati.
Læs også:Fuglsang viste atter tænder - holdkammerat styrtede to gange og vandt13 mand udnyttede det flade terræn til at køre væk, blandt andre danske Mads Pedersen.
Afstanden nåede over otte minutter, men så snart stigningerne meldte sig på ruten, eksploderede feltet bagved.
Fuglsangs største sejreKlassementet i Criterium du Dauphiné i 2017Klassementet i Andalusien Rundt i 2019Klassementet i PostNord Danmark Rundt i 2008, 2009 og 2010Etapesejr i Tirreno-Adriatico i 2019Etapesejr i Romandiet Rundt i 2018To etapesejre i Criterium du Dauphiné i 2017Især Primoz Roglic' hold, Jumbo-Visma, satte tryg på opad, og forspringet til frontgruppen røg ned på omkring fire minutter allerede med 70 kilometer til mål.
Mads Pedersen holdt sig helt fremme som en af de sidste udbrydere, der blev hentet af favoritterne, hvor Fuglsang angreb med 24 kilometer til mål.
Blot et par kilometer senere havde Fuglsang trukket Nico Denz tilbage til landsmanden Mads Pedersen og Davide Gabburo i front.
Læs også:Cort efter etapesejr: 'Jeg vidste, etapen passede mig godt'På den efterfølgende nedkørsel lagde de fire over et halvt minuts afstand til forfølgerne, inden Fuglsang satte de tre andre, da de ramte næstsidste stigning.
Danskeren rakte i den grad ud efter etapesejren.
Med tre kilometer til mål havde han 53 sekunder ned til Adam Yates, Primoz Roglic, Mads Pedersen og Gabburo.
Men endnu manglede sidste stejle klatretur.
Den klarede Fuglsang glimrende, og Yates og Roglic var ikke i nærheden af at fange ham.
/ritzau/FacebookTwitterKopier linkEmner:Adam Yates (cykelrytter)|Astana Pro Team|Jakob Fuglsang (cykelrytter)|Italien|Cykelsport




https://www.dr.dk/nyheder/kultur/store-maend-i-speedos-taesker-loes-paa-hinanden-det-er-det-fedeste

KulturStore mænd i speedos tæsker løs på hinanden: 'Det er det fedeste!
'- Det er en helt unik følelse!
Kom med til en vild og voldsom wrestling-aften.
Af Morten Bjerregaard og Martin Fält (foto)17.
mar.
2019 kl.
14.
51Bemærk: artiklen er mere end 30 dage gammelLæs opPumpehuset i København blev lørdag aften forvandlet fra hip koncertvenue til en hårdtpumpet man cave med muskuløse mænd i speedos og bar overkrop.
Bodyslam Pro-Wrestling var nemlig kommet til byen, og det var publikum i den fyldte koncertsal ellevilde med.
Wrestling kan beskrives som live fysisk teater, hvor vinderne af kampene er aftalt på forhånd.
Men at vinde er heller ikke det vigtigste; det er de mange vilde karakterer, den orkestrerede vildskab og interaktionen mellem wrestlerne og publikum.
Tag med en tur i ringen herunder.
Wrestleren Emeritus går selvsikkert mod ringen med en lucha libre-lignende maske, kendt fra mexicansk wrestling.
Også flere blandt publikum var i fuld wrestling-udrustning.
1 / 8Fem kampe var på programmet i Pumpehuset, blandt andet en kamp hvor syv wrestlere kæmpede mod hinanden i ringen og slog hinanden ud én efter én.
2 / 8Det var ikke kun i ringen, kampene foregik.
Også ude blandt publikum gik det vildt for sig.
3 / 8Selvom kampene er aftalt på forhånd, og de mange slag og spark ikke bliver sendt af sted med fuld kraft,   er wrestlerne hårdt ramte, når kampene er slut.
4 / 8- Sverige er lort!
Sverige er lort!
Sverige er lort!
, skrålede publikum taktfast op mod to svenske wrestlere, der til publikums store utilfredshed vandt deres kamp.
5 / 8- Jeg er ret fascineret af vildskaben i wrestling, og så elsker jeg alle karaktererne.
De er simpelthen for vilde, siger Sabine Ravn, der til daglig er animationsinstruktør.
6 / 8Hele rummet blev brugt, når wrestlerne udførte de halsbrækkende stunts.
Her er det kæmperen Michael Fynne, der tager tilløb til at hoppe ned over sin modstander på gulvet.
7 / 8- Det er det fedeste at stå i ringen foran sådan et crowd.
Nu er det fjerde gang, vi er i Pumpehuset, og det er noget helt specielt.
Der er ikke et dødt moment, for der er hele tiden gang i den.
Det er en helt unik følelse, siger 30-årige Robin Granau aka Rick 'the Prick' Dominick, der vandt Bodyslam-mesterbæltet.
8 / 8FacebookTwitterKopier linkEmner:København|Pumpehuset (spillested)




https://www.dr.dk/nyheder/udland/praesident-erdogan-bruger-terrorvideo-fra-new-zealand-i-tyrkisk-valgkamp

UdlandPræsident Erdogan bruger terrorvideo fra New Zealand i tyrkisk valgkampDen tyrkiske præsident promoverer sig selv som muslimernes beskytter, fortæller DR's mellemøstkorrespondent.
I Tyrkiet er der lokalvalg senere på måneden.
Af Simon Vincensen17.
mar.
2019 kl.
16.
31Bemærk: artiklen er mere end 30 dage gammelLæs opTerrorvideoen og gerningsmandens manifest fra fredagens angreb mod to moskeer i New Zealand, er nu blevet en del af den tyrkiske valgkamp.
Her gør Tyrkiets præsident, Recip Erdogan, nemlig brug af dele af både manifestet og videoen ved flere valgmøder.
Newzealandske myndigheder forsøgte efter fredagens terrorangreb at opfordre folk til ikke at dele videoen og forskellige medieplatforme som YouTube og Facebook fik travlt med at fjerne den fra deres sites.
Erdogan markerer sig som beskytterenMyndighedernes opfordring har tilsyneladende ikke forhindret præsident Erdogan i at bruge videoen og citere fra manifestet, der flere gange nævner Tyrkiet.
Siden angrebet er det kommet frem, at den sigtede australier ved navn Brenton Harrison Tarrant angiveligt har besøgt Tyrkiet to gange.
Vi ved, at gerningsmanden fra angrebet har været i Tyrkiet, så Erdogan forsøger at italesætte truslen mod muslimer ved at sige - hvis I vil undgå det, så stem på migDR's mellemøstkorrespondent, Michael S.
Lund.
Og det er denne information, der har givet præsidenten mulighed for at udnytte terrorangrebet, fortæller DR's mellemøstkorrespondent, Michael S.
Lund.
- Præsident Erdogan bruger videoen til at sige, at han er muslimernes beskytter.
Vi ved, at gerningsmanden fra angrebet har været i Tyrkiet, så Erdogan forsøger at italesætte truslen mod muslimer ved at sige - hvis I vil undgå det, så stem på mig, siger han.
Vil melde Erdogan til medienævnErdogan har ved et valgmøde også brugt terrorhandlingen til at beskylde landets største oppositionsparti for at udtrykke samme holdninger, som folk der forsøger at undskylde den australske gerningsmand.
Tusindvis dukker op til valgseancerne med deres børn, der også transmitteres på nationalt tv.
Ofrene i videoen er blevet sløret, men det er tydeligt at se, hvad der foregår, fortæller Michael S.
Lund.
Tyrkiske medier er normalt underlagt strenge regler i forhold til at vise billeder af terrorangreb, når de udføres i Tyrkiet Derfor vil oppositionspartiet nu anmelde præsidenten til det tyrkiske medienævn, siger Michael S.
Lund.
- Oppositionspartiet siger, at Erdogans brug af videomaterialet er forkasteligt.
Men jeg tvivler på, at medienævnet vil gøre noget ved præsidenten, så det kommer der nok ikke noget ud af, siger han.
FacebookTwitterKopier linkEmner:Recep Tayyip Erdoğan (politiker)|Tyrkiet|Kriminalitet|New Zealand|Facebook




https://www.dr.dk/sporten/oevrig/curlingkvinderne-taber-taet-vm-kamp-paa-hjemmebane

Øvrig sportCurlingkvinderne taber tæt VM-kamp på hjemmebaneDe danske curlingkvinder drillede Rusland, men endte med at tabe med 6-7 ved VM i Silkeborg.
Skipper Madeleine Dupont og det danske landshold tabte til Rusland.
17.
mar.
2019 kl.
12.
38Bemærk: artiklen er mere end 30 dage gammelLæs opDe danske curlingkvinder led i dag endnu et nederlag ved VM, der i disse dage spilles i Silkeborg.
Søndag formiddag stod skipper Madeleine Dupont og resten af det danske hold over for Rusland i holdenes anden VM-kamp.
Og det blev en tæt affære, der først blev afgjort med et enkelt point i tiende og sidste ende.
Desværre for danskerne var det i russisk favør, og Rusland vandt med 7-6.
Første ende sluttede uden point til nogen af holdene, men i anden runde fik danskerne problemer og kom bagud med 0-2.
Læs også:Dansk nedtur i VM-premiere på hjemmebane: Taber gyserkamp efter omspilI tredje ende gik det noget bedre for det danske hold, der fik sat nogle fine sten og fik hele tre point til kontoen.
Det bragte danskerne i front med 3-2, men russerne svarede igen med et enkelt point i fjerde ende, og så var der udlignet.
I femte ende kom danskerne igen foran med et enkelt point, da Madeleine Dupont satte den sidste sten helt perfekt.
Danmark fik sat mange gode sten i sjette ende, men holdet formåede ikke at beskytte dem, og dermed lykkedes russerne med at få et enkelt point og udlignede dermed igen.
De to hold fortsatte det tætte parløb resten af kampen.
Andet nederlag i trækSyvende ende sluttede uden point, men i ottende ende fik russerne sat to point ind på kontoen.
Så var presset på danskerne, der i niende ende tog det køligt og svarede igen med to point og udlignede til 6-6.
I tiende og sidste ende måtte danskerne bøje sig for russerne, der fik et point og dermed tog sejren.
Det er anden kamp i træk, at Danmark lider et nederlag efter en tæt kamp.
Lørdag tabte Danmark til USA med 6-8.
Danmark møder Sverige søndag aften.
Ud over skipper Madeleine Dupont består det danske hold af søsteren Denise Dupont, Julie Høgh, Lina Knudsen og Gabriella Qvist.
Der deltager 13 nationer ved VM, og alle møder alle.
Herefter går nummer et og to direkte videre til semifinalerne, mens fire andre nationer spiller om de to sidste semifinalepladser.
VM slutter 24.
marts med finalen og kampen om bronzemedalje.
/ritzau/FacebookTwitterKopier linkEmner:Madeleine Dupont (curlingspiller)|Rusland|Curling|Silkeborg|Sverige




https://www.dr.dk/sporten/fodbold/milepael-i-kvindefodbold-spansk-ligakamp-slaar-tilskuerrekord

FodboldMilepæl i kvindefodbold: Spansk ligakamp slår tilskuerrekordMed mere end 60.
000 tilskuere på stadion blev opgøret mellem Atletico Madrid og FC Barcelona det mest sete nogensinde.
Af Frederik Palle17.
mar.
2019 kl.
16.
24 | opdateret 27.
mar.
2019 kl.
21.
50Bemærk: artiklen er mere end 30 dage gammelLæs opKvindefodbold vokser og vokser, og i dag blev der taget et nyt skridt i den historie.
Topopgøret mellem de to spanske storhold Atletico Madrid og FC Barcelona blev overværet af mere end 60.
000 tilskuere på Wanda Metropolitano i Madrid.
Det er dermed den kvindelige ligakamp med flest tilskuere nogensinde i verden.
De 60.
739 overgår den tidligere rekord, som blev sat helt tilbage i 1920, hvor der var 53.
000 inde og se Kerrs kvinder mod Helens kvinder.
Læs også:Harder hyldes som forbillede af mandlig FCN-spiller: ’Fedt at mærke den store respekt’Det seneste år har der været mange kampe med store tilskuerantal.
I Mexico var der blandt andet et opgør mellem Monterrey og Tigres med 51.
211 tilskuere.
Den mest sete kvindefodboldkamp nogensinde var faktisk med dansk deltagelse.
Danmark vandt nemlig VM i 1971 over værtsnationen Mexico for et tilskuertal, der er blevet estimeret til at være omkring 110.
000 på Estadio Azteca.
I VM-finalen i 1999, hvor USA mødte Kina, var der også mange tilskuere.
Den kamp blev spillet på Rose Bowl-stadion i Pasadena i Californien med 90.
000 tilskuere.
Kampen blev 2-0 til FC Barcelona, der dermed holder liv i forhåbningen om at indhente netop Atletico Madrid.
Efter dagens kamp er der tre point mellem de to hold.
Asisat Oshoala bragte udeholdet foran efter godt en times spil, og Toni Duggan lukkede kampen mod slutningen.
Tonni Duggan i vild jubel, da hun sikrer FC Barcelona sejren i topkampen.
1 / 7Den hollandske stjerne Lieke Martens ligger med smerter i græsset.
2 / 7Det officielle tilskuertal, som endte med at slå rekorden for at være den mest sete ligakamp nogensinde.
3 / 7Den mest sete kamp nogensinde i kvindefodbold var en landskamp.
VM-finalen mellem USA og Kina i 1991 på Rose Bowl havde 90.
000 tilskuere.
4 / 7Generelt er Atletico Madrid gode til at trække mange tilskuere.
Tidligere på året var der knap 50.
000 til pokalfinalen mellem Athletic Bilbao og dem.
5 / 7Atletico Madrid endte med at tabe kampen 2-0 til FC Barcelona.
6 / 7Wanda Metropolitano er nok mest kendt for at være hjemmebanen for Atletico Madrids herrer, men også kvinderne kan altså trække tilskuere.
7 / 7FacebookTwitterKopier linkEmner:FC Barcelona|Atlético Madrid|Mexico|Fodbold|Spanien




https://www.dr.dk/nyheder/indland/tech-analytiker-om-video-af-skudangreb-de-sociale-medier-kan-ikke-foelge-med

IndlandTech-analytiker om video af skudangreb: De sociale medier kan ikke følge medNew Zealands leder vil drøfte livestreaming med Facebook.
En 17 minutter lang video, der blev sendt live og viste mænd, kvinder og børn, der blev skudt på klos hold ved fredagens angreb i New Zealand, har fået liv på sociale medier.
Af Sandra Meersohn Meinecke17.
mar.
2019 kl.
12.
07 | opdateret 17.
mar.
2019 kl.
12.
10Bemærk: artiklen er mere end 30 dage gammelLæs opEn 17 minutter lang video, der blev sendt live og viste mænd, kvinder og børn, der blev skudt ved fredagens angreb i New Zealand, har fået liv på sociale medier.
Facebook har på et døgn fjernet 1,5 millioner film af angrebet.
Selvom de sociale mediers algoritmer reagerer på krænkende ord og nøgenbilleder og generelt er blevet bedre til at fjerne stødende indhold, så er det utroligt vanskeligt at fjerne livestreaminger som denne, forklarer DRs tech-analytiker, Carsten Nielsen.
De sociale medier har ingen interesse i, at drabsvideoer eller krænkende indhold deles, men delingerne går hurtigt og sker både via brugerne og robotter.
- Algoritmerne skal vide, hvad de leder efter, forklarer Carsten Nielsen.
Videoen kan aldrig fjernes heltSelv om politiet opfordrede folk til ikke at dele videoen, florerer den stadig på de sociale medier.
- Når først den er delt, og der findes bare en eneste kopi, vil den altid være der et sted.
Uanset, hvor mange de får fjernet, siger Carsten Nielsen og understreger, at sagen viser, at de sociale medier ikke er i mål med at "stramme op" som lovet.
- De har været ude og sige det samme, som de tidligere har sagt.
Men det var jo netop sager, som den her, de lovede at skåne verden for.
Så spørgsmålet er, om det er realistisk, siger Carsten Nielsen.
Straffeloven § 264 d§ 264 dMed bøde eller fængsel indtil 6 måneder straffes den, der uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget offentligheden.
Bestemmelsen finder også anvendelse, hvor meddelelsen eller billedet vedrører en afdød person.
Stk.
2.
Foreligger der under hensyn til oplysningernes eller videregivelsens karakter og omfang eller antallet af berørte personer særligt skærpende omstændigheder, kan straffen stige til fængsel indtil 3 år.
Han forklarer, at gerningsmanden i New Zealand brugte et værktøj, som oprindeligt er beregnet til at dele liveoptagelser fra sportsbegivenheder.
- Derfor kan det også være svært at værne sig imod.
Næste gang bruger gerningsmanden formentlig bare et andet redskab, siger han.
- Det går så stærkt, og pludselig kommer der noget, som man er uforberedt på.
De bliver taget på sengen de her medier.
De kan ikke følge med.
De sociale mediers algoritmer er endnu ikke gearet til at opfange den her slags videoer, men Carsten Nielsen forklarer, at pludselig ekstrem trafik dog kan vække opmærksomhed.
- Så kan det blive flaget som potentielt krænkende.
Men det skal først tjekkes og vurderes, før det bliver stoppet, og så er delingen allerede sket, siger han.
Politiet: Ulovligt at dele drabsvideoVi deler "uden større omtanke" på de sociale medier, det er det medier til for, forklarer Carsten Nielsen.
Det gælder også videoer som denne.
- Det behøver ikke være ondsindet.
Det kan også være delinger, hvor folk skriver "Se er det ikke forfærdeligt".
Men det er stadig en deling, siger han.
Efter det stod klart, at gerningsmanden i New Zealand havde filmet og streamet sit angreb, opfordrede dansk politi på det kraftigste til, at man ikke delte videoen fra hændelsen.
- Lad være med at dele videoen.
Det er utroligt krænkende for de efterladte og kan i visse tilfælde være strafbart, at dele den form for materiale.
- Samtidig er det en voldsom oplevelse både at se og modtage den slags videoer, og det kan få vidtrækkende konsekvenser for en selv, skrev Mikael Wern, politiinspektør ved Nationalt Efterforskningscenter i Rigspolitiet i en pressemeddelelse.
Gerningsmanden sendte live fra moskéangrebet i New Zealand.
Det har fået landets premierministeren til at ville drøfte livestreaming med Facebook.
Censur eller sikkerhedSå snart vi begynder at fjerne indhold fra de sociale medier, starter en helt anden og etisk diskussion og anklager om censur, understreger tech-analytikeren.
- Og er det nu også det, vi gerne vil have?
, spørger Carsten Nielsen retorisk.
- Det kunne jo være en demokratisk demonstration, som udvikler sig voldsomt.
Værktøjet og mekanismerne er de samme, men rammer i stedet det store demokratiserings værktøj, siger han og tilføjer, at det er vigtigt, at de sociale medier reagerer hurtigt og moralsk ansvarligt, hvis brugerne skal have tillid til mediet.
- Vi brokker os og truer med at gå, men går ikke, siger han.
Efter en sag for nylig, hvor pædofile brugere fandt en måde at dele stødende og ulovligt indhold via mediet Youtube, gik annoncørerne ud og sagde, at de ville trække sig, hvis ikke der kom styr på det.
- Det er noget, der virker.
Det samme gælder, når politikerne blander sig, siger Carsten Nielsen.
Premierminister vil drøfte livestreaming med FacebookNew Zealands premierminister, Jacinda Ardern, har ved en pressekonference tidligt i morges dansk tid sagt, at hun vil drøfte med Facebook, hvad de sociale medievirksomheders rolle er, når det kommer til at fjerne videoen og stoppe dem fra at blive delt.
- Det er et emne, som jeg ser frem til at diskutere med Facebook, sagde hun ved pressekonferencen ifølge nyhedsbureauet Reuters.
Hun tilføjer, at Facebooks driftschef, Sheryl Sandberg, har sendt en kondolence efter fredagens skudangreb i Christchurch.
FacebookTwitterKopier linkEmner:Facebook|New Zealand|Politi|Radikale Venstre|Sheryl Sandberg (erhvervsleder)




https://www.dr.dk/sporten/badminton/dansk-mixeddouble-tager-overraskende-turneringssejr

BadmintonDansk mixeddouble tager overraskende turneringssejrMixeddoublen med Mathias Bay-Smidt og Rikke Søby vandt søndag parrets største triumf i Swiss Open-finalen.
Rikke Søby og Mathias Bay-Smidt vandt overraskende Swiss Open i badminton.
17.
mar.
2019 kl.
13.
26Bemærk: artiklen er mere end 30 dage gammelLæs opDen danske mixeddouble med Mathias Bay-Smidt og Rikke Søby leverede et højst overraskende resultat og vandt finalen i Swiss Open, der rangerer på niveau 5 på World Touren.
Det er parrets største triumf i karrieren.
Danskerne, der ligger nummer 102 i verden, vandt finalen over nummer 19 på verdensranglisten, Rinov Rivaldy og Pitha Haningtyas Mentari fra Indonesien, med cifrene 21-18, 12-21, 21-16.
Sejren kommer til at give danskerne et stort ryk frem på verdensranglisten.
I første sæt fik danskerne en dårlig start og kom bagud, men klogt spil fik Bay-Smidt og Søby tilbage i kampen, og sættet blev derfra meget lige.
Men med tre flotte aktioner fra Rikke Søby i slutningen af sættet gik danskerne fra 18-18 til en sætsejr på 21-18.
Danskerne fik heller ikke den bedste start på andet sæt og kom bagud 0-3, inden de selv fik de første point.
Igen brillerede Rikke Søby med netspillet, som hun forbedrede markant i søndagens finale i forhold til semifinalen lørdag, og det var med til at holde danskerne inde i første halvdel af sættet.
Men danskerne blev ved med at halte efter, og i slutningen af andet sæt trak indoneserne fra og vandt sættet sikkert med 21-12.
Stor føring tidligt i tredje sætForrygende spil i starten af tredje sæt bragte danskerne foran med 5-0, inden Indoneserne fik point.
Danskerne bevarede koncentrationen og leverede sublimt spil, mens indoneserne lavede fejl.
Derfor kom de også foran med 10-4, inden indoneserne igen fandt stort spil frem.
Fem indonesiske point i træk gjorde igen sættet helt tæt.
Men så tog danskerne igen fat, og især storspil fra Rikke Søby sikrede danskerne fire matchbolde.
De udnyttede den første, og så var sejren en realitet.
Parret var eneste danske islæt på finaledagen i turneringen, der blev den sidste internationale for Christinna Pedersen.
Hun røg sammen med makker Mathias Christiansen fredag ud af Swiss Open i kvartfinalen.
/ritzau/FacebookTwitterKopier linkEmner:Indonesien




https://www.dr.dk/musik/20-aarig-popcharmoer-imponerede-en-af-de-bedste-koncerter-jeg-nogensinde-har-vaeret-til

Musik20-årig popcharmør imponerede: 'En af de bedste koncerter, jeg nogensinde har været til'Shawn Mendes ramte plet, da han lørdag gav koncert i Danmark.
Sådan så det ud, da Shawn Mendes sidste sommer optrådte på Smukfest.
Det var ikke muligt for danske medier at tage billeder ved lørdagens koncert.
Af Christian Ellegaard17.
mar.
2019 kl.
10.
00Bemærk: artiklen er mere end 30 dage gammelLæs opShawn Mendes kan mere end at sælge underbukser.
Det beviste han lørdag aften, da han gav koncert i København.
Med et hitkarkotekt, de færreste andre 20-årige kan leve op til, sang Shawn Mendes sig igennem den tæt på to timer lange koncert med numre som 'Stitches', 'Mercy' og 'Treat You Better'.
Og kigger man på skaren af koncertgængere ved lørdagens koncert, hersker der vist ingen tvivl om, at den unge hjerteknuser særligt appelerer til teenagepublikummet, og gennemsnitsalderen blandt publikum var da også tættere på 13 end på 30.
Hør kæmpehittet 'Treat You Better' her, mens du læser videre:Shawn Mendes - Treat You BetterAt popramte teenagepiger kan skrige som ingen andre, er heller igen hemmelighed.
Det beviste de mange unge og dedikerede Shawn Mendes-fans, der udgjorde størstedelen af den tætpakkede Royal Arena i København, da også - og i sådan en grad, at skribenten her måtte ud og erhverve sig et par ørepropper undervejs i koncerten.
Popcharmøren selv roste sine fans skrigeri fra scenen.
- Jeg har tænkt over, hvad den vigtigste del af mit show er, og jeg er kommet frem til, at det er jer.
I er mit kor, og I skriger og synger for mig hver aften.
Tak!
, lød det fra Shawn Mendes - selvsagt til jubelbrøl fra publikumshavet, der kunne springe selv den mest spændstige trommehinde.
Om Shawn MendesShawn Mendes er 20 år og er født i Toronto, Canada.
Hans musikalske karriere startede i 2013, da han lagde små coverversioner ud på den hedengangne videotjeneste Vine, hvor han hurtigt blev meget populær.
I 2014 fik han sin første pladekontrakt.
Shawn Mendes har tre plader på samvittigheden, senest den selvbetitlede 'Shawn Mendes' fra 2018.
Mendes' største hit målt på streams er 'Treat You Better', der i skrivende stund er hørt mere end 916 millioner gange på Spotify.
Imponerede også de voksneMen selvom teenagepigerne var troppet talstærkt op, var der også koncertgængere, der trak aldersgennemsnittet en smule op.
Blandt andre ægteparret Bitten Hedevang og Jacob Jensen, der havde taget turen fra Vejle til København for at se den unge canadier i levende live.
Han gav den virkelig gas og så ud til at nyde det, og det gjorde vi også.
Bitten Hedevang, koncertgænger- Der var måske nogle dele af koncerten, der var lidt for poppet til min smag, men det var en rigtig god koncert.
Han leverede varen, lød det fra Jacob Jensen, der var blevet lokket med til popbraget af sin kone.
- Jeg er stor fan af Shawn Mendes, og jeg synes, det var en fantastisk koncert.
Jeg synes, man kunne mærke ham på scenen.
Han gav den virkelig gas og så ud til at nyde det, og det gjorde vi også, lød det fra Bitten Hedevang.
Sidste sommer spillede Shawn Mendes på Smukfest - faktisk på hans 20 års fødselsdag, hvilket fik publikum til at bryde ud i den gode, gamle fødselsdagshymne 'Happy Birthday'.
Det var ikke muligt for danske medier at tage billeder til lørdagens koncert.
Også 45-årige Jeanette Winding Hansen hjalp med at hæve aftenens gennemsnitsalder en smule.
- Det var en helt forrygende koncert.
Jeg har været til et hav af teenage-koncerter før og var også til Shawn Mendes-koncert for to år siden.
Måske er jeg bare verdens ældste teenager, lød det med et grin fra Jeanette Winding Hansen, der var taget til koncert med sin søn Jonas Winding Hansen.
- Det var helt fantastisk.
Det er en af de bedste koncerter, jeg nogensinde har været til, lød det fra den 17-årige Shawn Mendes-fan, der dog havde svært ved at udpege ét højdepunkt fra aftenens koncert.
- Det kan jeg ikke.
Der var simpelthen for mange gode øjeblikke!
Læs flere publikumsreaktioner herunder: - Det var vildt fedt.
Det var måske den fedeste koncert, jeg nogensinde har været til.
Det var fedt, at han gav den så meget gas.
Han er vildt sej, lød det begejstret fra de 13-årige veninder Aia Kildegaard  og Sally Gottlieb.
 - Det var helt fantastisk.
Det er en af de bedste koncerter, jeg nogensinde har været til, lød det fra 17-årige Jonas Winding Hansen, der var til koncert med sin mor.
 -  Jeg er stor fan af Shawn Mendes, og jeg synes, det var en fantastisk koncert.
Jeg synes, man kunne mærke ham på scenen.
Han gav den virkelig gas og så ud til at nyde det, og det gjorde vi også, lød det fra Bitten Hedevang, der var til koncert med sin mand, Jacob Jensen.
 - Det var en virkelig god koncert!
Vi løb ned mod scenen, og på et tidspunkt stod vi fem meter fra ham.
Det var helt surrealistisk, lød det fra kusinerne Elisabeth Skov og Sofie Skov.
De havde Sofies mor, Lisbeth Skov, med til koncerten.
- Det var en rigtig fed koncert.
Det gjorde mig ingenting, at pigerne stod og skreg mig ind i hovedet, det er bare sjovt at opleve, sagde hun.
1 / 4- Det var vildt fedt.
Det var måske den fedeste koncert, jeg nogensinde har været til.
Det var fedt, at han gav den så meget gas.
Han er vildt sej, lød det begejstret fra de 13-årige veninder Aia Kildegaard  og Sally Gottlieb.
1 / 4- Det var helt fantastisk.
Det er en af de bedste koncerter, jeg nogensinde har været til, lød det fra 17-årige Jonas Winding Hansen, der var til koncert med sin mor.
2 / 4-  Jeg er stor fan af Shawn Mendes, og jeg synes, det var en fantastisk koncert.
Jeg synes, man kunne mærke ham på scenen.
Han gav den virkelig gas og så ud til at nyde det, og det gjorde vi også, lød det fra Bitten Hedevang, der var til koncert med sin mand, Jacob Jensen.
3 / 4- Det var en virkelig god koncert!
Vi løb ned mod scenen, og på et tidspunkt stod vi fem meter fra ham.
Det var helt surrealistisk, lød det fra kusinerne Elisabeth Skov og Sofie Skov.
De havde Sofies mor, Lisbeth Skov, med til koncerten.
- Det var en rigtig fed koncert.
Det gjorde mig ingenting, at pigerne stod og skreg mig ind i hovedet, det er bare sjovt at opleve, sagde hun.
4 / 4Ekspert: Han kan blive endnu større!
Ifølge radiovært og popekspert Sandie Westh er det ikke overraskende, at Shawn Mendes både formår at trække det unge og det mere modne publikum til billetlugen.
Han er i mine øjne den perfekte smeltedigel mellem Justin Bieber og Ed Sheeran.
Radiovært Sandie Westh om Shawn Mendes- Shawn Mendes appellerer til teenagepigerne, men lyden er stadig så tilpas moden, at han også henvender sig til den lidt ældre målgruppe.
Han er i mine øjne den perfekte smeltedigel mellem Justin Bieber og Ed Sheeran, siger hun.
Shawn Mendes, der er født og vokset op i Canada, udgav sin debutsingle som bare 15-årig tilbage i 2014, og siden er det gået stærkt for den unge singer-songwriter, der herhjemme senest kunne opleves på Smukfest i sommer.
Læs også:Superstjerne i åbenhjertigt interview på Smukfest: Jeg kæmper med angstSelvom han kun er 20 år gammel, har han allerede tre album på cv'et, senest det selvbetitlede album 'Shawn Mendes' fra 2018, der opnåede en andenplads på den danske hitliste.
- Der er ikke nogen tvivl om, at Shawn Mendes er sindssygt dygtig.
Han skriver nogle sindssygt stærke sange og har virkelig et øre for fængende melodier, siger Sandie Westh, der har fulgt med i den unge canadiers karriere lige siden begyndelsen.
Læs også:Pjaskvåd popcharmør lagde Smukfest og pigehjerterne ned: Han er bare så dejlig!
- Da hans gennembrudshits 'Stitches' udkom, tænke jeg: 'Okay, han bliver større end noget, vi kan fatte, ham her'.
Hvis han kan starte med at skrive sådan et nummer, så tænker jeg, der ikke er grænser for, hvor han kan nå hen.
Hør - eller genhør - Shawn Mendes' debutsingle 'Stitches' her:Shawn Mendes - Stitches- Han har jo bare hele pakken.
Han synger godt, han spiller godt, han er flot.
Selv jeg sidder og tænker: 'Gid, jeg var ti år yngre', siger Sandie Westh.
Han synger godt, han spiller godt, han er flot.
Selv jeg sidder og tænker: 'Gid, jeg var ti år yngre'.
Radiovært Sandie Westh om Shawn MendesHun er overbevist om, at der flere store ting i vente fra den unge musiker.
- Han er rigtig stor nu, men jeg tror, vi kommer til at se meget mere fra Shawn Mendes.
Vi ved allerede, hvad han er i stand til, så jeg glæder mig til at se, hvordan han udvikler sig videre hen.
Det kan blive endnu større.
The sky is the limit.
Det var ikke muligt for danske medier at fotografere under lørdagens koncert, men Shawn Mendes selv har delt nogle billeder fra showet i København på sin Instagram-profil.
Dem kan du se her.
Dr.
dk mødte Shawn Mendes sidste sommer.
Se eller gense interviewet her:FacebookTwitterKopier linkEmner:Justin Bieber (musiker)|Shawn Mendes (musiker)|København|Pop og rock|Smukfest




https://www.dr.dk/nyheder/regionale/fyn/sporten-padel-hitter-i-danmark

FynSporten padel hitter i DanmarkAntallet af padelbaner forventes at blive mere end fordoblet i år.
Af Cindie Madsen, Tonny Schnoor og Anne Mette Dam Thrane17.
mar.
2019 kl.
09.
12Bemærk: artiklen er mere end 30 dage gammelLæs opEn ny sport kaldet "padel" er gennem de sidste ti år vokset og vokset i Danmark.
Sporten, som er en kombination mellem squash og tennis, bliver spillet på en delvis lukket bane med fire spillere.
Padel1.
januar 2019 var der 32 baner i Danmark.
Forventningen er, at der inden udgangen af i år vil være 70 baner.
Der er pt.
estimeret 1000 aktive padelspillere i DanmarkI Spanien er det den næststørste sport efter fodbold.
Nina Krebs Pedersen har etableret en bane i Odense, og hun spiller selv.
Hun har tidligere boet i Spanien, og det var her hun blev introduceret til spillet.
- Det er en sport, der er meget nem at gå til, så det er ikke lige så svært som tennis og squash.
Men har du erfaringer med en af de to sportsgrene, så er det da klart en fordel her, siger hun.
Nina Krebs Pedersen har etableret en padelbane på havnen i Odense.
At sporten er nem at gå til, kan også også ses på dem, der kommer på banen, fortæller Nina Krebs Pedersen.
- Vi har familier, der er unge studerende, og der er også en del over 50, så det er en folkesport, det her.
Den er for alle, siger hun.
Fordobling af baner på et årVed årsskiftet var der 32 baner i Danmark.
Men inden året er gået er forventningen, at der vil være i alt cirka 70 baner, fortæller formanden for Dansk Padel Forbund Christian Nybroe.
Et af de steder, hvor der er to nye baner på vej, er i Vester Skerninge Tennisklub på Sydfyn.
I Vester Skerninge kommer der snart to nye baner.
Her er forventningerne store til klubbens to nye baner, fortæller klubbens formand Michael Grube Andersen.
- Det skulle gerne være til glæde for både vores nuværende medlemmer, der kan lave nogle flere ting, men så sandelig også for nye medlemmer, som bliver tiltrukket af, at der her er en ny sport, som er let tilgængelig, siger han.
FacebookTwitterKopier linkEmner:Tennis|Fyn|Odense|Spanien|Vester Skerninge




https://www.dr.dk/sporten/haandbold/pokaltitlen-paa-spil-kan-saesonens-overraskelse-snyde-haandboldligaens-duks

HåndboldPokaltitlen på spil: Kan sæsonens overraskelse snyde håndboldligaens duks?
Søndag klokken 16.
00 spiller Skanderborg Håndbold pokalfinale mod Aalborg Håndbold.
Skanderborg Håndbolds Nikolaj A.
Nielsen slipper jublen løs efter finalepladsen er i hus mod Århus Håndbold.
Af Michael Sten Jensen i Lyon17.
mar.
2019 kl.
11.
33Bemærk: artiklen er mere end 30 dage gammelLæs opDet er hævet over enhver tvivl, at Skanderborg Håndbold er i gang med at skrive en glimrende håndboldfortælling denne sæson.
Håndboldligaens humlebi kan søndag føje endnu et kapitel til historien om en sæson langt over forventning, da de efter forlænget spilletid ved Final 4-stævnet i Herning formåede at slå lokalrivalerne fra Århus Håndbold med 34-33.
Dermed venter der søndag eftermiddag en finale mod Aalborg Håndbold, der i semifinalen sendte BSV ud i kulden med 29-27 efter en lige så dramatisk slutning.
Aalborg Håndbold var ude i en gyser mod BSV i semifinalen ved Final 4 i Herning.
Men rollen som underdog har Skanderborg Håndbold levet under så mange gange i denne sæson, at DR Sportens håndboldekspert Lars Krogh Jeppesen sagtens kan forestille sig, at Skanderborg Håndbold kan udfordre Aalborg Håndbold i kampen om titlen som pokalmester.
- Skanderborg Håndbold har imponeret alt og alle i den her sæson.
De er et hold med kæmpe tro på egne evner, og som i min verden overpræsterer – men det gør de netop, fordi selvtilliden er så stor.
Skanderborg er en meget, meget farlig modstander for Aalborg Håndbold.
- Der er ingen tvivl om, at det er i pokalturneringen, man kan overraske.
Det er fortjent, at Skanderborg står i finalen nu, for de har slået mange store modstandere ud på vejen.
De har så stor selvtillid og tro på deres koncept, og det skal de skal holde fast i, siger Lars Krogh Jeppesen.
Forventer en lige kampSelvtillid eller ej, så er det stadig lidt af en mundfuld, der skal tygges igennem over to gange 30 minutter for Skanderborg Håndbold.
Selv om de så sent som i december slog ligaens duks Aalborg Håndbold på udebane, så har Lars Krogh Jeppesen stadig nordjyderne som favorit til at løfte pokalen.
- Set over hele sæsonen, så kommer Aalborg Håndbold med en god, solid og bred trup, der er fyldt med individualister.
Men når det er sagt, så er Skanderborg godt nok en farlig outsider.
Deres tro på egne evner og koncept er så enorm, at jeg forventer mig et lige opgør, hvor Aalborg Håndbold tager den til sidst, siger Lars Krogh Jeppesen.
Finalen i Final 4 spilles klokken spilles klokken 16.
00 i Jyske Bank Boxen i Herning.
Kampen kan ses på TV 2.
FacebookTwitterKopier linkEmner:Aalborg Håndbold|Skanderborg Håndbold|Skanderborg|Håndbold|Herning




https://www.dr.dk/nyheder/viden/teknologi/karry-graes-eller-brun-sovs-i-en-kaelder-i-bagsvaerd-redder-forskere-dit

Teknologi Karry, græs eller brun sovs: I en kælder i Bagsværd redder forskere dit beskidte vasketøj Hos Novozymes tester forskere deres enzymer i vaskemaskiner fra hele verden.
I vaskerummet står der maskiner fra Europa, Asien og Nordamerika.
Novozymes har også vaskelaboratorier i Indien og Kina, hvor enzymerne bliver testet ved håndvask.
Af Anna Elisabeth Østergaard Hjortdal17.
mar.
2019 kl.
11.
02Bemærk: artiklen er mere end 30 dage gammelLæs op- Kan vi starte vaskemaskine nummer 12?
, spørger funktionschef i bioteknologi-virksomheden Novozymes Rune Lyngklip Jensen sin kollega Tan Zhang.
Hun drejer på nogle knapper, og Miele-vaskemaskinen fløjter en kort melodi og sætter i gang.
I et vaskerum under Novozymes' laboratoriebygning i Bagsværd står 25 vaskemaskiner fra tre verdensdele skulder ved skulder i en halvcirkel.
Forskere med hvide kitler og beskyttelsesbriller sætter den ene hvide vask over efter den anden.
Enzymer nedbryder æggemaden i din maveEnzymer er som regel proteiner, som får kemiske reaktioner til at gå hurtigere.
Du kan kende dem på, at de hedder ”-ase” til efternavn, og de findes blandt andet i din mavesæk.
Når du spiser en mad med æg, kartofler og mayonnaise, nedbryder enzymerne amylaser stivelsen i kartoflen, mens proteaser nedbryder proteinet i ægget og lipaser fedtet i mayonnaisen.
Det er de samme egenskaber, forskerne udnytter, når de udvikler enzymer til vaskemiddel.
Det er ikke, fordi forskerne er ualmindeligt snavsede, men i vaskerummet tester de, hvordan deres enzymer virker i praksis.
I det her tilfælde er det enzymer til vaskemiddel.
- Hvis du drikker en kop kakao, kommer der kakaoprotein i din mave, og så kan proteasen i din mave nedbryde det.
Hvis du spilder kakao på tøjet, kan vi på tilsvarende vis putte det i vaskemaskinen og ved hjælp af enzymer i vaskemidlet, fjerne kakaopletten på tøjet, siger funktionschef på Novozymes Rune Lyngklip Jensen.
Rune Lyngklip Jensen har et 3D-billede af sit yndlingsenzym Savinase hængende på døren på sit kontor.
Savinase er et protease, som kan nedbryde protein.
(© Novozymes)Novozymes' produkter er videreudviklinger af enzymer, der allerede findes i naturen, men som bliver tilpasset de nye forhold, de skal virke under.
Det kan for eksempel være bestemte surhedsgrader.
Nogle enzymer bruges til fødevarer.
Blandt andet til at fordøje babymad eller modne blåskimmelost.
Andre bruges til bioenergi og landbrug.
En tredjedel af Novozymes' omsætning kommer fra enzymer til vaskemiddel.
Og de bliver solgt til hele verden.
Her kommer vaskerummet med maskiner fra Nordamerika, Asien og Europa ind i billedet.
Indisk karry versus kartofler med brun sovsI bunden af vaskerummet står tre kinesiske vaskemaskiner.
Til forskel fra europæiske vaskemaskiner putter man ikke tøjet ind forfra, men i toppen.
Den kinesiske maskine kan tage mere vand ind, og så er der små kinesiske tegn på alle knapperne.
Der hænger en lamineret oversættelse på siden af vaskemaskinen.
”Child safety” står der ud for én af knapperne.
- Den låser, så børnene ikke kan falde ned i vaskemaskinen, forklarer Tan Zhang, der er seniorlaborant og kommer fra Novozymes' kinesiske laboratorium.
- Ja, det ser vi ikke rigtig i en europæisk vaskemaskine, som netop låser, når den kører, tilføjer Rune Lyngklip Jensen.
Novozymes tester, hvordan enzymerne virker ved forskellige vandhårdheder.
- I USA er vandhårdheden for eksempel meget lavere, end den er her i Danmark, siger Rune Lyngklip Jensen.
Og ligesom kinesiske vaskemaskiner giver andre udfordringer i forhold til børnesikkerhed, kræver de også en anden sammensætning af enzymer.
Det afhænger af vaskebetingelserne, siger Rune Lyngklip Jensen.
- Nogle steder i verden vasker man typisk i koldt vand, for eksempel i Asien og USA, der ikke har varmelegemer i vaskemaskinerne.
Det har man i Europa, så her vasker vi ved højere temperaturer.
Så nogle af vores enzymer er bedre ved lave temperaturer – og her snakker vi altså nede omkring 10-20 grader - mens andre er bedre ved højere temperaturer, siger Rune Lyngklip Jensen.
Det er heller ikke ligegyldigt, om enzymerne skal i kamp mod en fedtplet fra en karryret eller en klat kartofler og brun sovs.
- Brun sovs, kartofler og et stykke kød, som vi spiser derhjemme, indeholder meget stivelse og protein.
Andre steder i verden kan den slags sovs være af en helt anden karakter.
I Indien spiser folk typisk meget karry, og det er meget mere fedtholdigt.
Dermed er fedtpletter vigtige for dem.
Det indeholder også en masse karry, som kan være vanskeligt at fjerne, fordi det farver enormt meget, siger han.
Pletterne her kommer fra henholdsvis havregrød, te med mælk og chokoladeis.
For at få pletter af samme størrelse og form køber Novozymes pletterne af et firma i England.
Græs er ikke bare græsNår enzymerne skal testes, sker det typisk på indkøbte lapper med for eksempel blod-, græs- eller kaffepletter på.
- Engang for mange år siden skulle jeg teste græslapper.
Så købte jeg 1.
520 forskellige græslapper ind fra hele verden.
Og tro mig, græs er ret forskelligt.
Græs i USA er ikke det samme som græs herude på græsplænen foran mit kontor.
Så jeg havde græspletter fra Ecuador, Indien og Kina, som vi prøvede at samle sammen og se, hvor vi fik den bedste vaskeeffektivitet, siger Rune Lyngklip Jensen.
Mens forskerne på Novozymes leder videre efter det bedste enzym mod ecuadoriansk græs eller indisk karry, mangler et andet spørgsmål stadig at blive besvaret: Man ved nemlig stadig ikke præcis, hvordan enzymer får kemiske reaktioner til at gå hurtigere.
Men emnet bliver intenst debatteret i forskerkredse.
Der bliver holdt hele konferencer om emnet, siger Frank Jensen, der er lektor på Kemisk Institut på Aarhus Universitet og forsker i blandt andet enzymer.
- En kemisk reaktion foregår ved, at molekylet kommer over en energibarriere.
Det kræver noget energi at få en reaktion til at forløbe.
Og jo mere energi, det kræver, desto langsommere går reaktionen.
Det betyder, at hvis et enzym får en kemisk reaktion til at gå hurtigere, får det på en eller anden måde energibarrieren til at blive lavere, siger han.
Pletterne bliver vasket sammen med det, forskerne kalder ballasttøj, som er med for at simulere en rigtig vaskesituation.
Forskere forsøger at løse mysterietSpørgsmålet er, hvordan enzymet gør det.
Her er der groft sagt to modeller.
Den ene handler om, at enzymet placerer sig på den rigtige geometriske måde omkring molekylet og stabiliserer det ved at modsvare dets positive og negative ladninger.
Den anden er, at enzymet fanger molekylet og holder det fast i en helt bestemt position, så det ikke bare støder tilfældigt sammen med et andet molekyle, men er sat op til at lave en helt bestemt kemisk reaktion.
På begge måder bliver energibarrieren lavere.
- Det er stadig et åbent spørgsmål.
I praksis er begge komponenter sandsynligvis i spil, og når der ikke er konsensus om det, er det nok, fordi forskellige enzymer har forskellig vægtning af de to bidrag, siger Frank Jensen.
Det er svært at lave eksperimenter, der kan afklare det spørgsmål, men på Aarhus Universitet arbejder forskerne med computermodeller, som simulerer de kemiske reaktioner.
Håbet er, at en forståelse for præcis hvordan enzymer virker, kan gøre det muligt at designe helt nye enzymer.
- Hvis man tænker rigtig langt ud, kunne man forestille sig at designe et enzym helt fra bunden af, udelukkende ved at vide, at vi har en kemisk reaktion, vi gerne vil have katalyseret og så spørge: Hvordan designer vi et enzym, der kan lave den katalyse?
siger Frank Jensen.
FacebookTwitterKopier linkEmner:Novozymes|Forbrugerelektronik|Videnskab|Aarhus Universitet|Bagsværd




https://www.dr.dk/sporten/formel1/magnussen-er-mere-end-tilfreds-med-sin-start-paa-saesonen

Formel1Magnussen er mere end tilfreds med sin start på sæsonenDen danske Formel 1-kører kunne sætte otte VM-point på kontoen efter sæsonens første løb i Melbourne.
17.
mar.
2019 kl.
09.
11Bemærk: artiklen er mere end 30 dage gammelLæs opFormel 1-holdet Haas måtte hele følelsesregistret igennem, da sæsonens første grandprix søndag løb af stablen i 26 graders varme i Melbourne, Australien.
Holdets danske racerkører, Kevin Magnussen, sluttede løbet på en sjetteplads, mens holdkammeraten Romain Grosjean måtte udgå fra løbet efter 31 omgange på Albert Park.
- Det har været en rigtig god dag, og jeg er meget tilfreds.
En sjetteplads er rigtig, rigtig god for mig, siger den danske racerkører Kevin Magnussen fra en solbeskinnet paddock søndag morgen dansk tid.
Magnussen har med sin sjetteplads fået en god start på Formel 1-sæsonen 2019.
Det samme kan ikke siges om Romain Grosjean.
Løst forhjulHalvvejs inde i løbet skete det, der ikke måtte ske.
En pitfejl kostede først franskmanden dyrebare sekunder og sendte ham senere helt ud af løbet med et løst venstre forhjul.
- Jeg er selvfølgelig ærgerlig på teamets vegne over, at vi ikke får begge biler i mål.
Jeg er sikker på, at Grosjean ville have fået en god placering i dag, siger Kevin Magnussen.
Grandprixets helt store vinder blev Mercedes' Valtteri Bottas, der ellers ikke havde vundet et løb siden Abu Dhabi i 2017.
Pointet for hurtigste omgang gik også til finnen med tiden 1 minut og 25,58 sekunder.
Herunder kan du teste din viden om Kevin Magnussens konkurrenter i denne Formel 1-sæson.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Formel 1|Melbourne|Motorsport




https://www.dr.dk/mitliv/thomas-blev-joede-og-lagde-sit-liv-om-jeg-havde-saaret-mennesker-voldsomt

Hvad skal jeg tro på?
Se temaMit LivThomas blev jøde og lagde sit liv om: Jeg havde såret mennesker voldsomtThomas blev bedt om at lære hebraisk, blive omskåret og om at forlade sin kæreste for at blive jøde.
Af Trine Birk, Olafur Steinar Gestsson (foto) og Signe Heiredal (grafik)17.
mar.
2019 kl.
08.
39 | opdateret 06.
aug.
2019 kl.
13.
38Læs op- Det var forstadslivet med gymnasiefester og 'gemme bajere i busken'.
Ligesom Nik og Jay synger om.
Meget standard-dansk, siger 34-årige Thomas, der til daglig arbejder som programmør.
Han taler om sig selv i sine teenageår.
Om en ung Thomas, der primært levede for gymnasiefesterne og hellere drak sig fuld frem for at lave lektier.
Det vigtigste i hans liv var ham selv, og hans mission var at opnå noget stort i sit liv.
Helst uden at arbejde for det.
- Jeg var faktisk stresset over, at jeg gerne ville lave noget, der virkelig ændrede verden.
Jeg skulle lave noget virkelig stort, der bare viste hele verden, hvor god jeg var.
Sådan tror jeg, der er mange teenagere, der har det.
Religion fyldte ikke i Thomas' liv.
Han havde klassekammerater, der var muslimer og Jehovas Vidner, og han kunne slet ikke forstå dem.
- Religion var noget, der styrede deres liv.
I stedet for at komme til gymnasiefesterne, ville de hellere overholde religiøse regler og studere tekster.
Det gav slet ingen mening for mig.
Selvom livet på overfladen kunne virke som én stor strandfest, havde Thomas kraftige tømmermænd.
Han havde 'ondt i livet' og havde svært ved at finde en dybere mening med sin tilværelse.
Han var rastløs og følte ikke, han passede ind nogen steder.
Og så havde han kronisk dårlig samvittighed.
Over ikke at lave nok lektier.
Over ikke at være en god nok kæreste og en god nok ven.
Han levede med egne ord et 'løst' kærlighedsliv og kunne finde på at 'slå op' med venner, som ikke var populære nok.
- Når jeg kigger tilbage på det, er det måske uskyldigt, fordi jeg ikke var så gammel.
Men jeg har såret mennesker voldsomt.
Min manglende respekt for mobbeofre og de upopulære har siddet meget i mig senere hen.
- Man kan godt være ung og dum og stadig have respekt for andres følelser, og det synes jeg ikke, jeg havde, når jeg ser tilbage på det.
Den tilværelse, han havde som helt ung, formede ham.
Men det er også den tilværelse, han har fået en ret stor antipati mod nu.
De, der kun har kendt den helt unge Thomas, ville have svært ved at kende ham i dag.
I dag er han 'moderne ortodoks' jøde, går med kalot og beder tre gange om dagen.
Det ortodokse består i, at han har indrettet hele sit liv efter jødedommen og følger dens regler og traditioner.
Det 'moderne' betyder, at han tilpasser religionen til det moderne samfund.
Han har for eksempel ikke noget imod homoseksuelle og mener ikke, at en kvinde i jeans er uanstændig.
Modsat de ultra-ortodokse jøder i Jerusalem.
- Før var jeg meget egocentreret, men jødedommen har hjulpet mig med at forstå, hvordan jeg bliver et bedre menneske.
I jødedommen er det klart defineret, hvornår man er et godt menneske.
Ifølge jødedommen skal man for eksempel give penge til velgørenhed på bestemte tidspunkter af året.
Man skal behandle flygtninge ordentligt og ikke lade folk 'tabe ansigt' offentligt.
- Jeg har lært at forstå, hvad det vil sige at udsætte mine egne behov.
At der er ting, der er større end mig selv, og at de nemme valg ikke altid er de rigtige.
- Det betyder ikke, at jeg ikke stadig kan have lyst til at sætte mine egne behov først indimellem.
Men jødedommen holder mig til ilden.
Hans ikke-religiøse venner har ofte spurgt, hvorfor han har brug for en religion til at fortælle ham, hvad der er rigtigt og forkert?
- Men for mig handler det ikke om det.
Det handler om at blive bevidst om, hvordan man kan opnå en følelse af at leve et succesfuldt liv, uden at det drejer sig om penge, facebook-likes og Instagram-followers.
Men hvordan blev Thomas, der drak sig fuld med vennerne før konfirmationsforberedelserne, til Thomas, der beder morgenbøn i synagogen hver morgen klokken syv?
Tanken strejfede ham første gang i starten af tyverne.
Han havde altid følt sig særligt forbundet med jøder, når han hørte om dem eller deres historie og havde samtidig en fornemmelse af, at kunne have jødisk blod i årene.
Nogle år senere satte han sig for at undersøge sagen, men fandt ingen beviser.
Inderst inde var han dog sikker på, han var jøde – det var sådan, han følte det.
Da han lærte mere om jødedommen, blev han også tiltrukket af dens regler og praksisser, dens filosofi og dens lærdom om, hvordan man kan få ro i sjælen ved at leve et simpelt og meningsfuldt liv.
Uden beviser var der dog kun én udvej, hvis han ville være jøde.
Han måtte konvertere.
Thomas tog kontakt til overrabbineren i Det Jødiske Samfund i Danmark.
Han introducerede løbende Thomas for de krav, han skulle opfylde, før han kunne konvertere.
Han skulle rejse til Israel og opleve landet.
Før han vidste, om han kunne lide Israel, kunne han ikke blive jøde.
Bagefter kom der en ny udfordring.
Han måtte lære om hele den jødiske tro og filosofi, før overrabineren ville overveje at konvertere ham.
- Det tog lang tid – men efter seks måneder kom jeg tilbage og sagde, at nu havde jeg læst og lært en masse.
Men det virkede han ikke imponeret over.
Så skulle jeg lære alle reglerne for, hvordan man spiser kosher – blandt andet droppe svinekød og skaldyr.
Sådan fortsatte det.
Der var hele tiden noget nyt, Thomas skulle, før han kunne få lov at konvertere.
Det sidste var én af de største udfordringer.
Ifølge jødedommens regler kan en jøde ikke blive gift med en ikke-jøde.
- Det var en underlig situation at stille et andet menneske i.
Det var den første konflikt, jeg oplevede mellem det traditionelle og det moderne.
Jeg gik i lang tid og tumlede med mine tanker og følelser.
Skulle jeg gå fra min kæreste, som jeg havde været sammen med et år?
Hvor meget ville jeg det her?
Men man kan ikke halvt omskære sin søn.
Eller halvt spise svinekød.
Han begyndte at forstå, hvorfor det var et krav.
Han fortalte hende aldrig om det dilemma, han var blevet stillet overfor.
Heller ikke da han tre måneder senere gjorde det forbi.
- Forholdet havde været nedadgående i en periode og var ikke godt for nogen af os.
Hvis vi havde været hinandens udkårne, havde jeg nok også valgt anderledes dengang.
Omskæringen var et af de sidste krav, Thomas skulle opfylde.
Det havde fået ham til at tvivle til det sidste.
- Det havde hele tiden ligget i baghovedet og givet mig lidt koldsved på panden.
Der er noget skræmmende ved tanken om sådan en operation.
Men bagefter var jeg overrasket over, hvor ubetydeligt selve indgreb var.
- Det var klart den situation, som færrest i min omgangskreds kunne sætte sig ind i.
Hvorfor ville man frivilligt lade sig omskære?
Det sværeste for Thomas var dog at finde ud af, hvordan han kunne få jødedommen til at hænge sammen med sit arbejds- og socialliv.
Især på den ugentlige jødiske helligdag Shabbat, der starter en time før solnedgang fredag aften og varer til lørdag aften.
Der er en masse regler knyttet til Shabbat.
Man må for eksempel ikke bære på ting, ikke bruge penge, ikke køre i bil eller tage offentlig transport, ikke lave mad og ikke gøre brug af elektronik.
Man må ikke bruge mobiltelefoner og ikke engang trykke på en lyskontakt for at tænde lys.
Indimellem har Thomas dog hjulpet med at bære en barnevogn op ad nogle trapper under Shabbat, og han tager også imod middagsinvitationer fra sine forældre og venner, selvom det i virkeligheden er forbudt at spise hos ikke-jøder, medmindre køkkenet har gennemgået en rituel rensning.
- Jeg vil ikke være uhøflig.
Ifølge jødedommen må man ikke drage negativ opmærksomhed til sig selv.
Derfor sagde jeg ja til at hjælpe kvinden med barnevognen, selvom det egentlig er forbudt på Shabbat.
- Det handler om at vide, hvornår du vil prioritere at være stærk i den ene del af troen – for eksempel at opføre sig som en god jøde i offentligheden - frem for en anden del af troen: at overholde Shabbat.
Som 30-årig havde Thomas endelig nået sit mål om at blive jøde.
I tre år havde han dedikeret sit liv til jødedommen og vendt sit liv på hovedet.
Han havde været ivrig, nysgerrig, demotiveret, fortvivlet og i tvivl undervejs.
En dag, kort efter hans jødiske dåb, kom reaktionen.
Før behøvede han ikke at følge reglerne 100 procent.
Men nu 'gjaldt det' for alvor, hvis han ville være en god jøde.
Han havde været på ferie i Tyskland og skulle kort efter til Japan.
På rejsen var der konstante udfordringer i forhold til at leve efter reglerne.
Det hotel, han boede på i Tyskland, havde ikke mad, der passede ind i kosher-kostpyramiden, og han var derfor nødt til at leve af æbler og knækbrød en uge.
Der var kød i vegetarmaden i flyet på vej til Japan, og han blev forvirret over de skiftende tidszoner, der gjorde ham i tvivl, om han havde mistet en dags morgenbøn.
Efter tre års næsten daglige studier af jødedommen koblet med en svær tid på jobbet, blev det for meget for Thomas.
- Jeg fik simpelthen et sammenbrud og måtte afbryde min ferie.
Det var virkelig ubehageligt.
Dér gik det op for mig, at det med at konvertere er et livsprojekt.
I dag har Thomas lært, at han kan planlægge sig ud af lignende situationer.
Han har igen fokus på de positive ting, religionen giver ham.
- For mig passer jødedommen perfekt til de laster, jeg havde.
Jeg kunne ikke udsætte mine behov og manglede følelsesmæssig ro.
- Men den ro har jeg fået nu, fordi jeg føler, jeg har fået en større mission med livet, der handler om at være en god jøde og at se glæden i de små ting.
Han føler også, at han har fået sig en ekstra familie i Det Jødiske Samfund, og sidste år fik han sig også en kone, da han blev han gift med en jødisk kvinde.
Selvom han ikke længere drømmer om at udrette noget stort, der gør, at alle vil huske hans navn, håber han alligevel, at han stadig kan være med til at gøre en forskel.
- Når jeg sidder i synagogen lørdag morgen, føler jeg, jeg er med til at gøre verden til et bedre sted, ved at jeg opfylder mine forpligtelser som jøde.
Og jeg tror på, at hvis alle mennesker opfyldte de forpligtelser, der var pålagt dem - uanset om de er jøde eller ej - så ville verden blive et lidt bedre sted.
Thomas er et dæknavn.
Redaktionen har efter artiklens udgivelse måttet anonymisere kildens navn, foto og fjerne enkelte identificerende oplysninger af hensyn til kilden og dennes ønsker.
FacebookTwitterKopier linkEmner:Jødedom|Religion|Det Jødiske Samfund i Danmark|Israel|Japan




https://www.dr.dk/nyheder/udland/premierministers-kontor-fik-manifest-ni-minutter-angreb

UdlandPremierministers kontor fik manifest ni minutter før angrebEt manifest fra den mistænkte Brenton Tarrant tikkede ind på mail hos New Zealands premierminister før angreb.
New Zealands premierminister Jacinda Ardern var en af flere end 30 modtagere af manifestet.
17.
mar.
2019 kl.
07.
44Bemærk: artiklen er mere end 30 dage gammelLæs opNi minutter før en gerningsmand fredag gik ind i en moské i New Zealand og begyndte at skyde flere muslimer, modtog premierministerens kontor en mail med et manifest.
Det fortalte premierministeren på et pressemøde søndag.
- Jeg var en af flere end 30 modtagere af manifestet, som blev mailet ni minutter før angrebet fandt sted, sagde Jacinda Ardern.
- Det indeholdt ikke en lokation.
Det indeholdt ikke specifikke detaljer, tilføjede hun.
Manifestet blev to minutter efter modtagelsen sendt til en sikkerhedsafdeling.
Ardern fortæller, at hun har læst elementer af det 74 sider lange manifest, som den mistænkte bag angrebet, Brenton Tarrant, angiveligt også offentliggjorde på sociale medier.
Han skal desuden havde livestreamet angrebet på Facebook.
Ville ramme muslimerManifestet har overskriften "Den Store Udskiftning".
I det hedder det, at gerningsmanden ville ramme muslimer.
Titlen på manifestet har samme navn som en konspirationsteori i Frankrig.
I den tales der om, at de europæiske befolkninger "udskiftes" i deres hjemlande med indvandrergrupper, som har højere fødselsrater.
- Det faktum, at der var et ideologisk manifest med ekstreme synspunkter, som kobles til angrebet, er selvfølgelig dybt foruroligende, siger den newzealandske premierminister.
To moskéer blev angrebet i Christchurch.
Angrebene har foreløbig kostet 50 mennesker livet.
Desuden er flere blevet såret.
I Brenton Tarrants manifest betegner han sig selv som en "almindelig hvid mand".
Han var inspireret af Norges massemorder Anders Behring Breivik.
Afgørende udviklinger i hans radikalisering var angiveligt Marine Le Pens nederlag ved det seneste franske præsidentvalg og den 11-årige Ebba Åkerlunds død ved et lastbilangreb i Stockholm i 2017.
/ritzau/AFPLæs også:Formodet gerningsmands manifest: Derfor valgte jeg at angribe i New ZealandFacebookTwitterKopier linkEmner:Anders Breivik (terrorist)|Marine Le Pen (politiker)|Frankrig|Facebook|Kriminalitet




https://www.dr.dk/nyheder/udland/labourleder-vil-bryde-brexit-dodvande-vi-ma-finde-et-kompromis

BrexitSe temaUdlandLabourleder vil bryde brexit-dødvande: Vi må finde et kompromisCorbyn mener, at alle i Underhuset må samarbejde og finde et kompromis og en løsning, som kan bryde dødvande.
Jeremy Corbyn mener, at Mays aftale og en no-deal ikke længere er farbare løsninger.
Men en ny folkeafstemning om EU kan være vejen ud.
17.
mar.
2019 kl.
13.
51Bemærk: artiklen er mere end 30 dage gammelLæs opLederen af det britiske arbejderparti Labour, Jeremy Corbyn, har skrevet til Underhusets medlemmer på tværs af partierne og inviteret dem til en diskussion om, hvordan dødvandet omkring brexit kan brydes.
Det sker, få dage før premierminister Theresa May ventes at fremlægge hendes regerings brexitaftale til endnu en afstemning i parlamentet.
I et brev til parlamentsmedlemmer fra alle partier inviterer Corbyn til møder med ham og hans brexit-chef, Keir Starmer.
Det er formålet med møderne at drøfte, hvordan "brexit-dødvandet kan brydes".
I udspillet bliver der taget udgangspunkt i Labours alternative brexitplan og partiets støtte til en folkeafstemning for at undgå "et skadeligt brexit.
"- Det må nu være afgørende for alle os i parlamentet at gøre vort bedste for at samarbejde og finde et kompromis og en løsning, som bringer al denne unødvendige usikkerhed og bekymring til en afslutning, skriver Corbyn.
Han siger, at det er premierminister Mays regering, der med "mislykkede Brexit-forhandlinger" har skabt den nuværende krise.
Mays aftale er ikke farbarIfølge flere britiske medier vil premierministerens næste skridt være for tredje gang at fremsætte sin plan for skilsmisse med EU.
Den er blevet nedstemt to gange tidligere.
Corbyn mener, at Mays aftale og en no-deal ikke længere er farbare løsninger.
Men en ny folkeafstemning om EU kan være vejen ud.
- Det er en realistisk måde at bryde dødvandet, sagde Corbyn tidligere på ugen.
Corbyn og Labours ledelse ville dog tirsdag i sidste uge ikke stemme for et ændringsforslag om en ny folkeafstemning.
Det forlød, at forslaget kom for tidligt.
Forslaget fik kun 85 stemmer, mens 334 stemte imod.
Mange af de 646 medlemmer i parlamentet undlod at stemme.
Indtil EU siger ja til en udsættelse, så gælder det fortsat, at Storbritannien skal forlade EU 29.
marts.
Det kræver enighed blandt de 27-EU-lande for at give briterne en udsættelse af datoen.
/ritzau/ReutersFacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|EU|EU-forhold




https://www.dr.dk/nyheder/indland/danskere-frygter-stank-fra-biogasanlaeg-benthe-vil-have-groen-energi-bare-ikke-i

IndlandDanskere frygter stank fra biogasanlæg:  Benthe vil have grøn energi – bare ikke i baghavenPlaceringen af nye biogasanlæg møder massiv modstand i hele landet.
© (c) DRAf Louise Mandrup (interview), Marie De Fine Skibsted og Mai von Guionneau Jessen17.
mar.
2019 kl.
08.
30Læs opVæbnet med clipboard og kuglepen går Benthe Ibsen fra dør til dør i sit nabolag i Grindsted.
Hun har taget hul på dagens underskriftindsamling.
Benthe Ibsen kæmper sammen med en gruppe beboere imod planerne om at placere et biogasanlæg ved Grindsted.
Indtil videre har 800 borgere i området skrevet under.
Hvad er biogas?
På et biogasanlæg laver man blandt andet gylle fra husdyr og madaffald om til biogas.
På anlægget er der rådnetanke, hvor bakterier nedbryder det organiske affald, så der udvindes biogas.
Biogas bliver på samme måde som naturgas brugt til at opvarme vores huse eller til at lave strøm.
Restproduktet er fyldt med næring og bruges derfor som gødning til at sprede på markerne, hvor det kan erstatte kunstgødning.
Kilde: affald.
dk- Jeg frygter, at det ikke vil være til at være i byen, fordi det simpelthen stinker så meget, at man ikke kan være udenfor, siger Benthe Ibsen.
Protesten i Grindsted står ikke alene.
Planer om biogasanlæg møder modstand over hele landet.
I otte byer er der lige nu gang i underskriftindsamlinger, Facebook-grupper eller demonstrationer mod anlæg.
Siden januar har protester ført til, at planerne om biogasanlæg i både Kolding og Esbjerg helt er droppet.
Frygter ildelugtende stankBorgerne frygter, at den grønne energiform, der blandt andet omdanner gylle fra landbruget til el og varme, vil få deres nabolag til at lugte.
Lugtgener kender Kenneth Minck kun alt for godt til i Fangel ved Odense.
Kenneth Minck bor få hunrede meter fra et biogasanlæg og kan tydeligt lugte anlægget, når der sommetider er et udslip.
 DR)- Det er en blanding af rådne æg og gaslugt.
Det lugter ikke hver dag, men det er ubeskriveligt slemt, når der er lugt fra det.
I snart ti år har han boet et par hundrede meter fra byens biogasanlæg.
Igennem årene er anlægget flere gange blevet udvidet med blandt andet to store tanke.
Nu er der planer om at udvide anlægget igen.
Det er en blanding af rådne æg og gaslugt.
Det lugter ikke hver dag, men det er ubeskriveligt slemt, når der er lugt fra det.
Kenneth Minck, nabo til biogasanlæg- Det kan betyde, at vi måske skal flytte herfra, siger Kenneth Minck.
Kenneth Minck har gjort modstand mod udvidelserne igennem dialog med kommune og biogasanlæg, men har siden intensiveret modstanden ved at bruge advokater og medier som talerør.
Modstanden er uventet storModstand imod biogasanlæg er slet ikke ukendt.
Men det er nyt og uventet, at modstanden i lokalområderne har vokset sig så stor, som den er i dag, siger direktør i Foreningen Biosgasbranchen, Frank Rosager.
- Jeg tror, det bunder i, at man ikke ved, hvordan det i virkeligheden er.
Intensiteten i modstanden virker overdrevet og noget ude at trit med, hvordan det faktisk forholder sig.
Placér det da for pokker, så det ikke ligger lige op mod vestenvinden ind mod Grindsted by.
Benthe Ibsen, borger i GrindstedFrank Rosager mener, at der ville være mange flere protester imod de cirka 150 biogasanlæg, der ligger i Danmark, hvis man virkelig var generet af at bo tæt på et anlæg.
- Fakta er, at man kan begrænse lugtgenerne, så man sagtens kan leve ved siden af et biogasanlæg, siger han.
Læs også:Frygter evig stank af rådne æg i baghaven: Henrik kæmper mod nyt biogasanlægI Grindsted har Benthe Ibsen fået endnu en underskrift i hus.
Hun går ind for en grøn omstilling, men synes ikke, at det nye biogasanlæg skal placeres, hvor det generer borgerne.
Men et eller andet sted skal det jo ligge?
- Ja, men så placér det da for pokker, så det ikke ligger lige op mod vestenvinden ind mod Grindsted by.
FacebookTwitterKopier linkEmner:Grindsted|Vedvarende energi|Energiselskaber|Facebook|Esbjerg




https://www.dr.dk/sporten/tennis/16-aarige-tauson-vinder-turnering-og-tordner-op-af-ranglisten

Tennis16-årige Tauson vinder turnering og tordner op af ranglistenVerdensranglistens nummer 172 kunne intet stille op mod Clara Tauson i finale i ITF-turnering i Kina.
Clara Tauson vinder sin anden seniorturnering på en måned.
17.
mar.
2019 kl.
08.
37 | opdateret 20.
mar.
2019 kl.
10.
52Bemærk: artiklen er mere end 30 dage gammelLæs opDen danske tennisspiller Clara Tauson demonstrerede søndag sit store potentiale med en ketsjer ved at vinde finalen i ITF-turneringen i Shenzhen i Kina.
I finalen var den 16-årige Tauson oppe mod Fangzhou Liu fra Kina, der er nummer 172 på verdensranglisten.
Men danskeren lod sig ikke imponere og vandt kampen i to sæt.
6-4 og 6-3.
Den 23-årige hjemmebanefavorit lagde dog bedst ud ved at vinde første parti og derefter bryde Tauson i danskerens første serveparti til en føring på 2-0.
Danskeren svarede igen med at bryde kineserens serv, og sådan fortsatte de to med at tabe servepartier frem til stillingen 3-3.
Op omkring nummer 400Ved stillingen 4-4 kom det afgørende brud, da Tauson bragte sig foran 5-4 og derefter servede første sæt hjem efter 53 minutter.
I andet sæt brød Tauson sin modstander tre gange og tabte kun et af sine egne partier.
Dermed vandt hun 6-3 efter 32 minutter.
Med triumfen indtjener Tauson så mange point til WTA-ranglisten, at hun ventes at placere sig omkring nummer 400, når listen opdateres mandag.
I begyndelsen af måneden vandt hun en ITF-turnering i tunesiske Monastir, men her fik hun ingen point til verdensranglisten.
I januar strøg hun også til tops i juniorernes Australian Open.
/ritzau/FacebookTwitterKopier linkEmner:Clara Tauson (tennisspiller)|Tennis|Kina|Australian Open|Shenzhen




https://www.dr.dk/nyheder/regionale/oestjylland/fra-koebenhavn-til-mols-lise-og-barnaby-skiftede-storbylivet-ud-med

ØstjyllandFra København til Mols: Lise og Barnaby skiftede storbylivet ud med idyllen på landetSiden 2015 er 417 personer rykket fra København eller Frederiksberg til Syddjurs Kommune.
© Dr ØstjyllandAf Lise Thorsøe og Emma Lichscheidt17.
mar.
2019 kl.
11.
02Læs opStorslået natur, billige huse og landsbyfællesskab - det er noget af det, der de seneste år har fået en del københavnske børnefamilier til at flytte til Mols.
Siden 2015 er 417 personer rykket fra København eller Frederiksberg til Syddjurs Kommune.
Blandt andre Lise Rousing og Barnaby Pedersen og deres to børn, som i 2017 rykkede fra indre Nørrebro til landsbyen Bogens.
Efter tæt på tyve år i København savnede familien naturen i deres hverdag.
Tilfytning til SyddjursSiden 2015 er i alt 10.
385 personer flyttet til Syddjurs Kommune.
I samme periode er 417 personer fra København og Frederiksberg Kommune flyttet til kommunen.
Tal fra Danmarks Statistik- Vi har en fantastisk udsigt til marker og nogle fantastiske, høje, slanke fyrretræer og et hav af islandske heste, fortæller Lise Rousing.
Hun er selv vokset op i Sønderjylland, og hendes mand Barnaby Pedersen, der er halvt brite, er vokset op både på Fanø og i London.
Ingen af dem har altså tilknytning til Mols - men de faldt for området under deres ferier.
Det var den varierede natur og de gode strande, der særligt trak, og så fandt Lise Rousing og manden ud af, at der var endnu en gevinst ved, at børnene kunne løbe ud og lege i naturen.
- Når vi var af sted i weekender og ferier, var der langt færre konfliktniveauer, siger hun.
Parret er imponeret over, hvordan de er blevet modtaget, blandt andet af naboerne i Bogens, som er en landsby med bare to gårde og fire huse.
- Det har været fantastisk at lande, og vi er blevet taget voldsomt godt imod.
Allerede på andendagen var vi ovre hos det ene nabopar, som en morgen havde sagt, at de fik et vennepar på besøg om aftenen, og om ikke vi ville komme og være med, fortæller Lise Rousing.
Lise Rousing og Barnaby Pedersen nyder udsigten fra huset i landsbyen Bogens.
Målrettet arbejde fra landsbyklyngeDet er måske ikke helt tilfældigt, at landsbyerne på Mols i øjeblikket oplever, at mange københavnerfamilier flytter til egnen.
Både Molsskolen i Knebel og Organisationen Mols i Udvikling, der er en sammenslutning af 24 landsbyer, arbejder nemlig målrettet på at få de familier, der snuser til livet på Mols, til at blive der.
- Det med at gå sammen er vigtigt.
Vi har et slogan, der hedder: ”Sammen har vi (næsten) alt!
”, og det er meget sigende, for går man sammen i flere landsbyer, kan man løfte rigtig meget, siger formand for Mols i Udvikling, Grith Mortensen.
På Molsskolen er man opmærksom på, at nye forældre fra de store byer hurtigt skal tale med nogen, der minder om dem selv.
- De sætter familierne i kontakt med en familie, der er herovre, som måske er flyttet hertil for kort tid siden, som man kan mødes med til en snak over kaffe.
Så får man en idé om, hvad det er for et sted, og man får en rundtur på skolen og en snak med lærerne, forklarer Grith Mortensen.
Barnaby Pedersen er begejstret over det fællesskab, der er mellem landsbyerne på egnen.
Byerne opfører sig ikke som konkurrenter men som samarbejdspartnere, mener han.
- Vi har de her 24 byer på tværs af Helgenæs og Mols, men som definerer sig selv som en landsbyklynge.
Så selvom du bor i ét område, er aktiviteterne i de andre byer også en del af de fællesaktiviteter, siger han.
Her ses familien ved deres hus i Bogens.
(© PRIVATFOTO)Borgmester overvejer brandingeventMols i Udvikling samarbejder også med Syddjurs Kommune, og borgmester Ole Bollesen (S), der selv bor i Knebel, er opmærksom på den københavnske bølge af tilflyttere.
Men Ole Bollesen tror ikke, det er en indsats fra kommunen, der kan eller skal få flere til at forlade København til fordel for Mols.
- Jeg tror meget på, det er historiefortællingen om Mols, og hvor dejligt her er, og hvor søde mennesker her er, der trækker.
Jeg tror ikke på, at vi skal lave en stor annoncekampagne eksempelvis, siger han.
Kommunens officielle brandingstrategi retter sig mod børnefamilier i Aarhus, og det vil den fortsat gøre.
Men borgmesteren er ikke helt afvisende over for også at huske at gøre lidt reklame i København.
- For nogle år siden lavede Bornholm et brandingevent i København, hvor hele Rådhuspladsen var dækket med telte og salgsboder med røget sild og andre produkter fra Bornholm.
Jeg er da ikke fremmed for, at det kunne være sjovt at lave et brandingevent i København engang, siger han.
Læs også:Småbørnsfamilier vælger provinsen: "Det er ikke længere taberagtigt at flytte fra København"Barnaby Pedersen synes, at Syddjurs Kommune burde brande sig mere på de lokale fællesskaber - ikke mindst i København.
Deres københavnske venner synes nemlig, at Mols er et eksotisk hit.
- Mols er på folks radar, og der er et eller andet ekstotisk over det.
Selv børnenes venner fra vuggestuen og deres familier kommer over og besøger os, siger han.
FacebookTwitterKopier linkEmner:København|Ole Bollesen (politiker)|Socialdemokraterne|Syddjurs Kommune|Lokalpolitik




https://www.dr.dk/sporten/formel1/kevin-magnussen-koerer-sig-til-en-fantastisk-start-paa-den-nye-saeson

Formel1Kevin Magnussen kører sig til en fantastisk start på den nye sæson Grandprixet i Melbourne endte med en sjetteplads til Kevin Magnussen.
Kevin Magnussen kørte et mere end solidt løb i Melbourne.
17.
mar.
2019 kl.
07.
43Bemærk: artiklen er mere end 30 dage gammelLæs opDen danske racerkører Kevin Magnussen får en god start på Formel 1-sæsonen.
I Haas-raceren slutter han på sjettepladsen i årets første grandprix i Melbourne i Australien.
Det giver danskeren otte point til det samlede regnskab, hvor han også ligger på sjettepladsen.
Løbet i Melbourne blev vundet af Valtteri Bottas fra Mercedes.
Finnen overhalede sin teamkollega, den forsvarende verdensmester Lewis Hamilton, på første omgang og udbyggede føringen markant gennem løbet.
Bottas vandt med over 20 sekunder ned til Hamilton på andenpladsen.
Samtidig stod Bottas også for løbets hurtigste omgang og får derfor et bonuspoint oveni de 25 point, som sejren giver.
Max Verstappen (Red Bull) blev nummer tre.
Magnussen startede løbet som nummer syv, men allerede på første omgang lykkedes det ham at overhale holdkammeraten, Romain Grosjean, i den anden Haas-racer, der startede som nummer seks.
Manges øjne var rettet mod Haas-holdet, da den første pitstop-runde blev indledt.
Under sidste års grandprix i Australien formåede mekanikerne ikke at få hjulene sat ordentligt på, og begge Haas-racerne måtte udgå lige efter stoppet.
Magnussen kørte søndag i pit på 15.
omgang, og her var der ingen slinger i valsen hos teamet, der lynhurtigt fik sat nye dæk på raceren.
Holdkammeraten udgikAnderledes var det under Grosjeans pitstop, hvor der var problemer med at få sat venstre fordæk ordentligt fast.
Grosjean faldt derfor langt tilbage i feltet efter pitstoppet.
Og helt fatalt blev det for franskmanden, da han på 32.
omgang måtte udgå netop på grund af et løst venstre fordæk.
Efter første pitstop blev Magnussen hårdt presset bagfra af Nico Hülkenberg, men det lykkes danskeren at holde Renault-raceren bag sig, og da alle havde været igennem første stop, var han tilbage på sjettepladsen.
Den placering holdt han hele vejen til mål.
Det er første gang, at Magnussen gennemfører løbet i Australien for Haas.
Ligesom sidste år udgik danskeren også i 2017 fra løbet.
Det var også på den australske bane, at danskeren fik sit hidtil bedste resultat i Formel 1.
I sit allerførste Formel 1-løb i karrieren kørte Magnussen sig i 2014 på andenpladsen i Melbourne, da han kørte for McLaren.
Næste Formel 1-grandprix er den 31.
marts, hvor racerne skal på banen i Bahrain.
Herunder kan du teste din viden om Kevin Magnussens konkurrenter i denne Formel 1-sæson.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Melbourne|Formel 1|Red Bull




https://www.dr.dk/nyheder/viden/kroppen/farvel-gps-er-maend-bedre-til-finde-vej-end-kvinder

KroppenFarvel gps: Er mænd bedre til at finde vej end kvinder?
Holder myten om, at mænd har en indbygget gps, mens kvinder ikke kan finde vej i deres egne bukselommer?
Uanset dit køn kan du træne din stedsans.
Prøv for eksempel at bruge et gammeldags kort i stedet for gps'en på din smartphone.
Af Emilie Aagaard og Grafik: Lærke Kromann17.
mar.
2019 kl.
07.
02Bemærk: artiklen er mere end 30 dage gammelLæs op- Jeg tror, at vi skal til højre her, siger min kæreste.
Selv har jeg fornemmelsen af, at vi skal den modsatte vej.
Året er 2014, og vi er blevet væk i London.
Gaderne ligner hinanden, og min kæreste og jeg har endnu ikke skaffet os en smartphone med indbygget gps.
Mænd og kvinderEr kvinder bedre til at multitaske?
Klynker mænd mere, når de er syge?
Og hvor forskellige er mænd og kvinders hjerner egentlig?
Der findes mange opfattelser og fordomme om mænd og kvinder.
Men hvad siger videnskaben?
I denne artikelserie graver vi ned i de stereotypiske beskrivelser af de to biologiske køn.
Vi er begge stædige, så vi vil helst ikke spørge nogen om vej.
For at finde hjem til hotellet har vi altså kun vores intuition – hvilken vej skal vi gå?
Jeg lytter til min kærestes forslag.
Måske fordi han er en mand, og der er vist noget med, at mænd har en bedre stedsans.
Sådan lyder den stereotypiske myte i hvert fald: Mænd har en indre gps, og derfor er de bedre til at navigere.
Men hvad siger videnskaben?
Og fandt min kæreste og jeg tilbage til hotellet?
Stedsans er slet ikke en sansSanserne beskriver en række egenskaber, som vi bruger til at opfatte verden med.
Vi har fem grundsanser: Vi kan se, høre, lugte, smage og mærke.
Det, man kalder ’stedsans’, er ikke en rigtig sans.
Det er derimod en beskrivelse af en neurologisk bearbejdelse af primært indtryk fra synssansen.
Der er forskel på mænd og kvinderTroels W.
Kjær er hjerneforsker på Sjællands Universitetshospital i Roskilde.
Og han er faktisk ganske overbevist om, at mænd har en lille fordel, når det gælder om at finde fra A til B.
- Jeg plejer at sige, at kvinder er bedre til næsten alt andet.
Men lige med at navigere i 3D, der er mænd altså bedst, siger han.
Han henviser til en mindre norsk undersøgelse fra 2015.
Her fik man 18 kvinder og 18 mænd til at studere et kort over en labyrint, for derefter at skulle finde forskellige ting i labyrinten i et 3D computerspil.
- Mændene klarede faktisk opgaven dobbelt så godt som kvinderne.
Og de to køn løste også opgaverne på forskellige måder: Mændene havde en intuitiv fornemmelse af, hvor de skulle hen, mens kvinderne huskede nogle detaljer, som de navigerede efter, siger Troels W.
Kjær.
Han understreger dog, at evnen til at navigere er individuel.
Man kan altså sagtens finde kvinder, der er bedre end de fleste mænd til at finde vej.
Og der er også mænd, der er elendige til at finde vej.
Mænd og kvinder finder vej forskelligtMen selv om den norske undersøgelse ret tydeligt favoriserer mænds stedsans, er forskningen generelt ikke helt så entydig.
Det fortæller Jesper Mogensen, som er professor i neurovidenskab ved Københavns Universitet.
- Der er noget forskning, der tyder på, at mænd er bedre til at løse rummelige opgaver, men forskellen – hvis den er der – er lille, forklarer han.
Derimod har andre undersøgelser også vist, at kvinder og mænd ofte løser opgaverne forskelligt.
Bliv bedre til at finde vejUanset dit køn kan du træne din stedsans.
Hjerneforsker Troels W.
Kjær har tre råd:Når du har tiden, så prøv at slukke gps’en og find vej ved hjælp af din intuition eller et gammeldags kort.
Køb en bog med luftbilleder og tegn billederne af.
Parallelparker – gerne med en trailer.
Her forbinder du din 3D navigation med motorikken.
- Mænd anvender ofte en strategi, der baserer sig på deres egen relation til pejlemærker.
Mændene kan altså ud fra pejlemærker bestemme, hvor de er – og hvor de skal hen.
Nogle undersøgelser tyder på, at kvinderne mere bruger en strategi baseret på en fast rute – altså en serie af 'gå til venstre, så til højre,.
.
', siger Jesper Mogensen.
Han understreger, at selv det er ikke entydigt.
Faktisk er der også undersøgelser, hvor det ser ud til, at strategierne er byttet om.
Kvinderne er bedst, når de ikke diskrimineresKonklusionen fra den mindre norske undersøgelse blev bekræftet af en større undersøgelse sidste år.
Her undersøgte man, hvordan 2.
5 millioner brugere orienterede sig i et online computerspil (For den særlig nysgerrige var det ’Sea Hero Quest’).
Det satte forskerne op imod blandt andet brugernes køn og nationalitet.
Mænd klarerede sig i gennemsnit lidt bedre.
Men mere interessant var det, at jo mere lighed mellem kønnene og jo mindre diskrimination af kvinder, der fandtes i et land, desto bedre klarede kvinderne sig.
- Det overrasker mig faktisk ikke.
For der er meget forskning, der tyder på, at vores evne til at løse rummelige opgaver hænger sammen med erfaring.
Så i lande, hvor drenge fx opfordres til at lege vilde udelege, mens piger leger mere stille, kan man sagtens forestille sig, at forskellen er større, siger Jesper Mogensen.
I urtiden var mænd længere væk hjemmefraForskningen viser altså, at vores stedsans ikke er en konstant størrelse.
Den kan trænes, og den er også afhængig af de omgivelser, vi er i.
Alligevel mener Troels W.
Kjær, at det evolutionært giver mening, at kvinder orienterer sig ved at huske detaljer, mens mænd bruger intuitionenen mere.
- I urtiden, da vi levede på savannen, skulle mændene generelt kunne finde ud og hjem, når de skulle jage.
Kvinderne blev ofte nærmere bopælen og skulle huske en masse detaljer om nærområdet, forklarer han.
Derfor har det også været postuleret, at forskellene i vores stedsans ikke skyldes vores biologiske køn, men mere hvor meget af det mandlige kønshormon testosteron, vi har været udsat for i fostertilstanden.
Den påstand har forskerne dog haft svært ved at bekræfte.
Vi gik til højreTilbage til 2014 og min kæreste og jeg, der var blevet væk i London.
Vi gik til højre, som min kæreste foreslog.
Og vi kom nærmere hotellet.
Men havde det ikke været for mine opmærksomme øjne, var vi også gået lige forbi.
For mens min kæreste travede afsted, bemærkede jeg, at vi gik forbi den lille sandwichbar, hvor vi havde fået frokost.
Og så vidste jeg, at vi nærmede os og snart skulle til venstre.
Og kort tid efter, inde på en sidegade, så jeg hotellets genkendelige røde svingdør.
- Der er hotellet!
, jublede jeg.
- Godt set, indrømmede min kæreste.
FacebookTwitterKopier linkEmner:Videnskab|Københavns Universitet|London|Roskilde Sygehus|Computerspil




https://www.dr.dk/nyheder/indland/borgmestre-stop-kystnaere-molleprojekter-i-vores-kommuner

IndlandBorgmestre: Stop kystnære mølleprojekter i vores kommunerTuristerne vil flygte og natur blive spoleret, hvis kystnære vindmøller bliver realiseret, mener borgmestre.
Efter planen skal der opstilles 20 kystnære vindmøller ved ferieområdet Søndervig.
(Arkivfoto) 17.
mar.
2019 kl.
06.
50Bemærk: artiklen er mere end 30 dage gammelLæs opEn række planlagte havmølleparker bør hældes ned ad brættet, for der er for mange konsekvenser ved at opføre dem.
Sådan lyder opfordringen ifølge Jyllands-Posten fra nogle af landets mest grønne borgmestre i Kalundborg og Ringkøbing-Skjern Kommuner.
I sidstnævnte, der har som målsætning at være selvforsynende med vedvarende energi i 2020 og i årevis har rejst mange vindmøller, skal der efter planen opstilles 20 kystnære vindmøller ved ferieområdet Søndervig.
Et enigt byråd har i flere år bakket op om idéen, men i 11.
time er et lige så enigt byråd vendt på en tallerken og har bedt Folketinget om at få flyttet møllerne længere ud i Vesterhavet.
- Vi har en sommerhusbranche og nogle udlejningsbureauer, som tænker på turismen.
Og mange sommerhusejere er betænkelige ved, hvad det vil gøre ved oplevelsen af en solnedgang ved vestkysten, siger borgmester i Ringkøbing-Skjern Kommune Hans Østergaard (V) om projektet.
60 møller i KalundborgI Kalundborg Kommune, der ofte fremhæves for sin grønne omstilling, er der planer om at rejse op til 60 kystnære møller.
Men omkostningerne ved projektet er for høje, lyder det fra borgmester Martin Damm (V).
- Det er helt malplaceret, at man vil knalde møller op i vores største sommerhusområde.
Det mener en enig kommunalbestyrelse fra Enhedslisten til Dansk Folkeparti, siger han og undrer sig generelt over opstillingen af kystnære møller.
Også Assens Kommune kæmper imod en plan om 20 til 40 kystnære møller i Lillebælt.
Borgmester i Assens Kommune Søren Steen Andersen (V) mener, at dansk vindmølleplanlægning bør koncentrere sig om havmøller i Nordsøen.
- Vi skal finde ud af, hvor det giver bedst mening, og det gør det i Nordsøen på 20-30 kilometers afstand, siger han til Ritzau.
- Det giver ikke mening, at alt skal plastres til både på land og i de indre, små farvande med vindmøller.
Energi- og klimaminister Lars Christian Lilleholt (V) beklager de planlagte kystnære mølleparker.
- Disse mølleparker frustrerer mig stærkt, men hvis VVM-godkendelserne går igennem, er projekterne svære at stoppe, siger han til Jyllands-Posten.
/ritzau/FacebookTwitterKopier linkEmner:Lars Christian Lilleholt (politiker)|Martin Damm (politiker)|Ringkøbing-Skjern Kommune|Lokalpolitik|Jylland




https://www.dr.dk/sporten/formel1/omgang-omgang-bottas-vinder-magnussen-slutter-som-6er

Formel1OMGANG FOR OMGANG Bottas vinder - Magnussen slutter som 6'erFormel 1-sæsonen begynder med grandprixet i australske Melbourne.
Følg med her.
17.
mar.
2019 kl.
05.
50Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Formel 1|Melbourne




https://www.dr.dk/nyheder/udland/facebook-fjernede-pa-et-dogn-15-millioner-film-af-moskeangreb

UdlandFacebook fjernede på et døgn 1,5 millioner film af moskéangrebSelv om politiet opfordrede folk til ikke at dele video af dødelige skudangreb, florerede den på Facebook.
Gerningsmanden filmede angiveligt via en optager på en hjelm, mens han gik til angreb på muslimer under fredagsbønnen i to moskéer i New Zealand.
)17.
mar.
2019 kl.
06.
29Bemærk: artiklen er mere end 30 dage gammelLæs opEn video, der viste en gerningsmand gå ind i en moské og skyde flere muslimer, som var mødt op til fredagsbøn, fik hurtigt et liv på sociale medier.
Men Facebook gik ind og hev videoer ned fra brugernes sider, oplyser det sociale medie.
- I løbet af de første 24 timer fjernede vi 1,5 millioner videoer af angrebet globalt, heraf blev over 1,2 millioner blokeret, da de forsøgte at uploade, skriver Facebook på Twitter.
Skyderierne fandt sted i byen Christchurch i New Zealand fredag, hvor 50 personer mistede livet.
12 personer er fortsat i kritisk tilstand efter det blodige angreb.
Straffeloven § 264 d§ 264 dMed bøde eller fængsel indtil 6 måneder straffes den, der uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget offentligheden.
Bestemmelsen finder også anvendelse, hvor meddelelsen eller billedet vedrører en afdød person.
Stk.
2.
Foreligger der under hensyn til oplysningernes eller videregivelsens karakter og omfang eller antallet af berørte personer særligt skærpende omstændigheder, kan straffen stige til fængsel indtil 3 år.
Det er ulovligt at dele videoer af krænkende materiale, og det er meget krænkende for både ofre og efterladte, at der cirkulerer videoer af drabene.
Nogle brugere forsøgte tilsyneladende at omgå reglerne ved at redigere eller ændre i videoen, så visse dele ikke blev vist.
Det har Facebook dog stadig sat ind over for, fortæller selskabet.
- Af respekt for de mennesker, der er berørt af denne tragedie, og de lokale myndigheders bekymringer, fjerner vi også alle redigerede versioner af videoen, som ikke viser grafisk indhold, skriver Facebook på Twitter.
Havde optager i pandenDet har tidligere været fremme, at gerningsmanden angiveligt filmede sine handlinger, da han fredag eftermiddag gik ind i moskéerne.
Det skulle være gjort ved hjælp af en optager, som han havde i panden.
Den 17 minutter lange video af mænd, kvinder og børn, som blev skudt på klos hold, blev sendt live via Facebook.
New Zealands premierminister, Jacinda Ardern, sagde på en pressekonference tidligt søndag morgen dansk tid, at der er "yderligere spørgsmål, der skal besvares".
De spørgsmål går på, hvad de sociale mediefirmaers rolle er, når det kommer til at fjerne videoen og stoppe den i at blive delt.
Newzealandske myndigheder har tidligere meldt ud, at det kan være strafbart at dele videoen.
/ritzau/ReutersLæs også:Facebook hjælper politiet med at stoppe drabsvideoFacebookTwitterKopier linkEmner:Facebook|Twitter|New Zealand|Kriminalitet|Christchurch




https://www.dr.dk/mitliv/anne-paa-26-har-taget-mere-end-20-kilo-paa-siden-gymnasiet-det-handler-ikke-om-tallet-paa

Min store forvandlingSe temaMit LivAnne på 26 har taget mere end 20 kilo på siden gymnasiet: Det handler ikke om tallet på vægten- Det er sgu da meget federe at kunne noget med sin krop end at se ud på en bestemt måde, siger Anne Bergholt Karlsen.
Af Tekst og foto: Betina Garcia17.
mar.
2019 kl.
07.
10Bemærk: artiklen er mere end 30 dage gammelLæs opDa Anne Bergholt Karlsen gik i gymnasiet, var hun 178 centimeter høj og vejede 58 kilo, da hun var på sin laveste vægt.
Hun troede, det handlede om, hvor lidt man vejede.
Min store forvandlingVores udseende og krop er med til at fortælle, hvem vi er som mennesker, og hvordan vi identificerer os.
For nogen gemmer udseendet endda på en helt særlig historie.
Denne artikel-serie 'Min store forvandling' zoomer ind på personer, der har været igennem en stor rejse - både fysisk og mentalt.
Se desuden DR3-programmet ’Skindet bedrager' på DR TV.
- Når jeg ser tilbage på billederne fra min 18-års fødselsdag, tænker jeg, at det slet ikke er mig.
Jeg var jo slet ikke glad.
I dag vejer hun 82 kilo, men kan løfte over 160 kilo.
Anne Bergholt Karlsen dyrker styrkeløft.
En disciplin, som går ud på at løfte så mange kilo, du kan, på en gang.
Hun er på det danske landshold og har lige vundet bronze til EM.
Hun var nomineret til årets sportsnavn i Randers, da hun i 2018 vandt DM, satte to danske rekorder og var til VM.
Anne Bergholt Karlsen vil gerne inspirere andre unge til at leve et sundt og balanceret liv, hvor man ikke går ud i ekstremerne.
Anne Bergholt Karlsen er opvokset på en gård ti kilometer nord for Randers.
Hun har altid været en fysisk aktiv pige.
Da hun gik i gymnasiet, kom hun i klasse med en masse piger, der alle var meget tynde.
I en periode betød vægten alt.
- Jeg havde et billede i hovedet af, at jeg skulle veje under 60 kilo, for ellers var jeg tyk.
Der skulle være mellemrum mellem benene, og man skulle se mega tynd ud.
Selvom jeg var høj, tænkte jeg ikke over, at jeg burde veje mere.
Jeg begyndte at gå meget op i kost og vejede mig flere gange om ugen.
Mere ville have mere, så hvis jeg vejede 63 kilo, løb jeg en længere tur og spiste mindre.
Jeg blev helt fanatisk med det.
(© PRIVATFOTO)1 / 13- Det foregik over to-tre år, at jeg skulle veje under 60 kilo.
Da jeg begyndte i et fitnesscenter, mødte jeg nogle mennesker, som havde et helt andet forhold til at styrketræne og til mad.
Jeg spurgte mig selv, hvad fanden er det lige, du har gang i her?
Det er jo pisse ligemeget, hvad der står på vægten.
Det handler om, hvad min krop kan, og hvordan jeg har det.
Jeg fandt ud af, at jeg kan være stærk, og at jeg kan spise helt vildt meget, uden at jeg blev tyk, men i stedet blev stærk.
2 / 13Da Anne Bergholt Karlsen var 21 år, var hun en stor del af fitnessmiljøet og blev mere og mere interesseret i styrketræning.
- En dag siger en af mine kammerater til mig: ‘Wow Anne, du er jo vanvittig stærk i forhold til de andre kvinder, der træner her.
Det lagde jeg slet ikke mærke til.
Jeg fokuserede ikke på alle andre, men kun på mig selv, og hvad min krop kunne.
Han fandt frem til AK Frem-klubben.
- Jeg sagde, den er god med dig, det er slet ikke noget for mig, det er bare sådan noget mandehørm.
Han fik alligevel overtalt mig, og efter min første gang der, mente træneren, at jeg kunne lave danmarksrekord i dødløft.
3 / 13Anne Bergholt Karlsen er kommet i AK Frem-klubben lige siden, hvor hun elsker at træne med mændene.
Hun træner fire gange om ugen, to-tre timer ad gangen.
- Som jeg fandt ud af, at jeg var god til det, tænkte jeg, det er sgu da meget spændende!
Da jeg gik på nettet og så, hvad de andre kvinder løftede, vakte det min interesse.
Efter nogle måneder tog jeg hen og så et stævne.
Det var lige mig, det der rå miljø.
Det var noget helt andet end for eksempel bikinifitness.
Man kommer, som man er, går ind og bruger sin krop og løfter alle de kilo, man kan, og så er det det.
4 / 13Nogle af mændene i AK Frem har sat et billede op af Annes største konkurrent, Lelja Strik, der er den regerende mester i hendes vægtklasse.
Anne Bergholt Karlsen er i dag 23 kilo tungere end for fem år tilbage.
- I dag tænker jeg ikke så meget over, hvad andre tænker om mit udseende.
Hvis de tænker, at jeg har store lår, så er det jo fordi, at jeg kan løfte 160 kilo med mine ben.
5 / 13Anne Bergholt Karlsen løfter 145 kilo to gange i streg under en træning.
- Styrkeløft giver mig sådan en god følelse af at være fysisk stærk.
Hvis jeg har haft en mega dårlig dag på arbejde, så er det bare mega fedt at tage til træning og kunne sige, det glemmer jeg lige, nu er jeg stærk.
Hvis der er en, der virkelig har irriteret mig, så tænker jeg, nu skal jeg fandeme lige vise, hvad jeg kan.
6 / 13Anne Bergholt Karlsen noterer dagens løft.
Hun vil gerne inspirere til et sundt og balanceret liv på grund af sine egne oplevelser.
Gennem faget som sygeplejerske har hun mødt spiseforstyrrede unge.
- Jeg tænker, hvor er det ærgerligt, at de er endt her.
Man kan på en eller måde se sig selv i det.
De unge piger kom ind og sagde, 'jeg vil have mellemrum mellem benene, eller et A4-waist', hvilket er en ny trend fra Kina, hvor ens talje skal være på størrelse med et A4 ark.
Jeg tænkte nej, det er jo helt forskruet - hvorfor nu det?
Det er ærgerligt, at man som kvinde skal have sådan en periode i sit liv, hvor man ikke føler, at man ser godt nok ud i forhold til idealet.
7 / 13- Efter et dårligt brud med min ekskæreste brugte jeg vreden og blev stærkere af det.
Min træner sagde: 'bare tænk på, at det er ham, han er stangen, og du skal bare rive ham midt over'.
I stedet for at sidde derhjemme og græde over, at han var en idiot, så fik jeg raset ud på en anden måde.
Jeg beviste over for mig selv, at jeg er et stærkt menneske, og at jeg kan gøre det her.
Jeg bilder mig selv ind, at det er sundt.
8 / 13Under det tunge løft holder Anne Bergholt Karlsen vejret.
- Træningen giver mig en følelse af at være i live, være fysisk stærk og at kunne bruge kroppen til noget.
9 / 13- Kom så, det er let, råber Anne Bergholt Karlsen til sin ven Martin Faber, der er en af de bedste til styrkeløft i sin vægtklasse.
For Anne er det sociale aspekt en af de største glæder ved sporten.
- Jeg nyder fællesskabet så meget, vi hepper altid på hinanden.
Jeg elsker at være en del af den her mandeverden.
Jeg arbejder i et fag primært med kvinder, så det kan godt blive lidt af en hønsegård.
Der er ikke de samme problemer med mænd.
Kvinder kan jo køre tingene helt op til, jeg ved ikke hvad.
10 / 13Siden Anne Bergholt Karlsen startede i 2013, er det blevet til utallige præmier, der bliver gemt i en skuffe i stuen.
Den vigtigste præmie var bronze til EM, som betød noget særligt.
- Det havde jeg ikke lige regnet med.
Jeg havde jo ikke været i gang så længe.
11 / 13Efter træning tager Anne Bergholt Karlsen en proteinshake.
- Folk tror jo ikke på, at jeg nogensinde har været så tynd.
På arbejdet siger de altid, 'spiser du nu igen, Anne?
' Ja, det gør jeg!
De kan slet ikke forstå, at jeg engang har set sådan ud, griner hun.
Jeg er meget bevidst om, at når jeg træner en del, så skal min krop have noget næring.
Jeg vil aldrig ende i den der boldgade igen og blive fanatisk med mad.
Nu er min krop stille og roligt vokset i takt med, at jeg er blevet stærkere.
12 / 13Generelt er Anne Bergholt Karlsen meget påpasselig med ikke at blive fanatisk omkring sin sport eller at gøre noget ud i ekstremerne.
- Selvom jeg dyrker en elitesport, tager jeg stadig i byen.
Engang mødte jeg en fyr, der slet ikke kunne forstå, hvordan jeg kunne drikke alkohol op til et stævne, selvom der var en måned til.
Men jeg skal da også have et liv.
Jeg passer min træning og spiser, men jeg skal ikke give afkald på andre ting.
Jeg skal stadig kunne gå i byen med mine veninder og være social.
Jeg vil også stadig kunne gå lange ture med min hund Fenja og kunne passe mit arbejde og have et almindeligt liv.
Det må aldrig blive en besættelse.
13 / 13FacebookTwitterKopier linkEmner:Randers




https://www.dr.dk/nyheder/udland/erdogan-mistaenkt-bag-moskedrab-kiggede-ogsa-mod-tyrkiet

UdlandErdogan: Mistænkt bag moskédrab kiggede også mod TyrkietMistænkt for massedrab i New Zealand har ifølge tyrkisk præsident sagt, at tyrkere ikke hører hjemme i Europa.
)17.
mar.
2019 kl.
02.
18Bemærk: artiklen er mere end 30 dage gammelLæs opDen formodede gerningsmand bag massedrab i to newzealandske moskéer fredag havde også øjnene rettet mod Tyrkiet.
Det fortæller Tyrkiets præsident, Recep Tayyip Erdogan.
En 28-årig australsk mand ved navn Brenton Harrison Tarrant, der er varetægtsfængslet sigtet for to blodige masseskyderier i byen Christchurch i New Zealand, har angiveligt besøgt Tyrkiet to gange.
Og ifølge Erdogan har australieren efterfølgende sagt, at han ønskede, at tyrkiske muslimer blev fjernet fra Tyrkiets territorie i Europa.
Tyrkiet ligger delvist i Europa og delvist i Asien, hvor den asiatiske del kaldes Anatolien.
- Den onde person, som dræbte brødre og søstre siger, at vi skal blive på den anatolske side, vi må ikke passere over på den europæiske side.
Hvem tror du, du er?
, siger præsidenten.
Ifølge en tyrkisk sikkerhedskilde besøgte Brenton Harrison Tarrant Tyrkiet to gange i 2016.
Han var der en uge i marts og i mere end en måned omkring september.
Af den grund undersøger tyrkiske myndigheder Tarrants besøg og kontakter i landet.
Det indbefatter blandt andet mandens hotelophold og videoovervågning, som kan afsløre Tarrants bevæggrunde for at være i landet, oplyser Erdogan.
- Vi ønsker ikke at se en kors og halvmåne-konflikt igen, siger den tyrkiske præsident med henvisning til en konflikt mellem kristne og muslimer.
Tyrkiet er ikke det eneste land, som har påbegyndt en efterforskning af den 28-årige mand, som ikke figurerede på nogen myndighedslister over ekstremistiske personer.
Foruden New Zealand og Australien har også Bulgarien iværksat en undersøgelse af Brenton Harrison Tarrant, efter at han aflagde landet et besøg.
Den drabssigtede mand var i Bulgarien fra 9.
til 15.
november sidste år, og bulgarske myndigheder forsøger at klarlægge, hvilke hensigter Tarrant havde med besøget.
50 personer døde som følge af de blodige skyderier, der fandt sted fredag eftermiddag lokal tid i Christchurch, New Zealand.
En bevæbnet gerningsmand gik ind i to moskéer og begyndte at skyde løs.
Flere personer modtager fortsat behandling for de skader, de fik under angrebet.
/ritzau/ReutersFacebookTwitterKopier link




https://www.dr.dk/nyheder/udland/stormflod-koster-mindst-50-personer-livet-i-indonesien

UdlandStormflod koster mindst 50 personer livet i IndonesienVedvarende regn de seneste dage udløste stormflod, som har kostet mindst 50 mennesker livet i Indonesien.
Mindst 50 personer er omkommet i en stormflod i Papua-provinsen i Indonesien.
17.
mar.
2019 kl.
02.
19 | opdateret 17.
mar.
2019 kl.
10.
21Bemærk: artiklen er mere end 30 dage gammelLæs opMindst 50 personer er omkommet i en stormflod i Papua-provinsen i Indonesien, mens omkring 20 personer er kommet alvorligt til skade.
Det oplyser Cory Simbolon fra et lokalt katastrofeberedskab søndag til nyhedsbureauet Reuters.
Stormfloden blev ifølge Cory Simbolon udløst af vedvarende og kraftig regn de foregående dage i området nær Jayapura, der er hovedbyen i Papua-provinsen.
Ifølge Sutopo Purwo Nugroho, der er talsperson for det nationale katastrofeberedskab, er redningshold på vej ud i de berørte områder for at bistå med hjælp.
Flere end 120 personer har angiveligt søgt ly i offentlige bygninger, efter at deres hjem blev ramt af stormfloden.
- Vandet har trukket sig tilbage, siger Nugroho, der forventer, at dødstallet kan stige.
Vandet har ført til, at også hovedvejene er fyldt med mudder og vragrester.
Befolkningen er samlet i tørvejr i Sentani nær Jayapura, Papua province, Indonesien.
Indonesien vant til katastroferLokale myndigheder, hjælpeorganisationen Røde Kors og frivillige forsøger at hjælpe dem, der midlertidigt er blevet fordrevet fra deres hjem af vandmasserne.
Også bygninger og konstruktioner har taget skade under de massive vandmasser, fortæller Nugroho.
Det er indtil videre registreret, at mindst ni huse, to broer og en mindre fly i regionens største lufthavn har taget skade.
Naturfænomener som jordskælv, tsunamier, oversvømmelser og jordskred koster næsten hvert år mange mennesker livet i Indonesien.
I slutningen af januar omkom mindst 68 personer på øen Sulawesi som følge af et uvejr.
I december blev over 400 dræbt af en tsunami, som var udløst af et vulkanudbrud på den vestlige del af øen Java.
Og tre måneder tidligere omkom tusinder ved et jordskælv og en tsunami omkring byen Palu på Sulawesi.
En bil er fanget af vandmasserne.
 Folk må gå gennem store vandmængder.
 Oversvømmelser i Sentani, Papua province, Indonesien.
1 / 3En bil er fanget af vandmasserne.
1 / 3Folk må gå gennem store vandmængder.
2 / 3Oversvømmelser i Sentani, Papua province, Indonesien.
3 / 3/ritzau/Opdateret med video.
FacebookTwitterKopier linkEmner:Indonesien|Oversvømmelser|Vejret|Sulawesi|Røde Kors




