https://www.dr.dk/sporten/fodbold/fck-henter-nicklas-bendtner-til-superligaen-jeg-er-sulten

FodboldFCK henter Nicklas Bendtner til Superligaen: 'Jeg er sulten'Den danske angriber kommer til de danske mestre fra FC København efter flere år i norsk fodbold.
Nicklas Bendtner blev hentet til Rosenborg, der spiller i Norges bedste række.
Af Anna Sol Jørgensen02.
sep.
2019 kl.
23.
50 | opdateret 03.
sep.
2019 kl.
00.
07Bemærk: artiklen er mere end 30 dage gammelLæs opSuperligaklubben FC København henter den danske angriber Nicklas Bendtner fra norske Rosenborg BK.
Københavnerklubben har skrevet kontrakt med Nicklas Bendtner for resten af året.
Det oplyser FCK i en pressemeddelelse og Rosenborg BK på Twitter.
Det sker, kort før transfervinduet lukker mandag aften.
Blå bogNavn: Nicklas Bendtner.
Alder: 16.
januar 1988 (31 år).
Position: Angriber.
Klub: Rosenborg - kontrakt til 31.
december 2019.
Klubber gennem karrieren:- KB/FCK (frem til 2004).
- Arsenal (2004-14).
- Birmingham (lejet ud fra Arsenal i sæsonen 2006/07).
- Sunderland (lejet ud fra Arsenal i sæsonen 2011/12).
- Juventus (lejet ud fra Arsenal i sæsonen 2012/13).
- Wolfsburg (2014-2016).
- Nottingham Forest (2016-2017).
- Rosenborg (2017-2019).
- FCK (2019-).
Debut for A-landsholdet 16.
august 2006 mod Polen (Danmark vandt 2-0, og Bendtner scorede til 1-0).
Kampe for A-landsholdet: 81.
Mål for A-landsholdet: 30.
Udvalgte meritter:- Italiensk mester med Juventus (2012/13).
- Tysk pokalmester med Wolfsburg (2014/15).
- Norsk mester med Rosenborg (2017 og 2018).
- Topscorer i Eliteserien i Norge (2017).
- Årets spiller i 2009 (kåret af DBU).
- Årets Mandlige Talent 2007 (kåret af Spillerforeningen).
- Det føles endnu større, end jeg har drømt om.
Jeg ved, at det er en helt særlig chance, og jeg vil gøre gøre alt i min magt for at gribe den de næste fire måneder, skriver Nicklas Bendtner på sin Instagram-profil.
Allerede i maj oplyste Rosenborgs sportslige leder, Stig Inge Bjørnebye, at angriberen ville forlade den norske klub, efter at han i en måned havde været udeladt fra holdets kampe.
Forlader Rosenborg fire måneder før tidDet var på trods af, at danskerens kontrakt løb til udgangen af 2019.
- Det var ikke med min gode vilje, at jeg lå stille over sommeren.
Men pausen har gjort mig klogere på, hvor jeg står i min karriere.
Jeg er overhovedet ikke træt af fodbold.
Jeg er sulten og motiveret som aldrig før, skriver Nicklas Bendtner i sit opslag på Instagram.
Angriberen har sin første træning med holdkammeraterne i København onsdag klokken 10.
30, hvorefter der vil blive afholdt pressemøde klokken 14 med Nicklas Bendtner og manager Ståle Solbakken.
Indtil da har parterne ikke yderligere kommentarer, skriver FCK i pressemeddelelsen.
Forud for denne sæson afsonede han en straf på 50 dages fængsel for vold mod en taxachauffør sidste år i København.
Straffen blev afsonet med fodlænke i København.
Nicklas Bendtner kom til Rosenborg i 2017, og i sin første sæson blev han topscorer i Eliteserien, som er Norges bedste række.
FacebookTwitterKopier linkEmner:FC København|Nicklas Bendtner (fodboldspiller)|Ståle Solbakken (fodboldtræner)|København|Fodbold




https://www.dr.dk/sporten/haandbold/herreligaen/oprykkere-choksejrer-over-gog-i-saesonaabner

HerreligaenOprykkere choksejrer over GOG i sæsonåbnerFredericia tog fusen på sidste sæsons sølvvindere i Herre Håndbold Ligaen, da det blev til sejr over GOG.
Fredericia åbnede sæsonen på flotteste vis, da de rødklædte slog vicemestrene fra GOG.
02.
sep.
2019 kl.
22.
20Bemærk: artiklen er mere end 30 dage gammelLæs opFredericia fik mandag en drømmestart på tilværelsen i den bedste danske herrehåndboldrække.
Her blev sidste sæsons sølvvindere fra GOG slået med cifrene 33-30 af oprykkerne.
Fredericia var foran med et enkelt mål ved pausen, men kom under pres i anden halvleg.
Her kom GOG foran 28-27 med ti minutter tilbage, men oprykkerne holdt stand og fik både udlignet og altså også bragt sig foran igen i de døende minutter.
BSV vandt i SkanderborgTidligere mandag lagde Bjerringbro-Silkeborg (BSV) modsat GOG godt fra land i Herre Håndbold Ligaen.
Her blev det på udebane til en overbevisende sejr på 36-25 over Skanderborg i begge holds første ligakamp i sæsonen.
BSV var allerede foran med otte mål ved pausen og udbyggede altså føringen en smule i løbet af anden halvleg.
Skanderborg fulgte ellers godt med BSV i kampens indledning.
Efter et lille kvarter begyndte udeholdet dog at trække fra, og BSV gik fra 5-5 til 11-5 på cirka fem minutter.
Ondt blev kun værre for Skanderborg, der måtte gå til pause bagud 10-18.
I anden halvleg kørte BSV sikkert sejren i hus, uden at Skanderborg nogensinde var i nærheden af at gøre det spændende.
Bjerringbro-Silkeborgs Johan Hansen blev kampens topscorer med ni træffere.
/ritzau/FacebookTwitterKopier linkEmner:Bjerringbro-Silkeborg Elitehåndbold|GOG Håndbold|Skanderborg|Fredericia|Håndbold




https://www.dr.dk/nyheder/politik/karsten-lauritzen-haaber-paa-posten-som-gruppeformand-i-v

Krise i VenstreSe temaPolitikKarsten Lauritzen håber på posten som gruppeformand i VDen tidligere skatteminister vil ikke bringe sig selv i spil til posten som formand eller næstformand for Venstre.
Karsten Lauritzen vil gerne være gruppeformand, men det vigtigste er, hvad der er bedst for Venstre, siger han.
Af Sally Frydenlund Larsen02.
sep.
2019 kl.
23.
18Bemærk: artiklen er mere end 30 dage gammelLæs opKarsten Lauritzen vil hverken være formand eller næstformand i Venstre.
Det siger han i et interview med DR.
De to poster er ellers ledige efter Lars Løkke Rasmussens og Kristian Jensens exit fra partitoppen i weekenden, men direkte adspurgt om det var noget for ham, kommer svaret prompte:- Nej, det vil jeg ikke.
Jeg kunne tænke mig at vi havde et stærkt Venstre og jeg tror, i lyset af det der skete i weekenden, at det er en god ide at tænke på, hvad er bedst for partiet og ikke så meget på, hvad er bedst for en selv, siger den tidligere skatteminister.
Læs også:Karsten Lauritzen peger på Støjberg og Ellemann som makkerpar i front for VenstreOg det bedste for partiet vil være Jakob Ellemann-Jensen som formand og Inger Støjberg som næstformand, siger Karsten Lauritzen.
- I fællesskab kan de få, hvis de ønsker det begge to, og det håber jeg de vil, et godt og velfungerende formandskab i Venstre.
Sådan skal V-toppen se ud, hvis man spørger Karsten Lauritzen.
Inger Støjberg som næstformand og Jakob Ellemann-Jensen som formand.
Arkivfoto.
Vil gerne være gruppeformandAt han sætter partiets ve og vel først, betyder dog ikke, at Karsten Lauritzen ikke selv har politiske ambitioner i den nye konstituering af partiet.
Adspurgt om han kunne tænke sig posten som gruppeformand, svarer Karsten Lauritzen:- Det er ingen hemmelighed, at det kunne jeg måske, men jeg træder også gerne til side, hvis andre vurderer, at det ikke skal være mig.
Hvad kan du byde på som gruppeformand?
- Jeg har nogle ting, jeg gerne vil, men jeg siger det - og jeg mener det, at det vigtigste er, at vi tænker på, hvad der er det bedste for Venstre, og det er jo ikke noget, jeg skal vurdere alene, siger Karsten Lauritzen.
Det er jo to politikere som umiddelbart ligger på hver sin fløj i Venstre.
Christine Cordsen, DR's politiske korrespondent.
Cordsen: De er på hver sin fløjKarsten Lauritzen mener altså, at Inger Støjberg og Jakob Ellemann-Jensen er det bedste for Venstre - selv om de er politisk set befinder sig langt fra hinanden af og til.
- Der er forskelle.
Jeg tror, at den gode politik sker, når man går på kompromis og ingen bestemmer det hele og jeg tror, at Venstre kunne få en rigtig god politik på udlændinge- og integrationsområdet og på andre områder ved at Jakob og Inger møder hinanden, siger Karsten Lauritzen.
Og kompromisser vil det kræve, hvis Karsten Lauritzens ønske bliver til virkelighed, siger DR's politiske korrespondent Christine Cordsen om muligheden for Støjberg og Ellemann-Jensen som makkerpar i toppen af partiet.
- Det er jo to politikere som umiddelbart ligger på hver sin fløj i Venstre.
Og hvis de skal have et makkerskab til at fungere, så er det vigtigt, at de sætter sig ned og får lavet nogle politiske kompromisser som de er fuldstændig sikre på kan holde, så de ikke får startet nye fløjkrige og en ny ledelseskrise ovenpå alt det, Venstre har været igennem, siger hun.
Hvem der skal være formand og næstformand vil blive besluttet på et ekstraordinært landsmøde, der skal afholdes i Herning den 21.
september.
Her vil omkring 850 delegerede medlemmer af partiet stemme om navnene på de to hovedroller.
FacebookTwitterKopier linkEmner:Christine Cordsen (journalist)|Inger Støjberg (politiker)|Jakob Ellemann-Jensen (politiker)|Venstre|Herning




https://www.dr.dk/nyheder/regionale/sjaelland/julie-spurgte-om-hjaelp-til-moebler-paa-facebook-saa-vaeltede-hendes

SjællandJulie spurgte om hjælp til møbler på Facebook: Så væltede hendes indbakke med beskederDet er ikke længere et tabu at spørge om hjælp på sociale medier.
© DR SjællandAf Julie Würtz02.
sep.
2019 kl.
22.
48Læs op- Vi kan starte her i gangen.
Julie Gry Rasmussen åbner den blå hoveddør ind til sin fars lejlighed i Haslev.
- Allerede denne her lille kommode har vi fået foræret af nogle søde mennesker, fortæller hun og træder længere ind i lejlighedskomplekset.
Køkken-alrummet er møbleret med et stort spisebord og nogle ældre træstole, som står på et rødbrunt tæppe.
Møblerne har Julie Gry Rasmussen fået kvit og frit fra forskellige mennesker på Sydsjælland, efter hun havde skrevet et opslag på Facebook.
- Vi stod i den situation, at min far har været syg i den seneste periode, uden vi vidste, hvor syg han var.
Det har resulteret i en mere eller mindre ubeboelig lejlighed.
Han røg på hospitalet efter et hjertestop, og vi stod med rengøring af lejligheden, fortæller hun.
At man rækker en hånd ud, og folk tager fat og hjælper, og der er så mange, der er klar på at give nogle af deres ting væk til en fuldstændig fremmed, det er jo fantastisk.
Julie Gry RasmussenDe fleste ting i lejligheden var så medtagne efter farens sygdom, at de måtte smides ud, men det var svært for Julie Gry Rasmussen at købe nogle nye møbler, da hverken hun eller faren havde nogle penge.
Derfor valgte Julie Gry Rasmussen at prøve lykken på Facebook ved at lave et opslag.
Her efterlyste hun personer, som ville donere nogle møbler til farens lejlighed.
Og Julie Gry Rasmussen fik hjælp.
Blot 10 minutter efter, at hun havde skrevet opslaget, havde hun modtaget over 100 henvendelser fra personer, der gerne ville hjælpe.
- At man rækker en hånd ud, og folk tager fat og hjælper, og der er så mange, der er klar på at give nogle af deres ting væk til en fuldstændig fremmed, det er jo fantastisk.
Det har virkelig lettet en sten fra hjertet, fordi jeg virkelig gerne vil hjælpe min far, men jeg har ikke helt kunnet det selv.
Spisebordet, spisebordsstolene, et gulvtæppe og et sofabord er blot nogle af de møbler, som Julie Gry Rasmussen har fået af møbler fra sit facebookopslag.
For Julie Gry Rasmussen vidste ikke, hvad hun ville have gjort, hvis det ikke var en mulighed at spørge om hjælp på Facebook.
- Så havde vi på sigt nok sparet sammen til at gå i en genbrugsbutik og købe ting der.
Det havde taget meget længere tid, og han ville højst sandsynligt være kommet hjem til en mere eller mindre tom lejlighed, fordi vi simpelthen ikke havde haft penge til at købe møbler med det samme.
Men hun indrømmer også, at det ’ikke har været den fedeste følelse i verden’ at skulle spørge om hjælp på Facebook.
- Jeg vil jo gerne gøre det, der skal til i sådan en situation.
Det var ubehageligt i starten at spørge om hjælp til at hjælpe sin far, fortæller hun.
- Men meget hurtigt gik den dårlige følelse over, fordi folk var forstående og sagde, at vi alle kan ende i sådan en situation.
’Dejligt at se glæden i folks øjne’Julie Gry Rasmussen forlader lejlighedskomplekset i Haslev og sætter sig ind i sin søsters bil, som hun har lånt i dagens anledning.
En stor trailer er hæftet på bilen, for selv om lejligheden nu er udstyret med borde og stole, mangler hendes far stadig en seng.
Og det er netop en seng, Julie Gry Rasmussen er på vej for at hente i Karise.
Men da hun møder Veronica Taagefeldt i en stor lagerhal i Karise, bliver hun også mødt af en stor kasse fyldt med gryder og køkkenudstyr.
Det var egentlig ikke en del af aftalen, men Veronica Taagefeldt har ikke selv brug for tingene, fortæller hun.
- Jeg vil gerne være med til at gøre en god gerning.
Julies far har brug for hjælp, og det vil vi selvfølgelig gerne hjælpe med, fortæller hun.
Udover en seng og et grydesæt gav Veronica Taagefeldt også pynteting til lejligheden.
Dobbeltsengen var egentlig gemt på lageret, til hvis Veronica Taagefeldt engang skulle bruge den.
Men da hun så Julies opslag på Facebook, vidste hun med det samme, at sengen skulle gives bort.
- Jeg synes, det er dejligt, at man kan hjælpe andre mennesker, og at man kan se en glæde i folks øjne.
Jeg vil altid hjælpe, og det er uanset, om det er nogle, jeg kender eller ikke kender, siger Veronica Taagefeldt.
Julie Gry Rasmussen er også overvældet over at opleve, hvordan mennesker, der ikke kender hende, vil hjælpe hendes far.
- Det er meget overvældende, at man hjælper fremmede mennesker på den måde, fortæller hun, mens hun holder de nye ting til sin fars lejlighed.
Det er blevet acceptabelt at spørge om hjælpDet er en ny tendens, at danskere offentligt spørger om og giver hjælp, når de er i nød.
Det er nemlig blevet både acceptabelt og normalt.
Det fortæller lektor på Roskilde Universitet Mads Kæmsgaard Eberholst, der forsker i sociale medier.
- Før brugte man sociale medier til private ting, og nu bruger man det til stort set alt.
Derfor er det nyt at anvende sociale medier, til når man også har brug for hjælp, og så er det let at gøre, siger han.
Julie Gry Rasmussen er overvældet over, at hun har fået så meget hjælp til sin fars lejlighed.
Stifter og ejer af foreningen Stop Spild Lokalt Rasmus Erichsen fra Korsør oplever også, at flere end nogensinde efterspørger hjælp til andet end mad.
Derfor har organisationen oprettet facebookgrupperne Stop Ressourcespild Lokalt, hvor borgere kan efterlyse og give tøj og møbler:- I løbet af det seneste års tid oplever jeg, at efterspørgslen er blevet større og større.
Folk skriver konstant og spørger, om vi har sengetøj, og om vi har sofaer, borde og andre ting til hjemmet, siger Rasmus Erichsen.
I alt findes der omkring 30 landsdækkende Stop Ressourcespild grupper og 109 landsdækkende Stop Spild Lokalt grupper, hvor den sidste har fokus på madvarer.
De, der reagerer på opslag på for eksempel Facebook, får dog også noget ud af at tilbyde hjælp, understreger Mads Kæmsgaard Eberholst.
- I gamle dage, hvor man blev ringet op af Røde Kors og gav 100 kroner, var der ingen, der kunne se, at man hjalp andre.
Men når man hjælper på Facebook, så gør man sig synlig over for hele ens netværk, at man er en, der hjælper.
FacebookTwitterKopier linkEmner:Facebook|Møbler|Haslev|Sjælland|Røde Kors




https://www.dr.dk/nyheder/regionale/midtvest/borgere-bruger-80000-kroner-paa-kampagnefilm-lokke-laege-til-egnen

Midt- og VestjyllandBorgere bruger 80.
000 kroner på kampagnefilm for at lokke læge til egnenBeboerne på vestjyske Thyholm går utraditionelle veje for at skaffe en læge til halvøen.
Af Pia Stenbæk, Asta Pil Heltborg og Mette Skov-Jensen02.
sep.
2019 kl.
23.
13Bemærk: artiklen er mere end 30 dage gammelLæs opBeboerne på Thyholm tager nu sagen i egen hånd i et forsøg på at få lokket en fast, praktiserende læge til halvøen i den vestlige del af Limfjorden.
Det seneste år har de indsamlet i omegnen af 80.
000 kroner, som de bruger på en kampagnefilm, der skal vise, hvorfor Thyholm er et attraktivt sted at slå sig ned.
- Hvis ikke vi skulle involvere os som lokalbefolkning, hvordan skal de så vide, hvor oprigtigt vores ønske er, siger John Vangsgaard, talsmand for borgergruppen "Ny læge".
Indtil udgangen af marts 2018 havde Thyholm en fast, praktiserende læge.
Sådan havde det været siden 1998.
Men som mange andre steder i landet stod der ingen ny læge på spring til at videreføre praksis.
Som lokal fastboer her på Thyholm er det vigtigt, at vi får skabt noget røre om at få en læge til området.
Dennis Arboe, ejendomsmæglerRegion Midtjylland har derfor lavet en kontrakt med Alles Lægehuse om at drive klinikken frem til 2021.
Patienterne kan dog ikke være sikre på, at de altid møder den samme læge, når de konsulterer klinikken.
Det skaber ifølge John Vangsgaard utryghed.
- Klinikken kører, men det er ikke det samme, som man kender fra en almindelig lægepraksis, hvor det er den samme læge hele tiden, siger han.
Lokale medvirker i kampagnefilmEt produktionsselskab er i gang med at lave kampagnefilmen, som beboerne på Thyholm håber kan trække en ny, fast læge til.
De medvirkende i filmen er lokale, heriblandt Dennis Arboe, der er ejendomsmægler og jæger i sin fritid og både har støttet projektet økonomisk og medvirker i filmen.
- Som lokal fastboer her på Thyholm er det vigtigt, at vi får skabt noget røre om at få en læge til området.
Thyholm kan mange ting, siger han.
Dennis Arboe er ejendomsmægler og jæger i sin fritid.
Han støtter både filmen økonomisk og medvirker i den.
Fisker Jens Sund stiller sig også foran kameraet for at fortælle om især naturen på Thyholm.
- Naturen er speciel.
Det skulle gerne få nogen til at komme hertil, siger han.
Begge er sikre på, at det vil lykkes at få en ny praktiserende læge til området.
Fakta om ThyholmThyholm ligger i Struer KommuneDer bor cirka 3.
000 personer på ThyholmDen største by på halvøen er HvidbjergKilde: lydensby.
dkLokalsamfundets initiativ bliver hilst velkommen af Annette Roed (S), der er formand for Nære Sundhedstilbud i Region Midtjylland.
Hun tror, at borgernes egen kampagne øger chancen for igen at få en praktiserende læge på Thyholm.
- Vi kan vise, hvordan praksis ser ud, hvor mange patienter, der er.
Alt det faktuelle.
Lokalsamfundet ved, hvordan det er at bo og leve på Thyholm, så borgerne kan supplere med de mere bløde værdier, siger Annette Roed.
Landdistriktsforsker: Svært at nå målgruppePia Heike Johansen er lektor hos Center for Landdistriktsforskning.
Hun vurderer, at det kan blive en udfordring at få reklamefilmen ud til målgruppen af yngre læger.
- Det er vigtigt, at man får filmen sendt ud i det store mediebillede i hele Danmark for overhovedet at få vist filmen.
Ellers bliver det svært at nå målgruppen, siger hun.
Hvis ikke vi skulle involvere os som lokalbefolkning, hvordan skal de så vide, hvor oprigtigt vores ønske er.
John Vangsgaard, talsmand for borgergruppen 'Ny læge'Samtidig bor gruppen af yngre læger ofte i de store byer, hvor de er vant til at være sammen med andre, der ligner dem selv, både når det gælder alder, holdninger og erhverv.
Modsat de mindre samfund, der ofte har en bredt sammensat befolkning.
- Så man skal være forsigtig med at fortælle om de forskellige livsformer, der er på landet, når man henvender sig til en gruppe, der næsten kun kender én livsform, siger lektoren.
Kampagnefilmen om Thyholm er færdig om et par måneder.
Det er planen, at den skal ud på forskellige hjemmesider og sociale medier for læger og lægestuderende.
FacebookTwitterKopier linkEmner:Thyholm|Jylland|Region Midtjylland|Yngre Læger|Læger




https://www.dr.dk/sporten/fodbold/italien/jublende-simon-kjaer-har-laenge-jagtet-et-serie-skifte

ItalienJublende Simon Kjær: Har længe jagtet et Serie A-skifteLandsholdsanføreren glæder sig over igen at få italiensk græs under fødderne.
Simon Kjær har de seneste to sæsoner tørnet ud for spanske Sevilla, men ser nu frem til igen at kunne prøve kræfter med den italienske Serie A.
Af Mathias Hauge Jacobsen og Andreas Kraul02.
sep.
2019 kl.
22.
08Bemærk: artiklen er mere end 30 dage gammelLæs opSimon Kjærs udlandseventyr startede i Italien, da han tilbage i 2008 forlod FC Midtjylland og Superligaen til fordel for Palermo og Serie A.
Udover et par år i den sicilianske klub har landsholdsanføreren også en sæson i den italienske hovedstadsklub AS Roma.
Og efter nu syv års fravær er Simon Kjær tilbage i støvlelandet, efter at han i dag blev præsenteret på en lejeaftale i Atalanta.
Læs også:Atalanta lejer landsholdsanfører Simon Kjær i Sevilla- Det er et sted, vi har forsøgt at komme tilbage til igennem længere tid.
Jeg har aldrig lagt skjul på, at jeg holder meget af det land.
Det var der, det hele startede for mig.
Simon Kjær, Atalanta- Der opstod en mulighed lørdag, og så skulle min kone og jeg tage en beslutning om, hvorvidt vi gerne ville tilbage til Italien, hvor det hele startede, siger Simon Kjær til DR Sporten.
En beslutning, der ikke krævede den store overvejelse og ej heller diskussion ham og konen imellem, forklarer Simon Kjær.
- Det er et sted, vi har forsøgt at komme tilbage til igennem længere tid.
Jeg har aldrig lagt skjul på, at jeg holder meget af det land.
Det var der, det hele startede for mig.
- Da muligheden for at komme tilbage til Serie A og samtidig spille Champions League opstod, blev det til 36 hektiske timer.
Men det løste vi også.
84 kampe står Simon Kjær noteret for i Serie A, hvor udlandseventyret begyndte i 2008, da den dengang 19-årige dansker skiftede fra FC Midtjylland til Palermo.
- At komme et sted hen, hvor jeg er ret sikker på, at min kone og mine børn kommer til at have det rigtigt godt, gør det lettere at tage sådan et valg.
Jeg er utroligt glad, siger Simon Kjær.
Simon Kjær har siden sin seneste Serie A-kamp tilbage i år 2012 også repræsenteret tyske Wolfsburg, franske Lille, tyrkiske Fenerbahce og altså senest spanske Sevilla.
Atalanta sluttede i sidste sæson som nummer tre i Serie A, og lejeaftalen med klubben fra Bergamo løber sæsonen ud.
FacebookTwitterKopier linkEmner:Italien|Fodbold|FC Midtjylland|Simon Kjær (fodboldspiller)|Fenerbahce




https://www.dr.dk/sporten/fodbold/superliga/fck-saelger-ankersen-til-italiensk-danskerklub

SuperligaFCK sælger Ankersen til italiensk danskerklubPeter Ankersen skifter til italienske Genoa, hvor han bliver holdkammerat med Lasse Schöne og Lukas Lerager.
Peter Ankersen forlader FC København til fordel for italienske Genoa, der allerede har to andre danskere i truppen.
02.
sep.
2019 kl.
21.
50Bemærk: artiklen er mere end 30 dage gammelLæs opDet har længe været en kendsgerning, at Peter Ankersen var på vej væk fra FC København.
Mandag kom der så afklaring på den danske backs fremtid.
Ankersen er blevet solgt til italienske Genoa.
Det skriver FCK på sin hjemmeside.
I Serie A-klubben bliver den 28-årige dansker holdkammerat med landsmændene Lasse Schöne og Lukas Lerager.
- Det er svært at sige farvel, synes jeg.
Jeg har været ufatteligt glad for min tid her, og det har været fire rigtigt, rigtigt gode år for mig personligt, siger Peter Ankersen på FCK's hjemmeside.
- Tre år med succes og et enkelt mindre succesfuldt, men det år var også med til at skabe bund for ny udvikling og en god sidste sæson.
Nåede fire år i hovedstadsklubbenAnkersen kom til FCK fra østrigske Red Bull Salzburg i sommeren 2015 og har spillet 175 kampe for den danske hovedstadsklub.
- Peter har været en fantastisk dygtig spiller for os, og han kan være stolt af det aftryk, han har sat i klubben gennem sine præstationer, siger FCK-træner Ståle Solbakken på klubbens hjemmeside.
- Peter har haft en meget stor aktie i de gode resultater, vi har haft i hans tid i klubben, og mange holdkammerater har nydt godt af hans uegoistiske spillestil, som blandt andet sørgede for, at Robert Skov kunne komme til masser af afslutninger.
- Han var i sidste sæson altid første mand på holdkortet, og vi er stolte af at sende en så dygtig spiller afsted.
På landsholdet har Ankersen de seneste år også ofte været med.
Siden debuten i 2013 er det blevet til 25 optrædener på nationalmandskabet.
/ritzau/FacebookTwitterKopier linkEmner:FC København|Lasse Schöne (fodboldspiller)|Lukas Lerager (fodboldspiller)|Italien|Fodbold




https://www.dr.dk/sporten/tennis/osaka-sendt-ud-af-us-open-af-schweizer

TennisOsaka sendt ud af US Open af schweizerSidste års vinder af US Open i damesingle, Naomi Osaka, er færdig i dette års udgave af turneringen.
Naomi Osaka er færdig ved US Open, efter at sidste års vinder mandag tabte i to sæt til schweiziske Belinda Bencic.
02.
sep.
2019 kl.
20.
12Bemærk: artiklen er mere end 30 dage gammelLæs opNaomi Osaka kommer ikke til at forsvare sin titel som vinder af US Open i damesingle.
Mandag røg den japanske tennisspiller ud af dette års udgave af grand slam-turneringen i fjerde runde.
Belinda Bencic fra Schweiz var bødlen, da hun vandt i to sæt med cifrene 7-5, 6-4.
I kvartfinalen skal Bencic møde kroatiske Donna Vekic, der mandag aften sendte tyske Julia Görges ud.
Schweizeren kom godt fra start mandag og brød allerede Osakas udlæg i kampens første parti.
Japaneren kom dog igen og fik lidt efter udlignet til 2-2 ved at vinde i Bencic' serv.
Sådan så det ud, da Naomi Osaka sidste år kunne juble efter finalesejr over Serena Williams, der sikrede japaneren US Open-titlen.
En titel, der altså ikke bliver forsvaret, efter at Osaka mandag måtte se sig slået ud i fjerde runde.
Herefter fulgtes de to spillere ad, indtil Bencic brød til 6-5 og efterfølgende trak første stik ved at vinde på sin anden sætbold.
Andet sæt var lige så jævnbyrdigt.
Schweizeren tog et afgørende skridt mod sejren, da hun brød Osakas serv til 3-2.
Herefter blev samtlige partier vundet i spillernes egne udlæg, og så kunne Bencic til sidst tage sejren ved at vinde tiende og sidste parti rent.
/ritzau/FacebookTwitterKopier linkEmner:Osaka|USA|Tennis|Schweiz




https://www.dr.dk/nyheder/penge/danmarkshistoriens-laengste-straffesag-ramt-af-stor-forsinkelse-ventes-foerst-faerdig

Skatte- og momssvindelsagSe temaPengeDanmarkshistoriens længste straffesag ramt af stor forsinkelse: Ventes først færdig om et årSkred i 'Greed-sagen' er en skamplet på retssystemet, siger forsvarsadvokat.
Egentlig skulle sagen være afholdt i Københavns Byret.
Men her findes der simpelthen ikke lokaler store nok til at rumme tiltalte, advokater, politi, tolke og tilhørerw.
Så den er flyttet til det store retslokale F4 i Retten i Glostrup.
Af Mathias Sommer og Klaus Buster Jensen02.
sep.
2019 kl.
21.
43Bemærk: artiklen er mere end 30 dage gammelLæs opSiden december sidste år har den store svindelsag 'Greed' kørt ved Retten i Glostrup.
På anklagebænken sidder 17 personer og tre selskaber, som beskyldes for at stå bag en fiktiv fakturacentral, der har skyllet over en halv milliard kroner ud i hænderne på kriminelle bagmænd, hvorved statskassen er blevet snydt for 261 millioner kroner.
Oprindeligt var der afsat 77 retsdage til sagen, som dermed var planlagt til at blive en af de længste straffesager i danmarkshistorien.
Men et halvt år inde i hovedforhandlingen er planen skredet gevaldigt.
Sagen snegler sig frem, og efter 45 afholdte retsmøder, forventer anklagemyndigheden nu resterende 81 retsmøder, før forsvarere og anklagere er færdige med at procedere, og retten kan afsige dom.
Samtidig er sagens afslutning udskudt med mindst et halvt år, ind til efteråret 2020.
Det oplyser specialanklager Maria Cingari til DR Nyheder.
Hellere være i fængslet end i rettenSiden politiet i september 2017 slog til mod en lang række adresser i Danmark og udlandet i Greed-sagen, har fem af de tiltalte siddet varetægtsfængslet.
Trods månedlige protester fra forsvaret, sidder de fem personer med udenlandsk baggrund fortsat varetægtsfængslet på snart tredje år i Greed-sagen, der fylder 60.
000 sider og adskillige ringbind.
- Når du har siddet varetægtsfængslet på den måde i næsten to år, så bliver man nedbrudt på det menneskelige plan.
Vi har en situation nu, hvor min klient hellere vil være i fængsel end i retten, siger Ulrik Sjølin Pedersen, der er forsvarsadvokat for en svindeltiltalt iraker, der fortsat sidder varetægtsfængslet i sagen.
Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
Politiet har beslaglagt 1,5 millioner kroner i kontanter.
 Ud over store stakke med pengesedler er det nøgle til en Bentley, som politiet her har konfiskeret.
 Politiet har noteret, at der ligger 1,3 millioner kroner i den lille plastikpose.
 Otte luksusbiler er beslaglagt af politiet.
Denne Mercedes er dog afleveret tilbage, efter den blev beslaglagt i oktober sidste år.
 Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner.
1 / 6Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
1 / 6Politiet har beslaglagt 1,5 millioner kroner i kontanter.
2 / 6Ud over store stakke med pengesedler er det nøgle til en Bentley, som politiet her har konfiskeret.
3 / 6Politiet har noteret, at der ligger 1,3 millioner kroner i den lille plastikpose.
4 / 6Otte luksusbiler er beslaglagt af politiet.
Denne Mercedes er dog afleveret tilbage, efter den blev beslaglagt i oktober sidste år.
5 / 6Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner.
6 / 6- De tiltalte er simpelthen så slidt op af at møde op i retten, at de nogle dage har bedt om at blive hjemme i fængslet.
Den her sag slider på os alle sammen, siger Ulrik Sjølin Pedersen.
Niels Ulrik Heine har 40 års erfaring som forsvarsadvokat og repræsenterer broren til den formodede bagmand i svindlen.
Han kalder sagen 'en skamplet på retssystemet':- Jeg har simpelthen aldrig oplevet noget lignende.
Tiden går uden et klart fokus fra anklagemyndigheden og samtidig har vi altså fortsat fem personer varetægtsfængslet.
Det er aldrig nogensinde set tidligere i en sag om økonomisk kriminalitet, siger Niels Ulrik Heine.
Top fem over straffesager med flest retsdage fra 2013- 2019169 retsdage, 7 tiltalte, afsluttet 2013264 retsdage, en tiltalt, afsluttet 2017358 retsdage, 11 tiltalte, afsluttet 2013-2014.
456 retsdage, 8 tiltalte, afsluttet 2015552 retsdage, 16 tiltalte, afsluttet 2015Kilde: DomstolsstyrelsenOver 30 millioner kroner til forsvarereDet er på alle leder og kanter en monstrøs sag, som er under afvikling ved Retten i Glostrup.
Egentlig skulle sagen foregå i byretten i København.
Men her kunne man ikke finde lokaler store nok til at rumme tre båse til oversættere, et stort antal tiltalte, deres forsvarere, tilhørere, retsbetjente og politi.
Alene udgifterne til de tiltaltes forsvarsadvokater løber hurtigt op, fordi de 17 advokater har krav på over en kvart million kroner per retsdag.
Dermed ender den samlede regning til forsvarsadvokater på over 30 millioner kroner.
- Helt ærligt så virker det ikke rigtigt som om, at der er nogen, der ved, hvad der foregår.
Der er ikke et klart fokus, siger Ulrik Sjølin Pedersen.
Niels Ulrik Heine har allerede sat krydser i kalenderen for resten af 2020.
For han er overbevist om, at sagen bliver yderligere forsinket.
- Jeg bliver ikke overrasket, hvis vi skal ind i 2021, før den her sag er afsluttet, siger han.
Sagen er en såkaldt domsmandssag, hvor en dommer og to domsmænd skal fælde dom i sagen.
Der er desuden indkaldt en reservedommer og reservedomsmand på grund af sagens størrelse.
Den store operation er blevet varetaget af Særlig Efterforskning Øst, som efterforsker og retsforfølger tung, organiseret kriminalitet.
FacebookTwitterKopier linkEmner:Kriminalitet|Anklagemyndigheden|Retten i Glostrup|Domstole|København




https://www.dr.dk/nyheder/politik/saadan-vaelger-venstre-loekkes-afloeser

PolitikSådan vælger Venstre Løkkes afløserJakob Ellemann-Jensen er det oplagte bud - men Venstres valg af formand er langtfra givet.
Det er på Venstres landsmøde - her tilbage i 2016 - at partiet vælger sin kommende formand og næstformand.
Af Rune Stürup Hansen02.
sep.
2019 kl.
20.
38Bemærk: artiklen er mere end 30 dage gammelLæs opLige nu venter alle på nyt fra Jakob Ellemann-Jensen.
Venstres politiske ordfører er det varmeste bud på en kommende formand, efter at Lars Løkke Rasmussen trak sig fra posten i weekenden – og flere af Venstres fremtrædende medlemmer har allerede peget på ham som det oplagte valg.
Læs også:Nu venter alle på nyt fra Jakob Ellemann: 'Han vader ind i folk med træsko på'Men sagen er langtfra afgjort - selv hvis Jakob Ellemann-Jensen gør det klart, at han vil gå efter formandsposten.
P3’s nyhedspodcast Den daglige dosis giver dig her et overblik over det forløb, der skal give Venstre en ny formand.
Løkkes formandskamp: Hvem har egentlig magten i de politiske partier?
Forløbet ser ud til at slutte den 21.
september - her holder Venstre et ekstraordinært landsmøde, hvor det afgøres, hvem der bliver partiets nye formand og næstformand.
Og det valg er ikke kun op til de politiske profiler fra Venstres folketingsgruppe.
Det afgøres nemlig af alle de delegerede, der deltager på landsmødet – og dem er der i alt 850 af i Venstre.
Den Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
De delegerede er – udover Venstres 43 folketingsmedlemmer – blandt andet medlemmerne af hovedbestyrelsen og forretningsudvalget, partiets borgmestre, rådmænd og formænd for kredsbestyrelser og regionsråd.
Hver delegeret har én stemme og altså lige stor indflydelse ved en afstemning, såfremt der er flere kandidater til formandsposten på landsmødet.
Læs også:Flere V-politikere ønsker Inger Støjberg som næstformandAndre partier gør det anderledesDe fleste af partierne på Christiansborg vælger ligesom Venstre deres politiske leder på et landsmøde – men der er undtagelser.
I både Radikale Venstre og Liberal Alliance er det partiets folketingsmedlemmer, der vælger lederen.
Læs også:Den sidste plan: Sådan ville Løkke have talt til landsmødetDerfor var det også udelukkende op til Liberal Alliances fire folketingsmedlemmer at finde en ny leder efter partiets katastrofevalg i juni, hvor Anders Samuelsen valgte at gå af - og partiet gik fra 13 til fire stole i folketingssalen.
Enhedslisten er det eneste parti i Folketinget, der ikke har en formand - partiet skriver selv, at de har en kollektiv ledelse.
Siden 2009 har man dog udpeget en politisk ordfører, der fungerer som partiets frontfigur.
FacebookTwitterKopier linkEmner:Anders Samuelsen (politiker)|Jakob Ellemann-Jensen (politiker)|Venstre|Folketinget|Lokalpolitik




https://www.dr.dk/nyheder/penge/nationalbankdirektoer-giver-kold-skulder-til-bankers-rente-boen

PengeNationalbankdirektør giver kold skulder til bankers rente-bønDet er op til bankerne selv, om deres kunder skal betale for at have penge i banken, lyder det fra Nationalbanken.
Nationalbankdirektør Lars Rohde: - Det er en beslutning for den enkelte bank, om den vælger at sætte negative indlånsrenter for dens kunder.
Af Casper Schrøder02.
sep.
2019 kl.
20.
02Bemærk: artiklen er mere end 30 dage gammelLæs opBankerne har længe bedt Nationalbanken om en hjælpende hånd - i stedet fik de i dag en kold skulder.
Renterne er kommet så langt ned, at det reelt koster bankerne penge, når deres kunder sætter penge i banken på en almindelig indlånskonto, og den regning vil bankerne gerne have Nationalbankens hjælp til at dække.
Men det skal de altså ikke se frem til.
- Lad mig understrege, at det ikke er Nationalbankens opgave at friholde danske banker for strukturelt lave renter, sagde nationalbankdirektør Lars Rohde i dag i en tale til finanssektorens øverste direktører.
De lave renter har fået flere banker – Jyske Bank og Sydbank – til at sende regningen videre til kunderne ved for første gang i danmarkshistorien at indføre negative indlånsrenter for privatkunder.
Foreløbig gælder det dog kun for meget velhavende kunder med mere end 7,5 mio.
kr.
stående på privatkontoen.
Flere banker har varslet, at de også kan ende med at indføre negative indlånsrenter for privatkunder.
Hvem skal have regningen?
Hvordan regningen for de lave renter i bankernes indlånsforretning betales, vil nationalbankdirektøren ikke blande sig i.
- Det er en beslutning for den enkelte bank, om den vælger at sætte negative indlånsrenter for dens kunder, sagde Lars Rohde.
Hvis bankerne skal kompenseres yderligere, vil det betyde en overførsel af midler fra staten til bankerne.
Det er svært at forsvare i den nuværende situation, hvor bankernes indtjening fortsat er pæn.
Lars Rohde, nationalbankdirektørTil gengæld understregede han, at regningen for de lave renter til bankerne, når det drejer sig om kundernes indeståender, er temmelig beskeden i forhold til bankernes samlede overskud.
Fra 2012 til 2018 kostede de lave renter samlet de danske banker 4 mia.
kroner.
I samme periode havde de danske banker overskud på 218 mia.
kroner, påpegede Lars Rohde.
Bankernes bøn om nulrenteBankernes problem opstår, fordi langt de fleste privatkunder tilbydes nul procent i rente på deres indlånskonti.
Men bankerne er henvist til at sætte en stor af de indsatte penge videre ind i Nationalbanken – og det sker for størstedelens vedkommende til negativ rente, og dermed med et tab som følge.
Den regning har bankerne hidtil selv dækket, men udsigten til lave renter i lang tid har altså gjort negative indlånsrenter aktuelle.
Det har også fået bankerne til at bede Nationalbanken om øget adgang til at kunne sætte penge i Nationalbanken til nul procent i rente via den såkaldte folioramme.
Nationalbanken understreger dog, at det ikke får regningen til at forsvinde, men blot sender den videre i systemet.
- I øvrigt vil jeg minde om, at Nationalbankens overskud tilfalder staten.
Hvis bankerne skal kompenseres yderligere, vil det betyde en overførsel af midler fra staten til bankerne.
Det er svært at forsvare i den nuværende situation, hvor bankernes indtjening fortsat er pæn, sagde Lars Rohde i talen og understregede, at bankerne også må indstille sig på, at tjene færre penge i fremtiden.
I et skriftligt svar udtaler direktør for bankernes brancheorganisation Finansdanmark Ulrik Nødgaard:- Vi har opfordret Nationalbanken til, ligesom centralbankerne i Schweiz og Japan har gjort, at hæve foliorammen for bankerne, for at lette den situation, vi er i nu, hvor bankernes indtjening er under massiv pres, og har været det længe.
Det har Nationalbanken afvist i dag, og det tager vi til efterretning og så fortsætter vi vores dialog med Nationalbanken om sektorens situation og udfordringer.
I en række europæiske lande debatteres negative renter for privatkunder, og i Tyskland har det udløst en politisk debat om et decideret forbud mod negative renter til privatkunder.
FacebookTwitterKopier linkEmner:Danmarks Nationalbank|Pengeinstitutter|Økonomi|Lars Rohde (erhvervsleder)|Japan




https://www.dr.dk/nyheder/kultur/gaming/brutalt-computerspil-indfoerer-markant-aendring-efter-heftig-kritik

GamingBrutalt computerspil indfører markant ændring efter heftig kritikDu kan nu være både mand og kvinde - på samme tid - i et af de mest ventede computerspil.
Hypen omkring 'Cyberpunk 2077' er massiv, selvom spillet flere gange har været i modvind.
(© CD Projekt Red)Af Silas Bay Nielsen og Lasse Kjær Christiansen02.
sep.
2019 kl.
20.
02Bemærk: artiklen er mere end 30 dage gammelLæs opEt af de mest hypede computerspil lige nu, 'Cyberpunk 2077', får en markant ændring, efter at spilproducenten flere gange har været udsat for heftig kritik.
I det kommende spil vil det nemlig ikke være muligt at vælge, om man vil være mand eller kvinde, når man skal skabe sin figur.
I stedet skal man selv danne sin figurs krop og stemme, så spilleren kan skabe nøjagtig den figur, man har lyst til.
© CD Projekt RedCyberpunk 2077'Cyberpunk 2077' er et af de mest ventede computerspil lige nu.
Hypen omkring spillet er så massiv, fordi udviklerne står bag anmelderroste spilserier som for eksempel 'The Witcher'.
Spillet foregår i en dystopisk fremtidsverden, hvor teknologien har skabt et brutalt, mareridtsfyldt univers.
Det fortæller Marthe Jonkers, der er konceptudvikler i CD Projekt Red, som siden 2012 har udviklet 'Cyberpunk 2077'.
Og hun er med på, at når man behandler emner som køn og seksualitet, så vil der altid være reaktioner:- Hvis du tager fat i bestemte emner, så må det også forventes, at andre har en holdning til det, og det respekterer vi.
Og det er godt, at andre giver os feedback.
I forhold til vores seneste demo, så giver vi nu flere muligheder.
Du kan mixe og matche, siger Marthe Jonkers og uddyber, at man også kan vælge forskellige hudfarver, tatoveringer og frisurer.
En spiludvikler i stormvejrDen polske spiludvikler har tidligere været i modvind, efter de udgav billeder fra spillet.
Efter billederne kom ud, kritiserede flere den måde, hvorpå spilproducenten portrætterede en transperson i spillet.
I en fiktiv reklame i spillet stod en kvinde med en synligt erigeret penis under tøjet som model for en energidrik med teksten 'Mix it up' – eller på dansk 'prøv noget nyt/ryst posen'.
Det fik flere til at kritisere CD Projekt Red for blæse på LGBT-miljøet og være transfobisk.
Det er dette billede fra 'Cyberpunk 2077', der fik vrede brugere til tasterne.
(© CD Projekt Red)Desuden kom CD Projekt Red tidligere i kønspolitisk stormvejr, da selskabet i et tweet svarede 'Did you just assume their gender?
!
' (antager du bare deres køn?
!
på dansk, red.
).
Netop den sætning er i de senere år blevet brugt flittigt på internettet i memes og kommentarer til at gøre nar af transpersoner og kønspolitiske aktivister.
Sætningen peger fingre ad, hvad nogle mener er en overdreven følsomhed og politisk korrekthed, når det kommer til køn og seksualitet.
Det er ikke længe siden at CD Projekt Red kunne annoncere, at stjerneskuespilleren Keanu Reeves får en fremtrædende rolle i 'Cyberpunk 2077'.
(© CD Projekt Red)At CD Projekt Red nu har valgt at droppe de to køn, er et helt naturligt skridt.
Det mener spilskribent Christina Majcher, som beskæftiger sig med kønsfordeling i spilbranchen.
- Det giver så meget god mening i det her spils univers, da det foregår i en transhuman fremtid, hvor man kan sætte sin krop og sit køn sammen, som man vil, siger hun.
Selvom CD Projekt Red er blevet kritiseret i flere sager, så synes hun generelt, at kritikerne i de konkrete sager har været lidt for hurtige til at råbe op.
- Jeg synes, nogle har reageret lidt for hurtigt uden at sætte sig ind i spillets fulde univers, som jo er dystopisk cyberpunk.
Det er altså ikke en feel good-genre.
Og hvis man falder lidt uden for normen, så må man gå til tilværelsen med en form for humor.
Ellers bliver det svært.
Det kender jeg fra mig selv som kvindelig spilanmelder, der gennem årene ofte har skullet overbevise folk om, at jeg faktisk anmelder spil.
Modtages med blandede reaktionerCD Projekt Reds beslutning om at give spillere mulighed for at mixe og matche, som de synes, er blevet modtaget med blandede miner blandt spilfans.
Flere har truet med at boykotte og afbestille spillet, mens andre har opfordret forventningsfulde fans til at slappe lidt af.
Blandt andet skriver Reddit-brugeren HottieBottie:- Det er et spil, der giver dig mulighed for at fjerne din hjerne fra din krop - for derefter at indsætte den i en robot.
Og det, som folk er oppe at køre over, er, at man kan spille som en transperson?
Lol, Slap af.
'Cyberpunk 2077' udkommer i april 2020.
FacebookTwitterKopier linkEmner:Computerspil|Seksualitet|Leg og spil




https://www.dr.dk/nyheder/viden/kroppen/svaert-ved-blive-motiveret-helte-musik-kan-faa-dig-op-af-sofaen

KroppenSvært ved at blive motiveret?
'Helte'- musik kan få dig op af sofaenSåkaldt heroisk musik kan påvirke dine tanker positivt, viser undersøgelse.
Sørgelig musik kan også påvirke dig, men det er ikke nødvendigvis skidt, siger eksperter.
(Collage: Ingeborg Munk Toft, originalfoto © Colourbox)Af Lasse Birk Nielsen02.
sep.
2019 kl.
19.
36Bemærk: artiklen er mere end 30 dage gammelLæs opHar du svært ved at finde motivationen til løbeturen?
Så er der hjælp at hente her.
En ny undersøgelse viser nemlig, at det kan hjælpe at fyre op for såkaldt heroisk musik som for eksempel introsangen til tv-serien Game of Thrones.
Hvad er heroisk musik?
Heroisk musik er ikke nødvendigvis en bestemt genre.
Det er musik, der får dig til at føle dig motiveret, aktiveret og fyldt med energi.
Vælger man at lytte til heroisk filmmusik for at motivere ens tanker, er det bedst at fravælge musik fra kampscener, da de i nogle tilfælde kan skabe aggressive tankemønstre.
Klik her for at høre et af de stykker musik, forskerne brugte som heroisk musik.
Kilde: Stefan Kölsch, Professor ved Universitetet i Bergen.
En gruppe forskere fra Universitetet i Bergen har i et nyt forsøg vist, at heroisk musik ikke bare påvirker vores følelser.
Det skulle også være i stand til at give os mere motiverende tanker.
Ifølge Stefan Kölsch, der er professor i psykologi ved Universitetet i Bergen og en af forskerne bag undersøgelsen, er det første gang, man prøver at bevise, at ens tankemønstre også påvirkes af musik.
- Musik kan påvirke vores humør og følelser, men man ved ikke, hvad det gør ved vores tanker.
Så vores forsøg er blandt de første, der viser hvad det kan gøre, siger han.
Heroisk musik er det du tror det erIfølge Peter Vuust, der er leder ved Center for Music in the Brain på Aarhus Universitet og som selv har forsket i, hvordan musik påvirker vores hjerne, betyder den nye undersøgelse ikke, at vi kun skal høre storslået filmmusik.
Han mener, vores gåpåmod afhænger ligeså meget af, hvilken musik vi foretrækker at høre.
Heroisk musik kan for mig godt være noget andet, end hvad end du synes.
Det handler mere om hvad du føler, end det handler om noget specifikt musik.
Stefan Kölsch, Professor ved Universitetet i Bergen- Der er selvfølgelig forskel på genrer, og hvordan det påvirker dig.
For eksempel er soul lavet til at få os til at bevæge os.
Hvorimod romantisk klassisk musik er skabt til at påvirke vores følelser.
Men det handler i bund og grund mere om personlige præferencer, end om musikken for eksempel er heorisk eller ej, siger han.
Det er Stefan Kölsch enig i.
Selvom de i deres forsøg brugte en specifik type musik, kan man få lige så meget gavn af musik, man selv opfatter som heroisk.
- Heroisk musik kan for mig godt være noget andet, end hvad du synes.
Det handler mere om, hvad du føler, end det handler om noget specifikt musik, forklarer han.
Hvad gjorde forskerne?
I forsøget deltog 62 personer, der alle blev bedt om at lytte til to typer musik: Heroisk og sørgeligt musik.
Musikken var instrumental orkestermusik, der lyder som den slags, vi kender fra film eller serier som Game of Thrones.
De to typer af musik var desuden holdt i det samme tempo.
Derefter blev deltagerne bedt om at udfylde et spørgeskema og svare på, hvilke tanker de forskellige typer musik satte i gang under det, de kalder ’mind-wandering’.
Begrebet mind-wandering dækker over de ikke-konkrete tanker, der opstår, når vi for eksempel dagdrømmer.
Når forsøgspersonerne havde lyttet til heroisk musik, beskrev de deres tanker som motiverede.
Når de havde lyttet til sørgelig musik, havde de ofte negative tanker og nogle følte sig endda trætte.
Resultaterne af undersøgelsen er blevet publiceret i Nature Scientific Reports.
Du må gerne høre sørgeligt musikUndersøgelsen viser også, at sørgelig musik kan give negative tanker.
Men på trods af det, skal du altså ikke stoppe med at høre sange om ulykkelig kærlighed, hvis dit mentale helbred ellers er fint.
Ifølge både Peter Vuust og Stefan Kölsch kan det være godt at høre en blanding af sørgelig og opløftende musik.
Vi kan eksempelvis bruge den sørgelige musik til at bearbejde vores sorg.
- Måske har vi netop indimellem brug for at tænke sørgelige tanker.
Og der kan musikken hjælpe os til at komme ind til vores følelser, forklarer Peter Vuust.
Stefan Kölsch fremhæver blandt andet klassiske symfonier som et eksempel i musik, hvor han nødigt vil undvære det sørgelige.
- I en sonate er der ofte et stille eller sørgeligt stykke.
Det er en del af helheden, og den vil jeg nødigt undvære, siger han.
FacebookTwitterKopier linkEmner:Bergen|Øl|Videregående uddannelser|Aarhus Universitet|Videnskab




https://www.dr.dk/nyheder/politik/mette-frederiksen-opruster-igen-opretter-ny-afdeling-naesten-10-mio-kroner

PolitikMette Frederiksen opruster igen: Opretter ny afdeling for næsten 10 mio.
kronerStatministeren laver et nyt kontor, der skal udvikle ny politik.
Mette Frederiksen har allerede oprettet en helt ny funktion til sin rådgiver Martin Rossen (th), som er hendes nye stabschef.
Nu opretter hun også et nyt kontor til udvikling af politik.
Af Anders Byskov Svendsen02.
sep.
2019 kl.
19.
18Bemærk: artiklen er mere end 30 dage gammelLæs opStatsminister Mette Frederiksen (S) fortsætter sin oprustning af Statsministeriet, så det bliver bedre rustet til at støtte hende politisk.
En ny afdeling i ministeriet skal for fremtiden stå for at udvikle ny politik og får det mundrette navn Indenrigspolitisk Afdeling – politikudvikling og koordination.
Afdelingen kommer, kort efter at Mette Frederiksen valgte at oprette et politisk sekretariat i ministeriet, lige efter hun trådte til.
Lederen af det sekretariat blev hendes personlige rådgiver Martin Rossen, som fik titel af stabschef.
Den ny afdeling kommer til at koste 9,6 millioner kroner om året.
Ifølge Statsministeriet vil det dog ikke give en ekstra regning til statskassen, da andre ministerier skal spare tilsvarende, så der er råd til Mette Frederiksens nye folk.
Selv lægger statsministerien ikke skjul på, at det handler om, at Statsministeriet skal kunne arbejde mere politisk.
- Jeg ønsker at lede en regering, hvor vi sætter en klar politisk retning for Danmark.
Det er afgørende for mig, at det er politiske valg – og dermed først og sidst danskernes valg – der styrer, hvilken retning vores samfund skal i.
- Med styrkelsen af Statsministeriet har jeg nu som regeringschef bedre mulighed for at sætte en klar retning for vores land, og omsætte de politiske visioner til konkrete løsninger til gavn for danskerne, udtaler hun i en pressemeddelelse.
Med styrkelsen af Statsministeriet har jeg nu som regeringschef bedre mulighed for at sætte en klar retning for vores landMette Frederiksen.
StatsministerietStatsministeriet havde den 1.
august 82 ansatte.
37 er akademiske medarbejdere inkl.
chefer.
45 er kontorpersonale, betjente, studenter mv.
Når det nye kontor kommer, vil der være 89 ansatte i ministeriet.
Ny kurs kaster kritik af sigMette Frederiksens nye kurs med at ansætte flere, der kan støtte hende politisk, frem for de traditionelt neutrale embedsmænd har kastet kritik af sig.
Folketingets Præsidium skal i efteråret diskutere, om der skal laves nye regler på området.
Det sker, efter at både Venstre, De Radikale og Dansk Folkeparti har udtrykt bekymring over, om de nye ansættelser er et nybrud i forhold til de neutrale embedsmænd, der hjælper regeringen uanset, hvilket farve den har.
Professor og valgforsker fra Københanvs Universitet, Kasper Møller Hansen, kalder det også for en svær rolle, som de nye folk havner i.
- De her embedsfolk, der bliver ansat, er lidt i den her gråzone mellem at være folkevalgt og være embedsmand.
Det er ikke den samme grad af folkelig ansvarlighed og stå til regnskab over for vælgerne, siger Kasper Møller Hansen.
De her embedsfolk, der bliver ansat, er lidt i den her gråzone mellem at være folkevalgt og være embedsmand.
Kasper Møller Hansen.
Han vurderer, at den nye afdeling skal sikre Mette Frederiksen en endnu tættere kontrol med de politiske tiltag, der kommer.
- Ved at skabe et tværgående sekretariat har man en mulighed for en tværgående politikudvikling, som ikke ender i en kamp mellem det ene og andet ministerium.
- De er tæt på statsministeren og hendes folk.
Det betyder, at man kan lave forslag, som stemmer overens med den politik, som regeringen vil føre og samtidig kan have tråde ude til de andre ministerier, siger han.
Oversigten herunder viser, hvordan Statsministeriet er bygget op:Presser FinansministerietDet nye kontor kan også styrke Statsministeriet over for Finansministeriet.
- Der har været en løbende kritik af, at Finansministeriet har tiltaget sig for meget magt og har haft mere fokus på bundlinjen end det faglige indhold.
Nu vælger Statsministeriet så at ruste op, så de kan give Finansministeriet et vist modspil.
- Men det bliver nok stadig en ulige diskussion, for i sidste ende er det Finansministeriet, der sidder på den store regnemaskine og kan have det sidste ord, når budgetterne skal balanceres, siger Kasper Møller Hansen.
FacebookTwitterKopier linkEmner:Mette Frederiksen (politiker)|Socialdemokraterne|Statsministeriet|Offentlig forvaltning|Valg og folkeafstemninger




https://www.dr.dk/nyheder/indland/laes-svarene-hvordan-faar-ritt-det-bedste-ud-af-livet-naar-hun-har-uhelbredelig






https://www.dr.dk/nyheder/indland/forsvaret-opruster-en-ubaad-er-en-trussel-man-tager-meget-serioest

IndlandForsvaret opruster: 'En ubåd er en trussel, man tager meget seriøst'Danmark skal jage russiske ubåde med nyt udstyr for 1,3 milliarder kroner.
Forsvaret køber nyt avanceret udstyr til sine maritime helikoptere for at jage ubåde.
Af Sandra Meersohn Meinecke02.
sep.
2019 kl.
19.
05Bemærk: artiklen er mere end 30 dage gammelLæs opFørst var der Ruslands annektering af Krim-halvøen i 2014.
Året efter blev der pludselig fundet en fremmed ubåd i svensk farvand.
På få år er der sket et skifte i den danske sikkerhedsopfattelse, og Danmark har netop for 1,3 milliarder kroner købt nyt udstyr, der blandt andet skal jage russiske ubåde.
Det drejer sig om ni særlige dyppe-sonarer, som fra Forsvarets nye Seahawk-helikoptere kan fires ned i vandet og give overblik over, hvad der rører sig under overfladen.
Plus 600 såkaldte sonar-bøjer, som kan lægges ud over et større havområde og opsnuse ubåde.
Hvis vi forestiller os, at der dukker en russisk ubåd op ud for Nuuk, så skal Danmark have en måde at markere, at det finder vi os ikke i.
Johannes Riber, militæranalytiker hos Forsvarsakademiet.
Med det nye udstyr kan Danmark bidrage til overvågningen af det såkaldte GIUK-område, som går fra Grønland til Island og helt ned til Storbritannien.
Det er især russiske ubåde, der skal holdes øje med.
- Det her er en egenskab, vi skal kunne i dag.
Det var ikke et issue fra 10-15 år siden, hvor man ikke så Rusland som en større trussel.
Det er ved at ændre sig, siger Johannes Riber, som er militæranalytiker ved Institut for Strategi på Forsvarsakademiet.
- Vi kan se, at den russiske flåde investerer massivt i moderne ubåde.
Johannes Riber tilføjer, at Ruslands præsident, Vladimir Putin, de seneste ti år har haft stor fokus på at modernisere den russiske flåde.
- Vi er tilbage til klassisk flådekamp.
Før lå vi og fangede pirater, som egentlig er en kystvagtsopgave, siger han og understreger, at det nye isenkram styrker det danske forsvar og dets tilstedeværelse i GIUK-området.
Helt tilbage fra den kolde krig, har man holdt øje med området GIUK.
Området har stor betydning, fordi de russiske ubåde skal igennem netop dette område for at komme ud til Atlanterhavet.
- Det et vigtigt for Danmark at være til stede netop i GIUK-området, fordi det jo er en del af Rigsfællesskabets farvand, siger Johannes Riber og tilføjer:- Hvis vi forestiller os, at der dukker en russisk ubåd op ud for Nuuk, så skal Danmark have en måde at markere, at det finder vi os ikke i.
Læs også:Danmark køber nyt udstyr til at jage ubådeMen det handler også om, at Danmarks skal kunne bidrage med noget til Nato, som også har stor interesse i området og Arktis.
Helt konkret kan sonar-udstyret bruges til at lokalisere de russiske ubåde, som for eksempel har missiler ombord.
- Det er et spil, der hele tiden kører.
Det har været reduceret siden den kolde krig, men er kommet tilbage nu, siger Johannes Riber.
- En ubåd er en trussel, man tager meget seriøst.
Man siger, at hvis et krigsskib møder en ubåd, så vinder ubåden.
Han forklarer dog, at området ikke er så nemt at overvåge på trods af det nye udstyr, da området er kæmpe stort.
Men det nyindkøbte udstyr i Forsvaret gavner alligevel:- For sker der noget, er det svært at bede sine venner i Nato om hjælp, hvis man ikke selv har bidraget, siger han.
'Forholdet mellem USA og Rusland er forværret'Camilla Tenna Nørup Sørensen, som er lektor på Forsvarsakademiet med fokus på sikkerhedspolitik, vurderer, at bekymringen over de russiske ubåde især skyldes, at man ikke kender russernes intentioner.
- Russerne har øget deres kapacitet i området.
Og USA ser Arktis som en stormagtsarena.
Arktis er derfor ikke længere et lavspændingsområde, siger Camilla Tenna Nørup Sørensen og tilføjer, at russerne tilføjer mere og mere isenkram til deres baser, og det gør USA usikre.
- Man ved jo ikke, hvad russerne vil bruge deres udstyr til, eller hvor ubåde er på vej hen.
Her helgarderer USA sig mod det værste, at isenkrammet skal bruges offensivt, siger hun og understreger, at der har manglet overvågning af området.
- Spørgsmålet er, om ubåds-sonarerne er nok til at tilfredsstille Nato.
FacebookTwitterKopier linkEmner:Rusland|Vladimir Putin (politiker)|Flåde|Forsvarsakademiet|NATO




https://www.dr.dk/nyheder/politik/karsten-lauritzen-peger-paa-ellemann-og-stoejberg-som-makkerpar-i-front-venstre

Krise i VenstreSe temaPolitikKarsten Lauritzen peger på Ellemann og Støjberg som makkerpar i front for VenstreDen tidligere skatteminister vil ikke selv gå efter posten som næstformand.
Karsten Lauritzen og Jakob Ellemann-Jensen i samtale under åbningsdebatten i Folketinget torsdag d.
6 oktober 2016.
 Af Anders Byskov Svendsen og Morten Henriksen02.
sep.
2019 kl.
20.
29 | opdateret 02.
sep.
2019 kl.
21.
18Bemærk: artiklen er mere end 30 dage gammelLæs opJakob Ellemann-Jensen som formand og Inger Støjberg som næstformand.
Det er ifølge tidligere skatteminister Karsten Lauritzen den ideelle opstilling i front for det Venstre, der skal rejse sig, efter at Lars Løkke Rasmussen og Kristian Jensen lørdag trak sig fra deres poster.
Det siger han til DR Nyheder.
- Partiformand synes jeg Jakob Ellemann-Jensen skal være og næstformand Inger Støjberg.
Det tror jeg er bedst for partietDermed slår han samtidig fast, at han ikke selv er kandidat til posten som næstformand.
Lauritzen er ellers en af de politikere, der er blevet nævnt som en mulighed som næstformand.
I stedet giver han udtryk for, at han gerne vil være gruppeformand for folketingsgruppen.
Den post sidder Kristian Jensen i dag på.
Støjbergs støtterDisse Venstre-medlemmer har åbent støttet Inger Støjberg som ny næstformand for Venstre:Karsten Lauritzen, folketingsmedlem:- At næstformanden skal hedde Inger Støjberg, handler om at kunne lave et godt team.
Til Politiken.
Sophie Løhde, næstformand for Venstres folketingsgruppe:- Hvis Inger Støjberg melder sig, så er hun et rigtig godt og oplagt bud.
Jeg er ikke i tvivl om, at hun kunne være en dygtig næstformand for Venstre og kunne udgøre et stærkt team sammen med Jakob Ellermann-Jensen.
Marcus Knuth, folketingsmedlem:- Jeg har jo selv arbejdet tæt med Inger Støjberg som hendes udlændingeordfører gennem et par år og synes, at hun kunne være et rigtig godt bud (som næstformand, red.
).
Michael Aastrup Jensen, folketingsmedlem:- Jeg peger personligt på Inger Støjberg.
Hun er en kæmpe kapacitet for vores parti.
Carsten Kissmeyer, folketingsmedlem:- Inger Støjberg er et godt bud på vores nye næstformand – måske i en konstruktion, hvor vi har to næstformænd.
Erling Bonnesen, folketingsmedlem:- Hun kunne bestemt være et godt bud.
Men det skal jo så være op til Inger Støjberg og eventuelt andre at melde ud, om de vil stille op.
Tavse kandidaterI weekenden sagde Stephanie Lose, regionrådsformand i Region Syddanmark også, at hun ikke er kandidat til posten som næstformand.
Hverken Jakob Ellemann-Jensen eller Støjberg har endnu meldt ud, om de er kandidater til de ledige poster som formand og næstformand for Venstre.
Ellemann har også her til aften fået en ny vigtig støtte, da formanden for Venstre i Region Midtjylland, Jens Nicolai Vejlgaard, har meldt ud, at han ønsker Jakob Ellemann-Jensen som ny formand.
- Personligt ser jeg gerne Jakob Ellemann-Jensen som Venstres nye formand.
Han vil være et friskt pust, og en knivskarp konkurrent til det nuværende røde kabinet, skriver han.
Jens Nicolai Vejlgaard er en magtfuld person i Venstres bagland.
Det var ham, der for alvor satte gang i presset fra baglandet mod Lars Løkke Rasmussen og Kristian Jensen, da han på vegne af 23 midtjyske hovedbestyrelsesmedlemmer ringede til formanden og næstformanden og opfordrede dem til at trække sig.
Lars Løkke Rasmussen afviste i første omgang, men det skete altså alligevel få dage senere.
Flere andre store Venstre-profiler som Claus Hjort Frederiksen, Sophie Løhde og Tommy Ahlers har også givet deres støtte til Jakob Ellemann-Jensen.
Her kan du se hele listen over de, der har erklæret deres støtte til Jakob Ellemann-Jensen som ny formand for Venstre.
Opdateret med oplysning om støtte fra Jens Nicolai Vejlgaard til Jakob Ellemann-Jensen.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Jylland|Lokalpolitik




https://www.dr.dk/sporten/fodbold/landsholdet/eriksen-i-landsholdslejren-tottenham-er-stadig-et-godt-sted-vaere

LandsholdetEriksen i landsholdslejren: 'Tottenham er stadig et godt sted at være'Rygterne har floreret hele sommeren, men Christian Eriksen er stadig Tottenham-spiller.
Christian Eriksen har været rygtet væk fra Tottenham denne sommer, men et skifte ser ud til at udeblive.
Af Mathias Hauge Jacobsen og Andreas Kraul02.
sep.
2019 kl.
19.
22Bemærk: artiklen er mere end 30 dage gammelLæs opTransfervinduerne verden over er så småt ved at være lukkede.
Og selv om rygterne har været mange om et muligt Christian Eriksen-skifte denne sommer, ser det ud til at udeblive.
Danskeren – der sammen med landsholdet er landet i landsholdslejren i Marbella, Spanien - bekræfter således over for DR Sporten, at han fortsat er Tottenham-spiller.
- Det er jeg også lige nu, ja.
Tottenham er stadig et rigtig godt sted at være, og der er ingen grunde til, at det ikke skulle være det, siger Christian Eriksen.
- Både i dette og i forrige vindue er jeg blevet rygtet alle mulige steder hen.
Jeg har aldrig selv været indblandet.
Det handler for mig om at spille fodbold.
Christian Eriksen, Tottenham-spillerEt kærkomment afbrækSammen med landsholdstruppen er stjernen i dag gået i gang med forberedelserne frem mod de forestående EM-kvalifikationskampe mod Gibraltar og Georgien.
Et dejligt afbræk fra hverdagen fortæller Christian Eriksen.
- Det er et afbræk fra alt det, der er sket i medierne på det seneste.
Jeg har fokus på landsholdet, er det bliver dejligt at komme i gang.
Det er et stykke tid siden, vi har spillet sidst.
- Der har ikke været den store forskel i forhold til tidligere.
Jeg har været vant til mediernes fokus og rygterne om forskellige klubber.
Både i dette og i forrige vindue er jeg blevet rygtet alle mulige steder hen.
Jeg har aldrig selv været indblandet.
Det handler for mig om at spille fodbold.
Christian Eriksen kom så sent som i weekenden på tavlen for Tottenham, da han scorede i lokalbraget mod Arsenal, der sluttede 2-2.
Med andre ord lader det til, at fokus for Christian Eriksen er rettet direkte mod de kommende kvalifikationskampe mod først Gibraltar og sidenhen Georgien.
- Det er to lidt anderledes kampe, end hvad vi har været vant til.
Kampen mod Gibraltar på kunstgræs er mod et land, der gerne vil bevise, at de er bedre, end hvad de har vist indtil nu.
Men ligesom Georgien er det et hold, vi skal slå, hvis vi skal have nogen som helst forhåbning om at komme med til EM, siger Christian Eriksen.
Danmark møder Gibraltar torsdag klokken 20.
45 og Georgien søndag klokken 18.
Begge kampen kan høres direkte i LIGA på P3.
FacebookTwitterKopier linkEmner:Tottenham Hotspur FC|Georgien|Gibraltar|Fodbold|Christian Eriksen (fodboldspiller)




https://www.dr.dk/nyheder/indland/i-sverige-skilter-de-med-artsrige-vejkanter-nu-foelger-dansk-kommune-trop

IndlandI Sverige skilter de med artsrige vejkanter: Nu følger dansk kommune tropLejre Kommune har udnævnt ti kilometer vejkant til særlig artsrig.
Biolog Anders Michaelsen holder skiltet, der signalerer, at vejkanten er særlig artsrig.
På skiltet ses silhuetterne af en lancetvejbred og sommerfuglearten okkergul pletvinge.
Af Anna Elisabeth Østergaard Hjortdal02.
sep.
2019 kl.
19.
10Bemærk: artiklen er mere end 30 dage gammelLæs opI en vejkant i Lejre, mellem en landevej og en dobbeltrettet cykelsti, står biolog Anders Michaelsen og klapper sig på låret med et bræt med et grønt skilt på toppen.
På skiltet ses silhuetterne af en lancetvejbred og sommerfuglearten okkergul pletvinge.
'Artsrig vejkant' står der med hvide bogstaver.
Lejre Kommune har udnævnt ti kilometer vejkant til særlig artsrig.
Kanterne er udvalgt, fordi de har potentiale til at blive rige på sjældne blomster, urter og insekter.
I fremtiden skal de slås på bestemte tidspunkter af året og på en særlig måde, så blomsterne ikke får kappet hovederne af, før de når at sætte nye frø.
Vejkanten langs Orehøjvej nord for Lejre er blandt andet valgt ud, fordi den dobbeltrettede cykelsti skærmer vejkanten mod påvirkning fra den dyrkede mark (th) - og derfor har potentiale til at blive artsrig.
Nogle vejkanter vil få et skilt med ordene "Artsrig vejkant - på vej".
Og så skal der sættes skilte op, der oplyser om, at der er tale om en speciel vejkant.
- Hvis ikke der står et skilt fysisk i landskabet, bliver det overset, glemt, ikke overleveret og så glipper det – og hov, vi kom sgu til at gøre, som vi plejer.
Og så virker det jo ikke, siger han til Public Service på P1.
Biolog Anders Michaelsen fortæller, hvorfor en vejkant i Lejre er blevet udvalgt, og hvad der skal gøres ved den.
En artsrig vejkant i LejreHar hentet inspiration i svenske grøftekanterInspirationen kommer fra Sverige.
Siden 1994 har det svenske Trafikverket udvalgt og sat skilte op i ”artsrika vägkanter”.
Dem er der i dag 2.
600 af i Sverige.
Det kan være fredede eller stærkt beskyttede arter eller blomsterrige områder, der er særligt vigtige for insekterne.
- Nogle steder er der meget høje naturværdier og mange interessante arter som blomstrende planter og insekter.
Nogle arter findes måske primært i infrastrukturmiljø, fordi landbrugslandskabet har ændret sig meget hurtigt og negativt, siger Mats Lindqvist, der er miljøspecialist og økolog i Trafikverket til Public Service på P1.
I Sverige er der 2.
600 "artrika vägkanter", som i alt dækker et areal på størrelse med Lolland.
Mens ansvaret for de svenske statsveje ligger hos Trafikverket, er det i Danmark fordelt mellem staten og kommunerne.
Vejdirektoratet har ansvar for statsvejene såsom motorveje, mens kommunerne har ansvaret for de kommunale veje.
Konsulentvirksomheden Natur 360 har stået for projektet.
Ifølge biolog Anders Michaelsen har de kastet sig over projektet med de artsrige vejkanter, fordi der ikke er nogen aktør på nationalt plan, der har valgt at prioritere det.
- Det mindre vejnet ligger primært hos kommunerne.
Dem er der 98 af, og for dem kan det være en svær opgave at tage hul på, for man kan ikke bare skele til en manual.
Derfor tror jeg ikke, det er kommet ud over rampen, siger han.
Læs også:Kommune river græs op med rode: Vil have mere biodiversitet i grøftekantenStine Stetson, der er tovholder på projektet i Lejre Kommune, håber, at projektet kommer til at betyde flere vilde blomster i vejkanterne.
- Jo flere, desto bedre.
Det er dejligt at se på, men det er også rigtig vigtigt for vores bier og sommerfugle, som har været i kraftig tilbagegang de senere år, siger Stine Stetson.
Der er i omkring 71.
000 kilometer vej i Danmark.
FacebookTwitterKopier linkEmner:Lejre Kommune|DR P1|Sverige|Insekter|Lejre




https://www.dr.dk/mitliv/tvaers/frederikke-paa-18-skammer-sig-det-er-megapinligt-jeg-altid-skal-laane-penge-af-andre

TværsFrederikke på 18 skammer sig: 'Det er megapinligt, at jeg altid skal låne penge af andre'Frederikke fik en stor arv, da hendes mor døde.
Nu har hun brugt pengene og har overvejet et forbrugslån.
© (c) DRFortalt til Silas Bay Nielsen02.
sep.
2019 kl.
18.
59Læs opJeg har det megasvært med at håndtere mine penge.
Der er så mange ting, jeg gerne vil være med til, så det ender altid med, at jeg skal låne penge af min far og bror sidst på måneden.
Det er så megapinligt at havne i den situation hele tiden, og jeg skammer mig både over for min familie og mine venner.
Det er som om, at jeg ikke helt er klar over, hvor mange penge jeg har.
Så ender det med, at jeg nærmest lever af vandgrød de sidste to uger i hver måned.
Og så bliver jeg nødt til at låne penge.
Det er nederen, og det samme sker om og om igen.
Hver eneste måned.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
Jeg gider ikke, at min familie og venner forbinder mig med dem, der ikke kan styre deres økonomi og er med i 'Luksusfælden'.
Hvis man ikke har styr på sin økonomi, så fremstår man som en, der ikke har styr på noget som helst i livet – ikke engang det mest basale.
Alligevel ender det bare på en eller anden måde med, at min konto går i nul, selvom jeg prøver at undgå det.
 DR)Jeg er flyttet hjemmefra og kan rigtig godt lide at gå i byen.
Det ender med, at jeg bruger rigtig mange penge, når jeg går ud.
Jeg vil bare gerne være en del af festen, men det er som om, at jeg får en hjerneblødning, når jeg er ude.
Jeg ved jo godt, der ikke står særlig mange penge på min konto, og at jeg skal have penge til toiletpapir og rugbrød.
Alligevel tænker jeg ikke over, hvad jeg køber, når jeg er ude.
Jeg har indset, at jeg ikke kan være med til alt, fordi det er for dyrt hele tiden at tage ud med mine venner.
Men min FOMO spiller megameget ind.
Jeg vil ikke gå glip af noget, og jeg vil gerne have det fedt og have friheden til at købe ting og hygge mig.
Min far og jeg har snakket om det.
Både han og min bror siger, at jeg ikke rigtig har styr på det med penge.
Men de vil jo heller ikke have, at jeg står i en situation, hvor jeg ikke har nogen penge, og derfor hjælper de mig, selvom det også er en byrde for dem.
 DR)Jeg har ikke før været vant til, at min konto stod i nul.
Da jeg gik i 8.
klasse, fik jeg en kæmpe arv, fordi jeg mistede min mor.
Det har givet mig et helt vildt fordrejet syn på penge.
Jeg har hele tiden haft penge til rådighed, men over det seneste halve år er jeg gået i nul halvvejs inde i måneden, fordi pengene er brugt.
Jeg tror, min far gav mig lov til at bruge pengene, fordi han tænkte, at jeg ville få det bedre, hvis jeg brugte nogle af pengene til noget, der gjorde mig glad.
Jeg købte nok også meget nyt dengang for at dulme mine smerter og for at gøre mig glad.
Det virkede i hvert fald for en kort stund, indtil tingene ikke var så nye længere, og jeg så igen købte noget nyt.
En måned glemte jeg at betale min husleje, og næste måned fik jeg en dobbeltregning på 5.
000 kroner, som jeg overhovedet ikke havde.
Det skete lige efter, at jeg havde aftalt med min far, at jeg skulle tage mig sammen og få styr på min økonomi.
Jeg var så langt ude, at jeg overvejede et kviklån, selvom det jo er helt sindssygt, fordi jeg ikke er sikker på, hvad konsekvenserne for et kviklån vil være i fremtiden.
Jeg valgte at fortælle det til min far alligevel.
Det gjorde ham ked af det.
Men han hjalp mig igen, og det gav mig endnu engang dårlig samvittighed.
 DR)Nogle kan mene, at jeg bare skal tage mig sammen, og jeg har forsøgt at sætte mig et mål om at spare på mine penge, så jeg ikke står i den samme situation næste måned.
Jeg ved også, at jeg skal blive bedre til at lægge et budget.
Men det er noget, jeg bare ikke er vant til, og når jeg ikke sparer penge, selvom jeg forsøger, så bliver jeg skuffet.
Jeg føler, at min far igen ser mig som lidt af et barn, når jeg vil låne penge.
FrederikkeMit problem er, at mit forbrug er for stort.
Hvis jeg tjener flere penge, så vil mit forbrug også bare blive større.
Det er nok min livsstil, der spiller ind.
For jeg vil bare rigtig gerne nyde hvert sekund.
Jeg føler, at mit forhold til min far er blevet rigtig godt, efter jeg er blevet ældre.
Voksenforholdet mellem os har fået os til at kunne tale om voksenting og om mine drømme om fremtiden.
Men jeg føler, at min far igen ser mig som lidt af et barn, når jeg vil låne penge.
Jeg kan mærke, at han får mindre tillid til mig, når jeg fortæller ham om, hvad jeg senere vil i mit liv.
Jeg kunne virkelig godt tænke mig at ændre mit forhold til penge.
Jeg skal blive bedre til at lægge penge til side hver måned.
Jeg har faktisk lavet et væddemål med min veninde om, at jeg skal halvere mit forbrug af ting til mig selv i denne måned.
FacebookTwitterKopier linkEmner:Privatøkonomi|Forbrug|Økonomi




https://www.dr.dk/sporten/fodbold/hvem-skal-vaere-verdens-bedste-fodboldspiller-messi-ronaldo-og-van-dijk-kaemper-om

FodboldHvem skal være verdens bedste fodboldspiller?
Messi, Ronaldo og van Dijk kæmper om titlenLionel Messi, Cristiano Ronaldo og Virgil van Dijk er nomineret til titlen som verdens bedste fodboldspiller i sidste sæson.
Af Kasper Heide Lund og /ritzau/02.
sep.
2019 kl.
18.
41Bemærk: artiklen er mere end 30 dage gammelLæs opJuventus' Cristiano Ronaldo, Barcelonas Lionel Messi og Liverpools Virgil van Dijk skal kæmpe om titlen som verdens bedste mandlige fodboldspiller i sidste sæson.
Det meddeler Det Internationale Fodboldforbund (Fifa), der mandag har snævret feltet af nominerede ned til tre finalister.
Tre magtdemonstrationerDet er ikke uden grund, at de tre herrer er nomineret til prisen, som verdens bedste fodboldspiller.
I sin første sæson i italienske Juventus var Cristiano Ronaldo med til at sikre klubben sit ottende mesterskabe på stribe.
Det gjorde portugiseren blandt andet ved at score 21 ligamål.
Derudover sørgede Ronaldo egenhændigt for, at Juventus slog Atletico Madrid ud i Champions League-ottendedelsfinalen, da han scorede hattrick i den afgørende kamp.
I Spanien var Lionel Messi med til at vinde sit tiende mesterskab i FC Barcelona.
Undervejs scorede den lille argentiner 36 mål og lavede 13 oplæg.
Havde det ikke været for et vildt comeback af Liverpool, så havde Messi også stået i sin femte Champions League-finale.
En af de, som stod i vejen, er den sidste nominerede, Virgil van Dijk.
Sammen med Liverpool strøg hollænderen til tops i Champions League efter en finalesejr over Tottenham.
Sidste sæson var generelt van Dijks bedste i karrieren, hvor han med suverænt spil viste sig som en af verdens absolut bedste forsvarsspillere.
Virgil van Dijk står med beviset på, at han vandt priserne som bedste spiller i Europa og bedste forsvarsspiller i Champions League.
Selvom han og Liverpool missede det engelske mesterskab med et enkelt point, så blev hans flotte sæson præmieret med en kåring som årets spiller i både England og Europa.
Messi er også nomineret til prisen for årets mål sammen med colombianeren Juan Fernando Quintero og Daniel Zsori fra Ungarn.
Premier League-trioen Pep Guardiola (Manchester City), Jürgen Klopp (Liverpool) og Mauricio Pochettino (Tottenham) er nomineret i kategorien bedste træner.
Amerikansk dominans på kvindesidenPå kvindesiden er engelske Lucy Bronze og den amerikanske duo Megan Rapinoe og Alex Morgan nomineret til sidste sæsons bedste spiller.
De to sidstnævnte var i sommer med at vinde VM med USA.
Sidste år var Pernille Harder blandt de ti nominerede til titlen, men sluttede lige uden for finalefeltet.
I år var ingen danskere blandt de nominerede.
Hos mændene var det sidste år kroaten Luka Modric, der løb med titlen som verdens bedste fodboldspiller foran Ronaldo og egypteren Mohamed Salah.
Priserne uddeles i år ved en ceremoni i Milano 23.
september.
FacebookTwitterKopier linkEmner:Cristiano Ronaldo (fodboldspiller)|FIFA|Fodbold|Josep Guardiola (fodboldtræner)|England




https://www.dr.dk/nyheder/indland/laes-svarene-linea-fik-som-15-aarig-delt-sexvideoer-paa-snapchat-og-messenger






https://www.dr.dk/nyheder/udland/boris-johnson-chancen-en-brexit-aftale-vokser

BrexitSe temaUdlandBoris Johnson: Chancen for en brexit-aftale vokserPremierministeren siger dog, at han ikke vil bede EU om udskydelse af brexit.
Boris Johnson talte til pressen udenfor Downing Street nummer 10 mandag aften.
Af Sally Frydenlund Larsen02.
sep.
2019 kl.
19.
38 | opdateret 02.
sep.
2019 kl.
19.
47Bemærk: artiklen er mere end 30 dage gammelLæs opSandsynligheden for en aftale om Storbritanniens farvel til EU vokser.
Sådan siger Boris Johnson på et pressemøde efter et møde med sine ministre her til aften.
- Jeg glæder mig over den fremgang, vi gør, siger han.
Han tilføjer, at han tror, at EU er klar til at lave en aftale, fordi de kan se, at Storbritannien varmer op til et hårdt brexit - altså et brexit uden aftale - den 31.
oktober.
Han håber at forhandle en aftale på plads, når der er topmøde i Det Europæiske Råd.
Samtidig siger han dog på pressemødet, at han aldrig vil bede EU om endnu en udsættelse.
Stem mod CorbynIkke alle er dog overbevist om, at Boris Johnson vil arbejde for en aftale.
- Det er tydeligt, at Johnson ikke har nogen plan om at få en aftale.
Hvis parlamentsmedlemmerne så meget som blinker i morgen, kører han Storbritannien ud over en klippe den 31.
oktober.
Han må ikke slippe af sted med det, skriver Skotlands førsteminister Nicola Sturgeon fra Scottish National Party.
Premierministeren benyttede ellers chancen på pressemødet til at opfordre parlamentsmedlemmerne til at støtte hans ambition om et brexit den 31.
oktober - med eller uden aftale.
Jeg vil ikke have et valg, og I vil ikke have et valg.
Boris Johnson.
- Hvis der er noget, der kan holde os tilbage, så er det, hvis parlamentsmedlemmerne finder en måde at forsinke brexit på.
Jeg tror ikke, de vil gøre det.
Jeg håber ikke, de vil gøre det, siger han og opfordrer til at stemme imod "Corbyns nyttesløse udskydelse".
Det siger Boris Johnson med henvisning til et lovforslag, som oppositionen og konservative modstandere af et 'no deal'-brexit ventes at fremsætte en af de kommende dage.
Lovforslaget skal sætte en stopper for en britisk udtræden af EU uden en aftale.
Havde ventet valgHele dagen har britiske medier og analytikere spekuleret i, om Boris Johnson ville udskrive valg i dag.
Et valg kunne give premierministeren et ekstra kort på hånden i forhold til at trumfe et brexit igennem, men på pressemødet siger Boris Johnson, at han ikke ønsker et valg.
- Jeg vil ikke have et valg, og I vil ikke have et valg.
- Lad os komme videre med folkets dagsorden - og bekæmpe kriminalitet, forbedre sundhedssystemet, styrke skoler, skære ned på leveomkostningerne og frigøre talent og muligheder i hele Storbritannien, siger han.
FacebookTwitterKopier linkEmner:Boris Johnson (politiker)|Nicola Sturgeon (politiker)|Storbritannien|EU|EU-forhold




https://www.dr.dk/sporten/cykling/colombiansk-cykelstjerne-tilslutter-sig-ambitioest-fransk-hold

CyklingColombiansk cykelstjerne tilslutter sig ambitiøst fransk holdNairo Quintana har fået en treårig kontrakt hos franske Arkea-Samsic.
Colombianske Nairo Quintana (forrest) forlader efter otte år Movistar.
02.
sep.
2019 kl.
17.
41Bemærk: artiklen er mere end 30 dage gammelLæs opEfter otte år som en af de helt store stjerner på Movistar har cykelstjernen Nairo Quintana fundet en ny arbejdsgiver.
Mandag skriver Arkea-Samsic på sin hjemmeside, at den colombianske klatrer har valgt at tilslutte sig franskmændenes projekt.
Også Nairo Quintanas bror, Dayer Quintana, Winner Anacona og Diego Rosa har skrevet kontrakt med Arkea-Samsic.
Arkea-Samsic kører på prokontinentalniveau, hvilket er cykelsportens næstøverste hylde, men holdet tæller store navne som Warren Barguil og André Greipel og var med i Tour de France igen i år.
Skiftet får da heller ikke Nairo Quintana til at sænke ambitionsniveauet.
- Mit personlige mål er at kæmpe med om sejren i Tour de France.
Det er et vendepunkt i mit karriere.
Et positivt et.
Jeg er sikker på, at jeg kan vænne mig til holdet og lære noget fransk.
- Men det vigtigste er, at jeg bliver ved med at lave det, jeg elsker.
Jeg er glad, når jeg sidder på cyklen, siger Quintana.
Nairo Quintana kører aktuelt i den røde førertrøje i årets Vuelta a España.
Vil vinde en grand tour inden for tre sæsonerArkea-Samsics officielle mål er at vinde en grand tour (Giro d'Italia, Tour de France eller Vuelta a España) inden for de næste tre sæsoner.
29-årige Quintana befinder sig i disse uger i Spanien, hvor han kæmper med om den samlede sejr i Vueltaen.
Efter ni etaper ligger colombianeren på førstepladsen med seks sekunder ned til Jumbo-Visma-rytteren Primoz Roglic.
Quintana har allerede sikret holdet succes ved at vinde 2.
etape i Calpe.
Han har desuden prøvet at vinde Vueltaen tidligere i karrieren.
Det gjorde han i 2016, og to år tidligere var det også blevet til en samlet sejr i Giro d'Italia.
I Tour de France er Quintana endnu ikke nået til tops, men han kan prale af tre etapesejre i verdens største etapeløb.
Tidligere på sommeren vandt han 18.
etape, men i det samlede regnskab måtte han tage til takke med en ottendeplads.
/ritzau/FacebookTwitterKopier linkEmner:André Greipel (cykelrytter)|Arkea-Samsic|Dayer Quintana (cykelrytter)|Cykelsport|Spanien




https://www.dr.dk/nyheder/regionale/hovedstadsomraadet/kommuner-fastholder-tilbyde-permanente-boliger-til-flygtninge

KøbenhavnKommuner fastholder at tilbyde permanente boliger til flygtninge - selvom de ikke længere behøverBoligerne er vigtige for integrationen, mener de blandt andet i Gladsaxe Kommune.
Knap 200 flygtninge vandrer på Sydmotorvejen ved Rødby i september 2015.
Når flygtninge i dag skal tilbydes en bolig, er det ikke længere et krav, at den skal være permanent.
Af Marcus Mathiasen Bank, Nikolai Rosler Jørgensen og Melissa Maria Elsborg (Research)02.
sep.
2019 kl.
17.
03 | opdateret 03.
sep.
2019 kl.
09.
13Bemærk: artiklen er mere end 30 dage gammelLæs opSelvom det fra 1.
marts i år ikke længere var et krav at tilbyde flygtninge en permanent bolig, men derimod en midlertidig bolig, som for eksempel på et hostel, så fastholder en række kommuner stadig tilbuddet.
Alene i hovedstadsområdet har mindst syv kommuner valgt at fastholde tilbuddet om permanente boliger.
Fakta: Disse kommuner tilbyder fortsat permanente boliger til flygtningeHillerødGladsaxeKøgeHelsingørEgedalFredensborgFrederiksbergKilde: DR.
Listen er ikke udtømt.
Flere kommuner kan tilbyde permanente boliger.
En af dem er Gladsaxe kommune.
Her forventer man, at tage imod 11 flygtninge i løbet af i år.
Dem vil kommunen gerne give bedre muligheder, lyder det.
- Når man har ro i forhold til sin boligsituation, er det nemmere enten at være i uddannelse eller i beskæftigelse, siger næstformand for Beskæftigelses- og Integrationsudvalget Kristine Henriksen (S).
Selvom lovændringen er lavet for at give udtryk for, at flygtninge kun er i Danmark på et midlertidigt ophold, skal de stadig tilbydes et ordentlig sted at bo, mener de i Gladsaxe Kommune.
- Når man har så få flygtninge, der kommer til, hvorfor så have dem parkeret et eller andet sted, som ikke har ordentlige forhold, fremfor at sørge for, at de får en bolig og hurtigere kommer ud i beskæftigelse, siger Kristine Henriksen.
Minister bakker opLoven blev i sin tid stemt igennem - som en del af en større udlændingepakke - af den daværende regering med Venstre, Konservative, Liberal Alliance samt Dansk Folkeparti og Socialdemokratiet.
Selvom Socialdemokratiet stemte for lovforslaget, møder tiltaget fra kommunerne opbakning hos udlændinge- og integrationsminister Mathias Tesfaye (S).
- Jeg synes, det er helt fint, at kommunerne gør det.
For os var det vigtigste, at kommunerne fik noget mere spillerum og noget mere fleksibilitet, når de skulle indkvartere flygtninge, siger han.
På den anden side af det politiske spektrum er man ikke enig i kommunernes prioritering.
Hos Dansk Folkeparti mener man, at loven blev lavet for at tydeliggøre, at flygtninge er her midlertidigt.
- Det er stadig det overordnede mål, at man skal vende hjem, så snart der er mulighed for det, siger udlændingeordfører Pia Kjærsgaard (DF).
FacebookTwitterKopier linkEmner:Dansk Folkeparti|Pia Kjærsgaard (politiker)|Gladsaxe Kommune|Flygtninge og asylansøgere|Bolig




https://www.dr.dk/nyheder/penge/ngoer-kritiserer-nets-tilbud-om-nedsaettelse-af-gebyr

PengeNgo'er kritiserer Nets tilbud om nedsættelse af gebyr  I Sverige er gebyr på donationer meget mindre, lyder det.
Men Nets mener, at smertegrænsen er nået.
Nets tilbyder at sætte gebyr ned med en tredjedel.
Men det er stadig for dyrt, lyder det fra velgørende organisationer.
Af Jesper Knudsen02.
sep.
2019 kl.
17.
25Bemærk: artiklen er mere end 30 dage gammelLæs opDet er langt fra godt nok, når Nets nu tilbyder at fjerne en tredjedel af det udskældte gebyr, danske velgørende organisationer betaler, når de modtager donationer via betalingsservice.
Tidligere i dag tilbød betalingsvirksomheden ellers at reducere gebyret fra 4,32 kroner til under tre kroner, hver gang et bidrag bliver overført i den gode sags tjeneste.
- Jeg synes stadig, det er meget dyrt, lyder reaktionen fra generalsekretær i Red Barnet, Johanne Schmidt-Nielsen, som påpeger, at organisationen hvert år betaler 2,4 millioner kroner i gebyrer til Nets.
Penge, der kunne bruges langt bedre, mener hun.
Derfor bør Nets strække sig endnu længere, lyder det.
- Hvis vi kigger til Sverige, så kan det gøres meget, meget billigere.
Johanne Schmidt-Nielsen mener, det er på tide at finde en løsning.
- Indtil videre har det taget tolv år at danse med Nets.
Jeg synes, at det er på tide, vi får en aftale og helst en god aftale, siger hun.
Nets: Smertegrænse nåetNets er dog ikke klar til yderligere rabatter.
- I forhold til betalingsservice er aftalen det absolut bedst mulige, som vi kan tilbyde, siger landechef i Nets Thomas Jul.
Han afviser samtidig, at gebyrerne i Sverige skulle være billigere end i Danmark.
- Set i en international sammenhæng er betalingsservice et meget rimeligt prissat produkt, der ikke er dyrere, end hvad vi ser i de lande, vi normalt sammenligner os med, lyder det fra Thomas Jul.
Erhvervsminister: Løsning skal findesPå trods af de skarpt optrukne fronter kan der alligevel være en løsning på vej.
Erhvervsminister Simon Kollerup (S) har i dag drøftet gebyret med Red Barnet, Børns vilkår, Unicef og Mødrehjælpen.
Og han forsøger nu at finde en vej, der kan hjælpe de velgørende organisationer.
- Jeg kan forsikre alle om, at vi er i gang med at finde en brugbar løsning.
Og at vi snart vil præsentere den, siger han.
Simon Kollerup ønsker ikke at kommentere tilbuddet fra Nets om at nedsætte gebyret fra 4,32 til under tre kroner.
Men han mener, at imødekommelsen viser, at der er muligheder.
- Jeg kan se, at gebyrniveauet har kunnet give sig lidt, og det vidner om, at der har været noget om snakken, når man har talt om, at gebyrniveauet har ligget urimeligt højt, siger han.
Erhvervsministeren køber ikke umiddelbart argumentet fra Nets, om at gebyret ikke kan komme længere ned.
- Nu må vi se, om det niveau også ligger der, hvor man siger, det ligger.
Mit mål er, at gebyrerne skal ligge rimeligt og ikke urimeligt, siger han.
Simon Kollerup mødes i næste uge med Nets for at drøfte gebyrsagen.
FacebookTwitterKopier linkEmner:Johanne Schmidt-Nielsen (politiker)|Nets|Simon Kollerup (politiker)|Socialdemokraterne|Sverige




https://www.dr.dk/nyheder/regionale/oestjylland/udviklingshaemmede-ebba-fik-brev-fra-kommunen-kassen-er-tom-saa-ingen

ØstjyllandUdviklingshæmmede Ebba fik brev fra kommunen: Kassen er tom, så ingen ledsager frem til nytårDet er ikke i overensstemmelse med loven, mener ekspert i socialret Eva Naur Jensen fra Aarhus Universitet.
Joke Habben har på datteren Ebba Ørsteds vegne modtaget et brev fra Aarhus Kommune.
Det samme har 24 andre borgere.
Af Jesper Bo Pedersen og Sarah Friis Elkjær02.
sep.
2019 kl.
18.
30Bemærk: artiklen er mere end 30 dage gammelLæs opVi har brugt for mange penge i årets første ni måneder, så derfor kan du som udgangspunkt ikke få hjælp til ledsagelse frem til nytår.
Sådan var beskeden i et brev fra Aarhus Kommune, som Joke Habben i august modtog om sin 30-årige udviklingshæmmede datter.
Det er en nedslående besked, da de 15 timers ledsagelse har stor betydning for datteren Ebba Ørsted.
- Det er meget værdifuldt, for det er ikke sådan, at en som Ebba kan vælte sig i venner, som vi andre tænker venner og flade ud på en sofa sammen.
Det kan man med en ledsager.
Det er en form for venskab, for de kender hinanden og har et fortroligt forhold til hinanden, siger hun.
Brevet er sendt til 25 borgere fra centerchef i Borgercenter Syd Jacob Thiesen.
 Centerchefen fastslår, at de 25 borgere, der har modtaget brevet, har samme krav på hjælp til ledsagelse, som de altid har haft.
1 / 2Brevet er sendt til 25 borgere fra centerchef i Borgercenter Syd Jacob Thiesen.
1 / 2Centerchefen fastslår, at de 25 borgere, der har modtaget brevet, har samme krav på hjælp til ledsagelse, som de altid har haft.
2 / 2Kommune kan ikke fjerne hjælpenMen brevet er problematisk på flere måder, mener ekspert i socialret Eva Naur Jensen fra Aarhus Universitet.
- Det er ikke i overensstemmelse med loven.
Hjælpen kan slet ikke fratages en borger, som er omfattet af personkredsen og er bevilliget den én gang, medmindre man vurderer, at han eller hun er så selvhjulpen, at der ikke er brug for en ledsager.
Det er på ingen måde tilfældet for Ebba Ørsted, som er afhængig af ledsageren Sofie i mange forskellige sammenhænge.
Servicelovens §97 - ledsageordningenReglerne om ledsagelse er fastsat i servicelovens § 45 og § 97 og er uddybet i bekendtgørelsen om betingelser for ledsageordningen efter serviceloven.
Ledsagelse for personer i alderen 12 til 18 år er reguleret i § 45, mens ledsagelse til personer mellem 18 år og folkepensionsalderen er reguleret i § 97.
Ledsageordningen betyder, at borgere med fysisk eller psykisk funktionsnedsættelse kan søge kommunen om 15 timers ledsagelse om måneden til formål, borgeren selv bestemmer.
Borgeren har ret til selv at udpege en person til at fungere som ledsager.
Dog må det ikke være en forælder, en ægtefælle, eller et lignende nærtstående familiemedlem.
Kilde: borger.
dk- Ebba kan godt lide at gå på cafe.
De køber tøj, går i biografen, til stranden eller på museum.
De gør egentlig det, som et almindeligt ungt menneske ville gøre, siger Joke Habben.
Brevet fra Aarhus Kommune lever heller ikke op til de formelle krav til den slags afgørelser, fordi der blandt andet ikke følger en klagevejledning med.
- Jeg har i tidens løb set mange eksempler på afgørelser fra kommuner, der har mangler.
Det her er det værste eksempel, jeg har set, siger Eva Naur Jensen.
Det er langt fra enestående, at kommuner går til grænsen i forsøget på at spare penge på ydelser til syge, arbejdsløse eller handicappede borgere.
Sådan lyder reaktionen fra kommunalforsker Roger Buch fra Danmarks Medie- og Journalisthøjskole til brevet.
- Det her er et eksempel på, at kommunerne har det, man kan kalde en grænsesøgende adfærd.
De går lige til grænsen i forhold til at finde ud af, hvor meget man kan spare, og hvor billige løsninger man kan tilbyde borgerne, siger han.
Skal turen ligge søndag?
Det er centerchef i Aarhus Kommune Jacob Thiesen, der har sendt brevet til Ebba Ørsted samt 24 andre handicappede.
Han afviser at have brudt loven, men erkender at have formuleret sig kluntet.
Han fortæller, at han gerne vil have en dialog med borgerne om, hvornår de kan få hjælp til ledsagelse, så det kan gøres billigst muligt, for der er brug for at spare penge på ordningen.
Han understreger, at det er brugerne, der vælger aktiviteten og ønsker, hvornår de vil holde aktiviteten, men han mener, han er nødt til at forholde sig til, hvordan de håndterer paragraf 97 om ledsagelse på Borgercenter Syd.
- Jeg føler, at jeg har ret til og er kaldet på at komme tættere i dialog.
Er det nu så vigtigt, at det bliver søndag eftermiddag, at du kommer i skoven, eller vil tirsdag være lige så god?
- Den dialog vil jeg gerne have med borgere og pårørende.
Jeg vil sikre mig, at mine medarbejdere og ledere tager den dialog, siger han.
Jacob Thiesen fastslår, at de 25 borgere, der har modtaget brevet, har samme krav på hjælp til ledsagelse, som de altid har haft.
Centerchef Jacob Thiesen beklager, at han har formuleret sig kluntet, men trækker ikke intentionen bag brevet tilbage.
FacebookTwitterKopier linkEmner:Roger Buch (lektor)|Danmarks Medie og Journalisthøjskole|Aarhus Kommune|Handicaps|Videregående uddannelser




https://www.dr.dk/sporten/fodbold/kvindelandsholdet/veje-skal-vise-vejen-de-unge-handler-om-tage-ansvar

KvindelandsholdetVeje skal vise vejen for de unge: 'Handler om at tage ansvar'Midtbanespilleren Katrine Veje fik hvervet som anfører, da Pernille Harder mod Malta lod sig udskifte.
Katrine Veje med anførerbindet på armen i den danske sejr på 8-0 over Malta.
Af Michael Sten Jensen og Henrik Liniger02.
sep.
2019 kl.
16.
58Bemærk: artiklen er mere end 30 dage gammelLæs opDet handlede om lige at finde ventilen, da Katrine Veje i sidste uge forlod banen efter Danmarks storsejr på 8-0 over Malta i EM-kvalifikationens første kamp.
Selvtilliden nærmest osede ud af begge ører på den 28-årige midtbanespiller, mens det danske landshold kørte paradekørsel på grønsværen foran knap 4.
000 tilskuere i Viborg.
Katrine VejeAlder: 28 årPosition: MidtbaneKlub: Arsenal FCLandskampe: 118Mål: 9Årsagen var da heller ikke til at tage fejl af.
Mens holdkammeraterne fortsatte med at skyde gæsterne fra Malta i sænk, løb Katrine Veje rundt med det anførerbind om armen, som Pernille Harder havde overleveret ved sin udskiftning i pausen.
En stor dag efter 118 kampe i landsholdstrøjen for Katrine Veje.
- Det er altid specielt at være anfører for sit landshold, for når man ikke er vant til det, er det lidt noget andet, men det var stort.
- Jeg er glad for, at Lars (Søndergaard, red.
) har givet mig den tillid.
Jeg havde ikke set, at jeg skulle have det anførerbind allerede, men det er altid en ære at tage over.
Men selvfølgelig er Pernille Harder den fødte anfører, så jeg har hendes ryg og bakker op om det, siger Katrine Veje.
Skal tage mere ansvarAt det blev Katrine Veje, der skulle overtage anførerbindet, har landstræner-teamet da også en bagtanke med.
Siden Katrine Veje i foråret forlod franske Montpellier til fordel for engelske Arsenal FC, har midtbanespilleren fundet fodboldglæden påny, og derfor skal den erfaring og spillelyst skinne igennem og hjælpe landsholdet, der står midt i et generationsskifte, siger assistenttræner, Katrine Søndergaard Pedersen.
- Hun er en betydningsfuld spiller med stort overskud, hvor hun tidligere var lidt individualisten, der havde nok i sig selv, så giver hun en masse til sine medspillere nu.
Derfor var det passende, at hun fik anførerbindet.
Katrine Veje i fuld fart mod Skotland i hendes anden landskamp tilbage i august 2009.
- Katrine Veje er et sted i karrieren, hvor hun skal tage mere mere ansvar og lederskab.
Hvis hun siger noget til de unge, så har det kæmpe betydning.
Jeg tror, at hun vil vokse med det, for nogle gange har hun været for meget inde i sig selv og haft nok i sig selv, selv om hun har været god for os, siger Katrine Søndergaard Pedersen.
Bevidst om rutineMens det danske landshold okser rundt i varmen i Tel Aviv, øjnene rettet mod torsdagens EM-kvalifikationskamp mod Israel, er det da også tydeligt, at det er et ungt mandskab, som Lars Søndergaard har i støbeskeen.
Og selv om Katrine Veje i Viborg kun havde anførerbindet til låns, så behøver man ikke nødvendigvis bære den slags rundt om armen for at kunne gå forrest og vise vejen for de unge.
- Der er mange nye unge med på landsholdet, som har brug for, at vi tror på dem, så der er det os ældre, der skal tage ansvar og hjælpe både på og uden for banen.
Det giver selvtillid, at man har den tillid fra Lars.
- Selv om jeg ikke vil være ved det, så er jeg en af de ældre på holdet.
Jeg skal også træde mere i karakter og tage mere ansvar, og det synes jeg bestemt, jeg er i gang med.
Jeg er kommet til en større klub (Arsenal, red.
), hvor jeg også skal tage mere ansvar, så det falder helt naturligt, siger Katrine Veje.
Danmark spiller torsdag aften mod Israel i EM-kvalifikationens anden gruppekamp.
Opgøret kan ses fra klokken 17.
45 på DR1.
FacebookTwitterKopier linkEmner:Pernille Harder (fodboldspiller)|Fodbold|DR1|Malta|Arsenal FC




https://www.dr.dk/nyheder/indland/forsker-flere-produkter-med-farlig-fluor-boer-forbydes

IndlandForsker: Flere produkter med farlig fluor bør forbydesRegeringens vil forbyde fluor i mademballage, men stoffet bruges i andre produkter, der kommer tæt på kroppen.
Det skal være slut med at bruge fluorstoffer, der hjælper med at afvise smuds og vand, mener regeringen.
Af Mathilde Bugge02.
sep.
2019 kl.
16.
45Bemærk: artiklen er mere end 30 dage gammelLæs opI papiret omkring din burger, i din hudcreme og på din smudsafvisende dug.
.
.
Organiske fluorerede stoffer findes alle vegne.
Men selvom de udskældte stoffer er smarte i en travl hverdag, har fluor mange uheldige sideeffekter.
Forskning tyder på, at fluorstoffer kan give risiko for forhøjet kolesterol, hjerte-kar-sygdomme, reduceret fødselsvægt, leverskader og dårligere immunforsvar hos børn.
Derfor er forsker ved DTU Fødevareinstituttet Anne Marie Vinggaard glad for, at regeringen foreslår at gøre fluor ulovligt i fødevareindpakning.
Men fluor gemmer sig mange flere steder end bare emballage, og derfor er det ifølge forskeren en god idé at overveje et forbud, der gælder endnu flere produkter.
Danmark kan blive foregangslandI går aftes offentliggjorde regeringen, at det nu skal være slut med at bruge fluorstoffer, der hjælper med at afvise smuds og vand.
Og Anne Marie Vinggaard mener, at en lov mod farlige stoffer er en god vej at gå.
- Generelt er vi positive over for tanken om at gøre, hvad vi kan for at reducere eksponeringen til stofferne.
Så det kan være en god idé også på andre områder at se på reguleringen af stofferne, siger Anne Marie Vinggaard.
Selvom hun helst så et forbud i hele EU, mener forskeren, at det er godt at starte på nationalt plan.
- Normalt foretrækker vi, at regulering sker på EU-niveau, men da det ikke er sket endnu, synes jeg, det er en rigtig god idé set ud fra et forsigtighedsprincip, at der bliver reguleret nationalt, forklarer hun.
Så snart vi har fået de her stoffer ind i kroppen, så går der typisk en del år, før vi skiller os af med stofferne igenAnne Marie Vinggaard, forskerDanmark er det første land i verden, som indfører et delvist forbud mod fluorerede stoffer.
Derfor håber Anne Marie Vinggaard på, at Danmark kan inspirere andre lande til at følge trop.
- Danmark kan være et foregangsland.
Det kan formentligt føre med sig, at andre lande følger med og også regulerer brugen af fluor, siger hun.
Farligt for helbredetBåde mennesker og miljøet tager skade af fluorstofferne, fordi de er så svære at nedbryde.
- Så snart vi har fået de her stoffer ind i kroppen, så går der typisk en del år, før vi skiller os af med stofferne igen, forklarer Anne Marie Vinggaard.
Fluor kan forurene drikkevandet, og det ser ud til at have negative effekter på blandt andet kolesteroltallet, immunforsvaret og fødselsvægten.
- Derfor er det vigtigt, at vi ikke i for høj grad er eksponeret for de fluorerede stoffer, siger Anne Marie Vinggaard og fortsætter:- Generelt er de skadelige effekter forholdsvis små - men de er der.
Og vi bør ikke acceptere, at vi bliver eksponeret for stoffer, der kan have de her uheldige effekter.
Det er ikke noget, vi behøver at blive bange for, men det er noget, der bør tages hånd om.
Hold øje med din mad og drikkeFluorerede stoffer bliver brugt i mange forskellige typer af produkter.
De bliver brugt til at overfladebehandle tekstiler, tæpper og møbler.
De bliver brugt i maling, kosmetik, brandslukningsskum, gore tex-tøj og mademballage, hvor de kan sprede sig til fødevarerne.
Selvom det virker som en overvældende mængde af produkter, der indeholder fluor, så er der ting, du selv kan gøre, næste gang du skal handle og gerne vil have færre fluorstoffer i indkøbsnettet.
Den største eksponeringskilde til florerede stoffer er fødevarer og drikkevand.
- Der er lavet nogle undersøgelser, der viser, at stofferne kan migrere fra for eksempel muffinforme og microbølge-popcornsposer, som bliver brugt i forbindelse med fødevarer, siger Anne Marie Vinggaard.
- Det kan det være en god idé at kigge efter svanemærkede produkter, der som udgangspunkt ikke har nogle fluorerede kemikalier, siger Anne Marie Vinggaard.
Derudover kan man tænke over, hvordan man opbevarer sine fødevarer.
- For eksempel er det ikke en god idé at opbevare sin pizza i pizzabakken gennem længere tid, for så øges risikoen for migration, fortæller hun.
FacebookTwitterKopier linkEmner:Fødevarer|EU|Videnskab|Sundhedsskadelige stoffer|DTU Fødevareinstituttet




https://www.dr.dk/musik/17-aarig-popstjerne-raser-over-toploes-forside-hvad-fanden-er-det-her-noget-lort

Musik17-årig popstjerne raser over topløs forside: 'Hvad fanden er det her for noget lort?
'Et tysk magasin har undskyldt for et topløst og skaldet forsidebillede af Billie Eilish.
Billie Eilish går ofte i oversize tøj for at forhindre, at folk skal kritisere hendes krop.
Stilen er også inspireret af rapperen Tyler The Creator.
 Getty images)Af Jakob Friis Thorø Lund02.
sep.
2019 kl.
13.
09Bemærk: artiklen er mere end 30 dage gammelLæs op- Hvad fanden er det her for noget lort?
Sådan lyder det blandt andet fra musikeren Billie Eilish, der langer ud efter den tyske del af magasinet Nylon Magazine, efter de har valgt at offentliggøre et topløst og skaldet billede af hende på forsiden.
Billie EilishFødt 18.
december 2001 (17 år) i Los Angeles.
Udgav sit debutalbum 'When We Fall Asleep, Where Do We Go?
' i marts 2019, og det gjorde hende til den første artist, der er født efter år 2000, til at have et nummer ét-album i USA.
Sidste måned overtog hun 1.
pladsen på Billboard Hot 100 med singlen 'Bad Guy'.
Hun har skrevet musik, siden hun var 11 år gammel, og været medlem af et børnekor i Los Angeles.
Optrådte i sommer på den danske festival Tinderbox.
Den unge musiker kommenterede hændelsen på Instagram, hvor hun raser over magasinet og skriver, at hun på ingen måde har givet tilladelse til at lave sådan en forside.
- 1.
Jeg blev aldrig kontaktet af Nylon Magazine omkring dette billede, og hverken jeg eller nogle fra min team vidste noget om det.
2.
Dette er ikke engang et rigtigt billede af mig.
Jeg har ikke haft nogle kreative input.
3.
Laver I et billede af mig topløs?
Som ikke er ægte?
Som 17-årig?
Som coverbillede?
Og selvom billedet skulle ligne en robot-version af mig, så har jeg ikke givet jer lov til det på nogen måde.
4.
Og har I seriøst fjernet alt mit fucking hår?
Billie Eilish forlanger altid nærmest fuld kontrol over sin stil, sine musikvideoer og sociale medier.
Hun har før udtalt, at hun hellere vil dø end at lade andre styre sin fremtoning.
Efter massiv kritik fra Billie Eilish og hendes fans på de sociale medier har Nylon Magazine Germany valgt at trække forsiden tilbage og slette det post på Instagram med forsiden, hvor Billie Eilish havde kommenteret.
Men internettet glemmer aldrig.
Derfor kan du se forsiden og Eilishs oprindelige kommentar lige her:Det har aldrig været vores intention at lave et look, der skulle være forvirrende eller fornærmende over for Billie Eilish.
Nylon Magazine GermanyForside var ment som hyldestNylon Magazine Germany har efterfølgende udtalt, at det aldrig har været meningen at lave en forside, der skulle fornærme den amerikanske musiker.
- Det var kun vores mening at hylde hendes arbejde og aftryk på musikverdenen ved at lave en figur af hende, der skulle sætte fokus på artister i en digital verden.
Denne figur er et 3D-kunststykke, der er dedikeret til hendes succes og den positive effekt, som hun har haft på millioner af mennesker i verden – inklusive os.
Lyt til singlen 'Bad Guy' her:Billie Eilish - Bad GuyI Billie Eilishs hjemland, USA, har den amerikanske del af magasinet taget kraftig afstand fra deres tyske søster-afdeling i en officiel kommentar på Instagram.
- Nylon Magazine America er et andet firma end Nylon Magazine Germany, og vi er dybt uenige i deres beslutning om at lave et fiktivt billede af Billie Eilish uden at forhøre sig hos hende først.
Nylon Magazine America er kede af det på Billie Eilish og hendes fans vegne, skriver magasinet.
Billie Eilish er den første musiker, der er født efter år 2000, som har haft et nummer ét-album på Billboard.
Hun har over 48 millioner månedlige lyttere på Spotify, og hendes single 'Bad Guy' skubbede i sidste måned Lil Nas X's 'Old Town Road' af pinden som nummer ét på Billboard Hot 100-listen.
FacebookTwitterKopier linkEmner:Instagram|Billboard|Spotify|Twitter|USA




https://www.dr.dk/nyheder/vejret/mikael-jarnvig-om-orkanen-dorian-vaerre-end-vi-kan-forestille-os

VejretMikael Jarnvig om orkanen Dorian: Værre end vi kan forestille os Dorian bevæger sig langsomt frem, men snurrer rundt med flere hundrede kilometer i timen.
Orkanen Dorian bevæger sig langsomt, men det gør den kun farligere.
Af Sophie Bavnhøj og René Just Poulsen (Video)02.
sep.
2019 kl.
16.
27 | opdateret 10.
sep.
2019 kl.
09.
49Bemærk: artiklen er mere end 30 dage gammelLæs opI skrivende stund har den tropiske orkan Dorian ødelagt og beskadiget 13.
000 huse på Bahamas.
Det skriver The Guardian.
Og det er ikke så underligt, at en orkan som Dorian efterlader katastrofale ødelæggelser bag sig.
Flere medier har kaldt orkanen den kraftigste, der nogensinde har ramt øgruppen Bahamas, som ligger sydøst for Florida.
I Danmark kalder vi en en kraftig storm for en orkan, når vindstyrken kommer over 33,6 meter per sekund.
Dorians vindstyrke er mere end dobbelt så kraftig.
Hvor voldsomme er tropiske orkaner?
Og hvordan opstår de?
Få svarene i videoen herunder.
En orkan af Dorians kaliber er derfor ikke noget, som vi danskere kan forholde os til.
Sådan lyder det fra Mikael Jarnvig, der er vært på Vores Vejr.
- Vi danskere har intet ord for orkaner med Dorians vindstyrke.
Alt over 33,6 meter per sekund hedder bare orkan, siger han.
Langsom fart gør den farligLige nu snegler orkanen sig videre mod Florida, Georgia, North og South Carolina.
Det sker med godt ni kilometer i timen.
Men derimod rammer orkanen med en vindstyrke på op mod 285 kilometer i timen, og dermed er Dorian en kategori-5 orkan, som er det højeste trin på skalaen.
Men selv om Dorian drejer hurtigt, er dens langsomme bevægelse fra A til B med til at gøre den til en farlig orkan.
For med sin langsomme fart ligger orkanen over det samme område i længere tid, og det går hårdt ud over de områder, som orkanen bevæger sig henover, lyder det fra Mikael Jarnvig.
En orkan har nemlig ikke kun voldsomme vindstød med sig, men også enorme mængder nedbør, som også er med til at ødelægge det, orkanen møder på sin vej.
- Ligger orkanen stille, kommer regnen det samme sted, og det er ufattelige mængder vand ved så store orkaner, siger han.
Orkaner og klimaforandringerLige nu har orkanen kurs mod mod Florida, hvor den vil bevæge sig videre op langs kysten, men det kan faktisk være svært at forudse orkaners rute, fortæller Mikael Jarnvig.
Men det, at det ser ud til, at Dorian bevæger sig over havet, gør, at orkanen ikke dør ud med det samme.
For at en orkan skal miste sin pust, skal orkanens øje nemlig over land.
- Da orkaner får sin energi fra varme tropiske have, dør de ud, når øjet kommer over landjord.
Det svarer til, at man slipper speederen, når den kommer over land, og så løber orkanen, indtil den ikke har mere kraft, siger Mikael Jarnvig.
Læs også:Derfor er det sæson for tropiske orkaner lige nuIfølge meteorologen får orkaner deres energi fra have på over 27 grader.
Og selv om klimaforandringer og et stigende antal orkaner ikke hænger sammen som udgangspunkt, er der alligevel en sandsynlighed.
- En teori siger, at der er sandsynligheden for, at antallet af voldsomme orkaner vil stige, fordi vandtemperaturen stiger, siger han.
Rettelse: Det fremgik tidligere ved en fejl i artiklen, at Dorian havde en vindstyrke på 69 meter i sekundet, hvilket svarer til 248 kilometer i timen.
Det er rettet til op til 285 kilometer i timen.
FacebookTwitterKopier linkEmner:Orkaner|Vejret|Florida|Twitter|USA




https://www.dr.dk/sporten/fodbold/italien/atalanta-lejer-landsholdsanfoerer-simon-kjaer-i-sevilla

ItalienAtalanta lejer landsholdsanfører Simon Kjær i SevillaDen erfarne stopper Simon Kjær skifter til Atalanta efter to sæsoner hos den spanske klub Sevilla.
Simon Kjær (th) forlader for en stund Sevilla, efter at han i dag er blevet præsenteret på en lejeaftale i italienske Atalanta.
02.
sep.
2019 kl.
15.
47Bemærk: artiklen er mere end 30 dage gammelLæs opAnføreren for det danske fodboldlandshold, Simon Kjær, skifter til Serie A-klubben Atalanta på en lejeaftale.
Det skriver Atalanta på sin hjemmeside, og Sevilla bekræfter også aftalen.
Kjær skiftede for to år siden fra tyrkiske Fenerbahce til Sevilla, men i denne sæson har danskeren ikke været en del af holdet i den spanske klub.
BLÅ BOGNavn: Simon Kjær.
Født: 26.
marts 1989 (30 år).
Position: Forsvarsspiller.
Karriere:- 2007-2008: FC Midtjylland.
- 2008-2010: Palermo.
- 2010-2011: Wolfsburg.
- 2011-2012: Roma (leje).
- 2013-2015: Lille.
- 2015-2017: Fenerbahce.
- 2017-2019: Sevilla.
- 2019-2020: Atalanta (leje).
Landshold:- Landskampe: 89.
- Mål på landsholdet: 3.
- Debut på landsholdet: 6.
juni 2009, da Danmark slog Sverige 1-0 i en VM-kvalifikationskamp i Stockholm.
- Slutrunder: VM i 2010, EM i 2012 og VM i 2018.
/ritzau/Atalanta får i første omgang gavn af midtstopperen i resten af indeværende sæson, men klubben har sikret sig en købsoption i kontrakten.
Mulighed for at spille Champions LeagueSkiftet betyder samtidig, at danskeren får mulighed for at spille Champions League, da Atalanta med en tredjeplads i Serie A i den forgangne sæson sikrede sig adgang til den prestigefyldte klubturnering.
I Champions League er Atalanta i gruppe med Manchester City, Shakhtar Donetsk og Dinamo Zagreb.
I første omgang står den dog på landsholdsfodbold for 30-årige Kjær.
Han er en del af den trup, som landstræner Åge Hareide har udtaget til de kommende kampe i EM-kvalifikationen mod Gibraltar og Georgien.
Simon Kjær har spillet i alt 89 landskampe siden debuten mod Sverige i 2009 under Morten Olsen.
I 2016 blev han udnævnt til anfører, da Åge Hareide tiltrådte.
Kjær har også klubberne FC Midtjylland, Palermo, AS Roma, Wolfsburg og Lille på cv'et.
Atalantas tredje Sevilla-handelAtalanta får han nummer fire på ryggen.
Han bliver desuden kollega til Jens Bangsbo, der er teknisk træner i klubben.
Kjær er den tredje Sevilla-spiller, som Atalanta har tilknyttet i sommerens transfervindue.
Også angriberen Luis Muriel og venstrebacken Guilherme Arana har taget turen fra Andalusien til Bergamo.
Atalanta har fået en blandet start på sæsonen.
I første runde hentede klubben en 3-2-sejr ude over Spal, men søndag løb Atalanta ind i et nederlag til Torino med samme cifre på hjemmebane.
Atalantas næste opgave er udekampen mod Genoa, der har Kjærs landsholdskolleger Lukas Lerager og Lasse Schöne i truppen.
Kampen spilles 15.
september.
/ritzau/FacebookTwitterKopier linkEmner:Åge Hareide (fodboldtræner)|Lasse Schöne (fodboldspiller)|FC Midtjylland|Italien|AS Roma




https://www.dr.dk/nyheder/indland/s-regionspolitiker-far-faengselsstraf-bedrageri

IndlandS-regionspolitiker får fængselsstraf for bedrageriEt tidligere medlem af regionsrådet i Nordjylland har tilstået bedrageri og dokumentfalsk, skriver Nordjyske.
02.
sep.
2019 kl.
15.
11Bemærk: artiklen er mere end 30 dage gammelLæs opEt tidligere medlem af regionsrådet i Nordjylland - Tina Juul Kjellberg (S) – er mandag i Retten i Hjørring blevet idømt tre måneders fængsel for bedrageri og dokumentfalsk.
Det skriver Nordjyske.
Faktisk er hun blevet idømt et års fængsel, men kun tre af månederne er gjort ubetinget.
Samtidig skal hun udføre 150 timers samfundstjeneste og betale 644.
460 kroner tilbage til Region Nordjylland i erstatning.
I flere år modtog Tina Juul Kjellberg uberettiget 700.
000 kroner i tabt arbejdsfortjeneste fra regionen.
Ifølge avisens oplysninger havde politikeren slet ikke haft det job, som hun påstod, at hun mistede indtægt fra ved at virke som folkevalgt.
Stod på i fire årBedrageriet stod på gennem fire år og startede, efter at hun blev fyret som udviklingskonsulent i Frederikshavn Kommune.
Selv om Tina Juul Kjellberg aldrig var ansat, afleverede hun ifølge Nordjyske en arbejdsgivererklæring om, at hun var ansat i et firma, der leverede mad ud af huset.
Siden er praksis på området blevet strammet i regionen.
Da den tidligere politiker blev bedt om at fremvise en lønseddel, blev hun opdaget.
Efter at have indsendt lønsedler, der blev opfattet som "primitive", bad regionen om politikerens skattemappe.
Politiet blev herefter involveret, og hun valgte i marts i år at trække sig fra regionsrådet.
Regionen krævede færre penge retur end det beløb, som den tidligere politiker modtog i fra 2015 til 2018.
Det skyldes, at hun var berettiget til et såkaldt fuldt vederlag på omkring 20.
000 kroner årligt, såfremt hun ikke havde benyttet ordningen med tabt arbejdsfortjeneste.
I Retten i Hjørring tilstod Tina Juul Kjellberg og modtog dommen.
/ritzau/FacebookTwitterKopier linkEmner:Jylland|Lokalpolitik|Retten i Hjørring|Kriminalitet|Region Nordjylland




https://www.dr.dk/nyheder/indland/universitetsrektor-efter-sag-om-omstridt-rapport-vi-skal-nok-faa-bragt-det-her-rod

IndlandUniversitetsrektor efter sag om omstridt rapport: 'Vi skal nok få bragt det her rod til ophør'Reglerne blev ikke fulgt, da Aarhus Universitet udgav rapport om oksekøds klimabelastning, siger rektor.
Aarhus Universitet står fortsat inde for rapportens resultater, men universitetet vil lade uvildige, internationale forskere vurdere rapportens kvalitet.
Af Signe Mai Vilsbøll02.
sep.
2019 kl.
15.
15Bemærk: artiklen er mere end 30 dage gammelLæs opEn rapport om klimabelastningen fra oksekød har de seneste uger været genstand for heftig kritik, og nu har rapporten også givet anledning til selvransagelse på Aarhus Universitet.
Rapporten er i dag blevet trukket tilbage, mens rektor på Aarhus Universitet Brian Bech Nielsen erkender, at forløbet omkring rapporten ikke lever op til universitets standarder.
Beslutningen kommer, efter at Information har afdækket, at interesseorganisationen Landbrug & Fødevarer har skrevet afsnit i rapporten og påvirket en pressemeddelelse om resultaterne.
- Den uafhængighed, der skal være i forskningsrapporter, har ikke været iagttaget her, og derfor trækker vi den tilbage.
Det er altid pinligt, når vi må gøre sådan noget, og det er bestemt ikke et øjeblik, vi nyder, siger Brian Bech i et interview med DR.
Læs også:Omstridt oksekødsrapport bliver trukket tilbageStøttet af oksekødssektorRapporten fra universitetets Nationale Center for Fødevarer og Jordbrug er blevet kritiseret for at sammenligne klimabelastningen for en hel pulje af såkaldte nydelsesmidler med dansk produceret oksekød alene.
Men det er ikke det eneste, rapporten er blevet kritiseret for af udefrastående forskere og medier.
Rapporten var udarbejdet med økonomisk støtte fra Kvægafgiftsfonden, der netop har til formål at styrke oksekødssektoren.
Derfor har Landbrug & Fødevarer, Danish Crown og Kødbranchens Fællesråd været en del af styregruppen og ifølge Information kommenteret forskernes arbejde løbende.
Læs også:Landbruget var med til at skrive omstridt rapport om oksekød: 'Kan godt se, at der er nogle uheldige signaler'Universitet vil stramme opAarhus Universitet står fortsat inde for rapportens resultater, oplyser Nationalt Center for Fødevarer og Jordbrug.
Dog vil universitetet lade uvildige, internationale forskere vurdere kvaliteten af rapporten.
Brian Bech Nielsen understreger, at sagen vil få universitetet til at stramme gevaldigt op på procedurer for samarbejde med eksterne parter.
Det gælder blandt andet kvalitetssikringen af rapporter og den kontrakt, forskere og støtter indgår forud for et projekt, siger han.
- Allerede i forarbejdet skal rollefordelingen defineres klart, og den rollefordeling skal respektere universitetsforskeres uafhængighed.
Hvis man ikke ønsker at overholde retningslinjerne, så er der ikke noget samarbejde.
Hvordan vil I sikre, at folk kan stole på rapporter fra Aarhus Universitet i fremtiden?
- Vi reagerer jo faktisk, da vi finder ud af, at der er noget rivende galt.
Vi har taget fat i det, og folk bør ikke dømme hele universitetet, fordi der er noget galt med en rapport.
Vi har 10.
000 medarbejdere, og de er alle dybt optaget af at yde deres virke med stor integritet.
Hvad gik galt i det her tilfælde?
- Der er flere ting, der er gået galt.
Hele konstruktionen omkring samarbejdet har været forkert, og det prøver vi at rette op på nu.
Vi skal nok få bragt det her rod til ophør.
- Vi er afhængige af pengebeløb til forskning, men det er vigtigere, at vi står værn om vores uafhængighed og integritet.
Ellers er der ingen, der har brug for universiteterne på den lange bane, lyder det fra Brian Bech Nielsen.
Pengene fra Kvægafgiftsfonden, som har støttet oksekødsrapporten, vil blive tilbagebetalt, oplyser han.
Artiklen, som DR Nyheder skrev på baggrund af rapportens resultater, er desuden fjernet.
FacebookTwitterKopier linkEmner:Brian Bech Nielsen (fysiker)|Aarhus Universitet|Fødevarer|Videregående uddannelser|Foulum




https://www.dr.dk/nyheder/udland/bahamas-borgere-har-forberedt-sig-paa-en-uge-i-orkanens-oeje-ingen-skal-vaere-alene

UdlandBahamas' borgere har forberedt sig på en uge i orkanens øje: 'Ingen skal være alene'Skaf mad til syv dage og barrikadér vinduerne, lyder opfordringen til de lokale.
Yollande Rolle gør sit evakueringscenter klar til vandmasserne.
Af Catharina Maria Skov Lassen02.
sep.
2019 kl.
16.
38Bemærk: artiklen er mere end 30 dage gammelLæs opBåde fra himlen og havet fosser vandet lige nu ned over over Bahamas kyster.
Med under to kilometer i timen bevæger den værste orkan i år, Dorian, sig hen over ferieparadiset Bahamas.
Læs også:Dorian er nu den kraftigste orkan, der har ramt Bahamas: Meldinger om 'total ødelæggelse'Men et stort informationsarbejde forud for den voldsomme orkan har blandt andet i byen Freeport fået borgere til at samle sig i barrikaderede lokaler med proviant til de næste syv dage.
- Jeg har taget alt med undtagen mit hus, fortæller Annitte Jonhson, som bor på Bahamas, til AP.
Hjælpen er på vej til forsamlingerne, men først skal stormen stilne af.
- Disse timer er meget voldsomme, fordi orkanens øje er over hovedøen, fortæller katastrofechef i Røde Kors i Danmark, Bjarke Skaanning.
Hvad vi ved om orkanen DorianOrkanen Dorian er den værste orkan nogensinde, der har ramt området.
Orkanen er i øjeblikket af kategori 5.
Til sammenligning var orkanen Katrina i 2005 også af kategori 5.
Indtil videre har orkanen haft konsekvenser for 13.
000 boliger, der enten er styrtet sammen eller beskadiget.
500 familier vil indtil videre modtage støtte fra Røde Kors.
Støtten kommer i form af blandt andet presseninger og tæpper.
Befolkning bag barrikaderPå hovedøen har befolkningen barrikaderet sig mod den høje vandstand.
Uden for et lokalt center i Freeport har ejeren, Yollande Rolle, forsøgt at holde vandet ude.
Brune sandsække er blevet sat på rad og række som en mur mod vandmasserne.
- Normalt ville jeg ikke gøre det, men jeg er bange for, at vandet vil sive under døren og komme ind i centeret, derfor forsøger jeg at forhindre det, forklarer hun til AP.
Flere af landets borgere er blevet evakueret, og de venter nu sammen på, at orkanen er ovre.
- Ingen skal være alene i en tid som denne, siger Annitte Jonhson til AP.
Yollande Rolle, som leder evakueringscenteret, plejer ikke at forberede sig helt så grundigt på dårligt vejr, som hun gør til Dorian:Hjælpen er at finde hos 200 lokale frivilligeI Bahamas er det indtil videre kun det nationale Røde Kors, som kan nå frem.
Men hjælpen er på vej.
- Orkanen har bevæget sig meget hurtigt, og situationen er for farlig til at kunne benytte fly.
Vi venter til, at orkanens øje har passeret, og så ankommer de internationale redningsfolk, siger Bjarke Skaanning.
Indtil den internationale hjælp når landet, er 200 frivillige klar til at give en hjælpende hånd.
Men de frivillige bor selv i landet, og omfanget af katastofen kan komme til at have en effekt på deres evne til at hjælpe.
- Det er klart, at hvis store dele af lokalsamfundet bliver ødelagt, er det svært, fordi det også kan gå ud over de frivilliges ejendom, hvilket kan gøre, at de ikke kan overskue at gå ud og hjælpe andre, fortæller Bjarke Skaanning.
Orkanen Dorian gik i land på Abaco og bevæger sig nu vestpå ind over Grand Bahama Island i sneglefart med under to kilometer i timen.
Orkanens konsekvenserNår orkanen er drevet videre, bliver konsekvenserne tydeligere, og dér begynder det store arbejde for hjælpeorganisationerne.
- Vores opgave, når orkanen er drevet videre, er at hjælpe folk.
Vi skal give landets borgere husly, og sikre os, at de får mad.
Vi skal også hjælpe dem, som er kommet til skade, siger Bjarke Skaanning.
Følgeskaderne er dog allerede begyndt at vise sig i Bahamas.
- Der er huse, som er blæst omkuld, og særligt vand kan blive en udfordring i Bahamas, fordi havbølgerne af saltvand forurener drikkevandet.
Udenrigsministeriet kan ikke sætte tal på, hvor mange danskere der er på Bahamas.
Ministeriet henviser til, at de danskere, som måtte være i området, følger de lokale anvisninger.
Læs også:Dansker på Bahamas: Vi tager alle forholdsreglerFacebookTwitterKopier linkEmner:Bahamas|Orkaner|Røde Kors|Udenrigsministeriet




https://www.dr.dk/nyheder/kultur/film/er-han-allerede-aarets-oscar-favorit-hollywood-stjerne-hyldes-ekstremt-betagende

Film og serierEr han allerede årets Oscar-favorit?
Hollywood-stjerne hyldes for 'ekstremt betagende og vild præstation'Skuespilleren Joaquin Phoenix storroses for sin præstation i 'Joker'.
Joaquin Phoenix er tidligere blevet Oscar-nomineret for sine roller i 'Gladiator', 'Walk the Line' og 'The Master'.
Og nu kan en fjerde nominering meget vel være på vej for hans rolle i 'Joker'.
Af Kasper Madsbøll Christensen02.
sep.
2019 kl.
15.
03Bemærk: artiklen er mere end 30 dage gammelLæs op- En medrivende og vigtig præstation af Joaquin Phoenix.
- 'Joker' er en herlig dristig og eksplosiv film.
- Den er modig, knusende og fuldkommen smuk - Todd Philips og Joaquin Phoenix har ikke bare genopfundet én af de mest ikoniske tegneserieskurke i filmhistorien; de har genopfundet selve superhelte-filmgenren.
Roserne - fra blandt andet BBC, The Guardian og Empire Magazine - vil nærmest ingen ende tage, efter en af årets mest ventede superheltefilm, 'Joker', har haft urpremiere på filmfestivalen i Venedig i weekenden.
Filmen om Batmans ærkefjende blev ifølge kino.
dk modtaget med en otte minutter lang stående klapsalve fra publikum, og der bliver allerede nu spekuleret i en mulig Oscar-nominering til Phoenix, der har tabt sig 23 kilo for at spille rollen som Jokeren.
'Phoenix er sindssygt dragende'Filmekspert og vært på 'Filmselskabet' Maria Månson er til stede ved filmfestivalen i Venedig og har også selv været inde at se 'Joker'-filmen, der er instrueret af Todd Philips og får dansk premiere 3.
oktober.
Venedig filmfestivalFilmfestivalen i Venedig foregår frem til 7.
september.
Det er 76.
gang, at filmfestivalen finder sted i den italienske kanalby.
Sidste år fik Netflix-filmen 'Roma' hovedprisen Den gyldne løve.
I 2017 var det 'The Shape of Water', der fik hovedprisen.
Hun bekræfter billedet af et begejstret publikum og anmelderkorps:- Reaktionerne hernede har været 90 procent overstrømmende - nærmest helt tilbedelsesagtige, siger hun og uddyber:- Jeg har blandt andet talt med en psykiater, der mente, at filmen var ground breaking, fordi den inkorporerede hele det psykiatriske system og alle de nedskæringer, der sker i psykiatrien i USA, og som efterlader en kæmpestor befolkningsgruppe på gulvet.
- 'Joker' rører ved en masse politisk, og det er ikke ofte, at superheltefilm tør kommentere direkte på verdens tilstand og direkte laver systemkritik på den måde, mener Maria Månson.
Maria Månson vurderer, at Joaquin Phoenix i filmen spiller en anden type af Jokeren, end vi har set i tidligere film.
- Den læner sig meget op af Heath Ledgers præstation (i 'The Dark Knight' fra 2008), men går samtidig meget længere ind i sindet end Ledgers præstation, siger hun og fortsætter:- Phoenix er sindssygt dragende at se på.
Det er ekstremt betagende og en vild præstation.
Jeg kan sagtens se for mig, at han også bliver nomineret til en Oscar for den, for vi er kommet ind i en periode, hvor superheltefilm er ved at blive lukket ind i Oscar-varmen.
Mens de danske biografgængere altså må vente en måneds tid endnu, inden de får Joaquin Phoenix at se i en rolle, der tidligere er blevet spillet af både Heath Ledger og Jack Nicholson, så tør Maria Månson godt at love, at der er noget at se frem til:- Der er ingen tvivl om, at der er en ny Joker i byen.
Heath Ledgers Joker får kamp til stregen.
Læs også:Kritikken vælter ned over populær filmfestival: Hvorfor får han lov til at komme?
(© Warner Bros Pictures)FacebookTwitterKopier linkEmner:Venedig|BBC|The Guardian|USA|Joaquin Phoenix (skuespiller)




https://www.dr.dk/nyheder/indland/mistaenkt-laegedrab-i-tisvilde-havde-flere-laegers-navne-paa-en-liste

IndlandMistænkt for lægedrab i Tisvilde havde flere lægers navne på en listeIfølge DR's oplysninger efterforsker politiet hævn som muligt motiv.
Det dødelige overfald på den 58-årige læge Charlotte Asperud skete natten til tirsdag den 30.
april 2019 omkring 02.
45 i hendes hjem i Tisvildeleje.
Af Louise Dalsgaard02.
sep.
2019 kl.
13.
34Bemærk: artiklen er mere end 30 dage gammelLæs opDen mand, der sidder varetægtsfængslet i sagen om drabet på den 58-årige læge Charlotte Asperud, havde navne på flere læger streget under på en liste.
Det bekræfter flere kilder over for DR.
Listen fandt politiet ifølge DR Nyheders oplysninger i den anholdtes hjem, og her havde han understreget andre lægers navne, som han også havde været i kontakt med.
Det ene af navnene var læge Charlotte Asperuds.
Hun blev overfaldet og dræbt den 30.
april, da en gerningsmand brød ind i hendes hus i Tisvilde, mens hun lå og sov.
Politiet har ifølge DR Nyheders oplysninger været i kontakt med de læger, som var understreget på den mistænktes liste.
Over for Ritzau bekræfter hospitalsdirektør på Nordsjællands Hospital, Bente Ourø Rørth, at man har hjulpet politiet med at formidle kontakt til lægerne.
- Jeg har fra politiet fået oplyst, at han har udskrevet sin journal fra Sundhed.
dk, og der har han fået viden om alle de mennesker, der har været involveret i hans behandling på det tidspunkt, hvor han møder Charlotte Asperud.
Og det er seks, siger Bente Ourø Rørth til Ritzau.
- Så da politiet ringer og siger, at de skal have kontakt med de øvrige fra journalen, så bliver det min rolle at hjælpe med det, fortæller hun til Ritzau.
Sagen kortDen 58-årige læge Charlotte Asperud døde efter at være udsat for et groft overfald i sit hjem i Tisvildeleje den 30.
april.
I forsøget på at finde frem til gerningsmanden udsendte politiet en lydfil fra overfaldet med gerningsmandens stemme.
Efterfølgende kunne politiet anholde en 54-årig mand, som i dag sidder varetægtsfængslet i sagen - sigtet for drab og røveriforsøg.
Charlotte Asperud blev ifølge politiet dræbt med adskillige slag i hovedet.
Det er også tidligere kommet frem, at der er fundet dna på offeret, som matcher den 54-åriges dna.
Seks læger på listenIfølge Ritzau optrådte i alt seks læger med fulde navne i den sigtedes journal, fordi lægerne i 2014 havde været på vagt, da den sigtede i sagen var blevet bragt på skadestuen i Hillerød, fordi han havde været i en trafikulykke.
Her optrådte den drabsmistænkte ifølge DR Nyheders oplysninger så voldsomt, at Charlotte Asperud og de øvrige læger ordinerede psykiatrisk tilsyn for manden.
Hos Nordsjællands Politi ønsker efterforskningsleder Henrik Gunst ikke at kommentere sagen.
- Vi efterforsker bredt og forsøger herunder at kortlægge hans handliner og færden, siger han.
Henrik Gunst vil ikke udelukke, at der derfor kan komme nye sigtelser mod manden.
Ifølge Ritzau har ledelsen på Nordsjællands Hospital som følge af sagen besluttet, at personalet på akutmodtagelsen midlertidigt må fjerne deres efternavn fra deres navneskilt.
Desuden arbejder ledelsen for, at lægerne i borgernes journaler skal kunne underskrive sig med en kode eller et nummer i stedet for deres fulde navn.
Mistænkt dømt flere gange førDen 54-årige mistænkte mand er tidligere dømt flere gange.
I 2013 fik han to år og seks måneders fængsel for over 200 tiltalepunkter – for eksempel forhold som tyveri, bedrageri og spirituskørsel.
Det fremgår af dommen mod ham, at han dengang var uden job, havde økonomiske problemer og et misbrug af alkohol og kokain, som han finansierede med tyveri, kreditkortbedrageri og identitetstyveri.
På grund af sit alkoholproblem har han også flere gange været indlagt til afrusning og abstinensbehandling på psykiatriske afdelinger, står der i dommen.
Den 54-årige blev dengang vurderet til at lide af personlighedsforstyrrelse, da han blev mentalundersøgt af retspsykiatrisk klinik i forbindelse med sagen.
I den nuværende sag har politiet også bedt om at få den 54-årige mand mentalundersøgt.
Det er ikke sket endnu, ligesom politiet heller ikke endnu har kunnet afhøre manden.
FacebookTwitterKopier linkEmner:Læger|Politi|Nordsjællands Hospital|Tisvilde|Nordsjællands Politi




https://www.dr.dk/nyheder/indland/en-stille-forsvinden-alzheimers-ramte-bjoern-har-faaet-fred

IndlandEn stille forsvinden: Alzheimers-ramte Bjørn har fået fredBjørn Jacobsen døde søndag aften omgivet af sin familie.
Han blev 52 år gammel.
Julie Rubow har kæmpet for sin mands værdighed igennem et langt og besværet sygdomsforløb.
Nu har hun sagt farvel til sin elskede for sidste gang.
Af Sola Kruchov Sørensen02.
sep.
2019 kl.
12.
40Bemærk: artiklen er mere end 30 dage gammelLæs opBlot en uge efter, mange danskere fulgte Bjørn Jacobsens ulidelige kamp mod Alzheimers i programmet 'En stille forsvinden' på DR1, fik han fred.
52-årige Bjørn døde søndag aften klokken 19 omgivet af sin familie.
Han blev for flere dage siden ramt af lungebetændelse, og det var mere, end hans svækkede krop kunne klare.
Bjørns kone gennem 24 år, Julie Rubow, fortalte for et par uger siden, at hans tilstand var så skrøbelig, at kroppen formentlig ikke ville kunne holde til at blive ramt af sygdom.
Læs også:Julie er gift med Alzheimers-ramte Bjørn: Det ville give mest mening, hvis han fik fredSammen med sin kone og deres tre sønner har Bjørn kæmpet en urimelig og umulig kamp mod den hjernesygdom, som langsomt fratog ham flere og flere færdigheder.
Julie skriver om den triste hændelse på Facebook:- Nu er der ikke flere kampe at kæmpe for Bjørn, og vi ønsker hans sjæl får fred ved glæden over alt, hvad han har udrettet i livet, på trods af hans alt for tidlige død.
Kampen mod AlzheimersI næsten fem år har DR-journalist Per Wennick og fotograf Lars Schou fulgt den tidligere bankdirektør Bjørn Jacobsen, hans hustru Julie og deres tre sønner, Mads, Simon og Sebastian, efter Bjørn blev diagnosticeret med den uhelbredelige og dødelige Alzheimers sygdom.
Det blev til i alt tre timers dokumentarfilm om en families kamp mod sygdommen, om sorgen og frustrationerne – og i lige så høj grad kampen for kærligheden.
– Bjørn og hans familie gav seerne et åbent, ærligt og uvurderligt indblik i alt det, man skal forholde sig til i en familie, når sundhedssytemet svigter - og når døden bliver en daglig følgesvend, siger Per Wennick.
- Nu er Bjørn død.
Det skærer mig i hjertet.
For Bjørn blev en god ven - med varme, humor, eftertænksomhed og livsvilje.
Men jeg er på sin vis også lettet.
Nu er hans lidelser forbi.
Mine tanker går til hans dejlige familie.
Æret være Bjørns minde.
Ulige kamp med sorg og afmagtJulie Rubow skriver følgende på Facebook:Bjørn fik endelig fred søndag den 1.
september kl.
19.
Han åndede ud med familien omkring sig, efter flere dage på dødsleje.
Bjørn kæmpede til det sidste for sin værdighed og berettigelse i livet, sygdom til trods.
Det var en ulige kamp, som vi har måtte bevidne med stor sorg og afmagt.
Nu er der ikke flere kampe at kæmpe for Bjørn, og vi ønsker hans sjæl får fred ved glæden over alt, hvad han har udrettet i livet, på trods af hans alt for tidlige død.
Han vil leve videre i vores hjerter, og jeg vil se ham hver dag i vores 3 skønne drenge.
Vi elsker dig.
Hvil i fred.
Du kan se eller gense de tre programmer om Bjørn Jacobsen på DR TV.
På trods af en svær tid kunne Julie ikke sige farvel til sin Bjørn.
Her er hendes tanker fra det seneste program:FacebookTwitterKopier linkEmner:DR1|Facebook|Sygdomme og lidelser|Demens|Hjernesygdomme




https://www.dr.dk/nyheder/regionale/sjaelland/minister-genaabnede-togstraekning-i-weekenden-i-dag-maatte-pendlerne

SjællandMinister genåbnede togstrækning i weekenden: I dag måtte pendlerne igen tage togbusPendlerne mellem Næstved og Vordingborg har kørt i togbusser siden marts.
De får lov at vente endnu en dag, før de kan tage toget.
Af Thor Malthe Andersen02.
sep.
2019 kl.
12.
04Bemærk: artiklen er mere end 30 dage gammelLæs opDet hele skulle have kørt på skinner igen her til morgen på togstrækningen mellem Næstved og Vordingborg.
Men nej.
Alt var ellers gjort klar, transportministeren var i weekenden på besøg for officielt at markere åbningen af strækningen, der har været lukket siden marts, mens Banedanmark har opgraderet og gjort klar til Femern-forbindelsen.
Men Banedanmark har ikke kunnet få signalanlægget til at fungere, og togpendlerne måtte i morges igen køre med togbusser.
Thomas Roland, skulle fra Østerport til Nykøbing Falster, hvor han arbejder som arkæolog i Slots- og Kulturstyrelsen.
Han havde endda tjekket rejseplanen søndag, og der så alt normalt ud.
Sporarbejde på SydbanenSiden marts har pendlerne på sydbanen været nødt til at tage togbusser på dele af strækningen.
Først etape var Næstved-Ringsted.
Siden Næstved-Vordingborg.
Sidste etape er Nykøbing F-Vordingborg.
Årsagen er, at skinnerne skal gøres klar til Femern-forbindelsen og hurtigere tog på strækningen.
Kilde: DSB- Nu troede jeg endelig, at man kunne få lov at køre normalt.
Og så får jeg at vide, at det kan man ikke.
Så det betyder en 40 minutters forsinkelse, og at jeg må udsætte nogle møder, siger den tydeligt frustrerede pendler.
Fejl på anlæggetI går eftermiddags fandt Banedanmark fejl på signalanlægget, og fejlen blev først fundet så sent, fordi anlægget er det sidste, der bliver testet, siger projektdirektør i Banedanmark Klaus Jørgensen.
- Under normale omstændigheder ville vi kunne rette fejlene hurtigt, men de her fejl var svære at finde, så det har taget lang tid at udbedre dem.
Og det er vi rigtig kede af, siger han.
Banedanmark står her til morgen på Næstved, Lundby og Vordingborg stationer med kaffe til passagerne.
Det var planlagt for at sige tak for tålmodigheden, men nu bliver det i stedet en undskyldende kop kaffe, fortæller projektdirektør Klaus Jørgensen.
- Jeg ved godt, det ikke er et plaster på såret, som dækker, men det er det bedste, vi kan gøre lige nu, siger han.
Hos DSB er der også forståelse for pendlernes frustrationer.
Det fortæller informationschef Tony Bispeskov.
- Passagererne havde efter lang tids sporarbejde set frem til, at nu kunne de køre i tog igen.
Men efter Banedanmarks prognoser må de vente til i morgen tidlig, siger han og minder om, at passagererne kan søge erstatning hos DSB's rejsegaranti.
FacebookTwitterKopier linkEmner:Banedanmark|DSB|Trafik|Næstved|Togtrafik




https://www.dr.dk/nyheder/kultur/film/det-ultimative-machoprogram-kommer-til-danmark-skuespiller-og-racerkoerer-skal

Film og serier'Det ultimative machoprogram' kommer til Danmark: Skuespiller og racerkører skal drøne Skandinavien rundt'Top Gear' kommer nu i en dansk udgave med Felix Smith som vært.
Felix Smith (i midten), skuespiller Dar Salim (til højre) og tidligere racerkører Jesper Carlsen skal være værter på den danske udgave af 'Top Gear'.
Af Kasper Madsbøll Christensen02.
sep.
2019 kl.
11.
11Bemærk: artiklen er mere end 30 dage gammelLæs opHvis du er til masser af hestekræfter, store motorer og begejstrede kendisser, så skynd dig at læse videre.
Bilprogrammet 'Top Gear' kommer nemlig snart i en dansk udgave.
Det skal sendes på Kanal 5 med tv-vært Felix Smith, skuespiller Dar Salim og tidligere racerkører Jesper Carlsen i spidsen som programmets værtstrekløver.
Produktionen af 'Top Gear - Danmark' starter til efteråret, mens programmerne efter planen skal vises i foråret 2020.
Det er Discovery Networks Danmark, der blandt andet driver Kanal 5, der har købt rettighederne til det britiske program af BBC.
Jeg er stolt og lykkelig over at få lov til at drøne Skandinavien rundt.
Felix Smith, kommende vært på Top Gear'Det ultimative machoprogram'Serieekspert Frederik Dirks Gottlieb synes, det er 'oplagt', at programmet - der har kørt på BBC siden 2002 og siden er kommet i et væld af andre udgaver - nu også får en dansk version.
- Det er spændende, om den danske udgave af programmet kan bringe noget nyt til bordet, men det bliver garanteret mere tilgængeligt for mange mennesker, når det kommer i en dansk udgave, siger serieeksperten.
- Jeg kan ikke se, hvordan det ikke skulle klare sig godt i Danmark.
Frederik Dirks Gottlieb mener, at programmets styrke ligger i, at det tager bilentusiaster seriøst og ikke er ikke bange for at dvæle ved dyre biler og nørdede detaljer.
- Det er på mange måder det ultimative machoprogram i en verden, hvor der måske ikke er så mange af den slags programmer tilbage, og hvor det som moderne mand ikke er så smart at være optaget af smarte biler.
Det er et program, som mange sukker efter i en verden, hvor sendefladen hovedsageligt er klistret til med dating- og bageprogrammer.
- Samtidig giver det os mulighed for at drømme os væk til en verden, hvor alt er muligt.
Efter mange år med høje seertal i Storbritannien valgte BBC at fyre vært Jeremy Clarkson fra den britiske udgave af programmet i 2015, fordi han havde angrebet programmets producer Oisin Tymon både fysisk og verbalt.
Jeremy Clarkson og medværter James May og Richard Hammond skrev i stedet en milliard-kontrakt med Amazon og lavede programmet 'The Grand Tour'.
Læs også:Top Gear-vært undskylder for at have slået producerHerefter overtog Chris Evans sammen med den tidligere 'Venner'-stjerne Matt LeBlanc og fire andre værtsrollen for 'Top Gear', men Evans holdt kun én sæson som vært.
I skrivende stund er Chris Harris, Andrew Flintoff og Paddy McGuinness værter for den britiske udgave af showet, der altså får Felix Smith i spidsen her i Danmark.
Da Felix Smith blev spurgt, om han ville være vært på programmet, var han ikke i tvivl.
Felix Smith, der blandt andet har været vært på Dansk Melodi Grand Prix og Versus, glæder sig ifølge pressemeddelelsen fra Discovery Networks Danmmark til at prøve kræfter med de hurtige biler:- 'Top Gear' er mit alltime yndlingsprogram, og jeg var ikke to sekunder i tvivl om, at det her skulle jeg lave (.
.
.
) Jeg er stolt og lykkelig over at få lov til at drøne Skandinavien rundt med to gode venner i nogle af verdens fedeste biler.
Det er svært for mig overhovedet at kalde det et arbejde.
FacebookTwitterKopier linkEmner:Dar Salim (skuespiller)|Jeremy Clarkson (studievært)|Storbritannien|BBC|Biler




https://www.dr.dk/nyheder/udland/zoo-berlin-har-faaet-historiske-pandaunger

UdlandZoo Berlin har fået historiske pandaungerMeng Meng fødte lørdag Tysklands første pandaunger.
Af Robin Patrick Stampe Seierby02.
sep.
2019 kl.
11.
04Bemærk: artiklen er mere end 30 dage gammelLæs opI Zoo Berlin har de svært ved at få armene ned.
For lørdag morgen - klokken 06.
54 for at være helt præcis - blev der skrevet tysklandshistorie i den zoologiske have: De to første pandaunger født i Tyskland nogensinde.
Meng Meng, som den stolte mor hedder, har været drægtig i 147 dage, da de to unger med øredøvende skrig kom til verden.
De to unger vejer henholdsvis 186 og 136 gram, som er en fin vægt for pandababyer.
Og ifølge Zoo Berlins dyrepassere, så klarer Meng Meng sin nye rolle som mor strålende.
Normalt vil en hunpanda, der føder mere end en unge, kun opfostre den ene, så personalet i Zoo Berlin er trådt til for at hjælpe til med, at begge unger har bedst mulig chance for at overleve.
Det sker blandt andet ved, at ungerne kommer ind til Meng Meng i rotation.
Du kan se de to pandaunger og Meng Meng i videoen øverst i artiklen.
FacebookTwitterKopier linkEmner:Berlin|Dyreparker|Tyskland|Dyr




https://www.dr.dk/nyheder/politik/nu-venter-alle-paa-nyt-fra-jakob-ellemann-han-vader-ind-i-folk-med-traesko-paa

Krise i VenstreSe temaPolitikNu venter alle på nyt fra Jakob Ellemann: 'Han vader ind i folk med træsko på'Den måske kommende V-formand er et politisk ubeskrevet blad.
Jakob Ellemann-Jensen er af flere udnævnt som favorit til at overtage formandsposten i Venstre efter Lars Løkke Rasmussen, men hans politiske ståsteder ved vi ikke så meget om endnu.
Af Theis Lange Olsen02.
sep.
2019 kl.
11.
43Bemærk: artiklen er mere end 30 dage gammelLæs opHan ønskede egentlig ikke at være politiker.
Men nu peger flere på Jakob Ellemann-Jensen som kandidat til posten som formand for Venstre efter en dramatisk weekend, hvor Lars Løkke Rasmussen og Kristian Jensen trak sig fra deres ledelsesposter i partiet.
Men hvem er han, og hvilken politik vil han føre, hvis han ender med at overtage formandsposten?
Læs også:Ellemann-Jensen om Venstres fremtid: Vi har brug for tid til at tænke os omFørst og fremmest står det klart, at Jakob Ellemann-Jensen har formået at holde sig ude af de værste magtkampe og stridigheder i Venstre i de seneste år.
Derfor fremstår han i dag som et frisk pust, lyder det fra Venstre-kenderen Jarl Cordua, der er liberal kommentator og radiovært.
I klippet herunder kan du se, hvad Jakob Ellemann-Jensen sagde i lørdags, da Lars Løkke Rasmussen havde trukket sig som Venstre-formand:- Han er en type, der kan samle partiet og er afholdt af alle.
Han har holdt sig ren af alle mulige intriger og har et gemyt, som gør, at han vader ind i folk med træsko på, siger han.
Det fremhæves også, at Jakob Ellemann-Jensen har formået at løfte humøret i Venstre i de mange periode, hvor partiet har været præget af svære sager - og interne magtkampe med tråde tilbage til formandsopgøret i 2014.
- Forleden holdt Jakob Ellemann-Jensen en privat fest i sin have, hvor der blev spist pølser og drukket øl.
Der var folk til stede fra hele Venstres folketingsgruppe, der mente lidt forskelligt om, hvad der skulle ske med Lars Løkke Rasmussen, men de kunne holde ud af være sammen i hans nærvær.
- Det er et billede på, at han er god til at skabe en stemning, hvor folk kan samles omkring det, der skal være Venstres sag, siger Jarl Cordua.
Et ubekrevet bladJakob Ellemann-Jensen, der er søn af tidligere Venstre-formand Uffe Ellemann-Jensen, fortalte for nogle år siden til Berlingske, at han som 19-årig gjorde det klart for sin farmor, at han aldrig skulle ind i politik.
JAKOB ELLEMANN-JENSENFødt: 25.
september 1973 (45 år).
Fødested: Hørsholm.
Søn af forhenværende udenrigsminister Uffe Ellemann-Jensen og forhenværende chefredaktør Alice Vestergaard.
Han er bror til Karen Ellemann, der også er i Folketinget for Venstre.
Karriere:Politisk ordfører fra 2015 til 2018 og igen fra 2019.
Miljø- og fødevareminister fra 2018 til 2019.
Folketingsmedlem for Venstre i Østjyllands Storkreds fra 18.
juni 2015.
Folketingsmedlem for Venstre i Fyns Storkreds fra 15.
september 2011 til 18.
juni 2015.
Uddannelse: Cand.
merc.
jur.
fra Copenhagen Business School i 2002.
Civilstand: Han er far til tre børn.
De to første fik han med sin tidligere hustru, Rikke Ellemann-Jensen.
Han har også et barn med sin nuværende hustru, Anne Marie Preisler.
Kilder: Ritzau og Folketinget- Det vil jeg ikke byde hverken mig selv eller min familie, lød det.
Jakob Ellemann-Jensen blev dog medlem af Venstre, men i 2007 meldte han sig faktisk ud med den begrundelse, at tonen i udlændingedebatten var for hård.
Da Lars Løkke Rasmussen overtog fra Anders Fogh Rasmussen nogle år senere, meldte han sig ind igen.
Og godt 18 år senere, som 37-årig, kom han i Folketinget efter at have fået nok stemmer ved valget i 2011.
Trods sin otte år i Folketinget har Jakob Ellemann-Jensen har aldrig rigtigt foldet sine politiske visioner ud.
Faktisk ved vi ikke ret meget om hans ståsteder, lyder det fra DR Nyheders politiske analytiker Bjarne Steensbeck.
- Vi ved ikke pokkers meget om ham, for går man tilbage i arkivet og prøver at finde store og lange interviews med ham, så findes de ikke.
Og det er påfaldende, for han har siddet i toppen af Venstre i efterhånden mange år.
- Men man finder, at han gentagne gange gør meget ud af, hvilken type politiker han er.
Og det er sådan en type, der gerne vil samle og bygge bro, siger han.
I klippet nedenfor kan du se et indslag, hvor Jakob Ellemann-Jensen kom i vælten som miljø- og fødevareminister:Jakob Ellemann-Jensen fungerede i en lang periode som politisk ordfører i Venstre, inden han blev udnævnt som miljø- og fødevareminister i forbindelse med en af Lars Løkke Rasmussens regeringsrokade.
På den post fik han blandt andet kritik for ikke at gå nok op i dyrevelfærd, da han udtalte til en person fra Veganerpartiet, at han elsker bacon, som det ses i klippet ovenfor.
Efterfølgende erkendte Jakob Ellemann-Jensen, at det var et "dumsmart" svar.
Efter valget i juni har han igen været partiets talerør i medierne.
Ifølge Jarl Cordua er Jakob Ellemann-Jensens evner til at kommunikere da også en væsentlig årsag til, at han nu er favorit til at overtage formandsposten efter Lars Løkke Rasmussen.
- Han har været meget loyal i forhold til at præsentere Venstres politiske program.
Hans kommunikationsnevner er der ikke noget i vejen med, og han har været en dygtig politisk ordfører og kan sælge varen, siger Jarl Cordua, der også ser det politiske indhold som en klar udfordring for Jakob Ellemann-Jensen:- Han er et forholdsvis ubeskrevet blad.
Det med at formulere et politisk projekt har man til gode at se.
Det bliver den store opgave.
Det vil nok først komme i november i forbindelse med det ordinære landsmøde.
Lige nu handler det om at samle stumperne og få partiet på ret køl, siger Jarl Cordua.
Alliance med Støjberg?
Flere medlemmer af Venstres folketingsgruppe har allerede nævnt Inger Støjberg (V) som et oplagt bud på en næstformand i partiet.
De tæller blandt andre Marcus Knuth, Sophie Løhde og Michael Aastrup Jensen.
Hun har dog heller ikke officielt meddelt sit kandidatur endnu.
Det er ingen hemmelighed, at Inger Støjberg står for en markant og stram udlændingepolitik, og hun har flere gange mødt kritik, også internt i Venstre, for sin retorik.
Den berømte kagefejring af udlændingestramning nummer 50 bragte sindene i kog flere steder.
Derfor bliver det også interessant, om hun og Jakob Ellemann-Jensen kan finde sammen om et fælles politisk projekt, hvis de ender som henholdsvis næstformand og formand i Venstre, siger Jarl Cordua.
- Hvordan de to kan arbejde sammen og skabe en fælles platform bliver spændende.
Hvem Venstre skal have som formand og næstformand afgøres officielt på partiets ekstraordinære landsmøde 21.
september i Herning.
FacebookTwitterKopier linkEmner:Anders Fogh Rasmussen (politiker)|Inger Støjberg (politiker)|Venstre|Udlændingepolitik|Herning




https://www.dr.dk/nyheder/regionale/syd/biblioteker-vil-bekaempe-sexvideoer

Syd- og SønderjyllandBiblioteker vil bekæmpe sexvideoerSkoleelever skal lære, hvordan de undgår at dele intime billeder af klassekammeraten.
Biblioteksleder Kasper Østergaard Grønkjær ved Vejen Kommunes Biblioteker tror, at deres nye undervisning til skoleelever kan være med til at forebygge, at eleverne ikke deler intime billeder af hinanden.
Af Ulrik Bang-Mørch og Niklas Møller Jørgensen02.
sep.
2019 kl.
18.
30Bemærk: artiklen er mere end 30 dage gammelLæs opFolkebiblioteker vil nu undervise børn og unge, så de undgår at dele nøgenbilleder.
I Tønder og Vejen Kommuner arbejder bibliotekerne på at lave nye tilbud til skolerne.
De skal hjælpe skoleeleverne med at begå sig på Facebook, Instagram og Tik Tok, så de ikke krænker en klassekammerat eller deler den forkerte video.
Tilbuddene kommer i kølvandet på den omfattende Umbrella-sag, hvor over 1.
000 børn og unge blev sigtet for at dele en video med seksuelt indhold.
Umbrella-sagenOptagelserne af to 15-årige, der dyrker sex med hinanden, er lavet på en privatadresse i Nordsjælland i 2015.
De to drenge, der delte det ydmygende materiale i første omgang, fik bøder på 2.
000 kroner for distribution af børneporno i 2016.
Siden da spredte materialet sig på Messenger og nåede ud til over 5.
000 personer, før Facebook og politiet aktivt satte ind mod spredningen.
I begyndelsen af 2018 rejste politiet sigtelse mod 1.
000 for at have delt det børnepornografiske materiale til venner og bekendte via Facebooks chatprogram Messenger.
Biblioteksleder Kasper Østergaard Grønkjær ved Vejen Kommunes Biblioteker tror på, at deres undervisning kan være med til at forhindre lignende sager.
De skal ikke komme til at stå i en situation, hvor de deler krænkende billeder af en pige eller en dreng.
Kasper Østergaard Grønkjær, biblioteksleder, Vejen Kommunes Biblioteker- Vi kan i hvert fald gøre vores til at oplyse om, hvad der er god adfærd på nettet.
Så de ikke kommer til at stå i en situation, hvor de deler krænkende billeder af en pige eller en dreng, siger Kasper Østergaard Grønkjær.
BørnepornoI den såkaldte Umbrella-sag var der tale om en video af to 15-årige, der har sex, og videoen blev primært delt på Facebooks Messenger.
Da der var tale om mindreårige i videoen, blev de sigtede blandt andet sigtet for besiddelse og eventuelt deling af børneporno.
Mange af sagerne forventes afsluttet med en bøde, mens nogle af sigtelserne ender som straffesager, hvor personerne bliver tiltalt og stillet for en dommer.
Her lyder påstanden, at de skal straffes med fængsel for deling af børneporno og blufærdighedskrænkelse.
Herunder viser en video, hvad man skal gøre, hvis man bliver krænket over nettet.
Det handler om, at de lige tænker sig om en ekstra gang, før de deler eller skriver noget.
Andrew Cranfield, Biblioteksleder, Tønder BibliotekerneTænk jer om en ekstra gangBiblioteksleder hos Tønder Bibliotekerne Andrew Cranfield siger, at det er sager som umbrella-sagen, der skal dæmmes op for.
- Den her sag er både ubehagelig og kontroversiel, så hvis vi kan være med til at undgå, at den slags sker igen, så vil vi jo rigtig gerne det.
Målet med undervisningen for eleverne er derfor klart.
- Det handler om, at de lige tænker sig om en ekstra gang, før de deler eller skriver noget, siger Andrew Cranfield.
Umbrella-sagen er ikke den eneste sag af denne karakter.
720 kvinder i et onlinekatalogI sidste uge afslørede Berlingske en ny sag, hvor flere hundrede piger har fået delt krænkende billeder af sig selv på nettet uden deres samtykke.
Politiet har i sagen fundet et onlinekatalog med omkring 720 kvindenavne.
Efterforskningen peger i retning af, at kataloget indeholder krænkende materiale af kvinderne.
Biblioteksleder Kasper Østergaard Grønkjær ved Vejen Kommunes Biblioteker mener, at bibliotekarerne sagtens kan oplyse skoleelever om sociale medier, også selvom deres ekspertise ligger et sted mellem Tove Ditlevsen og Twilight-bøgerne.
- Vi bilder os ikke ind, at vi er eksperter i sociale medier.
Men vi er til gengæld eksperter i, hvordan man skoler folk og unge mennesker i at tænke kritisk, siger Kasper Østergaard Grønkjær.
FacebookTwitterKopier linkEmner:Tove Ditlevsen (forfatter)|Vejen Kommune|Biblioteker|Facebook|Tønder




https://www.dr.dk/nyheder/indland/beroemt-trump-ballon-pustes-op-i-koebenhavn-i-dag-vi-haaber-budskabet-naar-helt-til

Trumps aflyste besøgSe temaIndlandBerømt Trump-ballon pustes op i København i dag: 'Vi håber, at budskabet når helt til Det Hvide Hus'Arrangørerne bag ballonen holder fast i protesten til trods for, at præsidenten har aflyst sit besøg i Danmark.
Af Thea Deleuran Müller og Robin Patrick Stampe Seierby02.
sep.
2019 kl.
13.
18Bemærk: artiklen er mere end 30 dage gammelLæs opSelvom den amerikanske præsident ikke kommer på besøg i København alligevel, vil københavnere dog stadig kunne se en ballon, der forestiller Donald Trump som baby.
Her til formiddag er den berømte seks meter høje ballon med navnet 'Baby Trump' pustet op på Kongens Nytorv i København, hvor den vil stå dagen igennem.
'Baby Trump'-ballonenDen blev hejst i luften første gang i London, da den amerikanske præsident var på besøg i juli sidste år.
Den seks meter høje ballon svævede i det centrale London nær parlamentsbygningen under Trumps besøg.
At ballonen blev sendt i luften skabte både glæde blandt aktivisterne bag, men også røre blandt Trumps tilhængere og Londons borgmesters politiske modstandere.
Det var Londons borgmester, Sadiq Khan, der gav aktivisterne tilladelse til at sætte ballonen i luften.
Først havde borgmesteren egentlig sagt nej, da borgmesterens kontor ikke anså ballonen som en regulær protest.
Men der var stor folkelig opbakning bag ballonen, og det fik borgmesteren til at skifte mening, så ballonen alligevel kunne sættes i luften.
Det var nemlig i dag, at Donald Trump havde annonceret, at han ville besøge Danmark.
Et besøg, som han selv aflyste på Twitter, efter Danmark blankt afviste et amerikansk køb af Grønland.
Og selvom den amerikanske præsident ikke selv er her til at se den store ballon svæve over København, holder arrangørerne alligevel fast i opsætningen at puste den op, siger den ansvarlige for ballonen, Morten Skovgaard.
Donald Trump selv vil ikke være på dansk jord og se den store ballon.
Hvorfor holder I fast i at puste den op?
- Hele vejen igennem har vi været ret sikre på, at vi ville gøre det, lige meget om han kom eller ej.
Hans aflysning gør faktisk ikke så meget, da vi stadig vil vise vores utilfredshed med ham og hans politik, siger Morten Skovgaard, der også står bag Facebook-gruppen 'Bring Trump Baby to Denmark'.
- Vi kan se, at mange bakker op om den her fredelige happening her på Kongens Nytorv.
Der har været en rigtig god ånd hele vejen igennem, og det er der også her på dagen, hvor den bliver sat op.
Donald Trump er ved at blive pustet op på Kongens Nytorv i København.
Billedet er taget af den ansvarlige for ballonen i Danmark, Morten Skovgaard.
'Baby Trump', der er ved at blive pustet op på Kongens Nytorv.
Billedet er taget af den ansvarlige for ballonen i Danmark, Morten Skovgaard.
'Baby Trump' kommer til at svæve over Kongens Nytorv dagen igennem.
Billedet er taget af den ansvarlige for ballonen i Danmark, Morten Skovgaard.
(© PRIVATFOTO)1 / 3Donald Trump er ved at blive pustet op på Kongens Nytorv i København.
Billedet er taget af den ansvarlige for ballonen i Danmark, Morten Skovgaard.
1 / 3'Baby Trump', der er ved at blive pustet op på Kongens Nytorv.
Billedet er taget af den ansvarlige for ballonen i Danmark, Morten Skovgaard.
2 / 3'Baby Trump' kommer til at svæve over Kongens Nytorv dagen igennem.
Billedet er taget af den ansvarlige for ballonen i Danmark, Morten Skovgaard.
(© PRIVATFOTO)3 / 3Hvem er det så, I håber at råbe op, når den amerikanske præsident ikke er her?
- Herhjemme har vi allerede nået en stor del af målet i den forstand, at vi har haft massiv mediedækning af det her projekt.
Alle herhjemme er derfor opmærksom på, at protesten finder sted.
Morten Skovgaard- Arbejder med teknologi og medier.
- Skribent for mediet POV International.
- Står bag Facebook-begivenheden ’Bring Trump Baby to Denmark’.
- Opsætningen af ballonen handler om at bakke op om de budskaber, folk kommer med.
Her handler det ikke om folks politiske ståsted, men om at samles om utilfredsheden mod Trump.
Der er plads til alle, og folk ligger det i ballonen, de vil.
Det kan vi mærke, at der er bundtræk i.
- Vi håber, at der kommer så mange og tager billeder, at budskabet når til Det Hvide Hus via de sociale medier.
På den måde kan vi presse Trump på hans hjemmebane, og vi ved, at de amerikanske medier holder øje med os, siger Morten Skovgaard.
Første gang den kæmpe ballonen så dagens lys, var, da den amerikanske præsident besøgte London.
Der fik den massiv medieopmærksomhed, og præsidenten selv var også ude og beklage sig over den på Twitter.
Idéen om den her kæmpe Trump-baby-ballon er jo taget fra London, hvor I også låner ballonen fra.
Er det ikke lidt uopfindsomt ikke at finde på sit eget?
- Det spørgsmål er jeg blevet mødt med et par gange.
Omvendt må jeg også sige, at ingen af os er garvede aktivister.
Vi er ikke medlem af en organisation, der har en masse mandskab og ressourcer, så vi skulle finde på noget hurtigt.
Jeg spurgte mine egne Facebook-venner, hvad vi kunne finde på, og der kom et par forskellige forslag.
Ballonen 'Baby Trump' dengang ballonen blev sat i luften for første gang i London.
- Men ballonen er tilgængelig, den eksisterer, den er kæmpestor - og medierne elsker den.
Vi vil aldrig kunne lave noget, som medierne elsker mere end en kæmpestor orange ballon midt i København.
Vi ved, at den har haft en effekt på Trump før, da han var i London, hvor han tweetede om den.
- Hvis han beklager sig over ballonen igen, er det fint, og så ved vi, at vi har ramt plet.
Men det handler også om, at alle dem, der kommer, får lov at levere deres budskab på en sjov og fredelig måde.
Det er akkurat lige så vigtigt, som hvis den rammer Trump hjemme i USA.
Den socialdemokratiske politiker Lars Aslan Rasmussen har kaldt ballonen for voksenmobning.
Går I ikke ned på det niveau, I kritiserer Trump for?
- Det er en diskussion, jeg har haft med hele Danmark i den seneste tid.
Voksenmobning forudsætter først og fremmest, at det er en voksen, der bliver mobbet, og det mener vi ikke, der er.
- Vi kalder det satire, fordi satire sparker opad, og mobning sparker nedad.
Det er en helt fundamental sproglig forskel for mig.
At tale om mobning af den amerikanske præsident er på en måde absurd at tale om, for det kræver, at der er en eller anden form for magtbalance, og det, synes jeg, er meningsløst at sige, lyder det fra Morten Skovgaard.
- Men vi har også respekt for, at når man beskæftiger sig med satire, er man ude i noget, der er kontroversielt og baseret på humor, og det er forskelligt, hvad folk synes er sjovt.
Vi giver en kanal for folk, der ikke normalt ville gå på gaden og demonstrere, og det giver en lidt anden type kanal, når vi gør det her.
Det kan vi mærke, vi har en effekt.
Ballonen kommer til at svæve over Kongens Nytorv frem til klokken 19.
00 i dag.
Protester mod Trump i København i dag•Der vil også blive afholdt en demonstration i dag mod Donald Trump, hvor demonstranterne går fra den amerikanske ambassade til Christiansborg Slotsplads.
•Demonstrationen blev arrangeret, inden Donald Trump tweetede, at han ville aflyse sit Danmark-visit, men arrangørerne holder også fast i at afholde protesterne mod den amerikanske præsident, selvom han ikke selv vil være her til at se den.
•Det var meningen, at Donald Trump ville komme på besøg i Danmark på vej til et visit i Polen.
•Selvom det danske kongehus og statsministeriet bød den amerikanske præsident velkommen, valgte præsidenten at aflyse sit visit, efter statsminister Mette Frederiksen (S) afviste, at USA skulle få lov til at købe Grønland.
FacebookTwitterKopier linkEmner:Donald Trump (politiker)|København|Lars Aslan Rasmussen (politiker)|Socialdemokraterne|Humor




https://www.dr.dk/nyheder/indland/omstridt-oksekoedsrapport-bliver-trukket-tilbage

IndlandOmstridt oksekødsrapport bliver trukket tilbageAarhus Universitet oplyser, at den ikke lever op til universitetets standarder.
En rapport om oksekød fik hård kritik, og nu bliver den trukket tilbage.
02.
sep.
2019 kl.
11.
29 | opdateret 02.
sep.
2019 kl.
12.
47Bemærk: artiklen er mere end 30 dage gammelLæs opAarhus Universitet trækker omstridt rapport om oksekøds klimabelastning tilbage, da den ikke lever op til universitetets standarder.
Det oplyser Nationalt Center for Fødevarer og Jordbrug (DCA) på Aarhus Universitet.
Forskere fra centeret og DTU står bag rapporten.
Beslutningen kommer, efter at Information har afdækket, at Landbrug & Fødevarer har skrevet afsnit i rapporten og påvirket en pressemeddelelse om resultaterne.
Lever ikke op til principperNiels Halberg, der er direktør for DCA på Aarhus Universitet, erkender, at det ikke er efter bogen, at en interesseorganisation indgår i arbejdet på den måde.
- Det lever ikke op til de standarder, universitetet har omkring uafhængig forskning samt god forskningsskik – og forskningsformidling, og vi har derfor valgt at trække rapporten tilbage.
- Vi kan ikke leve med at sådanne forhold skaber tvivl i offentligheden om universitetets integritet, og der vil nu blive strammet op på procedurerne, siger Niels Halberg i en pressemeddelelse.
Betaler penge tilbageRapporten har fået økonomisk støtte fra Kvægafgiftsfonden.
Den har som formål at styrke oksekødssektoren.
Landbrug & Fødevarer erkendte i weekenden, at organisationen var gået for langt i sit arbejde med rapporten.
Derfor vil organisationen tilbagebetale 455.
000 kroner, som den havde fået af Kvægafgiftsfonden til rapporten.
Aarhus Universitet har ligeledes besluttet at betale penge tilbage til fonden, da rapporten ikke lever op til universitetets standarder.
Står inde for resultaterneSelv om rapporten bliver trukket tilbage, står Aarhus Universitet fortsat inde for selve resultaterne.
Universitetet vil dog lade internationale forskere gennemgå metoder og resultater.
Rapporten er blevet kritiseret for at sammenligne klimabelastningen for en hel pulje af produkter - øl, vin, slik, kaffe, te, sodavand og andre søde sager - med dansk produceret oksekød alene.
Eksperter har været kritiske over for den formidling, da den sammenlignet giver et forvrænget billede af oksekøds belastning på klimaet.
Rapporten skal nu også gennemgå uafhængig, international bedømmelse ved peer review.
Det betyder, at en eller flere uvildige eksperter på området vurderer den.
/ritzau/DR Nyheder skrev en artikel om rapporten, da den udkom.
Efter at universitetet har trukket rapporten tilbage, har DR Nyheder valgt at fjerne artiklen.
FacebookTwitterKopier linkEmner:Aarhus Universitet|Videregående uddannelser|Landbrug & Fødevarer|Fødevarer|Foulum




https://www.dr.dk/sporten/fodbold/overblik-danskernes-weekend-i-fodboldeuropa-eriksen-rundede-skarpt-maalhjoerne

FodboldOVERBLIK Danskernes weekend i fodboldeuropa: Eriksen rundede skarpt målhjørne Flere danskere havde mål i støvlerne i fodboldeuropa denne weekend.
Christian Eriksen scorede til 1-0, da Tottenham spillede 2-2 mod Arsenal.
Af Kasper Heide Lund02.
sep.
2019 kl.
10.
42Bemærk: artiklen er mere end 30 dage gammelLæs opMens de danske fodboldkvinder var på landsholdsopgaver i weekenden, så var de fleste af de mandelige spillere på græs i de store ligaer rundt om i Europa.
Herunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
Eriksen lynede for 50.
gang i EnglandDer var gang i de danske målscoringer i Premier League.
Søndag viste Christian Eriksen, at han trods nærmest uendelige transferrygter stadig kan holde fokus på fodbolden.
I sæsonens første North London-derby mellem Tottenham og Arsenal scorede han nemlig Spurs’ første mål til 1-0, da han fulgte op på en retur fra Arsenal-keeper Bernd Leno.
Det var danskerens ligamål nummer 50 for London-klubben.
Eriksen og Tottenham måtte dog nøjes med at spille 2-2 med ærkerivalerne, efter ellers at have været foran 2-0.
Det var mål nummer 50 for Eriksen.
I Southampton tog landsholdsaktuelle Pierre Emile Højbjerg og Jannik Vestergaard imod Manchester United.
Sidstnævnte dansker er ikke en del af landsholdstruppen til de kommende kampe mod Gibraltar og Georgien, men det burde han måske have været.
I hvert fald sørgede Vestergaard med sin første scoring for Southampton for, at den sydengelske klub spillede 1-1 mod Manchester United.
Jannik Vestergaard scorede til 1-1 mod Manchester United.
Det blev til både sejr og nederlag i Leicester.
Kasper Schmeichel stod som sædvanlig på mål for de engelske mestre fra 2016, da Bournemouth og Philip Billing var på besøg.
Her blev Billing sendt hjem til den engelske sydkyst med et nederlag på 3-1.
Yussuf topper i TysklandYussuf Poulsen viste sig nok en gang frem i Tyskland.
Den danske angriber lagde op til en enkelt scoring, da Leipzig buldrede videre i Bundesligaen.
Poulsen måtte dog se holdkammeraten Timo Werner stjæle overskrifterne, da tyskeren lavede alle Leipzigs mål i 3-1 sejren over Mönchengladbach.
Sejren er Leipzigs tredje i sæsonen, og holdet fører bundesligaen.
Thomas Delaney fik til gengæld en dårlig optakt til EM-kvalifikationskampene, da han og Dortmund skuffede i den tyske liga.
Det var på mange flere måder en hård kamp for Thomas Delaney mod Union Berlin.
Ude mod oprykkerne Union Berlin tabte Dortmund nemlig 3-1.
Frederik Rønnow sad på bænken hele kampen, da Frankfurt slog Düsseldorf 2-1.
Braithwaite ankommer i målformMartin Braithwaite scorede også i Danmarks seneste landskamp mod Georgien.
Når Martin Braithwaite møder ind i landsholdslejren i denne uge, så er det med mål i støvlerne.
Angriberen sendte Leganes på sejrskurs, da han sparkede en løs bold i kassen til 1-0 mod Betis.
Desværre for Braithwaite endte det dog med et nederlag på 2-1.
Daniel Wass spillede hele kampen for Valencia på højreback, da Mallorca blev sendt hjem til ferieøen med et 2-0-nederlag.
Dansk op- og nedtur i ItalienLasse Schöne går skuffet tilbage mod midtercirklen, efter Fiorentinas Erick Pulgar har reduceret til 2-1.
Lasse Schöne og Lucas Lerager fik begge fuld spilletid for Genoa, der hjemme slog Fiorentina 2-1 i Serie A.
I Udine blev det til et dansk nederlag, da Jens Stryger Larsen og Udinese tabte 1-3 til Parma.
Landsholdsbacken fik knap 80 minutter for hjemmeholdet.
Danmarks dyreste fik et enkelt pointLyons danske rekordindkøb Joachim Andersen spillede hele kampen, da Bordeaux var på besøg.
Her spillede de to mandskaber 1-1.
Knudsen uddelte svenske kløI Sverige var Jonas Knudsen med fra start for Malmö, mens Anders Christiansen ikke var med truppen, da Kalmar fik en ordentlig snitter på 5-0 på hjemmebane.
FacebookTwitterKopier linkEmner:Timo Werner (fodboldspiller)|Yussuf Poulsen (fodboldspiller)|Tyskland|England|Fodbold




https://www.dr.dk/nyheder/penge/nets-er-klar-til-skaere-en-tredjedel-af-udskaeldt-gebyr

PengeNets er klar til skære en tredjedel af udskældt gebyrBetalingsvirksomheden imødekommer kun delvist ngo'ers krav om halvering af gebyr på donationer.
Nets klar til at skære gebyr på donationer ned med en tredjedel.
Af Jesper Knudsen02.
sep.
2019 kl.
12.
11Bemærk: artiklen er mere end 30 dage gammelLæs opHver gang du giver et bidrag til velgørenhed og betaler via betalingsservice, så ryger der 4,32 kroner i kassen hos Nets.
Men nu er betalingsvirksomheden klar til at skære i gebyret, så det kommer ned under tre kroner, siger landechef i Nets Thomas Jul.
- Vi er sammen med bankerne blevet enige om en model, der gør det muligt at skære godt en tredjedel af indsamlingsorganisationernes omkostninger ved brug af betalingsservice.
Meldingen kommer efter længere tids kritik fra blandt andre Red Barnet, Børns Vilkår, Unicef og Mødrehjælpen.
Organisationerne ønsker, at Nets på den lange bane fjerner gebyret helt, så pengene i stedet går direkte til at hjælpe udsatte børn.
På kort sigt har organisationerne krævet, at gebyret mindst halveres, så prisen fremover højst er 2,16 kroner.
Det krav afviser Nets dog med dagens melding.
- I forhold til betalingsservice er aftalen det absolut bedst mulige, som vi kan tilbyde, siger Thomas Jul.
Nets: Brug en billigere løsningIfølge landechefen har Nets allerede strakt sig langt.
Tidligere har betalingsvirksomheden lovet at sende "hovedparten af sin indtjening” på gebyret tilbage til de velgørende organisationer.
Med den nye melding opgiver Nets hele sin indtjening på gebyret ”for at reducere organisationernes omkostninger mest muligt”, lyder det.
Dermed vil gebyret falde fra de nuværende 4,32 kroner per betaling via betalingsservice til tre kroner, lover Nets.
Nedsættelsen af gebyret gælder ikke alene for de fire organisationer, men for cirka 140 velgørende organisationer under indsamlingsorganisationernes brancheorganisation Isobro.
Samtidig opfordrer Nets hjælpeorganisatioerne til at bruge andre billigere betalingsformer end Betalingsservice.
- Hvis prisen er det vigtigste for indsamlingsorganisationerne, så findes der en række andre betalingsalternativer, også til noget lavere omkostninger, som de kan benytte sig af, siger Thomas Jul.
Senere i dag mødes erhvervsminister Simon Kollerup (S) med de fire velgørende organisationer Red barnet, Børns Vilkår, Unicef og Mødrehjælpen for at drøfte gebyret.
De fire organisationer skønner, at gebyret i 2019 vil koste dem i alt ni millioner kroner.
FacebookTwitterKopier linkEmner:Nets|Simon Kollerup (politiker)|Socialdemokraterne|Jul|Økonomi




https://www.dr.dk/nyheder/politik/lokkes-farvel-giver-udvandring-i-lokal-venstre-forening-det-er-uvaerdigt

Krise i VenstreSe temaPolitikLøkkes farvel giver udvandring i lokal Venstre-forening: 'Det er uværdigt'Bestyrelsesmedlemmerne udvandrer i protest mod behandlingen af Lars Løkke Rasmussen.
Lars Løkke Rasmussens farvel som formand har ført til et eksodus i Venstres lokalforening Odense Nord.
02.
sep.
2019 kl.
09.
46Bemærk: artiklen er mere end 30 dage gammelLæs opHalvdelen af bestyrelsen i Venstres lokalforening Odense Nord har trukket sig efter Lars Løkke Rasmussens afgang som formand.
Det skriver Fyens.
- Jeg er færdig med Venstre.
Jeg er stadig liberal, men jeg er færdig med Venstre.
Man kan simpelthen ikke behandle en mand på den måde.
- Det er uværdigt, siger tidligere formand og nuværende medlem af bestyrelsen i Venstre Odense Nord, Jan Radoor, til Fyens.
Ifølge avisen har også formanden, Tom Kallehauge, og kasserer Conny Gade trukket sig fra bestyrelsen i Venstre Odense Nord.
Dermed har omkring halvdelen af bestyrelsen forladt den.
Jan Radoor fortæller til Fyens, at det er måden, Lars Løkke Rasmussen forlod partiet på, der har sendt ham væk.
"Det er måden, det er sket"Lars Løkke Rasmussen valgte selv at trække sig efter 10 år som formand for Venstre, da hovedbestyrelsen på et møde lørdag gjorde det klart, at man ville indkalde til et ekstraordinært landsmøde kun med valg af formand og næstformand på dagsordenen.
Lars Løkke Rasmussen ønskede et almindeligt, men fremrykket landsmøde, så han kunne præsentere sin politiske linje inden et valg om formandsposten.
- Det er ikke så meget det, at Venstre nu skal have en ny formand.
Det er måden, det er sket på, som gør, at jeg har mistet al tillid til rigtig mange medlemmer af partiet.
- Dem kan jeg altså ikke stå på et landsmøde og se i øjnene.
Jeg stoler simpelthen ikke på dem, siger Jan Radoor til Fyens.
Dermed skal en helt ny ledelse i partiet på plads inden det ekstraordinære landsmøde, der bliver afholdt omkring den 21.
september.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Odense




https://www.dr.dk/nyheder/udland/stor-britisk-kampagne-undervejs-forbered-dig-paa-brexit

BrexitSe temaUdlandStor britisk kampagne undervejs: 'Forbered dig på brexit'Briter i udlandet opfordres blandt andet til at skifte kørekort og sørge for, at de er dækket af sundhedssystemet.
Den store kampagne, der skal forberede briterne på brexit, består blandt andet af helsidesannoncer i de britiske aviser.
Af Sean Coogan02.
sep.
2019 kl.
14.
42Bemærk: artiklen er mere end 30 dage gammelLæs op- Forbered dig på brexit.
Storbritannien forlader EU den 31.
oktober.
Det er ordene, man mødes af, når man kommer ind på hjemmesiden gov.
uk/brexit, som de britiske myndigheder har lanceret for at forberede befolkningen på et snarligt exit fra EU.
Her opfordres de omkring en million briter, der bor i EU-lande, til blandt andet at søge om opholdstilladelse, få udskiftet deres britiske kørekort og undersøge, om de er dækket af sundhedssystemet i værtslandet, efter briterne træder ud af EU ved udgangen af oktober.
Læs også:ANALYSE EU lader sig ikke skræmme af 10 millioner brændte fårDen kommende tid vil reklametavler og reklamer i tv og på sociale medier gøre briterne opmærksomme på hjemmesiden.
Dertil kommer foldere, webseminarer og informationsstandere, skriver BBC.
- En udtræden af EU på en velorganiseret måde er et spørgsmål om et fælles ansvar, siger Michael Gove, som har ansvaret for planerne omkring et no-deal brexit.
No dealStorbritannien har kurs mod at forlade EU den 31.
oktober uden en aftale - et såkaldt no-deal brexit.
EU og Theresa Mays regering brugte 20 måneder på at blive enige om en skilsmisseaftale.
Der var tale om en 585 siders juridisk tekst om håndteringen af de økonomiske komplikationer, som brexit giver.
Den giver blandt andet garantier til EU-borgere og briter, som arbejder på begge sider af kanalen, om, at de ikke mister deres rettigheder efter brexit.
Den indeholder også aftale om, hvordan man kan håndtere kontrollen med varer og dyr, når de fremover passerer grænsen mellem Irland og Nordirland, som efter brexit bliver en ekstern grænse for EU.
Men aftalen kunne ikke opnå opbakning i det britiske parlament, og den nye premierminister, Boris Johnson, ønsker en forbedret aftale.
Det har EU flere gange afvist.
Det vil sige udsigten til, at briterne forlader EU uden en aftale.
Sker det, vil Storbritannien nemlig forlade en lang række EU-aftaler.
Derfor advarer hjemmesiden blandt andet om udsigten til længere køer ved rejser på grund af udvidet grænsekontrol, mens man som brite nok skal genoverveje, om man vil have sin hund med på rejsen.
Efter brexit kan de nemlig ikke gøre brug af det gængse dyrepas-system og skal i stedet gennem en anden proces, der tager fire måneder.
Hamstring af pas og tomatsovsUdsigten til en ny tilværelse uden for EU har ført til vidt forskellige forberedelser i de senere år.
Forleden kunne The Guardian berette, at pizzakæden Domino's har brugt knap 60 millioner kroner på at hamstre ingredienser fra EU-lande - herunder tomatsovs, som importeres fra Portugal.
Et potentielt no-deal-brexit indebærer nemlig en forhøjet risiko for forstyrrelser af råvareforsyninger i Storbritannien, lød forklaringen fra Domino's.
For hvis briterne ender med at forlade EU uden en skilsmisseaftale, skal alle levende dyr og dyreprodukter, der kommer fra Storbritannien, fremover kontrolleres ved grænsen til EU - og det giver frygt for kilometerlange køer.
Der er ikke ligefrem mangel på dystopiske brexit-historier i den britiske presse.
Siden brexit-afstemningen i 2016 har der også været en stor stigning i antallet af briter, der søger pas i andre lande.
Læs også:Seks gange så mange briter vil være danskereHerhjemme steg tallet fra 64 i 2015 til 394 i 2016, mens nabolandet Irland har skullet forholde sig til mange tusinde flere pasansøgninger fra personer i Storbritannien.
I årene 2013-2015 modtog de irske myndigheder årligt lidt over 44.
000 pasansøgninger fra personer i Storbritannien.
I 2017 var dette tal steget til 80.
752, mens der kom 85.
180 nye ansøgninger i de første 10 måneder af 2018.
Læs også:Kim Bildsøe Lassen: Merkel har åbnet en dør på klem for Boris Johnson - men kun lidtDen britiske premierminister, Boris Johnson, som har garanteret, at Storbritannien forlader EU den 31.
oktober med eller uden en aftale med EU, arbejder i øjeblikket på at få landet en alternativ aftale om briternes udtræden af EU.
Frygt for fødevaremangelDa det efterhånden er mere end tre år siden, at et flertal af de britiske vælgere stemte for at forlade EU, har der været tid til at forberede diverse procedurer for exittet fra EU.
Der er dog vidt forskellige bud på, hvor godt forberedt Storbritannien egentlig er på deadline den 31.
oktober - særligt hvis der bliver tale om en papirløs skilsmisse med EU.
Michael Gove har tidligere sagt, at et no-deal ikke vil føre til mangel på friske fødevarer i Storbritannien, men det afvises kategorisk af brancheorganisationen British Retail Consortium, BRC.
- Detailbranchen har været krystalklar i kommunikationen med regeringen gennem de seneste 36 måneder, om at tilgængeligheden af friske fødevarer vil blive påvirket som konsekvens af tjek og forsinkelser ved grænsen, lyder meldingen fra BRC, skriver Financial Times.
I sidste måned løftede et læk sløret for Operation Yellowhammer, hvor myndighederne opridser de mest sandsynlige efterdønninger i tilfælde af en no-deal brexit.
Havnebyen Dover er helt central i Storbritanniens handel med resten af Europa.
Omkring 10.
000 lastbiler passerer dagligt Dover.
 I starten af året foretog man en øvelse i Dover, der skulle simulere forholdene ved et no-deal-brexit.
 Der er frygt for kilometerlange køer ved landets havne i tilfælde af et no-deal-brexit.
 Myndighederne har blandt andet indgået aftaler med flere rederier om at sørge for ekstra færger for at aflaste det store pres efter brexit.
1 / 4Havnebyen Dover er helt central i Storbritanniens handel med resten af Europa.
Omkring 10.
000 lastbiler passerer dagligt Dover.
1 / 4I starten af året foretog man en øvelse i Dover, der skulle simulere forholdene ved et no-deal-brexit.
2 / 4Der er frygt for kilometerlange køer ved landets havne i tilfælde af et no-deal-brexit.
3 / 4Myndighederne har blandt andet indgået aftaler med flere rederier om at sørge for ekstra færger for at aflaste det store pres efter brexit.
4 / 4Her peges der på risikoen for mangel på fødevarer, medicin og brændstof i Storbritannien i flere måneder efter en udtrædelse uden en aftale.
Op mod 85 procent af de lastbiler, som fragter varer via Den Engelske Kanal, er nemlig ifølge dokumenterne ikke forberedt på at skulle gennem toldkontrol i Frankrig, før de kan bevæge sig videre mod England.
Læs også:Visumpligt, kostbar roaming og hundedyre Oxford-studier: Det kan et hårdt brexit betyde for digDen britiske rigsrevision konstaterer ligeledes i en rapport, at hvis Storbritannien forlader EU uden en aftale, så vil der være så mange varer, som skal toldbehandles, at det britiske toldvæsen dagligt skal behandle 712.
328 tolderklæringer.
Hos brexit-tilhængere lyder der dog kritik af de dystre fremtidsudsigter, som de beskylder for at være led i en skræmmekampagne, der vender det blinde øje til fordelene ved at forlade EU.
FacebookTwitterKopier linkEmner:Boris Johnson (politiker)|EU|Storbritannien|EU-forhold|Fødevarer




https://www.dr.dk/nyheder/regionale/oestjylland/40-kommuner-har-ikke-oekonomisk-hjaelp-til-fritidsaktiviteter-mikkel

Østjylland40 kommuner har ikke økonomisk hjælp til fritidsaktiviteter: Mikkel går gratis til parkour i RandersFormålet med fritidspasordningen er at gøre udsatte børn og unge mere aktive i deres fritid.
Mikkel har gået til parkour og gymnastik i cirka et år.
Inden det gik han ikke til noget sport, men sad ved computeren eller hoppede på trampolin.
Af Kasper Thulstrup og Flemming Nielsen02.
sep.
2019 kl.
11.
00Bemærk: artiklen er mere end 30 dage gammelLæs opDet kan være dyrt at sende børnene til fodbold, badminton eller spejder.
Faktisk kan netop økonomi sætte en stopper for, at udsatte børn og unge bliver en del af foreningslivet.
Derfor tilbyder en lang række kommuner økonomisk hjælp til udsatte familier, så ungerne kan gå til noget i fritiden.
Men en ny opgørelse fra Idrættens Analyseinstitut viser, at 40 af landets kommuner ikke har et tilbud om økonomisk hjælp.
Det er det samme antal som i 2017.
Det ærgrer Charlotte Bach Thomassen, der er formand for DGI, Danske Gymnastik- og Idrætsforeninger.
- Det er jeg rigtig ked af, for det skulle helst ikke være afgørende, hvor et barn bor, for om det kan få støtte til at komme ud i foreningslivet, siger Charlotte Bach Thomassen.
Bedre end at sidde ved computerenEn af de kommuner, der faktisk hjælper udsatte børn med at komme til idræt, er Randers.
I Randers kan elever fra specialskolen Oust Mølleskolen gå gratis til parkour i Randers Gymnastiske Forening.
En af eleverne, der nu går til parkour, er 10-årige Mikkel Astrup Pedersen.
- Det er bedre end at sidde ved computeren, for man springer og har det sjovt.
Og så sveder man – og det er også sjovt, siger han.
Mikkel kan mærke, at han sover bedre, når han har været til parkour og har brugt sin krop.
 DR)Hans far, Sonny Thestrup, er glad for, at hans søn nu går til en fritidsaktivitet.
- Jeg synes, det er megafedt.
Han har været i en kæmpe proces ved at få lov til at være med her, forklarer han.
Men familiens økonomi har ikke altid kunnet bære at betale for et almindeligt kontingent i en idrætsforening.
- Vi har ikke kunnet prioritere det.
Vores økonomiske situation har været så slem, at jeg personligt har været ude at skralde for at få mad til vores børn, siger Sonny Thestrup.
Sonny Thestrup er far til Mikkel Astrup Pedersen.
Han kan se, at sønnen har gavn af at være med til parkour.
På Oust Mølleskolen kan de mærke, at mange af eleverne har gevinst af at gå til noget i deres fritid.
Det fortæller lærer Thorbjørn Lager.
- Det giver simpelthen på bundlinjen noget trivsel, som vi kan mærke i skolen.
Det giver et bedre grundlag for læring, og der er en masse andre ressourcer, man kan trække ud af det her, siger han.
Mikkel Astrup Pedersen kan selv mærke, at det gør en forskel, når han har fået noget motion.
For sommetider har han svært ved at sove, men ikke når han har været til parkour.
- Så kommer jeg til at sove bedre.
Jeg falder bare i søvn sådan dér.
Efterlyser mere gennemsigtighedMen 40 kommuner i landet har altså ikke har faste tilbud om økonomisk hjælp til udsatte børn og unge, som gerne vil være med i foreningslivet.
DGI’s formand, Charlotte Bach Thomassen, håber, at det kan blive lavet om.
- Det ville være stærkt, hvis kommunerne fik et krav om at være en del af fritidspasordningen.
I en model der passer til den enkelte kommune, men så vi sikrer, at alle børn og unge er ligestillet, når det gælder om at deltage i foreningslivet, siger hun.
Det er Idrættens Analyseinstitut, der har kigget på, hvilke tilbud landets kommuner har og ikke har.
Her har vicedirektør Maja Pilgaard også en række anbefalinger til, hvad der kan ske på området.
- Det vil være en god idé, hvis der er en større gennemsigtighed på området, så aktører, der opererer på tværs af kommunegrænser, kan finde rundt i det og hjælpe udsatte familier med at søge.
- Så kan kommunerne også strømline metoderne og lære af hinanden, så man kan blive bedre til at støtte socialt udsatte børn og unge i fremtiden, siger Maja Pilgaard.
Da regeringen lavede et forståelsespapir med Radikale Venstre, SF og Enhedslisten, skrev de også, at udbredelsen af fritidstilbud til udsatte børn skulle vokse.
Social- og indenrigsminister Astrid Krag vil nu arbejde for det sker.
- Det må være en model, som øger udbredelsen, efter at det er gået i stå under den borgerlige regering, men ikke medfører en masse unødvendigt bureaukrati.
Det er målet, og det vil jeg som minister gå videre med, siger Astrid Krag.
Hvad er fritidspasordningen?
•Formålet med fritidspasordningen er at gøre udsatte børn og unge mere aktive i deres fritid.
•Der er forskellige kommunale ordninger, men med to fællestræk: økonomisk støtte til fritidsaktiviteten kombineres med fritidsvejledning.
•Et samarbejde mellem kommunens forvaltning, foreninger og frivillige.
•Kilde: Idrættens Analyseinstitut.
FacebookTwitterKopier linkEmner:Danske Gymnastik- og Idrætsforeninger|Fritidsaktiviteter|Motion|Randers|Astrid Krag (politiker)




https://www.dr.dk/sporten/tennis/skulderproblemer-sender-forsvarende-mester-ud-af-us-open

TennisSkulderproblemer sender forsvarende mester ud af US OpenDen serbiske tennisstjerne Novak Djokovic trak stikket i tredje sæt mod Stan Wawrinka.
Djokovic modtog behandling efter andet sæt og valgte at trække sig kort efter i tredje.
02.
sep.
2019 kl.
07.
59Bemærk: artiklen er mere end 30 dage gammelLæs opDen forsvarende mester i herrernes US Open, Novak Djokovic, er ude af grand slam-turneringen.
På grund af en skade trak serberen sig i tredje sæt af sin kamp mod schweiziske Stan Wawrinka.
Dermed bliver fjerde runde endestationen for verdensetteren, som var i alvorlige problemer, da han besluttede sig for ikke at spille videre.
Han havde tabte de to første sæt med cifrene 4-6, 5-7 og var bagud 1-2 i tredje.
I en tæt kamp mod den stærke schweizer var det, som om Djokovic aldrig helt fandt rytmen.
Store problemer med skulderenEfter at have tabt andet sæt bad serberen straks om behandling og fik skuldermassage, mens Wawrinka ventede.
Djokovic spillede videre, men kun for en kort stund, og han havde tydeligt problemer.
Kort efter trak han sig og måtte gå fra banen til buh-råb fra publikum på Arthur Ashe Stadium, verdens største tennisstadion.
Det var en tydeligt ærgerlig Novak Djokovic, som forlod banen.
Verdensetteren har i flere uger mærket smerter fra skaden, fortæller han efterfølgende.
- Smerten har været der konstant i nogle uger nu.
Nogle dage mere, nogle dage med mindre intensitet, og jeg har selvfølgelig taget forskellige ting for at lindre smerterne, siger han ifølge nyhedsbureauet AFP.
- Nogle gange fungerer det.
Nogle gange gør det ikke.
Man ved det bare, når man ved det, og når man føler, at man ikke kan ramme slagene længere.
Djokovic ønsker ikke at uddybe yderligere om sin skade.
- Jeg trak mig, og jeg har fortalt, at det er min venstre skulder.
Jeg har ikke mere at tale om.
Ville gerne have vundet rigtigtSchweiziske Wawrinka, som også tidligere har vundet turneringen, er dermed videre til kvartfinalen, hvor han skal møde den formstærke russer Daniil Medvedev.
Han ville dog gerne have vundet på anden vis.
- Man har aldrig lyst til at slutte en kamp på denne måde, siger Wawrinka efter kampen ifølge nyhedsbureauet Reuters.
Stan Wawrinka og Djokovic siger tak for kampen, efter serberen måtte trække sig.
- Jeg har ondt af Novak.
Han er en fantastisk ven.
Serberen havde tidligere i turneringen døjet med skulderproblemer og modtog i sin kamp i anden runde flere gange behandling.
I sin kamp i tredje runde mod Denis Kudla viste serberen dog ingen tegn på at være hæmmet, da han spillede sig sikkert videre i tre sæt.
Her fortalte han, at han følte "næsten ingen smerter".
Novak Djokovic var i samme halvdel af lodtrækningen som 38-årige Roger Federer, der søndag spillede sig sikkert i kvartfinalen med en sejr i tre sæt over belgiske David Goffin.
Den spanske stjerne Rafael Nadal er i den anden halvdel af turneringen.
/ritzau/FacebookTwitterKopier link




https://www.dr.dk/nyheder/udland/risiko-millioner-af-statslose-indere-bekymrer-i-fn

UdlandRisiko for millioner af statsløse indere bekymrer i FNDen indiske regering ønsker at udpege og udvise immigranter uden papirer fra Bangladesh, lyder forklaringen.
Folk står i kø for at finde ud af, om deres navn står på de lister, som de indiske myndigheder har offentliggjort.
02.
sep.
2019 kl.
06.
23Bemærk: artiklen er mere end 30 dage gammelLæs opFN's flygtningehøjkommissær, Filippo Grandi, opfordrer Indien til at sikre, at ingen indere bliver statsløse.
Udmeldingen kommer, efter at myndighederne i delstaten Assam lørdag offentliggjorde statsborgerlister uden navnene på i alt knap to millioner mennesker.
- Enhver proces, der kan efterlade mange mennesker uden nationalitet, ville være et stort slag mod den globale indsats for at udrydde statsløshed, siger Filippo Grandi.
Flygtningehøjkommissæren påpeger, at det er afgørende at "sikre tilstrækkelig adgang til information, retshjælp og muligheder for at anke sager i overensstemmelse med de højeste retssikkerhedsmæssige standarder".
I den nordøstlige delstat Assam har myndighederne registreret 31,1 millioner mennesker.
Men 1,9 millioner er ikke med på listerne, da de ikke lever op til opstillede krav.
Regeringen har forklaret, at man ønsker at opspore og udvise immigranter uden papirer fra Bangladesh.
Men den har også påpeget, at de personer, der ikke kommer med på den endelige statsborgerskabsliste ikke vil blive klassificeret som udlændinge.
Kan tilbageholdes i centreHvad der sker fremover, er uklart.
De, der ikke kommer på listen, kan appellere til særlige retsinstanser, men hvis de taber kan de blive tilbageholdt i særlige centre.
De nye lister med statsborgere er udarbejdet under stærkt forhøjet sikkerhed med indsættelse af 20.
000 ekstra politifolk.
Processen vanskeliggøres ved, at mange indbyggere i regionen er analfabeter og mangler personlige dokumenterStatsborgerskabslisterne er omstridte, og myndighederne er fra flere sider blevet kritiseret for deres behandling af muslimer.
Millioner af muslimer flygtede i 1971 til Indien fra Bangladesh, da landet, der dengang hed Østpakistan, løsrev sig fra det daværende Vestpakistan.
/ritzau/FacebookTwitterKopier linkEmner:Filippo Grandi (politiker)|Forenede Nationer|Bangladesh|Flygtninge og asylansøgere|Indien




https://www.dr.dk/nyheder/udland/brexit-guide-hvad-er-no-deal

BrexitSe temaUdlandBrexit-guide: Hvad er no deal?
Begrebet er et af de mest centrale i debatten om brexit.
Bliv klogere på, hvad no deal egentlig betyder her.
Frygten for et no deal-brexit er reel.
Både i EU og i Storbritannien frygter man, hvad det kan betyde, at briterne forlader EU uden en aftale.
Af Sean Coogan, Maya Nissen og Malthe Sommerand02.
sep.
2019 kl.
12.
24Bemærk: artiklen er mere end 30 dage gammelLæs opKort sagt er et no deal-brexit, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Derfor vil der opstå et behov for grænsebevogtning og told på de millioner af varer, der årligt passerer mellem Storbritannien og EU.
Hvad kan no deal-brexit betyde?
(Arkiv) Lastbiler holder i kilometerlang kø på vej mod havnen i Dover under en øvelse i januar 2019, hvor man testede brexit-trafikken.
Det er dette syn, flere frygter i tilfælde af et no-deal brexit.
No deal kan medføre alt fra fødevaremangel til kilometerlange lastbilkøer og en britisk økonomisk krise.
Frygten for "en forstyrrelse af råvareforsyninger i Storbritannien" har eksempelvis fået pizzakæden Domino's til blandt andet at hamstre tomatsovs fra Portugal.
Forlader Storbritannien EU med en aftale, ville det medføre en overgangsperiode, hvor briterne og EU vil kunne fortsætte med at handle med hinanden som nu, mens de får styr på nye aftaler på en lang række områder.
EU har tilbudt briterne en række vidtgående aftaler som led i skilsmisseaftalen - men her skal man huske på, at de aftaler er lavet mellem EU og et EU-medlemsland.
Hvis briterne forlader EU uden en aftale, så bliver landet et såkaldt tredjeland, altså et land, som står udenfor EU.
Læs også:Visumpligt, kostbar roaming og hundedyre Oxford-studier: Det kan et hårdt brexit betyde for digHvad er det det indre marked og toldunionen?
Toldunionen fjerner tolden mellem medlemslandene og fastsætter fælles ydre toldsatser.
EU forbyder medlemmer at forhandle handelsaftaler separat fra EU.
I stedet forhandles handelsaftaler kollektivt.
Det indre marked er et integreret fælles marked, der har til formål at fjerne handelshindringer, som ikke vedrører told.
Du kan læse meget mere om, hvorfor toldunionen er central i brexit-problematikken her.
Det betyder, at alle aftaler, som man herefter skal lave med briterne, er såkaldte tredjelandsaftaler.
Det betyder, at en del af dem skal igennem alle EU-landenes nationale parlamenter for at blive godkendt - en proces, der er både omstændig og tidskrævende.
Læs også:Briterne kan blive ramt af fødevaremangel ved hårdt EU-brudDerudover betyder Storbritanniens status som tredjeland også, at alle varer og dyr, som kommer fra Storbritannien til EU, skal kontrolleres på lige fod med varer, som kommer fra for eksempel USA.
Dette giver frygt for kilometerlange køer ved grænserne med fødevaremangel og mangel på medicin til følge.
Derfor har Storbritannien og Frankrig udbygget vejnettet omkring Dover og Calais, som Eurotunnelen under den Engelske Kanal går mellem.
Det skal give plads til, at flere toldere kan arbejde, så køerne bliver begrænset.
Den britiske rigsrevision konstaterer i en rapport, at det kan betyde, at det britiske toldvæsen skal behandle 260 millioner tolderklæringer om året – svarende til et gennemsnit på 712.
328 om dagen.
Boris Johnsons regering siger imidlertid, at man har forberedt en masse foranstaltninger i tilfælde af no deal, som vil undgå dette kaos.
Hvor mange penge er der på spil?
En pro-brexit demonstration i det centrale London den 4.
september.
Det er der uenighed om, og tallet afhænger af, hvilke foranstaltninger man kan nå at få på plads for at mindske konsekvenserne af no deal.
Ifølge det internationale revisionsfirma KPMG vil et no deal på den korte bane ramme Storbritannien hårdt.
Landet vil ryge ud i økonomisk nedgang med stigende arbejdsløshed, mens huspriser vil falde med seks procent, lyder det i en rapport fra revisionsfirmaet.
Også EU-landene vil blive ramt.
Nogle økonomiske beregninger anslår, at no deal-brexit vil komme til at koste EU-landene i omegnen af 300 milliarder kroner om året, hvis det ender med et no deal-brexit.
Alene Danmark vil miste omkring 16-17 milliarder kroner årligt, anslås det.
Men sikkert er det, at EU er Storbritanniens største handelspartner:•46 pct.
af al britisk eksport går til EU, svarende til 2.
406 mia.
kroner årligt*•54 pct.
af al britisk import kommer fra EU, svarende til 2.
872 mia.
kroner årligt**2018-tal til kurs 8,33.
Til gengæld skal Storbritannien ikke længere bidrage til det fælles EU-budget – et årligt bidrag på 74 milliarder kroner.
Den britiske regerings jurister og Theresa May har dog tidligere accepteret, at Storbritannien skal betale 39 milliarder pund (325 milliarder kroner) i forbindelse med en skilsmisse for at finansiere de forpligtelser, som EU-landene er blevet enige om, mens Storbritannien har siddet med ved bordet.
De hænger altså stadig på regningen, selv om de forlader middagen før tid.
Hvilken slags deal snakker vi om?
Større demonstrationer både for og imod brexit har de seneste dage været samlet i det centrale London Det aftale-udkast, som EU og Theresa May blev enige om, er en 585 sider lang juridisk tekst, som berører tre punkter: Borgerrettigheder, penge og den irske grænse.
Teksten indeholder garantier til EU-borgere og briter, som arbejder på begge sider af kanalen, om, at de ikke mister deres rettigheder efter brexit.
Den byder også på aftaler om, hvordan man kan håndtere kontrollen med varer og dyr, når de fremover passerer grænsen mellem Irland og Nordirland, som efter brexit bliver en ekstern grænse for EU.
Hvem vil have et no deal-brexit?
Selvom 17,4 millioner briter eller 51,89 procent af vælgerne ved folkeafstemningen i 2016 stemte for at forlade EU, så forventede man dengang at kunne forlade EU med en aftale.
Altså ikke et no deal-brexit.
Men ved parlamentsvalget i 2017 stemte 54 procent af briter for partier, der i deres partiprogrammer lovede, at Storbritannien ikke ville forlade uden en aftale.
Det er den eneste egentlige måling på, om et flertal af briterne vil forlade EU uden en aftale.
I det britiske underhus er der et flertal for at undgå no deal.
Og helt simpelt er det ikke.
Listen er over 60 punkter lang, når dyr og varer skal krydse ind i EU.
Læs også:EU forbereder sig fortsat på hårdt brexitDen kommer altså ikke ind på de hundredevis af andre udfordringer, som der helst skal findes enighed om, når de endegyldigt kapper båndet til EU.
Men det er en upopulær deal, og den blev aldrig godkendt af det britiske parlament.
Den nuværende britiske regering er også imod aftale-udkastet, som blev forhandlet på plads af Theresa Mays regering.
Hvad bliver dyrere?
Hvis Storbritannien forlader EU uden en aftale, er der pludselig udsigt til told på en række britiske varer, der skal sælges i EU, og omvendt.
Storbritannien vil fremover skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
Det er meget forskelligt, hvilken toldsats en given vare har.
For eksempel er toldsatsen på cigaretter 54 procent og 9,6 procent for ikke-alkoholiske varer.
Dansk Industri har lavet en oversigt over WTO-toldsatserne for mere end 5.
000 varer.
Hvad så nu?
Premierminister Boris Johnson besøger en fiskerhavn i Scotland den 5.
september.
En uge efter sin tiltrædelse øremærkede Boris Johnson 17,5 milliarder kroner specifikt til at forberede landet på at forlade EU uden en aftale.
Før dette havde den tidligere regering ledet af Theresa May afsat 35 milliarder kroner til det samme.
Hvis du er dansk statsborger i Storbritannien eller britisk statsborger i Danmark, har Udenrigsministeriet lavet en række retningslinjer til, hvordan du skal forholde dig i tilfælde af et no deal-brexit.
Læs også:Stor britisk kampagne undervejs: 'Forbered dig på brexit'I Bruxelles forbereder man sig fortsat på, at briterne som planlagt forlader det europæiske samarbejde den 31.
oktober i år.
Og her er den generelle vurdering, at risikoen for et no deal kun er vokset i den seneste tid.
Skal Storbritannien have udskudt brexit til efter den 31.
oktober, så kræver det, at de først får lov af de resterende 27 EU-lande.
Og de får ikke lov uden at have spurgt først – noget den siddende britiske regering slår fast, at den ikke har tænkt sig.
FacebookTwitterKopier linkEmner:Theresa May (politiker)|Økonomi|Nordirland|Skatter og afgifter|Dansk Industri




https://www.dr.dk/nyheder/indland/ritt-bjerregaards-raad-til-pressede-unge-kvinder-brug-dine-gode-veninder-og-tal

IndlandRitt Bjerregaards råd til pressede unge kvinder: Brug dine gode veninder og tal hinanden opOver hver tredje unge kvinde føler ikke, at de kan leve op til sine egne forventninger.
Af Thea Deleuran Müller02.
sep.
2019 kl.
07.
00Bemærk: artiklen er mere end 30 dage gammelLæs opYngre kvinder slås mere med stress og pres end nogensinde før, og flere end hver tredje kvinde føler, at de er ude af stand til at leve op til deres egne forventninger.
Sådan lyder det fra læge og vært Peter Qvortrup Geisling.
Han har i de seneste to år fulgt den tidligere politiker Ritt Bjerregaard, der i dag er 78 år gammel og uhelbredelig syg af kræft.
Hendes karriere tæller over 40 år i dansk politik, og den blev sat i gang på et tidspunkt, hvor hun var én af de få kvinder i politik.
Alligevel fik hun kæmpet sig op gennem det politiske system i en tid, hvor det primært var mænd, der sad på de magtfulde poster.
En "powerwoman" kalder Peter Qvortrup Geisling hende, og derfor har han spurgt Ritt Bjerregaard, hvilke råd hun har til unge, pressede kvinder i dag.
Se, hvad hun sagde i klippet i toppen af artiklen.
Du kan også se hele dokumentaren "Ritt" på DR TV ved at klikke her.
Du kan også høre og se, Ritt Bjerregaard fortælle om sin uhelbredelige kræftsygdom i klippet her:Ligesom du også kan stille spørgsmål direkte til Ritt Bjerregaard her på dr.
dk mellem klokken 21.
00 og 22.
00 i aften.
FacebookTwitterKopier linkEmner:Ritt Bjerregaard (politiker)|Kræft|Sygdomme og lidelser




https://www.dr.dk/nyheder/udland/dansker-paa-bahamas-vi-tager-alle-forholdsregler

UdlandDansker på Bahamas: Vi tager alle forholdsreglerKategori 5-orkanen Dorian bevæger sig fortsat i sneglefart henover øgruppen Bahamas.
Bølger rammer kysten i Nassau, Bahamas, i går.
Netop nu, mens det er nat på Bahamas, bevæger orkanen sig langsomt hen over øgruppen.
Af Maya Nissen02.
sep.
2019 kl.
09.
24 | opdateret 02.
sep.
2019 kl.
10.
52Bemærk: artiklen er mere end 30 dage gammelLæs opEn af de kraftigste orkaner nogensinde er i nat gået i land på øgruppen Bahamas.
Danske Henrik Gedde Moos bor i Bahamas' hovedby, Nassau, godt 100 kilometer fra de områder af ø-gruppen, hvor orkanen Dorian i nat har forårsaget store ødelæggelser.
Selvom den historisk voldsomme orkan lige nu hærger andre dele af Bahamas, er situationen i Nassau stadig relativt rolig.
Henrik Gedde Moos beskriver orkanen som ”en dansk efterårsstorm tilsat torden og lyn”.
De billeder og videoer, vi har set på Facebook fra venner og bekendte, er helt forfærdeligeHenrik Gedde MoosAlligevel har Henrik Gedde Moos og hans hustru forberedt sig på det værste:- Vi har en plan for, at vi selvfølgelig har mad og vand nok i vores lejlighed og også en plan for, hvor vi kan tage hen, hvis vi synes, vejret bliver for dårligt til, at vi tør blive i vores lejlighed, siger Henrik Gedde Moos til DR Nyheder.
- Vores lejlighed ligger lige ud til vandet, og da den sidste store storm ramte Nassau direkte, blev taget slået af bygningen, lige over den lejlighed, der ligger ovenpå vores.
Orkanen Dorian gik søndag i land på Abaco og har siden mandag morgen bevæget sig vestpå indover Grand Bahama Island.
Læs også:Dorian er nu den kraftigste orkan, der har ramt Bahamas: Meldinger om 'total ødelæggelse'Helt forfærdeligtLokalt i Nassau har orkanen indtil videre medført højvande, strømudfald og kystvejen, Nassaus udgave af Strandvejen, er blevet lukket for al trafik.
Men i byen i Marsh Harbour i Abaco godt 100 kilometer nord for Nassau er situationen en ganske anden, fortæller Henrik Gedde Moos.
- Jeg ved ikke, hvordan det ser ud lige nu, men de billeder og videoer, vi har set på Facebook fra venner og bekendte, er helt forfærdelige.
Alle el-ledninger er revet ned, biler er væltet rundt i gaderne, tage er flået af huse.
Det er helt forfærdeligt, siger han.
Træer er væltet, biler skubbet af vejen og el-master faldet til jorden i Marsh Harbour, Bahamas, viser disse billeder, som en af øens indbyggere har delt på sociale medier.
 Visse steder er hele huse tilsyneladende væltet omkuld af stormen.
1 / 2Træer er væltet, biler skubbet af vejen og el-master faldet til jorden i Marsh Harbour, Bahamas, viser disse billeder, som en af øens indbyggere har delt på sociale medier.
1 / 2Visse steder er hele huse tilsyneladende væltet omkuld af stormen.
2 / 2USA's National Hurricane Center (NHC) advarer fortsat om "katastrofale oversvømmelser" og vindstød på op mod 320 kilometer i timen på Bahamas, hvor situationen ifølge orkancenteret er "livstruende".
Samtidig advarer NHC mod oversvømmelser på op mod syv meter.
En helt anden kategoriDet er uvist, præcis hvor voldsomme ødelæggelserne har været på Bahamas, før solen står op om nogle timer.
Ifølge Henrik Gedde Moos har befolkningen på Bahamas taget forberedelserne til orkanen relativt roligt.
Men selvom man er vant til tropiske storme og orkaner, er problemet med netop denne orkan, at voldsomheden har overrasket, fortæller Henrik Gedde Moos.
- Folk er jo forberedt på den måde, at de har mad nok, de har vand nok, de har batterier, lygter, kontakter og strøm på telefonen, så man kan holde kontakt.
Alt det hjælper jo på de små problemer, som for eksempel når strømmen går, som den gjorde fem gange i går.
- Men det hjælper jo ikke, når taget flyver af huset, og der kommer en tidevandsbølge på fem meter, så er det en helt anden kategori af situation, man står i.
Langsomt på vej mod USAOrkanen, som har tabt en smule styrke i løbet af natten, er fortsat en kategori 5-orkan, altså den kraftigste kategori af orkan, der findes.
Den bevæger sig langsomt henover ø-gruppen, hvor den vil fortsætte med at forårsage ødelæggelser i mange timer fremover.
Det forventes, at den herefter vil bevæge sig op langs den amerikanske østkyst i løbet af mandag aften lokal tid.
National Hurricane Centers forudsigelser om orkanen Dorians rute fra i går søndag aften lokal tid til og med fredag den 6.
(© National Hurricane Center)Det er endnu uvist, om orkanen vil gå i land i USA, men flere stater har allerede erklæret undtagelsestilstand, heriblandt Florida, Georgia, South Carolina og North Carolina.
I Georgia og North Carolina har man beordret evakueringen af en million mennesker i områder langs kysten.
FacebookTwitterKopier linkEmner:Bahamas|USA|Orkaner|Facebook|Vejret




https://www.dr.dk/sporten/fodbold/kvindelandsholdet/farvel-til-reservelimbo-norske-fjelde-har-haerdet-ballisager

KvindelandsholdetFarvel til reservelimbo: Norske fjelde har hærdet BallisagerForsvarsspilleren Stine Ballisager har efter flere års fravær bidt sig fast på det danske kvindelandshold i fodbold.
Et skifte til norsk fodbold har spillet en afgørende rolle i Stine Ballisagers (nr.
19) udvikling.
Af Emil Halkier02.
sep.
2019 kl.
08.
45Bemærk: artiklen er mere end 30 dage gammelLæs opI 2012 fik Stine Ballisager debut på A-landsholdet.
Året efter blev den daværende Skovbakken-spiller kåret til årets kvindelige talent.
Herfra røg Ballisager ind i et reservelimbo, hvor hun siksakkede ind og ud af landsholdtruppen - hvis hun da overhovedet blev udtaget.
FAKTA Stine Ballisager25 årPosition: ForsvarsspillerHar spillet ni A-landskampeKlub: Vålerenga IF (Norge)Tidligere klubber: Team Viborg, IK Skovbakken og VSK AarhusGodt og vel fem års fravær senere var viborgenseren i januar tilbage i den rød-hvide varme mod Finland, og her har 25-årige Ballisager lunet sig lige siden.
- Jeg er super glad for den tillid, Lars Søndergaard (landstræner, red.
) og Katrine Pedersen (assistenttræner, red.
) har vist mig i år.
Når jeg ikke har været med landsholdet, har jeg kørt på i klubben, og det er rigtig dejligt at være tilbage og få en masse spilletid, siger Stine Ballisager til DR Sporten.
Stine Ballisager omfavner Rikke Sevecke efter 3-0 mod Malta i EM-kvalifikationskampen i sidste uge.
Efter seks træningskampe i 2019 tog kvindelandsholdet i sidste uge hul på kvalifikationen til EM, da Danmark maste malteserne 8-0 i Viborg.
Henover sommeren, og op til årets første betydende landskamp, havde Stine Ballisager trippet rundt i Norge, hvor hun spiller i Vålerenga IF, og afventet, om hun stadigvæk var inde i Søndergaards fodboldkabale.
Det var hun.
Fra start.
- Selvfølgelig går man og venter spændt på, om man får chancen igen, og om man bliver udtaget og får spilletid.
Det er bare mega fedt at komme til at spille om point igen og være med til at kæmpe om pladsen ved EM, siger Stine Ballisager.
Norsk ryk har hævet niveauetBallisager startede sin karriere i Viborg, drog til Skovbakken, tog turen med over i klubsamarbejdet VSK Aarhus, før hun i 2018 pakkede kufferten og drog til norsk fodbold.
En beslutning, som har betydet meget for forsvarsspillerens udvikling og åbnet landsholdsdøren på ny, mener hun.
- Jeg tog rykket til Norge for at prøve en ny og bedre liga.
Det tror jeg har gjort forskellen.
At landstrænerne har set, at jeg godt kunne være med der.
- Det har udviklet mig både spillemæssigt og personligt, siger Stine Ballisager.
Stine Ballisager i hovedstødsduel under kvindelandsholdets træningskamp mod Frankrig tidligere på året.
Den norske kvindeliga er hårdere og mere fysisk betonet end den danske.
Det har givet knubs, men har samtidig også slebet kanterne på Ballisagers forsvarsmæssige spidskompetencer, siger hun.
Om startpladsen i bagerste geled forbliver hendes, må være op til landstræneren at vurdere, lyder det.
Hun er i hvert fald klar til, hvis Lars Søndergaard skriver hende på blandt de elleve udvalgte, når kvindelandsholdet tirsdag møder Israel på udebane i EM-kvalifikationen.
En lidt anden størrelse end det Malta-hold, hun var med til at banke i sidste uge.
- Der kommer helt sikkert noget mere tryk på.
Israel pressede højt mod Italien i deres første kamp, og det tror jeg også godt, at vi kan forvente igen.
Det danske kvindelandshold møder tirsdag aften Israel i EM-kvalifikationen.
Du kan se kampen direkte på DR1 fra klokken 17.
45.
FacebookTwitterKopier linkEmner:DR1|Israel|Norge|Viborg|Aarhus




https://www.dr.dk/nyheder/indland/gaseksplosion-tilintetgor-restaurant-i-helsingor

IndlandGaseksplosion tilintetgør restaurant i HelsingørKun murbrokker er tilbage, efter at en restaurant blev totalt ødelagt i gaseksplosion.
Ingen tegn på kvæstede.
02.
sep.
2019 kl.
01.
11Bemærk: artiklen er mere end 30 dage gammelLæs opEn gaseksplosion har sent søndag aften jævnet en indisk restaurant i Helsingør i Nordsjælland med jorden.
Det oplyser Nordsjællands Politi.
Eksplosionen er sket omkring klokken 23.
45.
Herefter begyndte anmeldelserne at strømme ind fra beboere i området, der havde hørt det høje brag og set den tilintetgjorte bygning.
Brandvæsnet har besigtiget skaderne, og intet tyder på, at nogen er kommet til skade i forbindelse med den voldsomme eksplosion.
GennemsøgningMen for at være helt sikker på, at ingen er kommet noget til, vil beredskabet natten igennem gennemsøge murbrokkerne.
Politiet forventer først endeligt svar mandag.
- Vi er 99 procent sikre på, at der ikke er nogen under murbrokkerne, men nu vil vi gerne have det undersøgt, siger vagtchef Dyre Sønnicksen.
Politiet har været i kontakt med ejeren af restauranten, som fortæller, at ingen var på arbejde, da eksplosionen fandt sted.
   1 / 41 / 42 / 43 / 44 / 4GasflaskeGasudslippet, der har forårsaget eksplosionen, er kommet fra en gasflaske på i alt 11 liter.
Men den præcise årsag til eksplosionen undersøges fortsat, fortæller vagtchefen.
Omkring 100 beboere i området blev efterfølgende evakueret på grund af fare for, at de omkringliggende bygninger havde taget skade.
Klokken 02.
30 oplyser vagtchefen, at alle beboere bortset fra de to i nabohuset har fået lov til at tage hjem.
Yderligere undersøgelse af nabohuset skal fastlægge, om murværket har sat sig, og om der er risiko for, at taget kan styrte sammen.
NabohjælpFlere ruder i bygninger i området er i øvrigt knust efter eksplosionen.
Det er den indiske restaurant Indian Crown, som ligger på Belvederevej, der er totalt ødelagt.
Området omkring restauranten består af både villaer og lejlighedsejendomme.
Vagtchef Dyre Sønnicksen roser beboerne i området for at åbne dørene for naboer, der skulle evakueres.
/ritzau/FacebookTwitterKopier linkEmner:Ulykker|Restauranter|Sjælland|Helsingør|Nordsjællands Politi




https://www.dr.dk/nyheder/udland/demonstranter-blokerer-togstationer-ved-protest-i-hongkong

Protester i HongkongSe temaUdlandDemonstranter blokerer togstationer ved protest i HongkongStor protestaktion har skabt kaos i myldretiden i Hongkong efter weekend med voldelige sammenstød.
Demonstranter dannede menneskelige kæder for at blokere politiet.
02.
sep.
2019 kl.
04.
12Bemærk: artiklen er mere end 30 dage gammelLæs opDe massive folkelige protester i Hongkong er nu gået ind i deres 14.
uge, og mandag morgen har flere hundreder sortklædte demonstranter blokeret flere togstationer i storbyen.
Det har ført til massive forsinkelser midt i den travle myldretid, skriver flere lokale medier ifølge nyhedsbureauet AFP.
Aktionen mandag morgen lokal tid kommer efter en weekend, hvor myndigheder og tungt bevæbnet politi måtte bruge vandkanoner og tåregas mod demonstranter.
Weekendens voldsomme sammenstød skete på baggrund af en række anholdelser af flere af de ledende skikkelser i den prodemokratiske bevægelse.
Protest mod udleveringslovDemonstrationerne, der begyndte for mere end fem måneder siden, startede som en protest mod en udleveringslov, der skulle gøre det muligt for storbyens indbyggere at blive udleveret til retsforfølgelse i Kina.
Det blev af mange set som et forsøg fra Kinas side på at øge kontrollen med byen, der nyder delvis uafhængighed med en mere demokratisk styreform og uafhængigt retssystem.
Selv om loven er blevet droppet af bystyret, så er millioner af indbyggere fortsat med at gå på gaden med krav om mere demokrati.
Derudover kræver flere, at storbyens Beijing-loyale regering går af.
/ritzau/FacebookTwitterKopier linkEmner:Hong Kong|Kina|Beijing|Kriminalitet




https://www.dr.dk/nyheder/viden/kroppen/knager-dit-parforhold-du-bliver-ikke-mere-tilfreds-med-en-ny-kaereste

KroppenKnager dit parforhold?
Du bliver ikke mere tilfreds med en ny kæresteDu skal lære noget af dine tidligere forhold, før du får en ny partner, siger ekspert.
Gennem otte år har flere hundrede tyskere fortalt om deres parforhold i en stor undersøgelse.
Og det har vist, at de ikke bliver mere tilfreds af at få en ny kæreste.
Af Pernille Kjeldgaard Kristensen02.
sep.
2019 kl.
06.
35Bemærk: artiklen er mere end 30 dage gammelLæs opArgh, tænker du nogensinde tilbage på din ekskæreste og jeres parforhold?
Det kørte jo ikke.
Men det var selvfølgelig svært at se, da du var i forholdet.
Godt, at du har mødt din nye kæreste, som du har et meget bedre forhold med.
Eller har I nu også det?
Ny forskning fra canadiske University of Alberta viser, at når den skønne forelskelsesfase er ovre og det er blevet hverdag, så kan mønstre og dynamik fra dit tidligere forhold dukke op.
Det fandt forskerne ud af ved at interviewe 554 tyskere flere gange i løbet af otte år.
Forskerne interviewede både deltagerne, da de var i deres første forhold, da det første forhold blev afsluttet og da de kom i et nyt forhold.
Forskerne havde fokus på syv områder, som de talte med deltagerne om flere gange over årene, for at måle deres tilfredshed med deres forhold.
De syv områderOverordnet tilfredshed med forholdetHvor tilfreds er du med dit sexliv?
Hvor ofte har I sex?
Hvor sikker føler du dig på forholdet?
Hvor tit er der konflikt eller uvenskab?
Hvor fortrolig er du med din partner?
Hvor tit viser I hinanden, at I sætter pris på hinanden?
Og undersøgelsen viser nu, at i fem af områderne gik tilfredsheden hverken op eller ned, når de to forhold sammenlignes.
Ligeså snart hvedebrødsdagene var ovre, og hverdagen havde meldt sig, så var tilfredsheden den samme.
- Og det giver egentlig god mening, for du tager jo din måde at være på med i et nyt forhold.
Du er jo stadig den samme person - både på godt og ondt, siger Astrid Højgaard, der er ledende overlæge på Sexologisk Center på Aalborg Universitetshospital.
Hun mener, at forklaringen på, at tilfredsheden ikke stiger kan være, at vi ikke arbejder med os selv, før vi hopper ud i et nyt forhold.
Du er (også) problemetNissen flytter nemlig med, hvis du ikke bearbejder dine erfaringer fra tidligere forhold.
Hvad gjorde forskerne?
Forskerne ville undersøge om tilfredsheden stiger fra forhold til forhold, og om dynamikkerne ændrer sig.
Flere gange gennem otte år har 554 deltagere fra panelet 'German Family Panel' fortalt om deres parforhold.
Forskerne fokuserede på syv områder.
De kunne overordnet se, at tilfredsheden med fem af områderne var lige høj i det første og andet forhold, når ‘hverdagen havde meldt sig’, og deltagerne ikke enten var nyforelskede eller tæt på et brud.
Deltagernes resultater blev udtrukket fire gange: Et år før deres første parforhold sluttede, i det år hvor første forhold afsluttes, i det første år af det nye forhold og endeligt et år efter det første interview i det nye forhold.
Forskerne understreger, at deres undersøgelse også har en begrænsning.
De kunne nemlig få data, da det første parforhold blev afsluttet, hvor tilfredsheden er lav.
Det kunne de ikke ved andet parforhold.
Derfor er det svært at sammenligne forholdene 100 procent, men gennem opfølgende analyser har de fået bekræftet deres resultat.
Forskningen er udført af forskere fra University of Alberta, og udgivet i American Psychological Association.
- Hvis du og din partner går fra hinanden, så mener jeg, at du er forpligtet til at lære noget af bruddet.
Det er ikke alle der mestrer det, men du skal lave en form for analyse på dig selv, siger Astrid Højgaard og fortsætter:- For jeg tænker, at det nye forskningsresultat kan skyldes, at man har nogle frustrationer, der handler om grundlæggende faktorer i sig selv.
Og det ændres ikke, medmindre du arbejder med dig selv, før du involverer dig med en ny partner.
Hun mener også, at resultaterne kan skyldes, at du finder en partner, der på en eller anden måde minder om din ekskæreste.
- Der er formodentlig også nogle kerneværdier, som man holder fast i ved en partner.
Selvom du har forskellige partnere, så er der jo tit grundlæggende fællestræk ved dem, siger hun.
Du bliver ikke mere tilfreds med sexlivetMen på to områder viste det nye forhold sig at være bedre end det første: Hyppighed af seksuelt samvær og hvor meget I viser, at I sætter pris på hinanden.
Vi ved fra tidligere undersøgelser, at hyppigheden af sex ikke er det vigtigste for kvinders seksuelle tilfredshed.
Astrid Højgaard, ledende overlæge på Sexologisk Center på Aalborg UniversitetshospitalOg det er forventeligt, mener en af forskerne bag undersøgelsen, Matthew Johnson, der forsker i parforhold på University of Alberta.
- De to områder er direkte afhængige af din partners opførsel, så der er større sandsynlighed for at se ændringer på de områder, siger han i en pressemeddelelse.
Men selvom der blev dyrket mere sex i det nye forhold, så steg den seksuelle tilfredshed ikke.
Og det tror Astrid Højgaard blandt andet kan skyldes kvinderne i undersøgelsen.
- Vi ved fra tidligere undersøgelser, at hyppigheden af sex ikke er det vigtigste for kvinders seksuelle tilfredshed.
Så det kan måske være en del af forklaringen, siger hun.
Hun mener, at det mere aktive sexliv også kan skyldes, at vi er blevet klogere i det tidligere forhold og derfor vil skrue op for hyppigheden af det seksuelle samliv, fordi vi tror, at det er ensbetydende med et bedre parforhold.
Men den nye undersøgelse viser altså, at det ikke nødvendigvis sikrer større seksuel tilfredshed.
Det gælder (nok) også digNu sidder du måske og tænker, at deltagerne i undersøgelsen nok bare er trætte af deres partner, og at de nye resultater i hvert fald ikke passer på din kæreste og dig.
Og det kan sagtens være, at du er i et bedre forhold nu end tidligere, men det ændrer ikke på resultaterne.
- Det kan godt være, at du og jeg begge har prøvet, at et parforhold brydes, hvor vi efterfølgende oplever, at vi overordnet set bliver mere tilfredse i et nyt forhold, siger Astrid Højgaard og fortsætter:- Men vores personlige oplevelser ændrer ikke på den her videnskabelige undersøgelse, hvor forskerne ved at se på en stor gruppe menneske, finder ud af, at tilfredsheden er uændret fra første forhold til andet forhold.
FacebookTwitterKopier linkEmner:Seksualitet|Parforhold|Aalborg Universitetshospital|Aalborg|Astrid Højgaard (læge)




https://www.dr.dk/nyheder/indland/politiet-finder-ingen-spraengstoffer-paa-teknisk-skole-efter-bombetrussel

IndlandPolitiet finder ingen sprængstoffer på teknisk skole efter bombetrusselElever bliver bedt om at blive væk fra Odense Tekniske Gymnasium mandag morgen.
Politi og bomberyddere er tilkaldt til Odense Tekniske Gymnasium, der har fået en bombetrussel.
(© dr)02.
sep.
2019 kl.
08.
19 | opdateret 02.
sep.
2019 kl.
14.
13Bemærk: artiklen er mere end 30 dage gammelLæs opEfter en bombetrussel opfordrede Odense Tekniske Gymnasium eleverne til at blive hjemme mandag morgen.
Kort efter klokken 14 oplyser Fyns Politi, at der ikke er fundet nogen former for sprængstoffer på skolen.
Bombetruslen blev sendt 04.
39 i nat.
Odense Tekniske Gymnasium, der har adresse på Munkebjergvej, har flere end 700 elever, fremgår det af uddannelsesinstitutionens hjemmeside.
Hærens ammunitionsrydningstjeneste ankom til gymnasiet, og det samme gjorde bombehunde, oplyser politiet på Twitter.
Undervisningen i lokalerne på Munkebjergvej 130 "er aflyst som følge af modtaget bombetrussel", skriver gymnasiet på hjemmesiden.
Kan give fængselsstrafMed jævne mellemrum rammes gymnasier og andre skoler af alvorlige trusler.
Sidste år var der mindst 12 tilfælde.
I nogle tilfælde fører det til omfattende undersøgelser med brug af for eksempel bombehunde.
At komme med den slags alvorlige trusler giver som regel en fængselsstraf.
Tidligere i år blev en 27-årig mand idømt fængsel i 20 dage, efter at han i et opslag på Facebook havde truet med at sprænge Hovedbanegården i København i luften.
/ritzau/FacebookTwitterKopier linkEmner:København|Odense|Twitter|Uddannelse|Gymnasiale uddannelser




https://www.dr.dk/nyheder/udland/south-carolina-og-georgia-forbereder-sig-paa-dorian-en-million-mennesker-skal

UdlandSouth Carolina og Georgia forbereder sig på Dorian: En million mennesker skal evakueresDe obligatoriske evakueringer vil begynde klokken 12 lokal tid.
Der er erklæret undtagelsestilstand i Florida, Georgia, South Carolina og North Carolina, forud for orkanen Dorians ankomst.
Af Maya Nissen02.
sep.
2019 kl.
07.
43Bemærk: artiklen er mere end 30 dage gammelLæs op- Vi kommer ikke til at stille alle tilfredse, men forhåbentlig kan vi holde alle i live.
Sådan lyder ordene fra South Carolinas guvernør, Henry McMaster, da han sammen med guvernøren fra Georgia, Brian Kemp, for kort tid siden beordrede en obligatorisk evakuering af en million mennesker i de to stater.
Det skriver NBC News.
Evakueringen finder sted som forberedelse på kategori 5-orkanen Dorian, der frygtes at ramme de to amerikanske stater i løbet af mandag.
I South Carolina skal omkring 830.
000 mennesker forlade deres hjem i blandt andet Beaufort og Charleston, mens omkring 200.
000 er beordret evakueret fra de områder i Georgia, der ligger ud til Atlanterhavet.
Sådan så orkanen Dorian ud i går, fotograferet fra den internationale rumstation, ISS.
Katastrofale oversvømmelserMeldingen kommer, efter at orkanen Dorian i nat har forårsaget store ødelæggelser i østaten Bahamas, hvor der stadig advares om vindstød på op mod 320 kilometer i timen.
Orkanen befinder sig fortsat over dele af Bahamas, og USA's National Hurricane Center (NHC) advarer om en livstruende situation med "katastrofale oversvømmelser" på op til syv meter.
Træer er væltet, biler skubbet af vejen og el-master faldet til jorden i Marsh Harbour, Bahamas, viser disse billeder, som en af øens indbyggere har delt på sociale medier.
 Visse steder er hele huse tilsyneladende væltet omkuld af stormen.
1 / 2Træer er væltet, biler skubbet af vejen og el-master faldet til jorden i Marsh Harbour, Bahamas, viser disse billeder, som en af øens indbyggere har delt på sociale medier.
1 / 2Visse steder er hele huse tilsyneladende væltet omkuld af stormen.
2 / 2NHC opfordrer samtidig beboere på øen Grand Bahama Island om at blive indenfor, indtil orkanen er passeret senere i dag.
Et lokalt medie, WPLG Local 10 News, har postet optagelser af voldsomme oversvømmelser på Twitter:Den voldsomme orkan er den kraftigste storm registreret på Jorden i år.
Det forventes, at den senere i dag langsomt vil begive sig vestpå langs den amerikanske østkyst.
FacebookTwitterKopier linkEmner:USA|Bahamas|Twitter|Orkaner|Oversvømmelser




https://www.dr.dk/nyheder/politik/danmark-kober-nyt-udstyr-til-jage-ubade

PolitikDanmark køber nyt udstyr til at jage ubådeDe nye sonarer kan bringe Danmark op i en anden liga i Nato, mener militæranalytiker.
Søværnets ni danske Seahawk-helikoptere kan se frem til at få påmonteret højteknologisk sonarudstyr til at jage ubåde med.
02.
sep.
2019 kl.
07.
19Bemærk: artiklen er mere end 30 dage gammelLæs opForsvaret er endnu en gang taget på shoppingtur i USA og har denne gang lagt et avanceret system til at opspore ubåde i indkøbskurven.
Prisen er er godt 1,3 milliarder kroner.
Det danske indkøb omfatter ni særlige dyppesonarer, der fra Forsvarets nye Seahawk-helikoptere kan fires ned i vandet for at give et overblik over, hvad der rører sig under overfladen.
Dertil kommer 600 såkaldte sonarbøjer, som kan lægges ud over et større havområde for at opsnuse ubåde.
Ifølge Søværnets chef, kontreadmiral Torben Mikkelsen, vil de nye sonarer øge Danmarks betydning i Nato, der har fokus på russiske ubåde i Østersøen og i farvandene omkring Grønland og Færøerne.
- Det her er faktisk noget af det, Nato har ønsket, at vi blev bedre til.
Så der er ingen tvivl om, at når vi får det fuldt implementeret, så kommer vi i en anden liga, siger han.
Tilfreds ministerPå Forsvarsakademiet ser militæranalytiker og orlogskaptajn Anders Puck Nielsen også de nye dyppesonarer som en markant styrkelse af det danske forsvar.
- Det helt store spændende perspektiv i det her er, om det her gør, at vi nu kan være med i nogle af de amerikanske, britiske og franske operationer i det område, der bliver kaldt GIUK Gap, siger han.
GIUK står for Grønland, Island og UK (Storbritannien) og udtrykket GIUK-Gap refererer til det store havområde mellem Grønland og Storbritannien.
Også forsvarsminister Trine Bramsen (S) er meget tilfreds med styrkelsen af Forsvaret.
- Det forværrede trusselsbillede gør det nødvendigt at højne Danmarks maritime militære profil.
Med anskaffelsen styrker vi også vores bidrag til Nato ikke mindst i Nordatlanten, udtaler hun.
/ritzau/FacebookTwitterKopier linkEmner:Socialdemokraterne|Trine Bramsen (politiker)|NATO|Storbritannien|Flåde




