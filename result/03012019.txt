https://www.dr.dk/nyheder/udland/fra-fabrik-til-frontrunner-kinas-maanelanding-er-skridt-paa-vej-til-stormagtsstatus

UdlandFra fabrik til frontrunner: Kinas Månelanding er skridt på vej til stormagtsstatusLandingen på den "mørke side" af Månen er en del af et ambitiøst rumprogram.
Billeder fra den side af Månen, som vender væk fra Jorden.
Af Louise Brodthagen Jensen03.
jan.
2019 kl.
23.
30Bemærk: artiklen er mere end 30 dage gammelLæs opSom de første i hele verden er det lykkedes Kina at lande på den side af Månen, der vender væk fra Jorden.
Og for den spirende rumnation, der for bare få år siden blev det tredje land i verden, der er landet på månen, kan det være et vigtigt skridt på vejen til at konsolidere sig som fremtidens stormagt.
Billeder fra den kinesiske rover, som er landet på den "mørke side" af Månen.
 En model af roveren Chang'e 4 som nu skal undersøge dele af Månen, man ikke hidtil har kendt til.
1 / 2Billeder fra den kinesiske rover, som er landet på den "mørke side" af Månen.
1 / 2En model af roveren Chang'e 4 som nu skal undersøge dele af Månen, man ikke hidtil har kendt til.
2 / 2Målet om at nå den "mørke side" af Månen blev offentliggjort for bare et par år siden, og Kina og præsident Xi Jinping har ikke lagt skjul på ønsket om en hastig udvikling indenfor kinesisk rumforskning samt ambitionen om at få bygget en rumstation inden for nær fremtid.
- Der er ingen tvivl om, at det afspejler Kinas ambition om at blive førende indenfor innovation og udvikling af nye teknologier, siger forsker Camilla Nørup Sørensen fra Forsvarsakademiet, der har fokus på Kina som stormagtsaktør.
Læs også:Rumsonde er for første gang landet på Månens mørke sideKinesernes massive fokus på innovation og udvikling af nye teknologier er helt i tråd med regeringens “Made in China 2025”-strategi:- Kineserne satser særligt på områder, der i Kina defineres som nye strategiske “frontiers”, siger hun og uddyber:- Det er områder eller domæner, hvor fremtidens stormagter vil konkurrere.
Her er det afgørende for at blive den førende stormagt, at Kina har den viden og teknologi, det kræver for at agere og eksempelvis få fat i kostbare ressourcer.
Det gælder i rummet, men også i det dybe hav og i de polare områder.
Sværere landing end på MarsFor John Leif Jørgensen, der er professor for Institut for Rumforskning og Rumteknologi, DTU Space, er der heller ingen tvivl om, at rumsonden Chang'e 4's landing på den "mørke side" af Månen er et klart udtryk for kinesernes ambitioner om at manifestere sig som en global stormagt.
Månen er et godt mål, for den er ikke kortlagt særlig godt, og Månens bagside er helt uudnyttet.
Og så er det meget vanskeligere at foretage en landing på Månen end på Mars.
John Leif Jørgensen, professor på Intstitut for Rumforskning og RumteknologiMed deres Apollo-programmer i 60'erne og 70'erne nåede amerikanerne aldrig at lande på den "mørke side" af Månen, som ser helt anderledes ud end forsiden af månen, der har været beskyttet mod de fleste meteornedslag af Jorden.
- Månen er et godt mål, for den er ikke kortlagt særlig godt, og Månens bagside er helt uudnyttet.
Og så er det meget vanskeligere at foretage en landing på Månen end på Mars, siger han og fortsætter:- En af årsagerne til, at det ikke er gjort før, er, at signalerne fra landeren ikke kan komme rundt om Månen, så det kræver en særlig satellit, der kan samle det op og sende hjem, siger han.
Begmand til amerikanerneHidtil har det ifølge John Leif Jørgensen kun har været amerikanerne, som har været i besiddelse af den teknologi, det kræver, men kineserne har nu tydeligt demonstreret, at de også har udviklet den teknologi.
- Og så er landingen ekstremt svær.
Der er ingen hjælpesignaler, og det er et terræn, som ikke er særlig venlig stemt.
Den manøvre er teknologisk set temmelig vanskelig.
Det gøres lidt i blinde på grund af det manglende signal, så at de er lykkedes med det, er lidt en begmand til amerikanerne, siger han.
Raketten som var transportmidlet for Chang'e-4 blev affyret den 8.
december fra Xichang affyringscenter i Kinas Sichuan provins.
Professoren har samarbejdet med kinesere på flere missioner og har også noteret sig landets massive satsning for at udvikle det kinesiske rumprogram.
- Her er der ligeså mange ansatte i rumfartssektoren som i resten af verden, så det er helt klart, at det er en strategisk satsning.
De ejer nu nogle nøgleteknologier, og de elementer som Chang'e 4 er bygget over, er også ønskede i Europa.
Kinesernes fremadstormende færd, når det angår rumteknologi, kan dog også have en skyggeside, der rammer Europa, mener John Leif Jørgensen:- Ud over at være dygtige til at kopiere og bygge videre på de teknologier, der allerede eksisterer, har kineserne også pengene og villigheden til at købe de folk og virksomheder i Vesten, der vil rykke til Kina for at arbejde der, siger han.
Rumsonde på mineraljagtPå længere sigt handler det for kineserne om at sikre sig adgang til nogle af de ressourcer, der i fremtiden kan vise sig værdifulde.
Derfor vurderer John Leif Jørgensen, at Chang'e 4 i første omgang formentlig er landet et sted på Månen, hvor der er gode muligheder for at se efter særlige mineraler.
På et tidspunkt vil kineserne formentlig blive i stand til at sætte maskiner på Månen, som kan høste helium 3, en teknologi som hverken europæerne eller amerikanerne på nuværende tidspunkt besidder.
En modeludgave af den kinesiske Chang'e 4 rover, der er landet på Månens "mørke side".
For det kommunistisk ledede Kina skal Månelandingen dog også ses som et kraftigt signal til landets egen befolkning.
Der er en høj grad af nationalistisk prestige i at demonstrere, at Kina er med helt fremme og kan udføre det, som kun få andre af verdens stormagter kan, siger Camilla Nørup Sørensen.
- Det kan kobles til dagsorden om at fastholde kommunistpartiets greb om magten ved at levere på løfter om fortsat at styrke landet økonomisk og militært, og derved endelig genrejse Kina som en stormagt, siger hun.
FacebookTwitterKopier linkEmner:Kina|Xi Jinping (politiker)|Teknologi|Forsvarsakademiet|Danmarks Tekniske Universitet




https://www.dr.dk/sporten/haandbold/vm-herrer/fremragende-dansk-vm-test-bankede-ungarn-uden-mikkel-hansen-og-landin

VM herrerFremragende dansk VM-test: Bankede Ungarn uden Mikkel Hansen og LandinDansk storsejr over Ungarn uden Mikkel Hansen, Niklas Landin og Henrik Toft.
Danmarks Nikolaj Markussen i Bygma Cup herrehåndboldkampen mellem Danmark og Ungarn i Ceres Arena i Aarhus, torsdag 3.
januar 2019.
03.
jan.
2019 kl.
21.
51Bemærk: artiklen er mere end 30 dage gammelLæs opDanmarks herrelandshold i håndbold fik torsdag aften en fin optakt til VM på hjemmebane, der begynder i næste uge.
I en testkamp i Aarhus foran 4.
239 tilskuere vandt Danmark med 33-19 over Ungarn efter 19-10 ved pausen.
Det skete uden Mikkel Hansen, der havde fået fri fra VM-lejren i et par dage på grund af lykkelige omstændigheder med familieforøgelse.
Læs også:Håndboldherrerne ramt af ny skade før VM: Henrik Toft Hansen ude i et par ugerLangt fra lykkeligt var Henrik Toft Hansens afbud til kampen.
Han blev skadet under torsdagens lette træning og risikerer at være ude i to uger - altså omkring en uge ind i slutrunden.
Også fløjen Hans Lindberg var ukampdygtig med en lettere forstrækning i læggen.
For at gøre ondt værre fik Niklas Landin en lille skade i opvarmningen og spillede slet ikke.
Resultatet var ikke det primære, men det var da værd at bemærke, at Danmark i løbet af få minutter skabte et forspring, der aldrig kom i fare.
Læs også:Mikkel Hansen forlader VM-lejren: Får fridage til kommende familieforøgelseSom det er kutyme i den slags kampe gjorde landstræner Nikolaj Jacobsen brug af hele truppen og fordelte spilletid godt.
Med flere lyspunkter til følge.
I målet fik Jannick Green spilletid i hele kampen, mens Niklas Landin varmede bænk, og Green lagde for med et par gode redninger, så Ungarn først kom på tavlen efter 6 minutter og 25 sekunder, da Danmark førte 5-0.
Stærk afløser på højrebackEt stort lyspunkt var Bjerringbro-Silkeborgs Nikolaj Øris Nielsen, der skal deltage ved en slutrunde for første gang.
Han er udset til at bære Danmark på højrebackpositionen, efter Niclas Kirkeløkke måtte melde afbud med en skade for knap to uger siden.
Øris tankede selvtillid med en lang række flotte scoringer i første halvleg.
Alene i de første 12 minutter slyngede han fire bolde i nettet.
Læs også:DR's håndboldekspert ser tre store spørgsmålstegn før VM i håndboldFra den anden backposition viste tårnet Nikolaj Markussen stor skudstyrke i Mikkel Hansens fravær i venstre side.
I playmakerrollen boltrede Rasmus Lauge sig og lignede en kommende bærende VM-spiller med flotte mål og blændende blik for spillet.
I anden halvleg bragte Nikolaj Jacobsen flere formodede reserver i spil, og det kom ikke overraskende til at koste lidt kvalitet og noget af flowet i spillet.
Læs også:Skade rammer VM-truppen: Gardering indkaldt til skadet LindbergDanmark bevarede dog grebet om kampen og kørte den sikre sejr i hus.
Søndag møder Danmark igen Ungarn i en testkamp i en sidste generalprøve inden den første VM-kamp mod Chile på torsdag.
/ritzau/FacebookTwitterKopier linkEmner:Henrik Toft Hansen (håndboldspiller)|Jannick Green (håndboldspiller)|Bjerringbro-Silkeborg Elitehåndbold|Ungarn|Håndbold




https://www.dr.dk/nyheder/udland/nordkoreansk-diplomat-forsvundet-fra-rom

UdlandNordkoreansk diplomat forsvundet fra RomIngen har set eller hørt fra nordkoreansk diplomat siden november.
Den nordkoreanske ambassadebygning i Rom, hvor en diplomat tilsyneladende er forsvundet fra.
Af Louise Brodthagen Jensen03.
jan.
2019 kl.
21.
57Bemærk: artiklen er mere end 30 dage gammelLæs opEn nordkoreansk diplomat, der har været udstationeret i Rom de sidste par år, er tilsyneladende forsvundet.
Sådan lyder det i hvert fald fra et medlem af efterretningsudvalget i det sydkoreanske parlament.
Ifølge de sydkoreanske myndigheder har ingen set eller hørt fra diplomaten Jo Song-gil eller hans hustru siden november.
- Han har forladt sin diplomatbolig tidligt i november og er forsvundet, siger Kim Min-ki efter at være blevet briefet af Sydkoreas nationale efterretningstjeneste ifølge Wall Street Journal og South China Morning Post.
Efter planen skulle den nordkoreanske diplomats officielle tjenesteperiode være endt ved udgangen af november 2018, og det er endnu uvist, om han har forsøgt at opnå diplomatisk beskyttelse i Italien eller i andre lande.
Ifølge den italienske avis Corriere Della Serra afviser det italienske udenrigsministerium dog, at Jo Song-gil skulle have henvendt sig her.
Nederlag for Nordkoreas lederDet er ikke første gang, at en nordkoreansk diplomat har forsøgt at undgå at blive sendt tilbage til hjemlandet efter endt tjenesteperiode, der oftest har en varighed af et par år.
Hvis Jo Song-gil, der har tjent som diplomat i Italien siden 2015, er gået under jorden, kan det ikke betragtes som andet end et nederlag for lederen af det nordkoreanske regime, Kim Jong-un.
Det siger Kang Myung-do, der selv er afhopper, og i dag er professor i nordkoreanske studier på Kyonggi Universitet i nabolandet, til avisen Wall Street Journal.
- Det er et stort slag mod Kim Jong-un, når diplomater på den måde falder fra eller hopper af, fordi det kan betyde, at information om hans personlighed eller hans udenrigspolitik kan blive offentligt kendt, siger Kang Myung-do.
Den nordkoreanske ambassade i Rom har eksisteret siden sommeren 2000.
FacebookTwitterKopier linkEmner:Kim Jong-un (politiker)|Wall Street Journal|Nordkorea|Rom|Udenrigspolitik




https://www.dr.dk/sporten/fodbold/england/manchester-city-aabner-mesterskabskampen-med-sejr-over-liverpool

EnglandManchester City åbner mesterskabskampen med sejr over LiverpoolLiverpool er efter 21 kampe ikke længere ubesejret i Premier League.
Sergio Agüero bragte Manchester City foran i topkampen mod Liverpool.
03.
jan.
2019 kl.
23.
13Bemærk: artiklen er mere end 30 dage gammelLæs opMesterskabskampen er åbnet igen i engelsk fodbold, og Liverpool er efter 21 kampe ikke længere ubesejret i denne sæson i Premier League.
Det var hovedkonklusionerne, da Manchester City torsdag vandt nytårsbraget hjemme mod Liverpool med 2-1 i topkampen.
Liverpools nederlag betyder, at klubben med 54 point på førstepladsen har fire point ned til City på andenpladsen, mens Tottenham er yderligere to point efter på tredjepladsen.
Læs også:Fodlænket Bendtner deler tekst: 'Jeg ville ønske, det aldrig var sket'Sergio Agüero bragte City foran, inden Roberto Firmino udlignede efter pausen, og Leroy Sané sikrede City sejren.
Begge managere havde før kampen udtalt sig i særdeles rosende vendinger om hinanden, og holdene viste da også, hvorfor de topper ligaen.
Liverpool-manager Jürgen Klopp kaldte på forhånd Manchester City for verdens bedste hold, mens City-manager Josep Guardiola mente, at Liverpool er Europas bedste mandskab aktuelt.
Læs også:Højbjerg får fire dage i skyggen for grim tacklingCentimeter og millimeter blev et tema i første halvleg, da Liverpool var ufatteligt tæt på at komme foran efter 18 minutter.
Sadio Mané afsluttede, og venstre stolpe reddede City.
Bolden kom tilbage i spil, og John Stones fik tyret den ind på City-keeper Ederson.
Derefter havde bolden kurs mod målstregen og var næsten ovre, inden Stones mirakuløst kom tilbage og fik hamret bolden væk.
City havde Kyle Walker på bænken, hvor han sad sammen med Kevin De Bruyne.
Foran ved pausenLiverpool stillede næsten op med samme spillere, som var med i Champions League-finalen mod Real Madrid i maj.
Kun målmand Alisson Becker var eneste ændring.
David Silva var ved at komme til en chance efter 28 minutter, men fik ikke kontrol på bolden i en halvleg, hvor City ikke formåede at lægge et pres på hjemmebanen.
Alisson reddede fremragende et forsøg fra Leroy Sane efter 40 minutter.
City holdt presset, og kort efter drejede Sergio Agüero rundt fra en spids vinkel og hamrede bolden op i måltaget.
Læs også:Eriksen, Dalsgaard og brandvarm FCK'er: Her er Årets HoldDermed gik City til pause foran 1-0, og den stilling var der ikke ændret på efter en times spil, men det blev der efter 64 minutter af Roberto Firmino.
Andrew Robertson fik lov at stå umarkeret og modtog en høj bold fra Trent Alexander-Arnold.
Robertson var helt kølig, og med en førstegangsberøring sendte han bolden videre til Firmino, som nemt headede Liverpool på 1-1.
City var dog ikke færdige, og efter 72 minutter kom City foran 2-1, da Leroy Sané fra en spids vinkel sparkede bolden i mål til stor jubel.
Læs også:Nadia Nadim skifter til fransk storklubAgüero skulle have scoret efter en City-kontra med ni minutter igen, men Alisson reddede flot, og kort efter var Mohamed Salah tæt på at udligne.
Kampens slutfase bød på et naturligt Liverpool-pres, men City red stormen af og skabte spænding i toppen igen.
/ritzau/FacebookTwitterKopier linkEmner:England|Jürgen Klopp (fodboldtræner)|Kevin de Bruyne (fodboldspiller)|Manchester City FC|Fodbold




https://www.dr.dk/sporten/haandbold/vm-herrer/tre-ting-vi-laerte-af-danmarks-imponerende-vm-testsejr-paa-en-billig

VM herrerTre ting vi lærte af Danmarks imponerende VM-testsejr på en billig baggrundLars Krogh Jeppesen var imponeret af herrelandsholdets koncentration mod Ungarn.
Danmarks cheftræner, Nikolaj Jacobsen, jubler over sejren i Bygma Cup herrehåndboldkampen mellem Danmark og Ungarn i Ceres Arena i Aarhus, torsdag 3.
januar 2019.
Af Frederik Palle03.
jan.
2019 kl.
22.
50Bemærk: artiklen er mere end 30 dage gammelLæs opSelv hvis man leder virkelig grundigt, er det svært at sætte en finger på Danmarks indsats i torsdagens testkamp mod Ungarn, som blev vundet med 33-19, her en uge før starten på VM-slutrunden på hjemmebane.
Danmark manglede ellers en bunke af profiler, heriblandt Mikkel Hansen og Niklas Landin, men det var svært at se på spillet, som til tider var fejlfrit.
Derfor er det også en meget positiv Lars Krogh Jeppesen, DR Sportens håndboldekspert, der ser tilbage på kampen.
Men han påpeger dog alligevel en enkelt ting, man skal holde sig for øje.
Læs også:Fremragende dansk VM-test: Bankede Ungarn uden Mikkel Hansen og Landin- Jeg var rigtig vild med udtrykket på det danske hold mod en svag og skuffende ungarsk modstander.
Det var det.
Det er man simpelthen nødt til at have med i den her ligning.
De danske spillere kunne få lov til at hoppe ind under tre-meteren og skyde.
Specielt den ungarske defensiv var horribel.
Det gav mulighederne for de danske skytter, siger Lars Krogh Jeppesen.
- Det var positivt, at mange af de danske spillere tankede selvtillid, men man skal heller ikke lægge meget mere i det, end at det var en rigtig god dansk aften, forklarer han.
Læs også:Håndboldherrerne ramt af ny skade før VM: Henrik Toft Hansen ude i et par ugerLars Krogh Jeppesen har dog skrevet tre ting ned fra kampen, som han synes, der er værd at notere oven på storsejren over Ungarn.
Dem forklarer han herunder.
Den danske bredde- Den enorme danske bredde er imponerende.
Vi spiller i dag uden Mikkel Hansen, Niklas Landin og Henrik Toft Hansen.
Det er tre spillere, der nok alle ville spille 45-50 minutter i en vigtig slutrundekamp, og alligevel gør deres afløsere det lige så godt.
Læs også:Mikkel Hansen forlader VM-lejren: Får fridage til kommende familieforøgelse- Det vidner bare om den enorme bredde, som vi ikke bare har i bagkæden, men som vi også har på de danske fløje og på stregpositionen.
Det er dejligt at se, at de greb chancen og slog.
Det tyder på et enormt potentiale på det danske landshold.
Koncentrationen efter landstrænerens opsang- Jeg synes, at det var en koncentreret og fokuseret indsats af dem i dag.
Aftalerne sad der.
Man lavede få tekniske fejl og var kyniske på både første- og andenbølgen.
Nikolaj Jacobsen var ude efter en træning den 2.
januar, hvor han simpelthen ikke var tilfreds med koncentrationen.
Jeg synes, at det er fint, at han markerer sig så tidligt.
Hvis han ikke er tilfreds, så skal de også have det at vide.
Læs også:Skade rammer VM-truppen: Gardering indkaldt til skadet Lindberg- Derfor er det også rart at se, at de så går ud og leverer en næsten fejlfri indsats med en så stor vilje.
Det var fedt at se dem med det udtryk.
Det er ikke nogen nem øvelse at holde niveauet over hele kampen i en testkamp.
Selv dem, som kom ind, holdt fast i de gode takter.
Det er virkelig noget, man kan tage med videre.
Mikkel Hansens backup viser storform- Med Mikkel Hansen hjemsendelse på grund af en forhåbentlig snarlig fødsel, fik Nikolaj Markussen mulighed for at vise sig frem og sætte et aftryk på kampen.
Og jeg vil sige, at når man tænker på det niveau, han viste for en fire-fem år siden, hvor man talte om, hvorvidt han kunne blive lige så god som Mikkel Hansen, så er han virkelig på vej opad.
Læs også:DR's håndboldekspert ser tre store spørgsmålstegn før VM i håndbold- Det aftryk, han efterlod på den her kamp, var vanvittig imponerende med et meget højt niveau.
Han spiller med en enorm tro på tingene, og man sad ikke på noget tidspunkt og savnede en anden venstreback.
Det skal man selvfølgelig nok gøre senere i turneringen, men han spillede med et overblik, en beslutsomhed og en skudstyrke, som man har set i glimt i Champions League-sæsonen.
Det var en meget imponerende kamp af ham i dag.
FacebookTwitterKopier linkEmner:Henrik Toft Hansen (håndboldspiller)|Niklas Landin (håndboldspiller)|Ungarn|Mikkel Hansen (håndboldspiller)|Håndbold




https://www.dr.dk/sporten/fodbold/fodlaenket-bendtner-om-voldsdom-jeg-ville-oenske-det-aldrig-var-sket

FodboldFodlænket Bendtner om voldsdom: 'Jeg ville ønske, det aldrig var sket'Nicklas Bendtner beklager voldsepisode på Instagram.
Nicklas Bendtner har delt nogle tanker på sin Instagram-profil om sin voldsdom.
(Arkivfoto: Liselotte Sabroe/Ritzau Scanpix) 03.
jan.
2019 kl.
21.
31Bemærk: artiklen er mere end 30 dage gammelLæs opNicklas Bendtner gik i dag i gang med at afsone sin dom på 50 dage med fodlænke, efter at han blev dømt for vold mod en taxachauffør i Københavns ByretOg han begynder sin afsoning med at dele en besked på sin Instagramprofil sammen med et billede af fodlænken.
- Jeg ville selvfølgelig ønske, at alt det her ikke var sket.
Både for mig og den involverede taxachauffør, som efterfølgende mistede sit job.
- Lige meget hvordan han opførte sig, og hvad han sagde, er det ikke noget, som jeg har ønsket for ham.
- Der var uden tvivl mange andre og bedre måder, som vi hver især kunne have løst vores uenighed på.
I stedet løb det af sporet, skriver Nicklas Bendtner.
Nægtede at betale for taxaI første omgang ankede Nicklas Bendtner voldsdommen til landsretten, men han besluttede et par uger senere at acceptere dommen i stedet.
Voldsepisoden fandt sted natten til søndag den 9.
september i år.
Taxachaufføren pådrog sig et dobbelt kæbebrud og blev efterfølgende opereret.
Kort før episoden havde Bendtner og kæresten Philine Roepstorff forladt taxaen uden at betale efter en misforståelse med chaufføren omkring ruten til Bendtners bopæl.
Taxachaufføren satte efter parret for at få sin betaling, og her trådte han på et tidspunkt ud af bilen og kastede en sodavandsdåse mod Bendtner og kæresten uden at ramme.
Har opgivet at ankeNicklas Bendtners straf bliver afsonet, mens den norske fodboldturnering ligger stille.
- Jeg er ikke og bliver aldrig enig i dommen i byretten, men jeg har droppet at anke, fordi jeg gerne vil være parat til at tørne ud fra sæsonstart i Rosenborg, skriver Bendtner.
I en lang tekst forklarer Rosenborg-spilleren om sit forhold til straffen og sin karriere, og Bendtner oplyser, at han vil samle historier fra sit liv i en bog.
- Det har jeg tænkt mig at gøre i en bog, hvor fortællingen om mig ikke bliver drevet af spekulationer og sensationer, men af min ret solide hukommelse (tro det eller ej!
) og en åbenhed, der ellers ikke er speciel typisk i topfodbold, skriver Nicklas Bendtner.
Han oplyser videre, at han med egne ord selv har brug for at forstå, hvorfor hans vej gennem livet indtil nu har været så kringlet, som den har været.
Rosenborg vandt i den netop overståede sæson både mesterskab og pokaltitel.
/ritzau/FacebookTwitterKopier linkEmner:Nicklas Bendtner (fodboldspiller)|Instagram|Taxiselskaber|Vold|Københavns Byret




https://www.dr.dk/nyheder/indland/togtrafikken-korer-igen-over-storebaeltsbroen-efter-ulykke

Togulykke på StorebæltsbroenSe temaIndlandTogtrafikken kører igen over Storebæltsbroen efter ulykkeEfter onsdagens togulykke er begge jernbanespor over Storebælt nu frigivet til trafik, oplyser Banedanmark.
Toget fra Nyborg kunne omkring klokken 10.
40 rulle ud fra perronen og over Storebæltsbroen, da togtrafikken åbnede igen efter ulykken onsdag.
03.
jan.
2019 kl.
20.
46Bemærk: artiklen er mere end 30 dage gammelLæs opTogene kan så småt begynde at køre som normalt over Storebæltsbroen efter gårsdagens dødelige togulykke.
Her til aften oplyser Banedanmark på Twitter, at begge jernbanespor over broen nu er frigivet til trafik.
Godt et døgn efter ulykken kørte det første tog i formiddag ud på broen, da myndighederne åbnede det ene spor.
Men først her til aften kan togene altså begynde at rulle i begge retninger samtidig.
Togulykken skete under stormen Alfrida onsdag morgen.
Her væltede en trailer på et godstog tilsyneladende ned i et passagertog, da de to krydsede hinanden på lavbroen over Storebælt.
Skade på køreledningerKøreledningerne på broen tog skade i en sådan grad, at reparationen har varet halvandet døgn.
- Arbejdet med at genoprette skaderne på kørestrømsanlægget tog lidt længere tid end forventet.
Hold dig opdateret på Rejseplanen, lyder opfordringen kort før klokken 20 fra Banedanmark.
Mens broen har været lukket for togtrafik, har DSB fragtet sine passagerer over Storebæltsbroen i togbusser.
Torsdag morgen justerede Fyns Politi dødstallet fra ulykken fra seks til otte.
Der er tale om fem kvinder og tre mænd.
16 blev kvæstet.
En togulykke i det omfang er ikke set i Danmark siden 1988.
/ritzau/FacebookTwitterKopier linkEmner:Banedanmark|Togtrafik|A/S Storebælt|Fyn|Ulykker




https://www.dr.dk/sporten/haandbold/kvindeligaen/ustoppelige-odense-vinder-topkamp-efter-vildt-comeback

KvindeligaenUstoppelige Odense vinder topkamp efter vildt comebackOdense var bagud med otte mål i anden halvleg, men kom tilbage og slog København i en vild slutspurt.
Stine Jørgensen, Odense HC, jubler efter en scoring under Ligakampen i kvindehåndbold mellem København Håndbold og Odense HC på Frederiksberg.
03.
jan.
2019 kl.
20.
45Bemærk: artiklen er mere end 30 dage gammelLæs opOdense Håndbold fortsatte sin imponerende stime af lutter sejre, da holdet i HTH Ligaen torsdag besejrede København Håndbold 26-24 ude.
Det holdt hårdt i et opgør, hvor første halvleg tilhørte hjemmeholdet fra København, mens Odense leverede et voldsomt comeback i anden halvleg.
Bagud med 10-16 ved pausen kom Odense også bagud med otte mål i anden halvleg, inden holdet i slutfasen hentede ind og lykkedes med at vinde kampen.
Læs også:Skade rammer VM-truppen: Gardering indkaldt til skadet Lindberg- I nogle perioder spillede vi ikke særlig godt.
Jeg kan ikke forklare, hvordan det lykkedes at få en sejr hjem i dag.
- Det betyder meget efter pokalfinalen, hvor vi var skuffede over, at vi ikke leverede mere, og der var et mentalt arbejde, der skulle gøres, siger Odense-profilen Stine Jørgensen ifølge TV2 Sport.
Læs også:Viborg forlænger med succesfuld brandslukkerDet var Odenses sejr nummer 15 i sæsonen ud af 15 mulige, og træner Jan Pytlicks tropper topper dermed ligaen med 30 point, mens København på tredjepladsen har 22 point.
Odense mødte op med et frisk nederlag i pokalfinalen og havde vanskeligt ved at finde niveauet i første halvleg, hvilket også pausestillingen på 16-10-føring til København vidnede om.
Lignede en umulig opgaveFem minutter inde i anden halvleg var det dog endnu ikke lykkedes at hente ind, og københavnernes Maria Lykkegaard øgede til 18-11 til hjemmeholdet.
Det blev også 19-12 og 20-12, inden Odense indledte jagten.
Med et kvarter igen reducerede Trine Østergaard Jensen fra højre fløj til 17-23 for Odense, og tre scoringer af gæsterne i træk betød, at Københavns forspring var skrumpet til en føring på tre mål, da Trine Østergaard reducerede til 20-23.
Læs også:Nikolaj Jacobsen tænker kreativt efter Kirkeløkkes VM-afbudSå var der for alvor spænding i opgøret, og yderligere tre scoringer i træk af Odense betød, at Freja Cohrt med syv minutter igen udlignede til 23-23.
Efter en timeout fire minutter før tid var opgøret helt lige med 24-24, og Mie Højlund bragte Odense foran 25-24.
Læs også:Anne Mette Hansen forlænger med ungarske CL-mestreMed to minutter igen var gæsterne i angreb og jagtede muligheden for en føring på to mål.
Det fornemme comeback blev slået fast af Mie Højlund med endnu en scoring til 26-24, og det hele gled ud af hænderne på København, som indledte en voldsom offensiv i forsvaret i forsøget på at komme tilbage i det sidste minut.
/ritzau/FacebookTwitterKopier linkEmner:Freja Cohrt (håndboldspiller)|København|Mie Højlund (håndboldspiller)|Odense Håndbold|Håndbold




https://www.dr.dk/sporten/haandbold/vm-herrer/haandboldherrerne-ramt-af-ny-skade-foer-vm-henrik-toft-hansen-ude-i-et

VM herrerHåndboldherrerne ramt af ny skade før VM: Henrik Toft Hansen ude i et par ugerDe danske håndboldherrer kommer formentlig til at mangle Henrik Toft Hansen i den første uge af VM-slutrunden.
Lasse Svan (tv.
) og Henrik Toft Hansen.
Det danske herrelandshold træner forud for håndbold VM i Nordvest Hallen i Herning.
Af Frederik Palle03.
jan.
2019 kl.
20.
29Bemærk: artiklen er mere end 30 dage gammelLæs opHvis Nikolaj Jacobsen allerede havde hovedbrud efter Niclas Kirkeløkkes skade i sidste uge, så er der ankommet flere nu.
Ifølge TV 2’s håndboldkommentator Thomas Kristensen har assistenttræner Henrik Kronborg sagt til kanalen, at Henrik Toft Hansen er ude i et par uger med en skade.
Læs også:Mikkel Hansen forlader VM-lejren: Får fridage til kommende familieforøgelseOg efterfølgende er det blevet bekræftet på selvsamme kanal af Henrik Toft Hansen selv, at han har en fiberskade.
- Det er svært at sætte tidshorisont på fiberskader.
Jeg har forhåbninger om at være klar til VM, men det er selvfølgelig ikke optimalt.
Jeg håber og tror på, at jeg nok skal være klar på et eller andet tidspunkt, siger Henrik Toft Hansen til TV 2.
Læs også:DR's håndboldekspert ser tre store spørgsmålstegn før VM i håndboldI forvejen har Danmark dog allerede udtaget tre andre stregspillere til truppen.
Ud over Henrik Toft Hansen er det hans bror René Toft Hansen, Anders Zachariassen og Simon Hald.
Ud over ovenstående skade sidder Hans Lindberg over med en forstrækning i læggen, mens Mikkel Hansen er blevet bevilget et par fridage, fordi hans kæreste står foran fødsel.
FacebookTwitterKopier linkEmner:Anders Zachariassen (håndboldspiller)|Henrik Toft Hansen (håndboldspiller)|Niclas Kirkeløkke (håndboldspiller)|TV 2 (tv-kanal)|Håndbold




https://www.dr.dk/nyheder/vejret/varmere-luft-paa-vej-fra-nordvest

VejretVarmere luft på vej fra nordvestLad sneskovlen stå i skuret de kommende 5 døgn, men glem ikke hvor du satte den.
I weekenden vil der både være perioder med sol og skyer.
Af Søren Vallentin Jacobsen03.
jan.
2019 kl.
20.
44Bemærk: artiklen er mere end 30 dage gammelLæs opDet er normalt fra syd og sydvest, vi får varme til landet, men i denne omgang kommer en varmere og frostfri weekend os i møde fra nordvest.
Fra i morgen og weekenden igennem får vi flere steder dagtemperaturer mellem 5 og 8 grader, og det er slut med nattefrost, når varmluft fra Nordsøen skubbes ind over Danmark med en frisk nordvestenvind.
Det giver både perioder med lidt sol og perioder med skyer - mest skyet i den sydvestlige del af landet.
Lavtryk og senere snebygerEfter weekenden er der bred enighed i prognoserne om, at et temmelig omfangsrigt og vådt lavtryk kom ind over Danmark fra nordvest.
Fra mandag aften og tirsdagen igennem ventes der kold regn.
Når det er passeret onsdag i næste uge, er det sandsynligt, at vi får et par dage med kold luft fra nordøst, og det kan godt trække et par snebyger her og der.
Det er endnu for tidligt at sige, om det mere vinterlige vejr bider sig fast senere i næste uge.
FacebookTwitterKopier linkEmner:Vejret




https://www.dr.dk/sporten/haandbold/vm-herrer/mikkel-hansen-forlader-vm-lejren-faar-fridage-til-kommende

VM herrerMikkel Hansen forlader VM-lejren: Får fridage til kommende familieforøgelseVM er blot en uge fra at starte, men i disse dage har landsholdsprofilen Mikkel Hansen vigtigere ting at se til.
Mikkel Hansens kæreste er sat til at føde, inden VM begynder 10.
januar.
Af Frederik Palle03.
jan.
2019 kl.
20.
12Bemærk: artiklen er mere end 30 dage gammelLæs opHan har tidligere ejet titler som verdens og Europas bedste håndboldspiller, men inden for meget kort tid kan Mikkel Hansen glæde sig over en helt ny og noget anderledes titel – far.
Det danske håndboldforbund meddeler nemlig, at profilen har fået fri de kommende dage på grund af den kommende familieforøgelse og vil derfor ikke være tilgængelig til kamp eller presseaktiviteter.
Læs også:Skade rammer VM-truppen: Gardering indkaldt til skadet LindbergAftalen med landstræner Nikolaj Jacobsen er ifølge pressemeddelelsen fra håndboldforbundet, at han vender tilbage inden for et par dage for at gøre sig klar til VM-slutrundens start den 10.
januar mod Chile.
Mikkel Hansens kæreste Stephanie er højgravid og sat til at føde i denne periode, inden VM starter.
FacebookTwitterKopier linkEmner:Nikolaj Jacobsen (håndboldtræner)|Mikkel Hansen (håndboldspiller)|Chile




https://www.dr.dk/nyheder/udland/nancy-pelosi-valgt-som-formand-repraesentanternes-hus

UdlandNancy Pelosi valgt som formand for Repræsentanternes Hus78-årig demokratisk veteran er igen den mest magtfulde kvinde i USA.
© ScanpixAf Lasse Berg Sørensen03.
jan.
2019 kl.
19.
59Læs opHun er igen og igen blevet afskrevet som et politisk fortidslevn.
Alligevel blev demokraten Nancy Pelosi her til aften taget i ed som formand for Repræsentanternes Hus, det ene af Kongressens to kamre.
- Vi samles her i den nye kongres med en følelse af håb for fremtiden, sagde Pelosi fra talerstolen, hvor hun som formand nu er den tredje mest magtfulde person i amerikanske politik, kun overgået af præsidenten og vicepræsidenten.
Og det i en alder af 78 år.
- Nancy Pelosi er en erfaren politiker, en dygtig taktiker, og hun ved, hvordan hun skal placere sig i de forskellige forhandlinger og magtspil, forklarer Anders Agner, chefredaktør på internetmediet Kongressen.
com, der følger amerikansk politik.
- Og så har hun et kolossalt netværk i det demokratiske bagland; hun ved, hvem hun skal bygge alliancer med, og hun ved, hvordan man bevarer magten - og det er ofte det vigtigste i toppolitik, understreger Anders Agner.
Første kvindelige formandNancy Pelosi har da også en lang politisk karriere bag sig, og hun har også tidligere siddet på posten som formand for Repræsentanternes Hus, da hun i 2007 som den første kvinde i historien fik overdraget hammeren, der følger med posten.
En post hun sad på, indtil Republikanerne genvandt magten og overtog flertallet i Repræsentanternes Hus i 2011.
- Da Nancy Pelosi i 2011 som 70-årig gav hammeren videre til sin republikanske efterfølger, var der ikke mange der forudså, at hun skulle få den igen otte år senere, da hun jo ikke er helt ung.
Men Nancy Pelosi havde andre planer, og det viser noget om, hvad det er for en karakter, vi har med at gøre, vurderer Anders Agner.
Valgt i 1987Pelosis vej til toppen begyndte i Baltimore, Maryland, hvor hun i 1940 blev født som det yngste af seks børn og eneste pige.
I 1947 blev Nancy Pelosis far byens borgmester efter otte år som kongresmedlem i Washington D.
C.
Pelosis politiske CV1981: Formand for Demokraterne i Californien1987: Demokratisk medlem af Repræsentanternes Hus2002: Indpisker i Repræsentanternes Hus2003: Demokraternes talsmand i Repræsentanternes Hus2007: Udnævnt til formand for Repræsentanternes Hus2011: Demokraternes talsmand i Repræsentanternes Hus2018: Igen formand for Repræsentanternes HusHendes egen politiske karriere tog fart, efter hun flyttede med sin mand til San Francisco i Californien, hvor hun først var hjemmegående husmor til fem børn.
I 1987 blev hun selv valgt til Repræsentanternes Hus, og i 2002 blev hun det demokratiske partis indpisker, der har til opgave at sørge for, at medlemmerne stemmer efter planen.
I 2007 blev hun så formand for første gang, og i den funktion var hun blandt andet med til at sikre nok opbakning i Repræsentanternes Hus til daværende præsident Barack Obamas sundhedsreform, bedre kendt som Obamacare.
Beskudt fra alle siderPelosis mange år ved magten har gjort hende til en upopulær dame blandt Republikanerne, og under midtvejsvalget i 2018 blev hun brugt som skræmmebillede i intet mindre end hver fjerde valgreklame for republikanske kandidater til Repræsentanternes Hus.
- Hun lader sig ikke provokere eller kue, selvom hun er blevet lagt for had.
Hun ved, at det politiske spil er beskidt, siger Anders Agner.
Læs også:En strategisk mester på stemmejagt: USA's demokrater uenige om formandspostOgså i sine egne rækker har Nancy Pelosi i stigende grad mødt modstand, især fra unge politikere på venstrefløjen hos Demokraterne.
- Fx har den 29-årige Alexandria Ocasio-Cortez, der blev valgt ind i New York, kritiseret Nancy Pelosi, som hun mener er for moderat, midtersøgende og hører fortiden tilKritikere banket på pladsMere end 60 demokratiske kandidater gik i efteråret til valg på at vælte Nancy Pelosi som kommende formand for Repræsentanternes Hus, og efter valget underskrev 16 nyvalgte medlemmer et brev, hvor de opfordrede til udskiftning i den demokratiske top.
Alligevel blev den 78-årige veteran formand igen.
- De kritiske stemmer på den demokratiske venstrefløj er nu blevet banket så meget på plads, at de har rettet ind og accepteret, at det er Nancy Pelosi, der er Demokraternes leder i Huset.
Det viser igen, at Nancy Pelosi ikke er én, man bare lige bider skeer med, forklarer Anders Agner.
Husets nuværende sammensætningFormand (“Speaker”): Nancy PelosiDemokratisk leder: Steny HoyerDemokratisk indpisker: Jim ClyburnAntal demokratiske medlemmer: 235Republikansk leder: Kevin McCarthyRepublikansk indpisker: Steve ScaliseAntal republikanske medlemmer: 199Den næste generationDet er uvist, hvem der skal tage over efter Pelosi, når hun på et tidspunkt vælger at lægge formandens hammer for sidste gang.
Hendes næstkommanderende, Demokraternes flertalsleder Steny Hoyer, er et år ældre end Pelosi, og er dermed næppe et oplagt valg.
- Hendes vigtigste opgave bliver at bevare flertallet i Repræsentanternes Hus ved valget i 2020, og derfra kan der blive tale om at overdrage stafetten på et tidspunkt - afhængigt af, om Donald Trump bliver genvalgt, siger Anders Agner.
Indtil da holder Nancy Pelosi fast i sin hammer.
FacebookTwitterKopier linkEmner:Barack Obama (politiker)|Donald Trump (politiker)|Repræsentanternes Hus|USA|Valg og folkeafstemninger




https://www.dr.dk/nyheder/politik/4-videokampagner-der-skulle-faa-danskerne-til-skodde-smoegerne

Politik4 videokampagner, der skulle få danskerne til at skodde smøgerneSundhedsministeren er optaget af kampagner, der skal ramme de unge.
I 2016 var 21,1 procent af den danske befolkning rygere.
Sidste år var andelen steget til 23,1 procent.
Af Thomas Klose Jensen03.
jan.
2019 kl.
19.
53Bemærk: artiklen er mere end 30 dage gammelLæs opEfter to årtier, hvor antallet af rygere i Danmark er faldet, er tendensen i år vendt.
Flere ryger.
Det viser den årlige undersøgelse af rygevaner fra Sundhedsstyrelsen, Hjerteforeningen, Lungeforeningen og Kræftens Bekæmpelse.
En tendens, som sundhedsminister Ellen Thrane Nørby (V) er bekymret over.
Til Politiken forklarer sundhedsministeren, at hun er "optaget af at lave kampagner på de unges præmisser og på de platforme, hvor unge mennesker er".
Administrerende direktør i Kræftens Bekæmpelse, Jesper Fisker, mener ikke, at kampagner alene kan gøre en forskel.
- Det er fint med kampagner.
Men det løser ikke problemet alene.
Og vi har haft kampagner mod rygning i mange år.
Det skal vi blive ved med, og det vil vi også gerne deltage i, men vi bliver nødt til at sætte ind med mange forskellige initiativer, siger han.
DR Nyheder har været i arkivet og set på, hvordan kampagner tidligere har forsøgt at lokke danskerne væk fra smøgerne.
12009: Fuld smæk på ækelhedSundhedsstyrelsen forsøgte i 2009 at give rygerne et meget konkret billede af, hvordan rygningen påvirkede deres krop.
Under sloganet "Hver eneste cigaret skader dig" fik seeren præsenteret ting som blodpropper i hjernen og fedt i hovedpulsåren.
- Jeg tror, mange vil sige tak for kaffe, for filmene er ulækre.
Mange vil mene, at det er en skræmmekampagne, jeg sender ud.
Men sandheden om rygning ér skræmmende, forklarede sundhedsminister Jakob Axel Nielsen dengang til BT.
Ifølge Sundhedsstyrelsens egen evaluering var kampagnen en succes med stor gennemslagskraft i befolkningen.
"Næsten alle rygere har bemærket kampagnen, og 10 procent af rygerne forsøgte at holde op på grund af kampagnen.
Samtidig faldt andelen af daglig-rygere i perioden fra december 2008 til marts 2010 med to procentpoint, som er mindst det dobbelte af, hvad man normalt skulle forvente.
Derfor må kampagnen betegnes som særdeles succesfuld," skriver styrelsen selv.
22004: Klam hud i spejletI 2004 var det EU, der forsøgte at få sat en stopper for rygning blandt unge mellem 12 og 18 år i medlemslandene.
Målet med kampagnen "Feel Free To Say No" var at gøre det smart at sige nej til smøgerne.
Foruden egne projekter stillede EU-projektet også midler til rådighed for lokale events.
Eksempelvis modtog Kræftens Bekæmpelse økonomisk støtte til at arrangere en røgfri koncert på spillestedet Vega i København, hvor navne som The Loft, Bombay Rockers og C21 spillede.
32004: Hjælp til rygestoppet- Nogle gange føler jeg, at jeg ikke har tid til, at være sammen med min familie, når jeg også skal passe min rygning.
Sådan beskriver hovedpersonen i en kampagnevideo fra 2004, som Stop Linien stod bag, cigaretternes negative indflydelse.
Hun forklarer desuden, at hun har forsøgt at stoppe med at ryge "masser af gange, men det er aldrig lykkedes".
Videoen skulle lokke danskerne til at søge hjælp til deres rygestop.
41999: Kort sagtDenne humoristiske video fra Kræftens Bekæmpelse blev sendt i OBS i 1999.
Samme år måtte daværende sundhedsminister Carsten Koch (S) i øvrigt opgive dele af et lovforslag om rygeforbud i dagsinstitutioner, i folkeskolen og på sygehusene.
- Jeg har forhørt mig hos partierne, og jeg må konstatere, at min idé om, at der også skulle være rygeforbud for sygehuspersonalet, ikke har den fornødne opbakning.
Heller ikke i den socialdemokratiske gruppe, siger Carsten Koch.
FacebookTwitterKopier linkEmner:Carsten Koch (økonom)|Rygning|Socialdemokraterne|Kræftens Bekæmpelse|København




https://www.dr.dk/nyheder/regionale/fyn/bekymrede-boern-maatte-ringe-i-skoletiden-frygtede-foraeldre-var-med

Togulykke på StorebæltsbroenSe temaFyn Bekymrede børn måtte ringe i skoletiden: Frygtede, at forældre var med ulykkestogTogulykken på Storebæltsbroen gjorde skolebørn urolige for, om mor og far var med toget.
- Der bliver gjort alt, hvad der er muligt for at få de omkomne endeligt identificeret så hurtigt som overhovedet muligt, så de pårørende kan få vished om, hvad der er sket med deres kære, lød det i dag fra Fyns Politi.
Af Maja Lærke Maach og Sine Skott Andersen03.
jan.
2019 kl.
19.
18Bemærk: artiklen er mere end 30 dage gammelLæs opBirkhovedskolen i Nyborg ligger ikke langt fra Storebæltsbroen, hvor den forfærdelige togulykke i går indtraf.
På skolen går flere elever, hvis forældre hver dag pendler mellem Nyborg og Sjælland, og derfor blev en række skolebørn i går meget bekymrede, da de i skoletiden åbnede deres computere og kunne læse om ulykken i medierne.
- Da vi har en del pendlerforældre, blev personalet bedt om at være opmærksom på de elever, og nogle af dem kom ned på kontoret, fordi de var utrygge.
De vidste ikke, om mor eller far var med toget.
Vi hjalp dem med at få kontakt til forældrene, så de kunne få en rolig skoledag, fortæller skoleleder Carsten Højgaard.
Ingen af forældrene viste sig dog at være blandt de otte døde eller 16 tilskadekomne, og i dag har skolen fortsat undervisningen som normalt.
- Jeg har tillid og tiltro til, at de enkelte klasser har taget snakken med eleverne.
Meget af snakken er taget i går aftes omkring aftensmaden med forældrene.
Vi har ikke mærket et særligt behov for at gøre noget ekstraordinært i dag, siger skolelederen.
Mange børn på den fynske skole Birkhovedskolen i Nyborg har forældre, som hver dag pendler med toget mellem Fyn og Sjælland.
Da eleverne hørte om togulykken, fik flere af dem hjælp til at ringe til mor eller far, fortæller skoleleder Carsten Højgaard.
Fyns Politi arbejder fortsat på at identificere alle omkomne.
Fem kvinder og tre mænd mistede livet, og politiet kender identiteten på de fire, mens man fortsat arbejder på at fastslå identiteten på de andre døde.
Læs også:Politiet mangler fortsat at identificere alle ofre for togulykkeDen proces bliver vanskeliggjort af ligenes tilstand, men ved hjælp af DNA og tandkort skrider arbejdet frem, lød det her til eftermiddag fra politiet.
Havarikommissionens foreløbige konklusion på ulykken er, at en løsrevet trailer fra et godstog ramte lyntoget, da det var på vej over broen mod Sjælland.
Derfor måtte lyntoget foretage en hård katastrofeopbremsning.
FacebookTwitterKopier linkEmner:Nyborg|Uddannelse|A/S Storebælt|Ulykker|Sjælland




https://www.dr.dk/nyheder/indland/db-cargo-har-stoppet-koerslen-med-oeltog-efter-doedsulykke-paa-storebaelt

Togulykke på StorebæltsbroenSe temaIndlandDB Cargo har stoppet kørslen med øltog efter dødsulykke på StorebæltMedarbejdere, som håndterede godstog, bliver afhørt, siger kommunikationschef.
Det kan godt være, at det for almindelige mennesker ligner et telt på hjul.
Det er dog et telt, man kan løfte omkring 30 ton i.
Det er en stålkonstruktion med presenninger på, siger kommunikationsdirektør fra DB Cargo, som kørte godstoget over Storebælt.
Af Maja Lærke Maach03.
jan.
2019 kl.
19.
42Bemærk: artiklen er mere end 30 dage gammelLæs op30 gange om ugen transporterer virksomheden DB Cargo godstog med ølkasser over Storebæltsbroen.
Men på grund af den voldsomme dødsulykke med et af firmaets tog og et lyntog fra DSB, har denne type transporttog ikke været på skinnerne i Danmark siden i går.
Allerede efter ulykken indstillede man driften.
Det fortæller DB Cargos kommunikationsdirektør, Jan Wildau.
- Vi kører ikke for nuværende med det såkaldte øltog.
Vi er i gang med at undersøge, hvad der er foregået.
Når vi føler os trygge ved, at vi kan genoptage kørslen på en sikker måde, vil vi gøre det, siger Jan Wildau til DR Nyheder.
Godstoget vejer over 550 ton, og Havarikommissionens foreløbige undersøgelser viser, at en transporttrailer fra toget formentlig har revet sig løs og har ramt lyntoget, så otte togpassagerer blev dræbt, mens 16 andre passagerer kom til skade.
- Vi ved, at det blæste, og at der var en ulykke.
Det kan godt hænge sammen, men den viden har vi først, når Havarikommissionen har brugt al det materiale, som de selv og vi skaffer, siger Jan Wildau.
Det kan godt være, at det for almindelige mennesker ligner et telt på hjul.
Det er dog et telt, man kan løfte omkring 30 ton i.
Jan Wildau, kommunikationsdirektør hos DB Cargo.
Medarbejdere bliver afhørtJan Wildau siger samtidig, at der ikke tidligere har været tegn på, at toget ikke var sikkert at tranportere ølkasserne i.
- Det kan godt være, at det for almindelige mennesker ligner et telt på hjul.
Det er dog et telt, man kan løfte omkring 30 ton i.
Det er en stålkonstruktion med presenninger på.
Det er også en transportform, der har været anvendt i mange år i Danmark, og der har aldrig været nogen indikation på, at en ulykke som denne her kunne ske, forklarer Jan Wildau.
Toget var netop kørt fra Nyborg og var på vej over broen til Sjælland, da ulykken skete.
)Han ønsker ikke at spekulere i, hvad der var årsag til ulykken, men overlader konklusionerne til efterforskerne fra Havarikommissionen.
DB Cargo arbejder derfor tæt sammen med myndighederne for med Jan Wildaus egne ord at undgå, at en lignede ulykke nogensinde sker igen.
- Det er ikke op til os som virksomhed og som part i sagen at konkludere på, hvad der kan frikende os, eller hvad der kan betyde, at vi eventuelt har gjort noget forkert, siger han.
Vi skal i gang med et stort puslespil, og det kan komme til at tage dage, uger og måneder at lægge.
Vi skal have alle de oplysninger, som kan have relevans, så vi kan undgå, at sådan en skrækkelig ulykke kan ske igenBo Haaning, souschef for Havarikommissionen.
En del af efterforskningen indebærer også afhøring af de medarbejdere, som har håndteret pakningen af godstoget og tranporten af ølkasserne.
Læs også:DB Cargo har ansvaret for godsvognen: Både useriøst og amoralsk at gætte på årsagenDe medarbejdere er ifølge kommunikationsdirektøren meget påvirkede af ulykkens tragiske udgang.
- Vi har et beredskab, der hjælper vores medarbejdere.
Uafhængigt af om man har haft nogen skyld i noget eller ej, er det en naturlig menneskelig reaktion, at man føler et ansvar.
Ulykken er ekstremt alvorlig, og medarbejderne har det ikke godt, siger han.
DR Nyheder talte i morges med de passagerer, som skulle med det første tog over Storebæltsbroen efter ulykken.
Klik på play.
Artiklen er opdateret med en præcisering.
DB Cargo valgte allerede efter ulykken at indstille togdriften med den type godstog, som var involveret i ulykken, og togene har ikke været ude at køre siden.
FacebookTwitterKopier linkEmner:Ulykker|Togselskaber|A/S Storebælt|Korsør|Nyborg




https://www.dr.dk/sporten/cykling/ung-dansk-cykelrytter-taget-i-dopingtest-i-2018

CyklingUng dansk cykelrytter taget i dopingtest i 2018Dansk landsholdsrytter suspenderet på alle landshold på grund af dopingtest.
En ung dansk cykelrytter er blevet testet positiv i en dopingtest i 2018.
03.
jan.
2019 kl.
18.
35 | opdateret 03.
jan.
2019 kl.
20.
24Bemærk: artiklen er mere end 30 dage gammelLæs opDansk cykelsport er ramt af en dopingsag.
Det skriver Jyllands-Posten.
Ifølge avisen har en ung, dansk landsholdsrytter i 2018 afleveret en positiv dopingprøve i forbindelse med et udenlandsk løb i foråret.
Sagen bliver lige nu behandlet ved Cycling Anti-Doping Foundation (CADF), der står for antidopingarbejdet i international cykelsport, skriver avisen.
Læs også:Froome forsvarer ikke sin Giro-triumf: Cykelsportens stormagt lægger slagplanFormanden i Danmarks Cykle Union (DCU), Henrik Jess Jensen, bekræfter til Jyllands-Posten, at der lige nu kører en sag ved CADF med en dansk rytter, der har afleveret en positiv dopingprøve ved et udenlandsk etapeløb.
- Rytteren er indtil videre suspenderet på alle landshold.
Det er praksis, når man er blevet testet positiv for et medikament, som er på pluslisten.
- Men indtil der er en endelig afgørelse i sagen, kan vi ikke kommentere det yderligere, siger Henrik Jess Jensen til avisen.
Ingen endelig afgørelseJyllands-Posten skriver, at avisen er bekendt med rytterens navn, og at den pågældende rytter er et meget stort talent, som ikke har kørt løb i efteråret.
Avisen oplyser ikke navn, køn eller alder på rytteren, men skriver "han" om personen i artiklen.
Avisen oplyser også, at det ikke har været muligt at komme i kontakt med den pågældende rytter.
Ifølge Jyllands-Posten drejer det sig om stoffet methylhexanamin, som er et præstationsfremmende middel, der er forbudt at have i kroppen under konkurrencer.
Der foreligger endnu ikke en endelig afgørelse i sagen.
En rytter, som er testet positiv, har mulighed for at komme med en forklaring og få åbnet B-prøven inden endelig dom, men ifølge Jyllands-Postens oplysninger har den danske rytter indtil videre valgt at trække sagen i langdrag.
Tidligere har atleter fået karantæne i alt imellem seks måneder og fire år for at have stoffet i kroppen under konkurrencer.
Læs også:Dansk cykelhold har store ambitioner: Går efter sejren i Danmark RundtBekendt med sagenHos Anti Doping Danmark (ADD) bekræfter direktør Michael Ask, at han er bekendt med sagen, som kører i CADF, hvorfor det kun er den organisation, der kan kommentere sagen.
Repræsentanter fra både DCU og ADD har på et møde ifølge avisen opfordret rytteren til at tilstå eller forklare sagens rette sammenhæng.
Ifølge avisen har rytteren bedt om at få karantæneperioden sat i gang, selv om han ikke har tilstået, fordi rytteren på den måde vil være i gang med at afsone en eventuel karantæne.
Feltet.
dk skriver, at cykelmediet erfarer, at der er tale om en rytter, som blev testet positiv i et juniorløb i maj i fjor.
Og at sagen blev indledt i juni i 2018.
Kommunikations- og presseansvarlig i DCU, Morten Andersen, oplyser til Ritzau, at DCU ikke må udtale sig om sagen på grund af et kodeks i Det Internationale Antidopingagentur (Wada).
Det skyldes, at der ikke er en afgørelse i sagen.
/ritzau/FacebookTwitterKopier linkEmner:Doping|Michael Ask (politichef)|Anti Doping Danmark|Cykelsport|Jylland




https://www.dr.dk/nyheder/politik/3-raad-til-politikerne-goer-cigaretter-dyrere-gem-dem-vaek-og-goer-pakkerne-kedelige

Politik3 råd til politikerne: Gør cigaretter dyrere, gem dem væk og gør pakkerne kedeligeHøjere tobakpriser er det mest effektive redskab mod rygning, siger Kræftens Bekæmpelse.
For første gang i to årtier er andelen af rygere steget.
I 2016 røg 21,1 procent af befolkningen, men sidste år steg andelen til 23,1 procent.
Af Rikke Gjøl Mansø03.
jan.
2019 kl.
23.
54Bemærk: artiklen er mere end 30 dage gammelLæs opI 2016 var 21,1 procent af den danske befolkning rygere.
Sidste år var andelen steget til 23,1 procent.
Dermed er kurven efter to årtiers generelt fald knækket opad, viser den årlige undersøgelse af rygevaner fra Sundhedsstyrelsen, Hjerteforeningen, Lungeforeningen og Kræftens Bekæmpelse.
Hos sidstnævnte kalder administrerende direktør Jesper Fisker stigningen for chokerende:- Vi har jo i mange år vænnet os til, at det gik langsomt nedad.
Det er første gang i mange, mange år, at antallet af rygere faktisk er stigende.
Det er meget, meget skidt, siger han og peger på, hvorfor det går den forkerte vej:- Det skyldes primært, at vi ikke bruger de redskaber, som vi godt ved virker.
Især tre konkrete initiativer kan få danskerne til at droppe cigaretterne - og alle tre kræver handling fra Christiansborg.
Her følger Jesper Fiskers råd til politikerne:Sæt prisen opHvis prisen på cigaretter sættes op, vil færre begynde at ryge, viser forskningen.
Det absolut mest effektive redskab til at få færre til at ryge er at hæve priserne, påpeger Jesper Fisker:- Det betyder særligt noget for de unge, for de har jo generelt færre penge, og derfor betyder prisen mere for dem end for de ældre.
Der er hver dag 40 børn og unge, der begynder at ryge.
Hvis vi undgår, at de unge ryger den første cigaret, er vi kommet langt.
I Norge har man hævet prisen på en pakke cigaretter til cirka 90 danske kroner.
- Norge har sørget for at få andelen af unge rygere ned på tre procent.
Vi har fem gange så mange unge rygere i Danmark.
Det er simpelthen helt afgørende, at vi bruger de redskaber, som hjælper i Norge – og der har den højere pris været en særligt udløsende faktor, siger Jesper Fisker.
Flere partier herhjemme ønsker også at hæve prisen.
Blandt andet vil regeringspartiet De Konservative lade en pakke cigaretter koste 60 kroner.
- 60 kroner vil være et godt sted at starte.
Det er ikke helt i mål, men vi ville være glade, hvis prisen blev sat op til 60 kroner.
Skatteministeriet har også lavet nogle beregninger, der viser, at det så vil være nogenlunde udgiftsneutralt, siger Jesper Fisker.
En pakke cigaretter koster i dag omkring 40 kroner - afhængigt af mærket.
Prisen har ligget stabilt siden 2014, efter kraftige prisstigninger fra 2009 til 2014, oplyser Danmarks Statistik.
Der er stor forskel på cigaretpriserne i Europa.
På kortet nedenfor kan du se gennemsnitsprisen på en pakke med 20 cigaretter i hvert enkelt af de 28 EU-lande.
Der er tale om et gennemsnit af alle lovligt solgte cigaretter i 2017.
Tobak under diskenEn række butikker landet over har fjernet cigaretterne fra hylderne og har dem under disken, hvor de er mindre synlige for kunderne.
Det har en effekt på salget af cigaretter.
Hvis man ikke kan se cigaretterne på hylderne i supermarkederne, bliver der købt færre cigaretter.
Derfor bør politikerne på Christiansborg lovgive om, at tobak skal gemmes væk under disken eller bag et forhæng, lyder opfordringen.
Flere supermarkeder gemmer allerede helt frivilligt tobakken væk, og i oktober kom tre af de store spillere i detailbranchen - nemlig Salling Group, Coop og De Samvirkende Købmænd - med en fælles opfordring til politikerne: Gør det lovpligtigt at skjule tobakken.
- Vi er rigtig, rigtig glade for, at der er nogle af de store supermarkedskæder, der har taget det her skridt frivilligt.
Men der er behov for politisk handling, så vi får alle butikker med, også de mindre kiosker, siger Jesper Fisker.
De fem oppositionspartier har erklæret sig klar til at lovgive om, at tobakken skal gemmes væk i butikkerne, men regeringen og Dansk Folkeparti har afvist forslaget.
Et af argumenterne imod går på, at det vil gå for hårdt ud over mindre butikker.
Sidste år blev der langet 20 millioner færre cigaretter over disken i Netto, Føtex og Bilka, efter de tre kæder fra 1.
august gemte cigaretterne bag disken.
Det årlige salg ligger normalt på godt 500 millioner cigaretter, oplyser Salling Group til Ritzau.
Neutrale cigaretpakkerPå danske cigaretpakker kan man tydeligt se cigaretmærket.
Hvis pakkerne i stedet var neutrale, ville færre købe dem, viser forskningen.
Erfaringerne fra udlandet viser, at det er kombinationen af mange forskellige initiativer, der gør forskellen, betoner Jesper Fisker fra Kræftens Bekæmpelse:- Et af initiativerne er neutrale cigaretpakker, så de simpelthen bliver grå og kedelige, fordi de dermed bliver mindre attraktive, siger han.
Australien indførte som det første land neutrale cigaretpakker uden logoer.
Det fik en række tobaksproducerende lande til at klage til Verdenshandelsorganisationen, WTO.
De mente, at kravet om neutrale pakker krænker tobaksfirmaernes varemærker og skaber ulovlige handelsbarrierer.
Men de neutrale cigaretpakker er ikke i strid med de internationale handelsregler, afgjorde WTO i sommer.
Og flere andre lande har nu vedtaget lignende lovgivninger, blandt andet Frankrig, Norge, Storbritannien.
Herhjemme ønsker alle fem oppositionspartier også at lovgive om, at cigaretter skal sælges i neutrale pakker uden logoer eller farver - men stadig med skræmmebilleder af tobaksrelaterede sygdomme.
FacebookTwitterKopier link




https://www.dr.dk/sporten/tennis/wozniacki-fik-en-daarlig-start-paa-2019-men-eksperter-maner-til-ro-foer-grand-slam

TennisWozniacki fik en dårlig start på 2019 – men eksperter maner til ro før Grand Slam-titelforsvarCaroline Wozniacki led torsdag et overraskende nederlag i Auckland.
Caroline Wozniacki måtte torsdag morgen forlade WTA-turneringen ASB Classic efter et nederlag til canadiske Bianca Vanessa Andreescu.
Af Michael Sten Jensen i Lyon og Frederik Palle03.
jan.
2019 kl.
19.
17Bemærk: artiklen er mere end 30 dage gammelLæs op- Det var ikke en Caroline, som var i nærheden af 100 procent i dag.
Så klar er Eurosports tennisekspert Michael Mortensens vurdering efter at have set Caroline Woznaicki tabe til den 18-årige canadier Bianca Andreescu torsdag i 2.
runde af WTA-turneringen ASB Classic i Auckland.
Det er derfor langt fra en optimal optakt til hendes titelforsvar i Australian Open, der begynder om 11 dage.
Læs også:Wozniacki taber i to sæt til 18-årig canadier- Det er ærgerligt, fordi hun kunne selvfølgelig godt have haft brug for nogle flere kampe før Australian Open.
To kampe er ikke helt optimalt for hende, så jeg håber, at hun har tid til at spille nogle træningssæt, så der kan blive arbejdet lidt med hendes serv, forklarer Michael Mortensen.
Det bliver bakket op af Tine Scheuer-Larsen, der er tenniskommentator hos TV3 Sport.
Ifølge hende handler det bare om at komme videre nu for den danske tennisstjerne.
Læs også:Den mindste overraskelse: Wozniacki kåret til årets danske tennisspiller- Jeg er sikker på, at hun er irriteret over det, men så skal den kamp også bare parkeres.
Hun skal snart i gang med at forsvare sin titel fra Australian Open, så det handler om at få det lagt bag sig hurtigst muligt, siger Tine Scheuer-Larsen om Wozniacki.
Rutine kan hjælpeMen er der grund til bekymring?
Egentlig ikke, hvis man spørger de to tenniseksperter.
Michael Mortensen har specielt fokus på, at Wozniacki har masser af rutine, som nok skal komme hende til gavn i Australian Open.
- Man skal ikke lægge så meget i sådan et nederlag.
Det er selvfølgelig ikke det bedste, men hun er så rutineret, og hun ved, hvad der skal til.
Som forsvarende mester af Australian Open kommer hun med en god fornemmelse i kroppen på grund af nogle gode minder fra sidste år, forklarer Michael Mortensen.
Læs også:Wozniacki følte sig rusten efter lang pause: 'Ikke den kønneste kamp'- De bedste spillere har evnen til at optimere spillet, når det er en Grand Slam, og det er Caroline også i stand til.
Bare hun kommer igennem de to første runder med en fornuftig lodtrækning, så skal hun nok være klar til et stort resultat i Australian Open, siger han.
Både Michael Mortensen og Tine Scheuer-Larsen taler om, at det var tydeligt at se på spillet, at Wozniacki ikke har spillet så mange kampe på det seneste, og at det derfor er vigtigt, at hun får noget god træning op til turneringen.
Læs også:Caroline Wozniacki varmer op til grand slam-forsvar mod tyskerHun går dog ind til Australien Open med en helt ny rolle, som hun aldrig har prøvet før.
Wozniacki har nemlig titlen som forsvarende vinder.
- Jeg tror, at det er en bedre situation for Caroline, end at hun får de sædvanlige spørgsmål om, hvornår hun vinder en Grand Slam.
Nu er Grand Slam-sejren hjemme, og jeg tror, at det er federe for hende at komme som forsvarende mester, siger Tine Scheuer-Larsen.
Læs også:Wozniacki vil skabe opmærksomhed om sin gigt-sygdom- Der er et stort pres på Caroline, men hun skal vende det til noget positivt.
Hun skal huske, at hun vandt turneringen sidste år, og at hun er klar over, hvad det kræver at gå hele vejen.
Hun har selvfølgelig rigtig mange point at forsvare her den kommende tid, men det vil overraske mig meget, hvis hun tænker de tanker, fordi hun er så rutineret, siger Michael Mortensen.
Caroline Wozniacki nåede til finalen i Auckland sidste år og havde derfor en markant bedre optakt til Australian Open.
FacebookTwitterKopier linkEmner:Australian Open|Caroline Wozniacki (tennisspiller)|Tennis|Auckland|Australien




https://www.dr.dk/nyheder/regionale/oestjylland/pensioneret-laerer-hjaelper-emma-gennem-uddannelsen-det-er-en-kaempe

ØstjyllandPensioneret lærer hjælper Emma gennem uddannelsen: Det er en kæmpe forandringPensionerede folkeskolelærere kan fastholde udfordrede elever på erhvervsuddannelserne.
Birgit Mølgaards (t.
h.
) opgave er at vise eleverne, at de faktisk kan mere, end de selv tror.
Emma Kiehl Blom er en af de elever, som hun hjælper.
Af Johannes Reimer og Sarah Friis Elkjær03.
jan.
2019 kl.
18.
30Bemærk: artiklen er mere end 30 dage gammelLæs opErhvervsskolerne har i årevis døjet med stort frafald, men det kan pensionerede folkeskolelærere måske vende om på.
Uddannelsesinstitutionen Sosu Østjylland i Aarhus bruger nemlig de pensionerede lærere som studiestøtter til unge med behov for en ekstra hånd på deres sundhedsfaglige og pædagogiske uddannelser.
Det har været en stor succes for blandt andre Emma Kiehl Blom, der læser på Sosu Østjylland.
Hun har adhd, som gør det svært at fastholde koncentrationen, især i de boglige fag, og er udfordret af angst.
- Det var svært for mig at komme ud blandt mennesker, som jeg ikke kender, og at præsentere mig foran andre eller fremlægge foran klassen, fortæller hun.
På grund af sine problemer fik Emma Kiehl Blom derfor en studiestøtte.
- Vi snakkede om, hvad jeg havde svært ved og aftalte, at hun altid stod lige en meter eller to fra mig, så jeg kunne bare kigge på hende, hvis jeg fik brug for hjælp, forklarer hun.
Alle har gennemført uddannelsenEffekterne af den hjælpende hånd i ryggen har været store.
- Jeg har det meget bedre.
I sidste uge fremlagde jeg foran klassen sammen med en veninde, uden Birgit (støttelæreren, red.
) var der, så det var en kæmpe forandring, siger Emma Kiehl Blom.
Skolen har ansat 11 tidligere lærere som støttelærere.
Emma Kiehl Bloms støttelærer er Birgit Mølgaard, som egentlig var pensioneret folkeskolelærer, men i tre et halvt år har været tilknyttet Sosu Østjylland som støttelærer.
- Det har været en fantastisk positiv oplevelse.
Jeg har haft rundt regnet ti elever, og de har alle sammen gennemført deres uddannelse, siger hun.
I øjeblikket hjælper Birgit Mølgaard 13 elever med forskellige udfordringer.
- Mange har oplevet i skolen, at der var meget, som de ikke var så dygtige til, men det er min opgave at få dem til at få øje på, at de faktisk er meget dygtigere, end de selv tror, forklarer hun.
Bliver fastholdt med støtteGenerelt er frafaldet tårnhøjt på erhvervsuddannelserne.
Seneste opgørelse viser, at 39 procent af en årgang er holdt op efter fem år, men det går bedre, hvis de får støtte, siger koordinator på ordningen Hanne Lisbeth Nielsen.
- Vi oplever, at de får flyttet sig og bliver fastholdt i uddannelse, siger hun.
I løbet af et år er der cirka 200 elever, der benytter sig af studiestøtteordningen.
Blandt dem er der en del ordblinde, talblinde og elever med andre udfordringer såsom adhd, add og angst.
FacebookTwitterKopier linkEmner:Uddannelse|Jylland|Folkeskolen (Danmark)|Erhvervsuddannelser|Aarhus




https://www.dr.dk/nyheder/regionale/fyn/bettina-lavede-et-evakueringscenter-paa-en-halv-time-beredskabet-var-samlet

Togulykke på StorebæltsbroenSe temaFynBettina lavede et evakueringscenter på en halv time: Beredskabet var samlet på grund af stormenSnak om nødplan ved farligt vejr blev hurtigt afløst af hjælp til togulykkens ofre.
Bettina Fisker fik pludselig en central rolle, da togpassagerne i ulykken havde brug for hjælp.
Af Søren Plambeck Holm og Sine Skott03.
jan.
2019 kl.
19.
00Bemærk: artiklen er mere end 30 dage gammelLæs opDen 2.
januar sad flere centrale myndigheder rundt omkring samme bord, inden lyntoget forlod Nyborg Station ved halv ottetiden.
De havde sat sig sammen for at diskutere en nødplan, hvis det kraftige og farlige vejr ramte kystbyerne på Fyn lige så slemt, som det blev varslet.
Men pludselig handlede snakken ikke om sandsække og forhøjet vandstand.
Der var sket en togulykke på Storebæltsbroen.
Bettina Fisker, som er driftleder for Park og Vej i Nyborg Kommune, fik med det samme styr på, hvem der gjorde hvad.
Beslutninger og opringninger måtte tages hurtigt.
For i løbet af en halv time skulle et evakueringscenter være klar i byens idrætshal.
- Jeg får fat i sundhedsafdelingen, som sender nogle medarbejdere, som kan drage omsorg over for de passagerer, som ikke har lidt fysisk skade derude, forklarer hun.
Læs også:OVERBLIK Det ved vi om den værste togulykke i Danmark i 30 årOmfanget af ulykken var endnu uvist, men Bettina Fisker og kollegerne så minutterne som dyrebare og rykkede så hurtigt som muligt, fortæller hun.
- Det kørte som smurt i olie.
Både samarbejdet med de andre myndigheder og internt i kommunen, forklarer hun.
Hun mener, at hun har lært meget af det hektiske døgn, og tager en brugbar følelse med fra oplevelserne.
- Jeg tager en vis tryghed med.
Når nu situationen var, som den var, så blev den håndteret utroligt professionelt, siger hun.
16 personer blev såret, og otte personer mistede livet i ulykken, som er den værste togulykke i Danmark i 30 år.
FacebookTwitterKopier linkEmner:Ulykker|Nyborg|Vejret|A/S Storebælt|Nyborg Kommune




https://www.dr.dk/nyheder/indland/spoerg-eksperten-om-togulykken-du-skal-acceptere-du-har-ondt-i-maven






https://www.dr.dk/sporten/haandbold/vm-herrer/henrik-tofts-lyskeskade-truer-vm-jeg-haaber-jeg-kan-naa-bidrage-med

VM herrerHenrik Tofts lyskeskade truer VM: ’Jeg håber, jeg kan nå at bidrage med noget’Henrik Toft Hansen fik en lyskeskade til træning.
Henrik Toft Hansen ved herrehåndboldlandsholdets træning på Ceres Arena i Aarhus, mandag 22.
oktober 2018.
Af Frederik Palle og interview: Henrik Liniger03.
jan.
2019 kl.
23.
10Bemærk: artiklen er mere end 30 dage gammelLæs opEr det noget med, at en dårlig nyhed sjældent kommer alene?
Det kan godt ske, at herrehåndboldlandsholdets træner, Nikolaj Jacobsen, er enig i det gamle ordsprog.
I hvert fald har den seneste uges tid ikke været sjov for ham.
Først blev Niclas Kirkeløkke alvorligt skadet, hvilket satte en stopper for hans VM, og nu er det så Henrik Toft Hansen, som er blevet ramt af en skade.
Ved onsdagens træning fik han en fiber i lysken, og den kommende VM-deltagelse er nu uvis.
Læs også:Tre ting vi lærte af Danmarks imponerende VM-testsejr på en billig baggrund- Jeg har fået et lille riv i lysken, som gør, at jeg er nødt til at have en pause.
Hvor lang den pause bliver, må vi se på de kommende dage.
Jeg er i hvert fald ikke kampdygtig de kommende dage, siger Henrik Toft Hansen.
Altså ikke de helt sorte briller på fra stregspillerens side, men spørger man landstræneren, så ser det lidt mere skidt ud, end Henrik Toft Hansen selv udtrykker det.
Læs også:Fremragende dansk VM-test: Bankede Ungarn uden Mikkel Hansen og Landin- Henrik er ikke med i den næste uge.
Det kommer ikke til at ske.
Det, han har fået, er en af de lidt værre.
Vi har heldigvis en rigtig god sundhedsstab, og så må vi se, om han kan støde til på et eller andet tidspunkt i turneringen.
Hvornår det bliver, kan jeg ikke svare dig på, forklarer Nikolaj Jacobsen.
Rigtig scoringssikkerHenrik Toft Hansen var selvfølgelig udset en stor rolle på landsholdet i deres jagt på et verdensmesterskab, og derfor er tabet noget, som kan ramme holdet hårdt.
- Der er ingen tvivl om, at jeg vil strække mig langt for at få ham med.
I angrebet er han rigtig dygtig og rigtig scoringssikker, og jeg synes også, at han defensivt har taget et rigtig godt skridt nede i Paris, siger Nikolaj Jacobsen.
Læs også:Håndboldherrerne ramt af ny skade før VM: Henrik Toft Hansen ude i et par ugerMen Henrik Toft Hansen selv har ikke givet op over for at komme til at spille en rolle ved VM-slutrunden.
Ellers ville han ikke stadig være med landsholdet.
- Jeg håber, at jeg kan bidrage med noget i turneringen.
Vi må tage det dag for dag.
Jeg har et håb om, at jeg kan nå at bidrage med noget, og det er også derfor, at jeg bliver i landsholdslejren, forklarer den stærke stregspiller.
Læs også:Mikkel Hansen forlader VM-lejren: Får fridage til kommende familieforøgelseDet er ikke de eneste skadesproblemer, som Nikolaj Jacobsen grubler over.
I torsdagens testkamp mod Ungarn sad Hans Lindberg over med en mindre skade, mens Niklas Landin fik et lille riv i opvarmningen.
Det fulde omfang af målmandens skade er endnu ikke kendt, men det burde ikke være så slemt.
FacebookTwitterKopier link




https://www.dr.dk/nyheder/indland/faerre-fyrvaerkeriskader-imponerer-ikke-overlaege-de-unge-har-ikke-laert-bruge

IndlandFærre fyrværkeriskader imponerer ikke overlæge: De unge har ikke lært at bruge brillerAntallet af  skader er faldet i år, men det er stadig de unge mænd, der bliver hårdest ramt.
Af de tilskadekomne havde 30 personer fået alvorlige skader.
Af dem er 13 børn og unge under 18 år.
Af Mette Richardt03.
jan.
2019 kl.
18.
04Bemærk: artiklen er mere end 30 dage gammelLæs opAntallet af personskader efter fyrværkeri er faldet for tredje år i træk.
225 personer blev behandlet for fyrværkerirelaterede skader ved de danske sygehuse nytårsaftensdag og nytårsdag.
De 225 skader er forårsaget af:Raketter: 86Batteri: 45Småt (bordbomber, stjernekaster mv.
): 25Ulovligt: 21Romerlys, bomber: 14Jordsol: 12Heksehyl: 9Andet: 2Uoplyst: 15Det oplyser Ulykkes Analyse Gruppen, som er en forskningsinstitution under ortopædkirurgisk afdeling ved Odense Universitetshospital.
Sidste år blev 254 personer behandlet for skader efter fyrværkeri i nytåret.
29 personer færre er altså kommet til skade i år.
- Antallet af skader er gået ned – især de alvorlige skader er gået ned de sidste tre år.
Men der er stadig for mange, der kommer til skade af noget, der bare skulle være flot at kigge på, siger Jens Lauritsen, der er overlæge på ortopædkirurgisk afdeling på Odense Universitetshospital.
Læs også:Fire børn kan miste synet efter alvorlige fyrværkeriskader nytårsaftenFor mange børn og ungeAf de tilskadekomne havde 30 personer fået alvorlige skader.
Ud af dem er 13 børn og unge under 18 år.
Det bekymrer Jens Lauritsen.
- Knap halvdelen er under 18 år og en fjerdedel under 16 år, så det er ikke lykkedes at få børnene sikkert gennem nytåret.
Sådan er skaderne fordelt:Hovedstaden: 70Syddanmark: 51Midtjylland: 42Sjælland: 32Nordjylland: 30- Sådan har det været i mange år.
Det er de unge mænd mellem 18 og 25 år, der ikke tror, der sker noget, men det er også dem, der ikke tager briller på.
Der er en klar sammenhæng mellem, om man får alvorlige skader, og om man har briller på eller ej, siger Jens Lauritsen.
Ifølge forskningsinstitutionen havde halvdelen af de børn under 15 år, der kom til skade, ikke beskyttelsesbriller på.
Langt de fleste af de 225 personer - omkring to tredjedele - er 25 år eller derunder.
Det er hovedsageligt mænd, som får skaderne.
Omkring 80 procent af de tilskadekomne er mænd.
Mænd står samtidig for 94 procent af de alvorlige skader.
Skaderne fordeler sig med en tredjedel på hver af henholdsvis øjenskader, håndskader og brandsår.
- En forskel i år er, at der ikke har været nogen, der har mistet fingre eller i værste fald er døde, siger Jens Lauritsen.
Ulykkes Analyse Gruppen opfordrer folk til blandt andet at huske at undgå ulovligt fyrværkeri, bruge sikkerhedsbriller og overholde sikkerhedsafstanden.
FacebookTwitterKopier linkEmner:Odense Universitetshospital|Ulykker|Fyrværkeri|Nytår|Odense




https://www.dr.dk/nyheder/penge/apple-nedjusterer-forventningen-til-salg-investorer-mister-milliarder-paa

PengeApple nedjusterer forventningen til salg: Investorer mister milliarder på aktiemarkedetApple er en interessant temperaturmåler for verdensøkonomien, siger DR's økonomikorrespondent.
Udmeldingen fra Apples topchef viser sig allerede nu på aktiemarkedet, hvor kursen er åbnet med et fald på 9 procent.
Af Signe Mai Vilsbøll03.
jan.
2019 kl.
17.
52Bemærk: artiklen er mere end 30 dage gammelLæs opDet er ikke hver dag, at værdifulde virksomheder nedjusterer forventningerne til deres egen omsætning.
Ikke desto mindre er det, hvad teknologi-giganten Apple gjorde i går.
Her meddelte topchef Tim Cook, at Apple nu forventer en omsætning i første kvartal på 84 milliarder dollar (550 milliarder kroner, red.
) mod et tidligere estimat på 89-93 milliarder dollar.
Men hvad skyldes den pludselige nedjustering, og hvad er konsekvenserne?
Dårligt mobilsalgTim Cook, der overtog Steve Jobs direktørstilling tilbage i 2011, forklarer nedjusteringen med lavere efterspørgsel på den nyeste iPhone.
Særligt på det kinesiske marked.
Og ifølge DR's økonomikorrespondent, Casper Schrøder, er det en plausibel årsag.
- De nyeste modeller bliver ikke revet ned fra hylderne i samme vilde tempo som tidligere, og så må man erkende, at den samlede salgsprognose ikke holder, siger han og tilføjer, at mobiltelefonerne stadig står for omkring 60 procent af virksomhedens samlede salg.
- Mobilsalget har stor betydning i det samlede regnskab, og nedjusteringen på knap 60 milliarder kroner er også en slags penge.
Selv for et af verdens største selskaber målt på børsværdi.
Ramt af vækstmurCasper Schrøder vurderer, at det dårlige salg skyldes to ting.
Dels har der ifølge korrespondenten været stigende snak om, at den økonomiske vækst i Kina er på vej ned i tempo, dels er der grænser for, hvor meget en virksomhed kan vækste.
- Apple er en virkelig god forretning med store overskudsgrader, men væksten kan ikke blive ved i det uendelige.
Selv de stærkeste brands når et punkt, hvor det bliver svært at holde tempoet.
Det kræver en omstilling for Apple – også når det gælder salgsprognoser, siger Casper Schrøder og fortsætter:- Tim Cook indrømmer, at man har undervurderet den økonomiske nedgang og siger, at den tiltagende handelskrig med USA lader til at have gjort det værre.
Lidt flot kan man udlægge hans forklaring sådan, at kineserne stadig godt vil have Appleprodukter, men ikke har råd til dem længere.
Reelt er der nok tale om en blanding af de to forklaringer.
Konsekvenser for aktienNyhedsbureauet Reuters skriver, at det er første gang siden 2007, at Apple har nedjusteret forventningerne inden den reelle udgivelse af selskabets regnskab.
Ifølge Casper Schrøder er Apples nedjusteringer en interessant temperaturmåler for alle, der gerne vil vide noget om verdensøkonomiens tilstand.
Reaktionerne på udmeldingen fra topchefen viser sig nemlig allerede nu i markedet, hvor kursen er åbnet med et fald på omkring 9 procent.
- For selskabet selv og dets investorer har det haft konsekvenser for milliarder i dag.
Men fordi det er en historie, hvor forklaringen rækker ud over Apple selv, så ser vi også, at det smitter af på andre aktier i teknologibranchen – og faktisk også skaber nervøsitet generelt på aktiemarkederne, siger Casper Schrøder.
Samtlige toneangivende indekser på det amerikanske marked er i dag åbnet med fald på omkring 2 procent.
FacebookTwitterKopier linkEmner:Steve Jobs (erhvervsleder)|Apple Inc.
|Virksomhedsøkonomi|Samfundsøkonomi|Kina




https://www.dr.dk/nyheder/kultur/film/anmelder-imponeret-over-ukendelig-nicole-kidman-i-ny-thriller-hun-er-perfekt-som

FilmlandSe temaFilm og serierAnmelder imponeret over ukendelig Nicole Kidman i ny thriller: Hun er perfekt som menneskeligt skrammel'Destroyer' er en temmelig ordinær film, men Nicole Kidman sminket til ukendelighed gør den til noget særligt, mener anmelder.
Nicole Kidman har aldrig været grimmere på film end i 'Destroyer' - og det klæder hende, mener filmanmelder Per Juul Carlsen.
Af Per Juul Carlsen03.
jan.
2019 kl.
17.
01Bemærk: artiklen er mere end 30 dage gammelLæs opDet kan godt være, at 'Destroyer' er en vild fortælling om en kvinde, der oplever en tragedie af en slags, vi andre ikke kommer i nærheden af.
Men uanset hvor meget politikvinden Erin Bell har kvajet sig, uanset hvor elendig samvittighed hun har over for sin teenagedatter, uanset hvor meget sprut hun har hældt i sig, og uanset hvor sindssygt mange fællestræk hun har med udskidt æblegrød, fik filmen om hende først sin identitet, da en af tidens mest beundrede filmskønheder sagde ja til at blive smadret til ukendelighed.
'Destroyer'Medvirkende: Nicole Kidman, Toby Kebbell, Tatiana MaslanyInstruktør: Karyn KusamaPremiere: 3.
januarDet er dét, folk vil huske 'Destroyer' for; billederne af en mager, hulkindet, bleg, forpjusket, leverplettet Nicole Kidman.
Den australske stjerne er blevet 51 år, men kan snildt slippe af sted med at spille en klassisk skønhed på omkring de 30.
Men går makeup-specialisterne for én gangs skyld den modsatte vej, kommer et helt andet menneske frem.
Det lyder muligvis som en smart gimmick fra 'Destroyers' instruktør, Karyn Kusama.
Man kan snildt forestille sig overskriften 'Hov, se Nicole Kidman ligne lort' på alverdens hjemmesider.
Og så er den pr-kampagne jo på plads.
Men der er heldigvis flere perspektiver i at sminke en kvindelig filmstjerne om til et stykke menneskeligt affald.
1Grimme, smukke stjerner giver troværdighed'Destroyer' har Nicole Kidman, Toby Kebbell og Tatiana Maslany i de bærende roller.
(© Scanbox)Erin Bell er en vild type – en modig betjent, der infiltrerer en gruppe hensynsløse vanekriminelle.
Sådan en slags kontant cop er der skabt imponerende mange film om – med mænd i hovedrollen.
Kontante politikvinder, der balancerer på grænsen til selvdestruktion, er der til gengæld forbavsende få af.
Selv film, hvor kvinder bliver gjort grimme, er sjældne.
Kidman er før blevet sminket til ukendelighed – dog ikke grimhed – som forfatteren Virginia Woolf i 'The Hours', hvor hun primært blev udstyret med en større næse.
Hendes sydafrikanske kollega Charlize Theron har til gengæld givet den fuld skrue et par gange, først i 'Monster' (2003), der krævede ekstra 14 kilo til rollen som den kvindelige seriemorder Aileen Wournos, og siden i 'Tully' (2018), hvor hun tog hele 23 kilo på for at se naturlig ud som nybagt mor.
I alle de nævnte tilfælde er effekten stor.
Det giver bogstavelig talt noget ekstra at se stjernerne forvandle sig.
Det giver en anden troværdighed.
2En anderledes kvindekarakterNicole Kidman vandt i 2003 en Oscar for sin rolle som Virginia Woolf i 'The Hours'.
'Destroyer' er i bund og grund en konventionel spændingsfilm om et menneske, der jonglerer med sin skæbne og kan vinde alt – men ligeså let tabe det hele.
Instruktøren Karyn Kusama fortæller historien ad to spor – nutiden, hvor Erin Bell tøffer rundt som en levende død, og datiden, da Erin og hendes makker gik undercover og tog den helt store chance med gangsterpsykopaten Silas og hans bande.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Sådan en optrevling af politifolks deroute er mildt sagt set før i spændingsfilm.
Og så betyder det knap så meget, at vi får en moderlig vinkel ved at se Erin angre og lide over for sin teenagedatter.
Der er hverken meget kød på datteren som datter eller Erin som mor.
De ligner begge klichéen på ustyrlig teenagedatter og fordrukken mor.
Til gengæld får man et chok ved at se Nicole Kidman stavre af sted med megatømmermænd og zombiefjæs.
Allerede i den første scene suger hun alt til sig, da hun en tidlig morgen skal på opgave med spritånde oven på en kort lur i sin bil.
Og det er lige så forbavsende at se hende gå med til at give en gammel makker fra gangsterbanden et handjob for at få oplysninger.
Så langt er hun nede som menneske.
Så opsat er hun på at få hævn over Silas.
Og så anderledes en filmkvinde er Kidmans Erin Bell.
3Banker hul i vanetænkning'Destroyer's instruktør Karyn Kusama har tidligere stået bag 'Girlfight', 'Æon Flux' og 'Jennifer's Body'.
Det vil være på kanten af det tilladelige at kalde Erin Bell en heltinde.
Hun udretter ikke meget godt for nogen.
Men hun satser, hun handler, hun tager kampen op.
Og hun gør det på en måde, der ikke handler om de klassiske kvindelige dyder, som Hollywood har dyrket siden filmmediets fødsel – at se blændende, endda perfekt, ud, mens man ofrer sig for sin familie og sin mand.
Ved at smadre smukke Kidman banker 'Destroyer' hul i en vanetænkning, som har været forbavsende svær at knække i den amerikanske filmbranche – og dermed i resten af verden.
Derfor er der god grund til at takke Karyn Kusama for at have gjort Nicole Kidman til en bunke menneskeligt skrammel.
Det baner også vejen for flere og mere interessante kvindetyper på film.
Og dét gør en gennemsnitlig thriller til en særlig oplevelse.
FacebookTwitterKopier linkEmner:Nicole Kidman (skuespiller)|Virginia Woolf (forfatter)|Flåde|Litteratur|Sydafrika




https://www.dr.dk/nyheder/indland/kundbypigen-tiltalt-true-tidligere-laerer-har-du-en-skudsikker-vest

Kundby-sagenSe temaIndlandKundbypigen tiltalt for at true tidligere lærer: Har du en skudsikker vest?
Den i dag 18-årige kvinde, der blev kendt som Kundbypigen, har i sinde at erkende sig skyldig i trusselssag.
Forleden oplyste den 18-årige kvindes forsvarer, Mette Grith Stage, at hendes klient har i sinde at tilstå, når sagen kommer for retten 10.
januar.
03.
jan.
2019 kl.
18.
21Bemærk: artiklen er mere end 30 dage gammelLæs opEn terrordømt teenagekvinde fra landsbyen Kundby på Vestsjælland er blevet tiltalt for at have truet sin tidligere mentor og skolelærer på livet.
I en telefonsamtale fra fængslet skal hun således have udtalt følgende:"Har du en skudsikker vest?
" efterfulgt af "Så tænker jeg, at du burde købe en af sikkerhedsmæssige årsager.
"Det fremgår af et anklageskrift fra Københavns Vestegns Politi, som Ritzau har fået aktindsigt i.
Læs også:Skal igen forsvare terrordømt teenager fra Kundby i ny retssagForleden oplyste den 18-årige kvindes forsvarer, Mette Grith Stage, at hendes klient har i sinde at tilstå, når sagen kommer for retten 10.
januar.
- Hun er frygteligt ked af det, sagde advokaten.
Det er ikke mere end godt et år siden, at Kundbypigen af Østre Landsret blev idømt otte års fængsel for sine planer om at ville angribe to sjællandske skoler med hjemmelavede bomber.
/ritzau/FacebookTwitterKopier linkEmner:Mette Grith Stage (advokat)|Sjælland|Københavns Vestegns Politi|Terrorisme|Østre Landsret




https://www.dr.dk/nyheder/viden/teknologi/foerste-besoeg-paa-maanens-bagside-kina-forbereder-bemandet-mission

Rumrejsen 2018Se temaTeknologiFørste besøg på Månens bagside: Kina forbereder bemandet mission Ingen tvivl om, at Kina igen vil sætte mennesker på Månen, siger dansk planetforsker.
Kinas måneprogram er opkaldt efter den kinesiske månegudinde, Chang'e.
Programmets første satellit, Chang'e-1, blev sendt i kredsløb om Månen i 2007.
Af Maria Lise Behrendt03.
jan.
2019 kl.
18.
18Bemærk: artiklen er mere end 30 dage gammelLæs opI nat skrev Kina rumhistorie.
Det skete, da den kinesiske sonde Chang’e-4 placerede sine ben på Månens kuperede bagside, hvor ingen nation nogensinde før er landet.
Læs også:Rumsonde er for første gang landet på Månens bagsideLektor i Astrofysik og Planetforskning på Niels Bohr Instituttet, Kjartan Kinch, er begejstret.
- Jeg synes, at Månen har været underprioriteret i mange år, og den er et logisk valg for kineserne, siger han.
Kina er nemlig for alvor gået ind i sin rumalder.
Historisk set har amerikanerne og russerne haft fører-rumdragterne på, men de senere år har kineserne gjort meget ud af at etablere sig som rummagt.
Og Kinas fokus er på Månen.
Læs også:Kinas rumplaner inden 2020: Til Månen, til Mars og tilbage igen- Der er ingen tvivl om, at det her er forberedelse til en bemandet mission til Månen.
Kina tester sin teknologi af og øver sig blandt andet i at navigere, lande og kommunikere, siger Kjartan Kinch.
Hvornår de første kinesere kommer til at sætte deres ben i månestøvet, er endnu uklart, men de kinesiske myndigheder har ikke lagt skjul på, at det er landets ambition.
Bagside ser helt anderledes udChang'e-4s første billede af Månens bagside.
Populært kaldes Månens bagside også “den mørke side”.
Det skyldes, at vi ikke kan se den her fra Jorden.
Vanskelig kommunikation Vi kan ikke se Månens bagside, og det betyder, at vi heller ikke kan snakke med en sonde, der befinder sig på den.
Derfor har kineserne udviklet en kommunikationssatellit, der blev sendt i et særligt kredsløb tilbage i maj, som gør, at den for det meste er synlig fra Jorden og fra landingsfartøjet.
På den måde kan Chang'e-4 kommunikere med Jorden gennem satellitten.
Men vi ved, at den ser anderledes ud, for der er taget flere billeder af den i tidernes løb.
Den er blandt andet mere kuperet, men den har til gengæld ikke de enorme, mørke månesletter, som vi her på Jorden kan se på forsiden.
Det kuperede terræn gør det vanskeligere at lande på bagsiden end på forsiden, men det lykkedes altså Chang’e-4 at få sine fire ben solidt placeret på den relativt flade bund af Von Kármán-krateret på den sydlige pol.
Her skal sonden med tilhørende rover studere de geologiske forhold.
Først og fremmest hvordan bagsiden ser ud, og hvad den består af.
Tester om frø og æg kan vokseOm bord på Chang’e-4 er også flere kameraer og instrumenter fra en række andre lande.
Blandt andet et svensk analyseinstrument, som skal gøre forskerne klogere på, hvordan solvind interagerer med Månen.
Med sig har kineserne også taget et lille biosfære-eksperiment i form af en cylinder, der indeholder kartoffelfrø, plantefrø og æg fra arten Ægte Silkesommerfugl.
Ideen er at teste, om de kan vokse i et lukket miljø med ilt, vand og næring uden for Jorden.
For skal man en dag bygge en måne- eller marsbase er det en ganske god idé at kunne dyrke mad på stedet.
Månen kan lære os mere om Solsystemets dannelseEn kunstners fortolkning af hvordan Chang'e-4-landeren ser ud på Månens overflade.
Set med rumfartsbriller havde Månen sin storhedstid i 1960’erne og 1970’erne.
Siden er der kommet mere fokus på missioner længere ude i rummet.
Især Mars har de senere år været et hot landingssted for sonder.
Kjartan Kinch vil gerne have mere fokus på Månen igen.
- Den er lige der.
Ganske tæt på os i forhold til Mars.
Og vi kan lære meget mere om rummet fra den.
Både teknologisk og videnskabeligt, siger han.
Månen er en god øvelsesplatform i forhold til at teste teknologien til fremtidens bemandede missioner.
Blandt andet til Mars.
Ifølge Kjartan Kinch er den også en oplagt mellemstation, fordi det er langt billigere at sende raketter til Mars fra Månen, end det er fra Jorden.
Og så tror han ikke, at der går længe, før vi kommer til at se en månebase.
- Måske 10 år.
Plus minus, siger han.
Månen kan også lære os meget mere om Solsystemets historie.
I modsætning til Jorden har den nemlig ikke ændret sig særlig meget, siden den blev dannet.
Kina åbner op for internationalt samarbejdeSelvom Kina i dag har et velfungerende rumprogram, er nationen ikke en del af partnerskabet omkring den Internationale Rumstation, som blandt andet Danmark er under ESA.
Faktisk har Kina stort set været koblet fra internationalt samarbejde.
Men der kan måske være ved at ske et skifte.
For ombord på Chang’e er teknologi fra både Sverige, Tyskland, Holland og Saudi-Arabien.
- Det er ikke normalt, at kineserne har missioner med fra andre, som vi normalt ser, at fx ESA eller Nasa har.
Jeg ser det som signal om, at kineserne gerne vil hæve sin status som en rumnation og et land, som gerne vil samarbejde, siger Kjartan Kinch.
Læs også:Kina vil bygge månebase - sammen med EuropaOg samarbejde bliver der brug for, hvis der skal bygges en månebase.
Det har vi tidligere talt med institutdirektør på DTU Space Kristian Pedersen om.
For det første er det nemlig meget dyrt.
Og for det andet er man nødt til at samarbejde om den nødvendige viden og infrastruktur for at kunne opbygge en månebase og holde folk i live deroppe.
- Det bliver ganske givet ikke nemt at enes om politisk, men jeg har svært ved at se, at noget land skulle have ressourcerne til at gøre det alene, sagde Kristian Pedersen i maj 2017.
FacebookTwitterKopier linkEmner:Kina|Den Internationale Rumstation|European Space Agency|Saudi-Arabien|Videnskab




https://www.dr.dk/nyheder/indland/peter-qvortrup-geisling-indsats-mod-rygning-ligger-hos-politikerne

Indland Peter Qvortrup Geisling: Indsats mod rygning ligger hos politikerneHøjere priser er mest effektivt til at bremse udviklingen, viser erfaringen.
Det er katastrofalt for folkesundheden, at 23 procent af danskerne ryger, mener Peter Qvortrup Geisling.
Foto.
Af Nis Kielgast03.
jan.
2019 kl.
16.
55Bemærk: artiklen er mere end 30 dage gammelLæs opVi ved alle sammen, at rygning er skadeligt for os.
Det har vi hørt i kampagner i årtier.
Alligevel er andelen af rygere stigende for første gang i 20 år, viser en ny undersøgelse fra Sundhedsstyrelsen.
I Norge og Island har man været meget, meget restriktive.
Man har indført forbud og afgifter, og det har bare virket.
Der er næsten ingen unge, der ryger i de lande længerePeter Qvortrup Geisling, DR's sundhedskorrespondentIfølge undersøgelsen ryger 23 procent af danskerne over 15 år lejlighedsvist eller dagligt.
I 2016 var det 21 procent.
Læs også:Første gang i 20 år: Flere tænder smøgenTobakken koster 3-4 leveårDen udvikling er rigtig dårlig nyt for folkesundheden.
Tobaksvaner: Det viser undersøgelsen23 procent af danskerne over 15 år ryger nu lejlighedsvist eller dagligt.
Det er flere end i 2016, hvor 21 procent røg.
22 procent af kvinderne ryger, 24 procent af mændene.
62 procent af dem, der ryger dagligt, vil gerne holde op med at ryge.
Kilde: Sundhedsstyrelsen, Danskernes rygervaner 2018.
- Grunden til, at det her er en kæmpe problemstilling, er, at vi danskere er nogle af dem i Europa, der dør tidligt.
Og hvis du ser på årsagerne, er rygning den suverænt største brik i puslespillet.
Den er større end alle andre brikker, du kan komme i tanke om, siger Peter Qvortrup Geisling.
De nyeste tal fra Statens Institut for Folkesundhed viser for eksempel, at danskerne i gennemsnit ville leve to måneder længere, hvis der ikke var svær overvægt i Danmark.
Til sammenligning ville vi leve tre til fire år længere, hvis der ikke var tobak i Danmark.
- Så tobakken er en kæmpe faktor i forhold til vores sundhed, og nu ser vi, at den kurve, der eller har været positiv, begynder at vende igen, og flere begynder at ryge.
Det er simpelthen så skidt for folkesundheden i Danmark, siger han.
90 kroner for en pakke cigaretterI vores nabolande er der de seneste år blevet færre rygere.
I Norge har man for eksempel hævet prisen på en pakke cigaretter helt op til 90 kroner.
Samtidig har de norske politikere blandt andet indført røgfri skoletid på alle uddannelsesinstitutioner.
Det gælder også gymnasier og erhvervsskoler, så selv elever over 18 år er omfattet af forbuddet fra klokken otte om morgenen til klokken 16.
Også selvom de forlader skolen i frikvarteret.
- Stort set alle, der ved noget om det her emne, siger, at det, der er effektivt, det er afgifter og forbud.
I Norge og Island har man været meget, meget restriktive.
Man har indført forbud og afgifter, og det har bare virket.
Der er næsten ingen unge, der ryger i de lande længere, og det er jo helt anderledes i Danmark, siger Peter Qvortrup Geisling.
Ikke nok med kampagnerDerfor skal der ifølge DR’s sundhedskorrespondent en helt anden tilgang til i Danmark, end de seneste års politik.
- Man hører sundhedsministeren sige, at der skal en adfærdsændring til, og det forstår jeg godt.
Men alle forsøg på adfærdsændringer har stort set ikke gjort noget de sidste 30 år i Danmark, siger Qvortrup Geisling.
- Politikerne er for eksempel blevet enige om, at det her fra januar skal koste et klip i kørekortet at tale i mobiltelefon, mens man kører bil.
Virkeligheden er, at der hvert år er 170 danskere, der dør i trafikken.
Men samtidig er der 13.
600 danskere, der dør som følge af rygning, uden at det bliver bremset effektivt.
Det er tankevækkende, siger Peter Qvortrup Geisling.
FacebookTwitterKopier linkEmner:Rygning|Norge|Sundhed og velvære|Island|Statens Institut for Folkesundhed




https://www.dr.dk/nyheder/indland/politiet-mangler-fortsat-identificere-alle-ofre-togulykke

Togulykke på StorebæltsbroenSe temaIndlandPolitiet mangler fortsat at identificere alle ofre for togulykkeDer er med 'stor sandsynlighed' ingen udenlandske statsborgere blandt de omkomne.
Toget fra ulykken holder tildækket i Nyborg efter togulykken på Storebæltsbroen.
Havarikommissionen arbejder fortsat på at fastslå årsagen til ulykken.
Af Maja Lærke Maach03.
jan.
2019 kl.
16.
45Bemærk: artiklen er mere end 30 dage gammelLæs opGodt og vel halvandet døgn efter gårsdagens togulykke på Storebæltsbroen har politiet endnu ikke haft held med at identificere alle otte ofre.
Derfor fortsætter arbejdet med den endelige identifikation ved hjælp af blandt andet DNA og tandkort, da nogle af de døde har 'voldsomme læsioner', oplyser Fyns Politi i en pressemeddelelse.
- Politiet er rimeligt sikre på, hvem fire af ofrene er, og i løbet af torsdagen har politiet også fået en god formodning om, hvem de øvrige fire personer er ud fra de ejendele og andre spor, der er fundet i toget.
Identifikationen tager tid, men skriver Fyns Politi:- Der bliver gjort alt, hvad der overhovedet er muligt for at få de omkomne endeligt identificeret så hurtigt som overhovedet muligt, så de pårørende kan få vished om, hvad der er sket med deres kære.
Læs også:OVERBLIK Det ved vi om den værste togulykke i Danmark i 30 årPolitiet fortæller desuden, at man stort set kan konkludere, at alle ofre er danske statsborgere.
- Fordi politiet nu har en god formodning om, hvem de omkomne er, så kan politiet nu også med stor sandsynlighed konkludere, at der ikke er udenlandske statsborgere blandt de omkomne, skriver Fyns Politi.
Tre mænd og fem kvinder blev dræbt, da et lyntog med retning mod Sjælland i går morges ramte en tom lastvognstrailer fra et godstog, hvorfor lyntoget måtte bremse hårdt op.
De fleste af de omkomne befandt sig ifølge politiet til venstre i togets forreste del, der blev hårdest ramt.
16 personer blev endvidere kvæstet i ulykken, hvis endelige årsag fortsat bliver undersøgt af Havarikommissionen.
FacebookTwitterKopier linkEmner:Fyns Politi|Ulykker|Politi|Fyn|A/S Storebælt




https://www.dr.dk/nyheder/viden/klima/forskere-borer-hul-til-mystisk-soe-under-isen-paa-antarktis

KlimaForskere borer hul til mystisk sø under isen på AntarktisEn sø under isen på Antarktis skal gøre forskere klogere på muligt liv på Mars.
(© Nasa)Af Thomas Holmegaard Faarup og Grafik: Pernille Bækholm Sloth03.
jan.
2019 kl.
15.
54Bemærk: artiklen er mere end 30 dage gammelLæs opMens du pakkede gaver op og mæskede dig i julemad, borede et hold af 50 forskere ned gennem godt en kilometer is for at nå en sø under Antarktis.
Efter at have boret med et specialdesignet varmtvandsbor i tre dage fik forskerne 2.
juledag hul igennem til søen.
Søen, der hedder Lake Mercer, er godt dobbelt så stor som Københavns Kommune, og den kan lære os om livet i de mest ekstreme miljøer på jorden – og måske om livet ude i rummet.
Nu skal forskerne i gang med at samle prøver fra toppen og bunden af den 10-15 meter dybe sø for at finde ud af, om der lever noget i dybet, og i så fald, hvad.
- Vi ved ikke, hvad vi kommer til at finde, siger John Priscu, biogeokemiker på Montana State og leder af projektet til Nature.
- Det er dét, der gør missionen så sjov.
Læs også:Firkantet isbjerg nær Antarktis vækker opsigtDe ekstreme forhold i Mercer-søen ligner dem, der er under Mars’ iskappe og på både Jupiter og Saturns ismåner.
Derfor håber forskerne på at blive klogere på hvilke slags livsformer, der måske kan eksistere på disse kanter af universet.
De usynlige søers landFinland er måske de tusind søers land, men vidste du, at der gemmer sig mere end 400 søer under den antarktiske is?
Vandet i søerne bliver holdt flydende, fordi den antarktiske iskappe fungerer som en dyne, der holder på varmen fra jordens indre.
Trykket fra den tykke iskappe er også med til at forhindre, at søerne fryser til is, selvom temperaturen i vandet er tre grader under det normale frysepunkt.
Derudover håber de også på, at de ved at undersøge algefossiler på søens bund vil kunne sige noget mere om den gradvise afsmeltning af den vest-antarktiske iskappe.
Tidligere forsøg slog fejlOfficielt er rejsen ind mod Mercer-søen blot det andet succesfulde forsøg på at nå en såkaldt subglacial sø.
En sø, der findes under gletsjeroverfladen.
Et hold af russiske forskere prøvede i 2015 at nå ned til den suverænt største af søerne under Antarktis – Lake Vostok – der med sine 15.
500 kvadratkilometer er omtrent dobbelt så stor som Sjælland.
Forsøget lykkedes, men før de russiske forskere kunne nå at få prøver op fra søen, der ligger i 3.
800 meters dybde, steg vandet op i borehullet på grund af trykket og skabte en 25 meter lang isprop.
Det lykkedes dem derfor aldrig at få prøver op fra søen.
Men det lykkedes for et andet forskningshold i en anden sø i 2013.
Små dyr nede under isenTæt ved Mercer-søen ligger den første subglaciale sø, som forskere i 2013 borede sig vej til og fik prøver op fra: Whillans-søen.
Den ligger ikke helt så dybt under isen som Mercer-søen og er kun halvt så stor, men har ifølge forskerne et overraskende rigt mikrobe-liv.
De forventede, at søen havde været afskåret fra omverdenen i mindst 120.
000 år.
Men livet i søen gav forskerne den tanke, at Whillans-søen har været forbundet med det åbne hav så sent som for 5.
000-10.
000 år siden.
Læs også:Ny rapport: Antarktis afsmeltning er tredobletHvis det hele hænger sådan sammen, betyder det, at der potentielt gemmer sig et endnu rigere, ukendt dyreliv i søerne i det område, hvor også Mercer-søen ligger.
Samme menu på MarsFinder forskerne komplekse livsformer i Mercer-søen, er næste skridt at finde ud af, hvad de lever af.
Spiser de "ny" organisk føde, altså resterne af det dyreliv, som fandtes da søen sidst var forbundet til havet, eller består deres kost af millioner år gamle, sværtfordøjelige kulstofrester?
Læs også:Liv på Mars?
Drømmen, der ikke vil døIfølge John Priscu vil svaret på dét spørgsmål kunne bringe os tættere på en forståelse af, om der kan findes liv under den iskolde overflade på Mars, og i så fald hvilken slags liv, det vil være.
- Hvis der er liv på Mars, vil planetens livsformer sandsynligvis leve af den samme form for kulstofrester, som kan findes i søerne under Antarktis, siger han til Nature.
FacebookTwitterKopier linkEmner:Antarktis|Videnskab|Rusland|Københavns Kommune|Sjælland




https://www.dr.dk/mitliv/stil-spoergsmaal-nicolaj-fik-en-foedselsdepression-kaerligheden-til-min-datter-var-der-bare






https://www.dr.dk/nyheder/kultur/gaming/helt-ny-spilkonsol-paa-vej-vil-tage-kampen-op-med-playstation-og-xbox

GamingHelt ny spilkonsol på vej: Vil tage kampen op med PlayStation og XboxVirksomheden bag 'Need for Speed: Shift' har annonceret, at de arbejder på en helt ny konsol.
Det er endnu sparsomt med detaljer om den nye konsol.
Vi ved endnu ikke, hvordan den kommer til at se ud - eller hvad den kommer til at koste.
Af Lasse Kjær Christiansen03.
jan.
2019 kl.
19.
02Bemærk: artiklen er mere end 30 dage gammelLæs op- 'Mad Box' er på vej.
Sådan lyder det kryptiske tweet fra Ian Bell, der er direktør hos virksomheden Slightly Mad Studios.
Virksomheden kaster sig nemlig ud i at producere deres helt egen spilkonsol.
Og den hedder altså angiveligt 'Mad Box'.
Ian Bell og hans virksomhed er mest kendt for at lave bilspil som 'Need for Speed: Shift' og 'Project Cars'.
Men nu satser de altså på hardware frem for software.
- Konsollen vil være på linje med Xbox og PlayStation.
Den vil fokusere på virtual reality, og den vil udkomme om cirka tre år, siger Ian Bell til Variety og fortsætter:- Konsollen vil understøtte de fleste virtual reality-headsets og vil være ligeså kraftig som en meget hurtig gaming-pc.
Vi er i dialog med producenter og har en meget detaljerig designplan klar, forklarer han.
Billedet her fra spillet 'Project Cars'.
En af de titler som virksomheden Slightly Mad Studios står bag.
Nu vil de kaste sig over konsol-branchen.
(© Slightly Mad Studios)Ud over at uddybe sit tweet til Variety er Ian Bell også fortsat med at dele detaljer om konsollen på Twitter.
Han skriver blandt andet, at konsollen vil understøtte 4K-opløsning og 120 billeder i sekundet, hvilket er cirka fire gange så mange som konsollerne i dag.
Det lover alt sammen godt.
Eller hvad?
Spilekspert: Jeg har en milliard spørgsmålSpørger man Troels Møller, der er redaktør på 'Troldspejlet', er han ikke lige så begejstret som Ian Bell og resten af Slightly Mad Studios-holdet.
- Jeg har en milliard spørgsmål efter at have læst om den her konsol.
Der er ikke nogen af de ting, han har sagt, som giver mening oppe i mit hoved, hvis konsollen er tiltænkt de almindelige forbrugere.
- En ting er, at vi har at gøre med et spilstudie, der hovedsageligt har gjort sig i spil.
Det er ikke et hardwarefirma - og det plejer aldrig at være en god ting.
- En anden ting er, at han udtaler, at det er en maskine, der vil levere 4K med 120 billeder i sekundet.
Det lyder ekstremt dyrt.
Hvad vil den her konsol ikke komme til at koste?
Her ses Sonys bud på deres virtual reality-headset, der er udkommet til deres nuværende konsol: PlayStation 4.
(© Sony Computer Entertainment)Men at virksomheden ikke er et hardwarefirma - og at konsollen lyder til at blive meget dyr, er ikke det største problem, mener Troels Møller.
- Det er primært en virtual reality-konsol.
Den 'nye generation' af virtual reality udkom for cirka to år siden.
Og hvad er der sket siden da?
Ingenting.
Jo, der er kommet et par nye headsets.
Men er det noget, som folk har taget til sig?
Efter hvad jeg ved, så har salgstallene været katastrofale.
Jeg elsker VR, men problemet er, at teknologien er for omstændelig til, at den brede befolkning tager det til sig, siger han.
Selvom det lykkes for Slightly Mad Studios at producere deres konsol og udgive den om to til tre år, så er der stadig lang vej til mål, mener Troels Møller.
- Xbox, PlayStation og Nintendo Switch.
Det er tre giganter, som den skal konkurrere med.
De har allesammen solgt millioner af eksemplarer.
Jeg har svært ved at se dem hamle op med tre så store og veletablerede virksomheder.
En ting er selve hardwaren, men der er også den digitale infrastruktur med online-spil, køb af digitale spil og sådan.
- Jeg har set det her før.
Nye firmaer vil gerne lave den konsol, der er langt bedre end alle de andre.
Og det ender sjældent godt, siger erfaringen.
Så tror jeg på det med den her?
Ikke helt… Men jeg vil gerne tro på det!
Læs også:Se listen: Her er årets 5 bedste spil - og ét der floppede totaltFacebookTwitterKopier link




https://www.dr.dk/nyheder/indland/troels-kloevedal-sendt-ud-paa-sin-sidste-rejse

Troels KløvedalSe temaIndlandTroels Kløvedal sendt ud på sin sidste rejseOffentligheden var inviteret med indenfor, da Troels Kløvedal i dag blev begravet i København.
Af Jens Andersen og Tobias Sydradal (video)03.
jan.
2019 kl.
15.
17Bemærk: artiklen er mere end 30 dage gammelLæs opDanmarks store eventyrer Troels Kløvedal blev i dag stedt til hvile fra Holmens Kirke i København.
Forfatteren, søfareren og historiefortælleren døde lillejuleaftensdag efter lang tids sygdom omgivet af sine fem børn og konen Else Marie.
Han blev 75 år gammel.
Det sidste farvel havde Troels Kløvedal selv planlagt ned til den mindste detalje.
Trods den tætte tilknytning til Djursland, hvor eventyreren boede i over 30 år, så ville Kløvedal begraves fra Holmens Kirke i København.
- Det var det eneste naturlige.
Min far har altid haft et meget tæt forhold til Holmens Kirke.
Han er kommet der meget, han har filmet derinde.
Og så er det Søværnets kirke.
- Og frem for alt er det den eneste kirke i Danmark, der ligger helt ned til vandet.
Ydervæggene går lige ned i Københavns kanaler.
Vi skal nok få sendt ham smukt afsted, forklarede sønnen Mikkel Beha Erichsen, da det blev annonceret, at valget var faldet på Holmens Kirke.
Mikkel Beha Erichsen (tv), bag ham Sille Kløvedal og forrest til højre Asbjørn Kløvedal.
Alle børn af Troels Kløvedal.
Bagest i midten Emil Erichsen.
Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
  Mikkel Beha Erichsen (tv), bag ham Sille Kløvedal og forrest til højre Asbjørn Kløvedal.
Alle børn af Troels Kløvedal.
Bagest i midten Emil Erichsen.
Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
  Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
.
  Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
.
 1 / 4Mikkel Beha Erichsen (tv), bag ham Sille Kløvedal og forrest til højre Asbjørn Kløvedal.
Alle børn af Troels Kløvedal.
Bagest i midten Emil Erichsen.
Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
 1 / 4Mikkel Beha Erichsen (tv), bag ham Sille Kløvedal og forrest til højre Asbjørn Kløvedal.
Alle børn af Troels Kløvedal.
Bagest i midten Emil Erichsen.
Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
 2 / 4Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
.
 3 / 4Eventyreren og forfatteren Troels Beha Erichsen Kløvedal begraves fra Holmens Kirke i København, torsdag den 3.
januar 2019.
Troels Kløvedal døde den 23.
december i en alder af 75 år.
.
 4 / 4Afsted på eget skibTroels Kløvedal foretog sin allersidste rejse i sit elskede skib, Nordkaperen.
Sådan da.
Kisten var malet således, at den lignede det ikoniske skib, Kløvedal købte for 40.
000 kroner i 1967.
Tre gange sejlede Troels Kløvedal jorden rundt, mens det også blev til utallige rejser til steder som Polynesien, Caribien og Det Sydkinesiske Hav.
I 1978 debuterede han som forfatter med bogen ’Kærligheden, kildevandet og det blå ocean’.
Siden blev det til yderligere 23 udgivelser, som er solgt i over en million eksemplarer.
Også på TV blev Danmark inviteret med ud at rejse på Nordkaperen, som efter hans død vil sejle videre i Kløvedals ånd.
- Jeg har testamenteret skibet til mine fem børn og ti unge styrmænd og -kvinder, som alle sammen har lånt Nordkaperen i en længere periode og kan gå lige om bord og sejle den.
Min ven Knud Foldschack har skruet en fond sammen omkring skibet, skrev Kløvedal i sin sidste bog ’Alle mine morgener på jorden: Mit autodidakte liv’ fra 2017.
Læs også:BILLEDER: Troels Kløvedal kom jorden rundt på TVFacebookTwitterKopier linkEmner:Mikkel Beha Erichsen (studievært)|Troels Kløvedal (forfatter)|København|Litteratur|Caribien




https://www.dr.dk/nyheder/regionale/fyn/faellessang-med-p4-fyn-i-april

FynFællessang med P4 Fyn i aprilLørdag den 13.
april kan du komme med DR Fyn på mini-pop-up-turné.
Sådan ser det ud, når der er 'Syng med P4 Fyn' om efteråret i Odense.
Af Anne Mette Dam Thrane03.
jan.
2019 kl.
15.
42Bemærk: artiklen er mere end 30 dage gammelLæs opLørdag den 13.
april 2019 tager Fællessangen på en mini-pop-up-turné til tre Sydfynske byer.
Svendborg, Rudkøbing og Faaborg får besøg af DR Fyns Ruth Kabel, og hendes sanglegekammerater Jesper Vognsgaard og Povl Chr.
Balslev.
Hvert efterår samler DR Fyn op mod 1200 sangglade fynboer i Odense Koncerthus til et par timers fællessang.
Det er en sjov og festlig tradition med nu 6 år på bagen.
Men du behøver ikke vente til efteråret - eller tage til Odense - for at få fællesskab og fællessang.
Du kan nemlig også få det på Torvet i Svendborg, i SuperBrugsen i Rudkøbing, og i Helios Teatret i Faaborg.
Organist ved Vor Frue Kirke i Svendborg Povl Chr.
Balslev, biblioteks- og musikskoleleder i Faaborg-Midtfyn Kommune Jesper Vognsgaard, og studievært Ruth Kabel fra DR Fyn benytter foråret til at tage fællessangen med til Sydfyn og Langeland.
Detaljer om mini-turneéenMini-pop-up-turnéen begynder på Torvet Svendborg klokken 10.
00, og fortsætter derfra til Rudkøbing, hvor pladsen udenfor SuperBrugsen vil genlyde af sang og glade toner fra klokken 11.
45, og sidste stop på turen bliver indendørs i Helios Teatret i Faaborg fra klokken 14.
30Borgmestrene Bo Hansen, Tonni Hansen og Hans Stavnsager dukker op i hver deres by, med en sang der betyder noget særligt for dem.
Arrangementerne er gratis, og i Svendborg og Rudkøbing kan du derfor bare møde op og synge sammen med alle de andre.
I Faaborg har vi brug for, at du tilmelder dig på grund af et begrænset antal pladser i Helios Teatret.
Send derfor en mail til syngmedp4@gmail.
com og fortæl, hvor mange pladser, du har brug for i Faaborg – og så har vi til gengæld brug for, at du dér medbringer din egen højskolesangbog.
Programmet for fællessang med P4 Fyn lørdag den 13.
aprilKl.
10.
00-10.
30 Torvet i SvendborgKl.
11.
45-12.
15 Pladsen ved SuperBrugsen i RudkøbingKl.
14.
30-15.
15 Helios Teatret i FaaborgOg husk, det er svært at være sur, når man synger.
FacebookTwitterKopier linkEmner:Faaborg-Midtfyn Kommune|Fyn|Hans Stavnsager (politiker)|Tonni Hansen (politiker)|Teater




https://www.dr.dk/nyheder/indland/tre-maend-benaegter-viderefore-forbudt-bande-ved-ga-i-bestemt-toj

BandekonfliktSe temaIndlandTre mænd benægter at videreføre forbudt bande ved at gå i bestemt tøjAnklagemyndigheden vil have tre unge mænd dømt for at videreføre banden LTF, som er midlertidig forbudt.
Det er forbudt at bære beklædning, som signalerer tilhørsforhold til banden LTF.
(Arkivfoto) 03.
jan.
2019 kl.
15.
06Bemærk: artiklen er mere end 30 dage gammelLæs opFor første gang nogensinde skal en dansk domstol tage stilling til, om en forbudt forening bliver videreført.
Sagen er i dag blevet indledt ved Retten i Helsingør.
Her er tre mænd på 20, 21 og 24 år tiltalt for at gå i bestemt tøj og opholde sig i et bestemt område på en sådan måde, at de har videreført den forbudte bande Loyal To Familia, også kaldet LTF.
De tre nægter sig skyldige.
LTF er midlertidigt forbudt, indtil Københavns Byret har behandlet en sag om, hvorvidt banden kan siges at være en forening, som skal opløses ved lov - altså forbydes permanent.
Det midlertidige forbud blev nedlagt 4.
september.
Anklagemyndigheden ved Nordsjællands Politi mener, at de tre i dagene efter "videreførte" - som det hedder i loven - banden.
Det skete blandt andet ved at gå med kasketter og huer påtrykt et stort F.
Tidligere har bandens kendingsbogstaver været LTF.
Kasketter kan købes på StrøgetMen lige netop kasketterne er der intet odiøst i, lyder det blandt andet fra forsvarsadvokat Andro Vrlic, som repræsenterer den yngste af de tre.
- Det er min opfattelse, at de her kasketter med bogstavet F er almindeligt tilgængelige - de kan købes i forretninger på Strøget og i butikker andre steder, lyder det fra Vrlic.
Anklagemyndigheden mener, at videreførelsen af banden er sket i en baggård bag spillekiosken Chancen i Nivå Center.
Ud over beklædning skulle der også være solgt hash i gården.
Og gården har gennem længere tid fungeret som en form for tilholdssted for LTF, lyder det fra anklager Christina Grue.
- Det er ikke en bande, der som Bandidos eller Hells Angels har egentlige klubhuse, fortæller hun.
Barndomskammerater fra NivåDen 20-årige tiltalte fortæller, at han har haft tilknytning til LTF i fire-fem måneder.
Men ikke efter at forbuddet blev nedlagt.
Han forlod gruppen en måneds tid forinden.
Tilknytningen bestod i øvrigt ikke i et medlemskab som sådan, men i at LTF'erne var kammerater fra barndomskvarteret i Nivå.
Han afviser, at gården bag Chancen var et LTF-sted.
Det var et sted, hvor de store drenge og unge mænd i området hænger ud - uden for forældrenes åsyn.
Christina Grue præsenterer ham i retten for en stribe sms'er, hvor forskellige personer ønsker at mødes, og der nævnes beløb: 200, 300, 500.
- Det er ikke noget, jeg kender til, lyder den 20-åriges forklaring.
Han nægter at have solgt hash, men erkender, at han selv har røget en joint i ny og næ og været i besiddelse af hash til eget forbrug.
Sagen mod de tre blev flere timer forsinket på grund af nogle juridiske uenigheder mellem forsvarere og anklager.
Retten har derfor måttet beramme en ekstra dag til sagen.
Det kunne først lade sig gøre at finde en dag i april, så først der vil sagen finde sin afgørelse.
Men allerede i den kommende uge er der endnu et retsmøde.
Sagen om, hvorvidt LTF kan og skal opløses, bliver behandlet i Københavns Byret og begynder til februar.
Den ventes afgjort til august.
Herefter venter muligvis ankesager i Østre Landsret og Højesteret.
/ritzau/FacebookTwitterKopier linkEmner:Anklagemyndigheden|Københavns Byret|Nivå|Sjælland|Domstole




https://www.dr.dk/nyheder/udland/kurven-dykker-faerre-migranter-drukner-i-middelhavet

UdlandKurven dykker: Færre migranter drukner i MiddelhavetDet er dog statistisk blevet farligere at tage turen over Middelhavet, viser de seneste tal.
Migranter på en gummiflåde med en ødelagt motor forsøger at nå frem til den græske ø Kos.
)03.
jan.
2019 kl.
14.
54 | opdateret 03.
jan.
2019 kl.
17.
10Bemærk: artiklen er mere end 30 dage gammelLæs opAntallet af migranter og flygtninge, som omkom i Middelhavet i 2018, faldt drastisk til 2262.
Det oplyser FN's flygtningeorgan, UNHCR.
I 2017 druknede 3139 migranter og flygtninge i forsøg på at krydse Middelhavet.
Færre tog dog også ud på den farlige rejse.
Antallet af migranter, der nåede til Europa efter at have overlevet rejsen over havet, faldt til 113.
482, mens tallet i 2017 var oppe på 172.
301.
Forholdsmæssigt omkom flere personer dermed på rejsen.
1,95 procent af de personer, der drog ud på Middelhavet i 2018 druknede, mens procentdelen af druknede i 2017 var 1,79.
Flere end 200 reddet i sidste ugeMaltas væbnede styrker reddede 180 migranter ved to redningsoperationer fredag i sidste uge - mindre end 24 timer efter at have samlet en anden gruppe på 69 op.
Et redningsfartøj med over 300 migranter nåede fredag i sidste uge til Spanien efter en uge på havet.
Båden, der i alt havde 311 primært afrikanske migranter om bord, ankom til Crinavis-havnen ved byen San Roque i det sydlige Spanien.
Redningsfartøjet var fra den spanske hjælpeorganisation Proactiva Open Arms.
Båden er tidligere blevet afvist af Italien og Malta, men 22.
december gav Spanien grønt lys til, at den kunne sejle mod landet.
Gruppevoldtægter i LibyenMigranterne kom hovedsageligt fra Somalia, Nigeria og Mali.
De blev reddet fra tre både ved Libyens kyst 21.
december.
FN's flygtningeorgan sagde i en rapport op til jul om flygtninge og migranter, som har rejst gennem Libyen, at "et overvældende antal af kvinderne og af de ældre piger bliver gruppevoldtaget af menneskesmuglere eller bliver taget væk og misbrugt".
Tusindvis af migranter, som er blevet fanget i forsøg på at krydse Middelhavet fra Libyen, er blevet sendt tilbage det nordafrikanske land og er blevet indespærret i detentionscentre - ofte under frygtelige forhold.
/ritzau/AFPFacebookTwitterKopier linkEmner:Flygtninge og asylansøgere|Libyen|Ulykker|Forenede Nationer|Spanien




https://www.dr.dk/nyheder/udland/5-spoergsmaal-og-svar-derfor-vaekker-det-bekymring-naar-rumaenien-svinger-taktstokken

Valg til Europa-ParlamentetSe temaUdland5 spørgsmål og svar: Derfor vækker det bekymring, når Rumænien svinger taktstokken i EURumænien har overtaget EU-formandskabet, og det har skabt debat.
Rumænien har EU-formandskabet frem til den 30.
juni.
Af Per Bang Thomsen03.
jan.
2019 kl.
15.
08Bemærk: artiklen er mere end 30 dage gammelLæs opUdadtil var alt, som det skulle være, da Rumænien ved årsskiftet overtog formandskabet for EU.
I landets hovedstad, Bukarest, var den monstrøse regeringsbygning badet i EU’s blå-gule farver.
Og de diplomatiske smil var fundet frem, da formandsstafetten, der hvert halve år går på tur blandt medlemslandene, blev overdraget til den rumænske regering.
Men det rumænske formandskab har i den seneste tid vakt bekymring i EU-kredse.
Og der er til det sidste blevet sat spørgsmålstegn ved, om Rumænien, som blev medlem af EU i 2007, overhovedet kan håndtere formandsrollen i en tid, hvor unionen står over for store udfordringer som brexit og et kommende valg til Europa-Parlamentet.
1Hvorfor har det rumænske EU-formandskab vakt bekymring?
Regeringsbygningen i Bukarest var oplyst med EU's farver, da rumænerne overtog formandskabet.
Det er formandskabslandet, der formelt set styrer slagets gang, når EU-landenes ministre mødes for at diskutere og vedtage nye lovforslag i Ministerrådet.
Det skal både planlægge og lede møderne, og derudover har formandslandet stor indflydelse på, hvilke sager og dagsordener der kommer på det politiske program i EU.
Men Rumænien, som aldrig før har haft formandsrollen, er på mange områder et ustabilt land, der er præget af uro og politisk splittelse.
Derfor har der rundt om i Europa været en del bekymringer om, hvordan rumænerne vil håndtere opgaven.
- Der er politisk ustabilitet, både internt i regeringen og mellem regeringen og præsidenten, der kommer fra oppositionen.
Derudover har der i de senere år været store, folkelige protestdemonstrationer i landet, ikke mindst over den korruption, der præger landet, forklarer Søren Riishøj, der er lektor ved Syddansk Universitet med speciale i Østeuropa.
Derudover har Rumænien i den seneste tid haft en række kontroverser med resten af EU som følge af de nye retsreformer, som giver regeringen mere magt over landets domstole og statsadvokater.
For nylig offentliggjorde EU-Kommissionen en rapport, der blandt andet kritiserer de trængte retsstatsprincipper i Rumænien.
Den opfordrer samtidig den rumænske regering til at gøre mere for at bekæmpe korruptionen i landet.
- Der er stor grund til at bekymre sig over Rumænien, siger Bjarke Møller, der er direktør i den proeuropæiske tænketank Europa.
Læs også:Juncker sår tvivl om Rumæniens evner som formandsland2Hvad har man sagt fra EU’s side?
EU-Kommissionens formand, Jean-Claude Juncker, hilser her på den rumænske premierminister, Viorica Dancila, i Bruxelles i sidste uge.
Det rumænske formandskab har længe skabt bekymring i dele af EU-toppen, og i sidste uge satte formanden for Europa-Kommissionen, Jean-Claude Juncker, direkte spørgsmålstegn ved, om rumænerne overhovedet er klar til opgaven.
- Jeg tror ikke, at regeringen i Bukarest endnu har forstået til fulde, hvad det vil sige at have formandskabet over EU-landene, sagde han i et interview med den tyske avis Welt am Sonntag.
Her understregede han, at formandslandet skal "være parat til at lytte til andre og have en fast vilje til at sætte sine egne ønsker til side” i forhandlingerne.
- Jeg har min tvivl på det område, sagde kommissionsformanden.
Tonen var dog noget mere optimistisk, da EU-præsidenten, Donald Tusk, ønskede europæerne godt nytår.
- Jeg ønsker Rumænien held og lykke med sit første EU-formandskab.
Jeg er overbevist om, at I vil levere, og jeg ser frem til at arbejde sammen med jer, skrev han på Twitter.
3Hvordan har de rumænske politikere reageret?
Østrig havde formandskabet før Rumænien.
Her overdrager den østrigske kansler, Sebastian Kurz, et EU-flag til sin efterfølger, den rumænske præsident Klaus Johannis.
Det er ikke kun i EU-kredse, at det rumænske formandskab har vakt bekymring.
Det har det også gjort i selve Rumænien, som er præget af store interne politiske stridigheder.
Rumæniens præsident, den nationalliberale Klaus Johannis, sagde i november sidste år, at landet ikke var klar til at overtage formandskabet.
Det skabte vrede i den rumænske regering, der bliver ledet af det socialdemokratiske PSD-parti.
Ifølge partiformand Liviu Dragnea, som længe har ligget i intern konflikt med den rumænske præsident, tangerede udtalelsen ligefrem landsforræderi, og han ville efterfølgende have præsidenten retsforfulgt.
Regeringen mener omvendt, at den er klar til formandskabet, og den fremtrædende rumænske socialdemokrat Mihai Fifor har langet ud efter EU for at behandle Rumænien som ”et andenrangsland”.
Læs også:Flere end 400 personer såret efter voldsomme sammenstød i Rumænien4Hvad kommer det rumænske formandskab til at betyde for EU?
Formanden for det rumænske socialdemokrati, PSD, Liviu Dragnea, ses her sammen med premierminister Viorica Dancila.
Dragnea må ikke besidde premierministerposten, fordi han i 2016 blev dømt for valgsnyd.
I juni blev han idømt tre et halvt års fængsel for diverse lovovertrædelser forbundet med sit embede.
Det er på mange måder et begivenhedsrigt halvår, som EU-landene er gået ind i.
I slutningen af marts forlader briterne EU-samarbejdet, og i maj er der valg til Europa-Parlamentet.
Selvom der er blevet sået tvivl om det rumænske formandskab, så kommer det i sidste ende nok ikke til at få den helt store betydning for EU, vurderer Bjarke Møller fra tænketanken Europa- EU-formandskabet er med årene blevet mindre betydningsfuldt end tidligere.
Det har mere end ceremoniel rolle i dag, og jeg tror, vi vil se, at de store lande sammen med Ministerrådets sekretariat og EU-Kommissionen vil ”steppe op”, når formandslandet er svagt, siger han.
Han understreger dog, at et stærkt formandsland har mulighed for at sætte sine egne sager på den europæiske dagsorden, og spørgsmålet er, om Rumænien kan formå det.
- Rumæniens egen formandsdagsorden er ’en større sammenhængskraft’ i Europa, og det er en vigtig dagsorden i en tid, hvor Storbritannien er på vej ud, og hvor der er masser af spændinger på kryds og tværs af unionen.
Spørgsmålet er, om rumænerne har styrken og evnerne til at gøre det, siger Bjarke Møller.
Lektor Søren Riishøj tror heller ikke, at det svage rumænske formandskab får den store betydning i det lange løb.
- Der er også store politiske problemer i de mere stabile EU-lande, eksempelvis Sverige, så det skal nok gå med det rumænske formandskab, siger han.
5Hvad kan formandskabet komme til at betyde for Rumænien?
EU-flagene vajer ude foran den rumænske parlamentsbygning.
Rumænien er med blot 11 års medlemskab stadig et nyt land i EU-samarbejdet.
Og ifølge Bjarke Møller fra tænketanken Europa kan formandskabsrollen få en positiv effekt på landet, som indtil 1989 blevet styret af den kommunistiske Nicolae Ceausescu.
- Frygten er, at Rumænien ryger ud i en ny korruptionsskandale, at politikerne ryger i totterne på hinanden, eller at de begynder at bryde de grundlæggende EU-principper under formandskabet.
Men fra rumænsk side vil man nok forsøge at opføre sig ordentligt og undgå principielle debatter med EU.
Det kan forhåbentligt være med til at civilisere Rumænien i en periode, siger han.
En lignende vurdering kommer fra Søren Riishøj.
Han understreger, at der generelt er stor opbakning til EU blandt rumænerne.
- Det er ikke et land, der som sådan gør oprør mod EU, som Ungarn og Polen eksempelvis har gjort det.
Rumænien er afhængig af EU og de penge, de får i støtte fra unionen, og blandt mange rumænere har EU en større stjerne, end regeringen har, siger han og understreger, at man fra EU’s side skal være påpasselig med ikke at være for hård i sin kritik.
- Der er en del utilfredshed i Rumænien over, at man ikke er en del af Schengen-samarbejdet.
Derudover er man sur over det dårlige image, man har fået som problemland.
Derfor skal man fra EU’s side også passe på med kritikken, for det er et land, der ikke har den samme demokratiske historie som os.
Derfor er det bedre at gå i kritisk dialog med dem fremfor at slå dem i hovedet.
FacebookTwitterKopier linkEmner:Donald Tusk (politiker)|EU|EU-forhold|Europa-Kommissionen|Rumænien




https://www.dr.dk/sporten/fodbold/hoejbjerg-faar-fire-dage-i-skyggen-grim-tackling

FodboldHøjbjerg får fire dage i skyggen for grim tacklingPierre-Emile Højbjerg må sidde ude i fire kampe efter sin udvisning mod Manchester City.
Pierre-Emile Højbjerg har fået fire spilledages karantæne af det engelske fodboldforbund.
03.
jan.
2019 kl.
14.
32Bemærk: artiklen er mere end 30 dage gammelLæs opPierre-Emile Højbjerg er blevet sendt i skammekrogen af Det Engelske Fodboldforbund (FA), efter at han søndag blev udvist i Southamptons 1-3-nederlag til Manchester City.
Danskeren har fået fire spilledages karantæne og kan derfor først komme på banen igen, når Southampton 30.
januar møder Crystal Palace i Premier League.
Højbjerg var ikke med, da Southampton onsdag spillede 0-0 med Chelsea.
Danskeren har derfor allerede afsonet en fjerdedel af sin straf.
Den 23-årige midtbanespiller var netop kommet tilbage efter en spilledags karantæne, da han i søndagens kamp mod Manchester City fik tacklet Fernandinho alt for sent.
Tidligere i kampen imponerede Højbjerg ellers, da han udlignede til 1-1 med et brag af et skud.
Læs også:Helt og skurk: Højbjerg stjal billedet i nederlagHøjbjerg undskyldte efter udvisningen over for sine holdkammerater og Southamptons fans.
- Nogle gange overtager lidenskaben min kontrol, men det er noget, jeg vil arbejde hårdt på at ændre, og jeg er fokuseret på at komme stærkere tilbage, skrev Højberg på Twitter.
Southampton ligger aktuelt lige under nedrykningsstregen i Premier League med 16 point efter 21 kampe.
Den nyansatte manager Ralph Hassenhüttl må undvære Pierre-Emile Højbjerg i Southamptons kommende kampe mod Derby i FA Cuppen og Leicester og Everton i Premier League.
/ritzau/FacebookTwitterKopier linkEmner:Manchester City FC|Fodbold|Storbritannien|Pierre Emile Højbjerg (fodboldspiller)|England




https://www.dr.dk/nyheder/indland/psykolog-om-togulykke-flere-bliver-paavirket-end-ved-en-bilulykke

Togulykke på StorebæltsbroenSe temaIndlandPsykolog om togulykke: Flere bliver påvirket end ved en bilulykkeTog bliver set som et sikkert transportmiddel, og derfor påvirker ulykken os.
Otte omkom, da dele fra godstog ramte et passagertog på Storebæltsbroen.
Fartgrænser på broen i storm undersøges.
(Foto: Tim K.
Jensen © Scanpix)Af Magnus Dam Nielsen03.
jan.
2019 kl.
18.
03Bemærk: artiklen er mere end 30 dage gammelLæs opEt lyntog forulykkede i går morges på Storebæltsbroen, og Fyns Politi oplyste i dag på et pressemøde, at dødstallet nu er oppe på otte.
Sådan en ulykke påvirker naturligvis de direkte involverede, dem som har mistet nogen, dem der er kvæstet og deres pårørende.
Men fordi togene i Danmark bliver anset som ekstremt sikre transportmidler, så påvirker ulykken også den almene borger, siger Keld Molin, der er psykolog og specialist i psykotraumatologi:Spørg ekspertenFra klokken 20 er Keld Molin, psykolog og specialist i psykotraumatologi, klar til at svare på spørgsmål om, hvorfor vi reagerer, som vi gør, når det sker en stor togulykke.
Du kan eksempelvis spørge om, hvorfor du bliver bange for at køre tog, og hvad du kan gøre ved det.
Klik her og stil dine spørgsmål - Keld Molin begynder at svare på spørgsmålene fra klokken 20.
- Det betyder, at vi bliver hårdere ramt end ellers.
Vi er vant til, at der sker bilulykker, og vi har en fornemmelse af, at togene er mere sikre.
Så når sådan noget her sker, begynder vi at tvivle, fordi det virker så voldsomt.
Det forulykkede tog holder nu afdækket i Nyborg.
Vores frygt er ikke rationelVi har mindst risiko for at komme til skade, hvis vi kører i bus, tog eller taxa, har seniorforsker ved DTU Transport Tove Heis tidligere sagt til fagbladet IngeniørenDræbte i trafikken i 2017I 2017 blev 175 personer dræbt i trafikken.
9 blev dræbt på knallert.
11 motorcyklister blev dræbt.
20 fodgængere blev dræbt.
27 cyklister blev dræbt.
106 bilister blev dræbt (personbiler 99, varebiler 5, busser/lastbiler 2).
I 2017 var 75% af de dræbte mænd.
Kilde: VejdirektoratetVi har størst risiko for at blive dræbt i trafikken, hvis vi kører i en personbil dernæst som fodgænger og cyklist.
Så når vi ser på statistikkerne, burde togulykken ikke afskrække folk fra at tage toget.
Men frygt er ikke rationelt begrundet, forklarer Keld Molin.
- Der, hvor der er en faktisk risiko, det er også der, hvor vi er mindst bange.
Folk er eksempelvis mere bange for at køre på motorveje end på landeveje, selvom der sker flere uheld på landeveje, siger han og fortsætter:Der sker næsten altid et fald i transporthyppigheden kort tid efter et uheld som dette.
Det skyldes, at folk er rystede, og de skal have noget tid til at sunde sig.
Men de fleste vender tilbage til togene et stykke tid efter.
Keld Molin- Derfor kan angsten ofte dukke op i sammenhænge, hvor den ikke burde være der, og det sker, fordi den er irrationel.
Færre med toget de næste par dageEn så voldsom togulykke sætter konkrete billeder på katastrofen, og det sætter frygtbarometeret ekstra meget i vejret.
Fire af de otte dræbte er endnu ikke blevet identificeret, og ifølge Keld Molin begynder man automatisk at tænke på, om man kender nogen, der var med det forulykkede tog til København.
Læs også:OVERBLIK Det ved vi om den værste togulykke i Danmark i 30 årOg det kan skabe en frygt.
- Der er mange, som vil tænke over, om man skal køre med toget i fremtiden.
Skal jeg i det hele taget bevæge mig ud på vejene?
Er det i det hele taget lidt farligt at bevæge sig rundt, eller hvordan skal jeg håndtere det?
, spørger han retorisk.
Derfor vil færre formentlig også benytte togene de næste par dage, men det kommer til at ændre sig igen, konstaterer Keld Molin.
- Der sker næsten altid et fald i transporthyppigheden kort tid efter en ulykke som denne.
Det skyldes, at folk er rystede, og de skal have noget tid til at sunde sig.
Men de fleste vender tilbage til togene et stykke tid efter, slutter han.
FacebookTwitterKopier link




https://www.dr.dk/nyheder/regionale/oestjylland/vi-saelger-guldet-privat-maerkevarer-gaar-genbrugsbutikkernes-hylder

ØstjyllandVi sælger guldet privat: Mærkevarer går genbrugsbutikkernes hylder forbiDer er blevet længere mellem de dyre varer i donationerne til genbrugsbutikkerne.
Bakken er doneret til Blå Kors i Aalborg City Syd, som sjældent takker nej til de ting, som folk dukker op med.
Af Emma Lichtscheidt og Sarah Friis Elkjær03.
jan.
2019 kl.
14.
30Bemærk: artiklen er mere end 30 dage gammelLæs opDer er travlt rundt om i genbrugsbutikkerne, hvor bagjulen byder på stor aktivitet, da mange skiller sig af med deres gamle ting for at gøre plads til de nye julegaver.
Det mærker Blå Kors' butikker, hvor Oluf Henriksen i Østjylland flere gange om ugen kører ud til folk for at afhente deres ting.
- Lige i øjeblikket er der booket op til midten af januar, så vi har rimelig travlt, siger han.
Til forskel fra tidligere er der ikke så mange mærkevarer blandt de ting, som finder vej til genbrugsbutikkerne.
Prøver først at sælge privatDer er nemlig en tendens til, at flere selv forsøger at få solgt guldet på nettet, fortæller områdelederen for de østjyske Blå Kors-genbrugsbutikker, Annette Haahr.
- Der er nogle af de rigtige gode ting, som ikke kommer ind ad vores dør, siger hun.
Blå Kors er en kristen social hjælpeorganisation, som hjælper udsatte mennesker, hjemløse, misbrugere og deres børn.
Blå Kors i Aalborg City Syd mærker også, at folk selv prøver at sælge de ting, som kunne være noget værd, siger Lene Ladefoged, der er frivillig leder.
- Vi hører ret ofte, at folk fortæller, at de først selv har prøvet at sælge tingene.
Folk ved godt, hvad de har derhjemme.
Hvis de ikke kan sælge det, så kommer de her.
Der går måske en halv time, så er det ude igen, siger hun.
Butikkerne kan sælge altGenbrugsbutikkerne kan nemlig sagtens få solgt de varer, som er på hylderne, siger Birgit Andersen, der bestyrer en Blå Kors butik i Aarhus.
- Vi kan sælge alt her.
Der er ikke den ting, som vi ikke kan sælge.
Vi får somme tider noget ind, som vi ikke ved hvad er, men de bliver solgt alligevel, siger hun.
Selvom der er længere mellem de bedste mærkevarer end før, er kunderne lige så trofaste som altid og parate til at købe, fortæller Annette Haahr.
- De ved, at når de støtter Blå Kors Genbrug, så støtter de udsatte mennesker i Danmark, og det betyder rigtig meget, siger hun.
Blå Kors har 58 genbrugsbutikker fordelt i hele landet.
Læs også:Ruth åbnede Danmarks første genbrugsbutik - og hun arbejder der stadigFacebookTwitterKopier linkEmner:Blå Kors|Detailhandel|Jylland|Aalborg|Aarhus




https://www.dr.dk/nyheder/indland/havarikommissionen-undersoeger-togulykke-et-stort-puslespil-det-kan-tage-maaneder

Togulykke på StorebæltsbroenSe temaIndlandHavarikommissionen undersøger togulykke: 'Et stort puslespil det kan tage måneder at lægge'Al information, som kan forhindre en ulykke i fremtiden, skal samles, siger souschef.
Det forulykkede tog holder nu i Nyborg, hvor der skal ske nærmere undersøgelser.
Af Lars Lindevall og Charlotte Neumann Freisleben03.
jan.
2019 kl.
13.
15Bemærk: artiklen er mere end 30 dage gammelLæs opEfter togkatastrofen på Storebæltsbroen, der kostede otte mennesker livet og sårede 16, fortsætter Havarikommissionen sine undersøgelser af, hvad der præcis skete.
Transportsministeriets undersøgelsesmyndighed skal sikre, at alle detaljer om ulykken kommer frem i lyset, så lignende ulykker kan undgås i fremtiden.
Det oplyser Bo Haaning, der er souschef for Havarikommissionen.
- Vi skal i gang med et stort puslespil, og det kan komme til at tage dage, uger og måneder at lægge.
Vi skal have alle de oplysninger, som kan have relevans, så vi kan undgå, at sådan en skrækkelig ulykke kan ske igen, siger han.
Han understreger, at der er tale om en sikkerhedsmæssig undersøgelse, som skal munde ud i en række anbefalinger til sikkerhedsmæssige forbedringer.
Læs også:OVERBLIK Det ved vi om den værste togulykke i Danmark i 30 årHavarikommissionen undersøger omstændighederne omkring den togkatastrofe, der kostede otte mennesker livet.
Alle detaljer skal fremHan uddyber, hvad undersøgelserne konkret handler om:- Det er alt lige fra, hvilke regler der er, og om de er overholdt, til personalets oplevelser, hvilken rolle vinden har spillet og tekniske undersøgelser.
Al information og viden, der har relevans for, hvad der skete, siger Bo Haaning.
- Det primære formål er at finde årsager til, hvorfor det her skete, tilføjer han.
Ulykken skete omkring 07.
35 i går morges, da et lyntog kørte mod Sjælland.
Her blev det ramt af gods fra et modkørende godstog, som kørte med tomme ølflasker, og lyntoget måtte her foretage en hård opbremsning.
Ifølge Havarikommissionens foreløbige undersøgelse ramte toget en tom lastvognstrailer.
DSB har også iværksat en række undersøgelser og interne analyser af forholdene omkring gårsdagens ulykke.
- Vi vil meget minutiøst gennemgå vores egne fakta og procedurer for at se, om ulykken giver anledning til at ændre noget internt i DSB.
Det er op til Havarikommissionen og politiet at få klarlagt hændelsesforløbet og årsagen til ulykken til bunds, siger Flemming Jensen, administrerende direktør i DSB, i en pressemeddelelse.
- DSB bidrager naturligvis, med alt det som vi kan, til Havarikommissionens undersøgelse.
Jernbanen er en af de allersikreste transportformer, og det skal den fortsat blive ved med at være, siger han.
FacebookTwitterKopier linkEmner:DSB|Ulykker|Togtrafik|Sjælland|Flemming Jensen (erhvervsleder)




https://www.dr.dk/nyheder/regionale/trekanten/foer-tog-det-seks-timer-nu-kan-lyntest-give-dig-influenza-svar-paa-20

TrekantområdetFør tog det seks timer: Nu kan lyntest give dig influenza-svar på 20 minutterSygehuse slipper for at lukke hele stuer i timevis ved influenzamistanke.
Sygeplejerske Ida Jensen fra Vejle Sygehus demonstrerer brugen af influenzatesten.
Af Simon Andersen Nielsen og Rasmus Dyrberg Hansen03.
jan.
2019 kl.
17.
38Bemærk: artiklen er mere end 30 dage gammelLæs opSidste år var de danske sygehuse sat under stort pres af en større influenzaepidemi.
Når en patient mistænktes for at have influenza, blev vedkommende isoleret på en stue for ikke at smitte andre, og selve udredningsprocessen kunne tage op til seks timer.
Men nu kan en kviktestmaskine give svar på, om der er influenza eller ej - på bare 20 minutter.
Metoden er allerede taget i brug på alle Region Syddanmarks sygehuse for at imødekomme det pres, der måtte komme, hvis dette års influenzasæson når sidste års højder.
- Vi bliver hurtigt klar over, om patienten har influenza eller ej, og i det øjeblik vi har det svar, kan vi agere efter det.
Så ved vi, om patienten skal isoleres, eller om man skal hjem og have en våd klud på panden, siger Ejler Ejlersen, overlæge på medicinsk afdeling på Vejle Sygehus.
De isolerede patienter kan ofte blokere op til en tresengsstue, og derfor er det en stor gevinst, at man kan nedbringe tiden til blot 20 minutter.
- Det hele er optimeret ved at få det her apparat på afdelingen.
Vi får et hurtigere flow i afdelingen og har mere kapacitet, siger Ida Jensen, der er sygeplejerske på Vejle Sygehus.
Venter mange patienterTidligere skulle et skrab fra svælget sendes til undersøgelse i timevis i laboratoriet, men i dag kan kviktesten altså holde flere stuer åbne.
- Den her sæson kommer der mange patienter, så det handler om at få dem hurtigt igennem, og det kan være svært, hvis man lukker fem stuer med influenza.
Så har vi ikke plads nok til at modtage de nye, siger Ida Jensen.
Testen foregår, ved at man poder i halsen med en speciel podepind, der ikke behøver at blive sendt til laboratoriet.
I stedet rystes podepinden i en maskine, man scanner den, og efter at sygeplejersken med en pipette har fået testen analyseret af maskinen, kommer der et resultat.
Testen i sig selv er dog ikke noget, der kommer til at betyde, at færre bliver syge af influenza.
Der er ifølge overlæge Ejler Ejlersen kun to ting, der kan gøre færre syge af influenza i denne sæson.
- Folk skal have fået en influenzavaccine, og så skal man generelt huske at vaske sine hænder grundigt, siger han.
På Vejle Sygehus forventer de, at influenzasæsonen topper nogenlunde samtidig med sidste år i uge 8 og 9.
FacebookTwitterKopier link




https://www.dr.dk/nyheder/regionale/midtvest/udlaendingestramning-rulles-tilbage-afskaffer-fodlaenker-paa

Midt- og VestjyllandUdlændingestramning rulles tilbage: Afskaffer fodlænker på udrejsecenterPolitik med hovedet under armen, lyder kritikken.
Beboere på Kærshovedgård skal ikke længere kunne afsone med fodlænke.
Kun syv personer har haft fodlænke på.
Af Jesper Ibfelt og Mona Aaberg03.
jan.
2019 kl.
12.
50Bemærk: artiklen er mere end 30 dage gammelLæs opFodlænker er snart fortid på Udrejsecenter Kærshovedgård.
I et nyt lovforslag lægger regeringen op til at afskaffe muligheden for, at kriminelle udlændinge og personer på tålt ophold, som overtræder deres opholds- og meldepligt, kan varetægtsfængsles og afsone deres straf i fodlænke.
Opholds- og meldepligtPersoner på tålt ophold er pålagt opholds- og meldepligt.
Opholdspligten betyder, at de skal bo og overnatte et bestemt sted, eksempelvis Kærshovedgaard.
Meldepligten indebærer, at de skal melde sig hos politiet, oftest dagligt.
Det er ellers mindre end to år siden, at regeringen selv indførte muligheden som en del af en tidligere strammer-pakke, hvor det var nummer 89 og 91 på listen over regeringens 100 stramninger.
Men nu kalder Inger Støjberg tilbagetrækningen en ny stramning.
- Vi ønsker ganske enkelt at skærpe straffene, og vi sender et meget klart signal om, at vi skærper dem netop ved at sende folk i fængsel, i stedet for at man kan sidde på Kærshovedgård, siger Venstres udlændinge- og integrationsminister, Inger Støjberg.
Siden muligheden med fodlænke på Kærshovedgaard blev indført i marts 2017, har syv personer benyttet sig af muligheden, oplyser Kriminalforsorgen.
Et lille antal, erkender Inger Støjberg, men afviser, at det var en dårlig ide.
- Det her skal i høj grad ses ud fra et samfundsmæssigt perspektiv, og om vi har lyst til, at de her mennesker skal have retten til at afsone i fodlænke, eller vi synes, at de skal i et lukket fængsel så vidt muligt, siger Inger Støjberg.
Radikale: Politik med hovedet under armenRegeringens og Dansk Folkepartis tilbagetrækning af stramningen fra 2017 vækker undren hos De Radikale.
- Det understreger bare, at man laver lovgivning med hovedet under armen, lyder det fra udlændingeordfører Andreas Steenberg.
Han peger på, at kun fem udlændinge har siddet varetægtsfængslet med fodlænke på Kærshovedgård, og to har delvist afsonet deres straf i fodlænke på Kærshovedgård.
- Det viser, at udlændingepolitikken sejler i Danmark, når man ikke ser effekten af de love, man vedtager, før man afskaffer dem igen, siger Andreas Steenberg.
Læs også:Enhedslisten: Fodlænker til kriminelle udlændinge flopperHer små to år efter indførelsen af fodlænke udkommer regeringen med endnu en lovpakke med udlændingestramninger som opfølgning på finanslovsaftalen med Dansk Folkeparti.
Men afskaffelse af fodlænkeordningen fremgår ikke af finanslovsaftalen, konstaterer udlændingeordfører Søren Søndergaard fra Enhedslisten.
- Det er endnu et eksempel på en fejlvurdering, som regeringen tydeligvis forsøger at holde skjult, da det ikke fremgik af finanslovsaftalen, at man nu vil afskaffe det her, siger Søren Søndergaard.
FacebookTwitterKopier linkEmner:Inger Støjberg (politiker)|Kriminalitet|Dansk Folkeparti|Udlændingepolitik|Venstre




https://www.dr.dk/sporten/fodbold/eriksen-dalsgaard-og-brandvarm-fcker-her-er-aarets-hold

FodboldEriksen, Dalsgaard og brandvarm FCK'er: Her er Årets HoldFCK-profilen Robert Skov er som den eneste superligaspiller med på Årets Hold.
FC Københavns Robert Skov er for første gang udtaget til Spillerforeningens Årets Hold.
03.
jan.
2019 kl.
13.
13Bemærk: artiklen er mere end 30 dage gammelLæs opRobert Skov var her, der og alle vegne for FC København i efteråret.
Nu er han også kommet på Årets Hold, der hvert år kåres af Spillerforeningens medlemmer.
Skov er med på holdet som den eneste spiller fra den bedste danske række.
Læs også:Filippinerne udtager AC Horsens-målmand til Asian CupHoldet udgøres ellers normalt primært af danske spillere, der gør sig i udenlandske klubber, men Skovs fremragende spil i efteråret, der blandt andet resulterede i 18 mål i Superligaen, gjorde altså, at den danske liga denne gang er repræsenteret.
Årets HoldMålmand: Kasper Schmeichel (Leicester)Forsvar: Jens Stryger Larsen (Udinese), Mathias "Zanka" Jørgensen (Huddersfield), Simon Kjær (Sevilla), Henrik Dalsgaard (Brentford)Midtbane: Lasse Schöne (Ajax Amsterdam), Christian Eriksen (Tottenham), Thomas Delaney (Dortmund)Angreb: Robert Skov (FC København), Nicolai Jørgensen (Feyenoord), Yussuf Poulsen (RB Leipzig).
Kasper Schmeichel er lige som sidste år at finde i målet.
Forsvaret byder på to gengangere i form af Simon Kjær og Henrik Dalsgaard i henholdsvis det centrale forsvar og på højre back.
På venstre back er Jens Stryger Larsen stemt ind, mens Mathias "Zanka" Jørgensen har fået pladsen ved siden af Kjær.
Læs også:OB's målmand snupper igen "Det Gyldne Bur"Thomas Delaney og Christian Eriksen går også igen på midtbanen.
Men hvor det sidste år var Daniel Wass, der gjorde dem selskab, er det i år Lasse Schöne.
Nicolai Jørgensen er den eneste genganger i angrebet, der ud over Robert Skov også tæller Yussuf Poulsen.
Kvinderne med fire nyeDer er fire nye ansigter på Årets Kvindelige Hold 2018.
Janni Arnth og Rikke Sevecke erstatter Stine Larsen og Cecilie Sandvej i forsvaret, mens Brøndbys Julie Tavlo og Fortuna Hjørrings unge midtbanetalent Karen Holmgaard erstatter Line S.
Jensen og Sanne Troelsgaard.
Årets Kvindelige HoldMålmand: Stina Lykke (stoppet)Forsvar: Theresa Nielsen (Melbourne), Janni Arnth (Arsenal), Simone Boye (FC Rosengård), Rikke Sevecke (Brøndby IF)Midtbane: Julie Tavlo (Brøndby IF), Karen Holmgaard (Fortuna Hjørring), Nanna Christiansen (Brøndby IF)Angreb: Pernille Harder (Wolfsburg), Sanne Troelsgaard (FC Rosengård), Nadia Nadim (PSG)Sanne Troelsgaard, der er nomineret til Årets Kvindelige Fodboldspiller, er også på holdet, hvor hun er skubbet op i angrebet.
Her danner hun trio med landsholdsanfører Pernille Harder og den nyslåede Paris-Saint Germain-spiller Nadia Nadim.
Pernille Harder er nomineret til Årets Kvindelige Fodboldspiller, og kan vinde prisen for imponerende fjerde gang i træk.
Om hun gør det afgøres til DR Sportens store sportsgallashow lørdag den 5.
januar.
/ritzau/FacebookTwitterKopier linkEmner:Jens Stryger Larsen (fodboldspiller)|Kasper Schmeichel (fodboldspiller)|Paris Saint-Germain|Fodbold|Brøndby




https://www.dr.dk/nyheder/politik/folketingets-9-partier-saetter-deres-pris-det-skal-en-pakke-cigaretter-koste

PolitikFolketingets 9 partier sætter deres pris: Det skal en pakke cigaretter kosteFlere partier vil hæve prisen på en pakke cigaretter markant.
For første gang i to årtier er andelen af rygere steget.
Flere partier på Christiansborg vil vende udviklingen ved at hæve prisen på cigaretter markant.
(Foto: (© Collage: Simone C.
Møller))Af Rikke Gjøl Mansø03.
jan.
2019 kl.
15.
55Bemærk: artiklen er mere end 30 dage gammelLæs opFor første gang i to årtier er andelen af rygere steget.
Det viser den årlige undersøgelse af rygevaner, som Sundhedsstyrelsen sammen med Hjerteforeningen, Kræftens Bekæmpelse og Lungeforeningen står bag.
I 2016 røg 21,1 procent af befolkningen, men sidste år steg andelen til 23,1 procent.
Et af de mest effektive værktøjer til at vende den udvikling er at hæve prisen på cigaretter, påpeger flere eksperter og organisationer.
Læs også:Første gang i 20 år: Flere tænder smøgenI dag koster en pakke cigaretter omkring 40 kroner afhængigt af mærket.
Men hvad skal prisen være fremover, hvis det står til hvert af Folketingets ni partier?
Få svarene herunder:S: Prisen skal stige, men vi har ikke lagt os fast på beløbetSocialdemokratiet er parat til at se på prisen på tobak, fortæller sundhedsordfører Flemming Møller Morgensen:- Vi er meget bevidste om, at tobak er billigt i Danmark, og der er ikke sket prisstigninger, siden vi hævede prisen, da vi sidst sad i regeringen.
Men vi har ikke lagt os fast på, hvad en pakke cigaretter skal koste, siger han.
DF: Cigaretter må godt være 6-8 kr dyrereDansk Folkeparti vil ikke hæve afgiften markant, men partiet har ikke noget imod at lade prisen stige i takt med løn- og takststigningerne i samfundet generelt.
Det vil give en prisstigning på omkring 6-8 kroner, vurderer sundhedsordfører Liselott Blixt.
Når DF ikke vil være med til at hæve afgiften yderligere, skyldes det et socialt hensyn:- Det vil ramme socialt skævt, og for nogle betyder det færre penge til blandt andet sund kost, siger sundhedsordføreren.
V: Cigaretter skal være så dyre som muligt uden at øge grænsehandelVenstre har tidligere afvist at ville hæve afgiften på tobak.
Men partiet erklærer sig klar til at se på de forskellige værktøjer for at nå ambitionen om, at Danmark i 2030 har den første røgfri generation.
- Der er mange veje til at nå i mål - en af dem er højere priser på tobak.
Fra Venstres side ønsker vi, at cigaretterne bliver så dyre som muligt, uden at vi får skubbet på øget grænsehandel eller potentielt set flere illegale cigaretter på det danske marked, for så er vi jo lige vidt, siger sundhedsordfører Jane Heitmann.
EL: En pakke cigaretter skal koste 60 krEnhedslisten vil fordoble afgiften på cigaretter, så en pakke kommer til at koste 60 kroner.
Hvis man hæver prisen mere end det, vil det gå for hårdt ud over de befolkningsgrupper, der har mindst, betoner sundhedsordfører Peder Hvelplund:- Når vi hæver prisen, har det en social slagside, så det handler om at finde den rette balance, så prisen bliver så høj, at det påvirker folks lyst til at købe cigaretter, samtidig med at den ikke bliver for høj, så det har en for voldsom social slagside, siger han.
LA: En pakke cigaretter skal fortsat koste 40 krAlle ved, at det ikke er sundt at ryge, og derfor er det også et personligt ansvar, om man ryger eller ej, betoner Liberal Alliances sundhedsordfører, May-Britt Kattrup:- Cirka 75 procent af prisen på cigaretter er allerede afgifter.
Liberal Alliance har ingen planer om, at afgiften skal være endnu højere, uanset hvor stor indflydelse prisen måtte have på forbruget.
For selv om prisen har betydning, spiller andre faktorer også ind, siger hun.
ALT: En pakke cigaretter skal koste 65-70 krAlternativet vil lade prisen på en pakke cigaretter stige til omkring 65-70 kroner.
- Vi ved, at det er det instrument, der virker bedst i forhold til børn og unge, siger sundhedsordfører Pernille Schnoor.
Hun tilføjer, at partiet også ønsker at lovgive om, at butikkerne skal gemme cigaretterne væk fra hylderne, ligesom det skal være et lovkrav, at pakkerne er neutrale.
R: En pakke cigaretter skal koste 90 krDet Radikale Venstre vil hæve prisen på en pakke cigaretter til 90 kroner - eller så meget, man kan gå, uden at det koster statskassen noget.
Det vil have en stor betydning for, at færre bliver syge og dør for tidligt, betoner sundhedsordfører Lotte Rod:- Vi har på mange måder et godt sundhedsvæsen i Danmark, men vi halter bagud, når det kommer til, at nogle danskere er mere syge end andre, og her spiller tobak en vigtig brik for at mindske den ulighed, siger hun.
SF: En pakke cigaretter skal koste 50 krSocialistisk Folkeparti vil hæve prisen på en pakke cigaretter til cirka 50 kroner.
- Prisen betyder noget.
Særligt når det gælder om at forebygge, at unge begynder at ryge.
SF mener derfor, at en pakke cigaretter skal koste 50 kroner, siger sundhedsordfører Kirsten Normann Andersen.
K: En pakke cigaretter skal koste 60 krSom det eneste parti i blå blok vil Det Konservative Folkeparti hæve afgiften markant, så en pakke cigaretter kommer til at koste 60 kroner.
Partiformand Søren Pape Poulsen (K) kalder udviklingen med flere rygere for "meget bekymrende".
- Det er tid til at hæve afgiften på cigaretter, så færre børn og unge begynder at ryge, skriver han på Twitter.
FacebookTwitterKopier link




https://www.dr.dk/nyheder/regionale/hovedstadsomraadet/skimmel-madlugt-og-traek-kommuner-skal-forbedre-indeklima-i

KøbenhavnSkimmel, madlugt og træk: Kommuner skal forbedre indeklima i skoleklasserNy strategi hjælpe kommunerne med at forbedre forholdene på skoler, hvor indeklimaet skader indlæring og trivsel.
Kommunernes budgetter giver ikke plads til at forbedre indeklimaet i skoleklasserne, men det skal et nyt projekt mellem Realdania og 12 danske kommuner finde løsninger på .
Af Nikolaj Krogh Bonde03.
jan.
2019 kl.
13.
21Bemærk: artiklen er mere end 30 dage gammelLæs opDårlig udluftning, høje temperaturer, utætheder og skimmelsvamp er hverdag for mange elever på skoler landet over.
Derfor har Realdania udvalgt 12 kommuner, der skal samle erfaringer og forbedre indeklimaet på skolerne.
- Det er vigtigt, at kommunerne skaber et bedre overblik over, hvilke udfordringer og problemer de har med indeklimaet i deres skoler, siger Lennie Clausen, programchef i Realdania.
Ifølge DTU er størstedelen af landets klasseværelser indelukkede og fyldt med usund luft.
Og det går ud over børnenes læring og trivsel.
Forskningen viser også, at det ofte er kommunens budgetter, der står i vejen for renovering til fordel for indeklimaet.
Om indeklima-projektetRealdania har udvalgt ni projekter med 12 kommuner i alt, som er blevet udvalgt som pilotprojekter.
De skal sætte strategisk fokus på indeklimaet, når kommunens skoler skal renoveres, ombygges eller opgraderes.
Erfaringerne skal resultere i en samling af løsninger og metoder, som alle landets skoler kan bruge eller lade sig inspirere af.
De ni projekter får hver op til 750.
000 kroner.
Kilde: Realdania- Vi er godt klar over, at det er en stor opgave.
Mange kommuner har fokus, men de mangler en strategi for at kunne handle for alvor.
Vi kan være med til at kvalificere, hvordan man bruger midlerne, siger Lennie Clausen.
Strategien skal laves på baggrund af skolernes udfordringer og pege på løsninger inden for kommunens økonomiske muligheder.
Tunge hoveder hæmmer undervisningenI Albertslund Kommune vest for København er Herstedøster Skole med i Realdanias projekt.
Her mærker både lærere og elever, hvordan et dårligt indeklima rammer eleverne.
- Vi kan godt mærke på børnene, når de er trætte i hovedet eller har frosset i løbet af dagen.
Det rammer deres trivsel, så hvis der er nogle udviklingsmuligheder, der kan hjælpe børnene til at lære mere, så har vi fokus på det, siger skoleleder Birgitte Pilgård.
På skolen klarer lærerne nogle af indeklimaproblemerne med en udluftning fra morgenstunden, men hvis man kan gøre endnu mere, vil det gavne nede ved bordene, lyder det fra en af eleverne.
- Man bliver bedre i skolen, når man slipper for hovedpine og kan følge med i timen, siger Simon Riis Anderson fra 7.
klasse.
Kommuner tager ikke problemer alvorligtDet har længe været kendt, at et dårligt indeklima gør eleverne uoplagte og hæmmer deres indlæringsemne.
Alligevel bliver problemerne ikke taget alvorligt, lyder kritikken:- De har en post på budgettet til renovering, hvis arbejdstilsynet kigger forbi, men de venter lige for at se, om der kommer et påbud.
Vi synes, det er unødvendigt.
Det skal bare renoveres, siger Geo Clausen, professor i indeklima ved DTU.
Ifølge Geo Clausen er det den rigtige vej at gå, når man tager udgangspunkt i, hvad økonomien i kommunen egentlig tillader, fordi budgettet er en bremseklods for løsninger på indeklimaproblemerne.
- Vi må blive ved, indtil vi finder løsninger, og alle muligheder skal i spil og være innovative.
Vi må have fokus på det her, siger Geo Clausen.
De udvalgte kommuner er:•Esbjerg•Silkeborg•Albertslund•Ballerup•Dragør•Haderslev•Helsingør•Hvidovre•Århus•Middelfart•Kolding•OdenseFacebookTwitterKopier linkEmner:Uddannelse|Realdania|Danmarks Tekniske Universitet|Økonomi|København




https://www.dr.dk/sporten/fodbold/kvindelandsholdet/nadia-nadim-skifter-til-fransk-storklub

KvindelandsholdetNadia Nadim skifter til fransk storklubDen danske landsholdsangriber har skrevet kontrakt med Paris Saint-Germain.
Nadia Nadim spillede senest i Manchester City.
Af Malte Nørgaard03.
jan.
2019 kl.
12.
16 | opdateret 03.
jan.
2019 kl.
12.
28Bemærk: artiklen er mere end 30 dage gammelLæs opNadia Nadim skal fremover spille i den franske storklub Paris Saint-Germain.
Det bekræfter klubben selv.
Læs også:Nadims agent: ’Har afvist nordiske klubber og snakker med amerikansk klub’Den danske angriber har fået en kontrakt, der gælder frem til sommer.
- Jeg er meget glad for at skrive kontrakt med Paris Saint-Germain.
Det er en stor klub i europæisk sammenhæng, som ønsker at vinde mange titler, siger hun til klubbens officielle hjemmeside.
Senest har Nadia Nadim været på kontrakt i den engelske klub Manchester City.
Her fik hun ophævet kontrakten kort før nytår.
FacebookTwitterKopier linkEmner:Nadia Nadim (fodboldspiller)|Paris Saint-Germain|Manchester City FC|Fodbold




https://www.dr.dk/nyheder/regionale/oestjylland/vaerested-voldsramte-kvinder-lukket-efter-groft-haervaerk

ØstjyllandVærested for voldsramte kvinder lukket efter groft hærværkReden i Aarhus er lukket hele ugen efter blandt andet vandskader og hærværk.
Gerningsmændene har både spist og lavet hærværk i Redens hus nytårsaften.
(© Reden Aarhus)Af Villy Vestergaard og Sarah Friis Elkjær03.
jan.
2019 kl.
15.
50Bemærk: artiklen er mere end 30 dage gammelLæs opGroft hærværk holder et værested for kvinder i Aarhus lukket hele denne uge.
Ukendte gerningsmænd brød ind i Reden i Aarhus nytårsaften.
Det skete, da værestedet for socialt udsatte og voldsramte kvinder holdt lukket nytårsaften.
Hærværket er meget voldsomt og omfattende, fortæller leder af Reden, Anders Sørensen.
- Det ser ud til, at de har været her et stykke tid, taget noget mad og siddet i vores møbler.
Det er eskaleret, så alt er blevet endevendt.
Potteplanter er revet op, og der er jord og inventar over det hele.
I de rum, de har været i, er alt ødelagt, siger han.
Gerningsmændene har også ødelagt gulve, lofter og andet med masser af vand.
- De har simpelthen åbnet for en brandhane på vores førstesal, mens de har været her.
Vandet er fosset ned gennem betondækket til vores stueetage og har dermed ødelagt alt på sin vej, siger Anders Sørensen.
Hvis bygningsmyndighederne siger god for det og strøm med mere er på plads, så åbner værestedet op i dagtimerne i næste uge.
(© Reden Aarhus)Vicepolitiinspektør Lennart Glerup fra Østjyllands Politi er enig i, at der er tale om meget groft hærværk.
- Det var meget ødelagt, da vi kom derned.
Vi har sikret nogle spor, som vi håber, vi kan bruge til noget og som kan give os en indikation af, hvilken vej vi skal gå, siger han.
Politiet vil også gerne høre fra personer, som kan have set eller hørt noget i sagen.
Anders Sørensen fra Reden håber, at den kan åbne igen på mandag i de lokaler, der stadig er intakte.
FacebookTwitterKopier link




https://www.dr.dk/nyheder/indland/politi-beder-byret-genoptage-fire-udsatte-hashsager

IndlandPoliti beder byret genoptage fire udsatte hashsagerFire sager, der blev sat i bero på grund af sag mod en anklager, skal fortsætte i byretten, oplyser politiet.
Hash, skunk og pot i en bod på Pusherstreet på Christiania.
Nu skal fire sager fortsætte i byretten.
(arkivfoto) 03.
jan.
2019 kl.
12.
47Bemærk: artiklen er mere end 30 dage gammelLæs opKøbenhavns Politi beder byretten fortsætte fire hashsager, som blev sat i bero i oktober 2016 på grund af mistanke mod anklageren om mulige strafbare forhold i en lignende sag.
Sagen, der er kendt som en af Pusher Street-sagerne, blev afbrudt i Østre Landsret i oktober 2016, da der opstod mistanke mod anklageren.
Mistanken drejede sig om anklagerens kontakt med politifolk, der skulle vidne i sagen.
Tidligere senioranklager Trine Sorgenfri blev efterfølgende tiltalt i sagen.
Læs også:Tilfreds advokat: Endelig punktum i lang og drøj sag mod eks-anklagerKøbenhavns Byret blev bedt om at udsætte de fire sager om hashhandel på Christiania, fordi vidneførslen i de fire sager til dels var sammenfaldende med vidneførslen i den udsatte ankesag.
19.
november blev Trine Sorgenfri idømt fire måneders fængsel - heraf tre betinget - for at lyve over for Østre Landsret og for at anspore tre politiagenter til at gøre det samme.
Til gengæld blev hun frifundet for mulig påvirkning af politividners forklaringer i forbindelse med en sag om hashsalg på Christiania, og dommen er ikke anket.
/ritzau/FacebookTwitterKopier linkEmner:Trine Sorgenfri (jurist)|Christiania|Østre Landsret|Retsvæsen|Narkokriminalitet




https://www.dr.dk/nyheder/indland/tdc-net-ude-af-drift-i-flere-timer-start-forfra

IndlandTDC-net ude af drift i flere timer: 'Start forfra'Kunder hos TDC har haft problemer med internettet.
Flere kunder hos TDC har haft problemer med at komme på internettet her til morgen.
Af Magnus Dam Nielsen03.
jan.
2019 kl.
12.
05Bemærk: artiklen er mere end 30 dage gammelLæs opTDC har været ramt af en omfattende fejl her til morgen.
Derfor har kunder hos blandt andet Yousee, Telmore og TDC Erhverv haft problemer med at komme på internettet.
- Status er, at vi havde en systemfejl mellem klokken fire og seks her til morgen, men den er sådan set løst nu, fortæller Niels Nørgaard, der er kommunikationsrådgiver hos TDC.
Kan stadig opleve problemerMen selvom fejlen nu skulle være fundet og rettet, så kan flere kunder stadig opleve problemer med internettet.
- Hvis man har forsøgt at komme på nettet i perioden, hvor fejlen fandt sted, har udstyret indlæst en fejlmeddelelse, som den stadig ligger og genindlæser, hvis man forsøger at komme på, siger Niels Nørgaard.
Han gør dog opmærksom på, at man meget enkelt kan komme på nettet igen.
- Hvis man af den grund derfor stadig ikke kan komme på nettet, skal man genstarte sit modem, router eller telefon, siger han.
Selvom man ikke genstarter sit udstyr, så vil internettet komme til at virke på et tidspunkt, men det vil gå væsentligt stærkere, hvis man får genstartet sit udstyr med det samme, garanterer han.
TDC kan endnu ikke sige hvor mange kunder, der blev ramt af nedbruddet.
FacebookTwitterKopier linkEmner:TDC|YouSee|Erhverv|Telmore|Telebranchen




https://www.dr.dk/nyheder/regionale/midtvest/efter-trafikkaos-ved-skole-saetter-standsning-forbudt-skilte-ved

Midt- og VestjyllandEfter trafikkaos ved skole: Sætter standsning forbudt-skilte ved indgangenLimfjordskolen har forbudt forældre at læsse børn af foran skolen.
Før var der nemlig panik og kaos.
Thomas Hansen kører altid sin otte-årige søn i skole.
Af Maiken Friis Lange og Mona Aaberg03.
jan.
2019 kl.
15.
45Bemærk: artiklen er mere end 30 dage gammelLæs opTi minutter før det ringer ind om morgenen.
Parkeringspladsen foran skolen er fyldt med biler, mens børnene tager skoletasken på skulderen og løber ind på skolen.
Det billede kan de fleste sikkert genkende.
Men på Limfjordsskolen i Struer har man nu forbudt forældre at parkere foran skolen og har forsøgt sig med standsning og parkering forbudt permanent.
- Her var panik, før vi fik forbudsskilte op, fordi alle forældre ville læsse deres børn af i kanten af skolegården, så det var nemt for børnene at komme ind, fortæller skoleleder Claus Rokkjær.
Der er noget trist noget i at gøre friske danske børn til bagsædebørn og forælderrollen til taxafar og taxamor.
Klaus Bondam, direktør, CyklistforbundetDerfor var skolen nødt til at gribe ind for at gøre sikkerheden for skolebørnene bedre.
- Der var ingen, der var tilfredse med, hvordan tingene var, fordi det var farligt for børene at færdes på parkeringspladsen, siger Claus Rokkjær og fortæller, at han oplever, det er blevet et støre problem de seneste år.
- Der er noget curling over det, siger han.
Cyklistforbundet genkender billedet af, at mange forældre vælger løsningen med at sætte børnene på bagsædet af bilen i stedet for at sende dem afsted på den tohjulede.
- Det er et rent kaos nogle steder, og der må man sige, at det er op til forældregrupperne på de enkelte skoler sammen med de enkelte skolebestyrelser og skoleledelsen, hvordan man kan gribe det an lokalt, siger Klaus Bondam, der er direktør i Cyklistforbundet.
Men når man kører sine børn i skole, fordi det enten er lettere i morgentravlheden, eller man synes, det er synd for barnet på grund af vejret - så er det ifølge cyklistforbundet misforstået godhed.
- Der er noget trist i at gøre friske danske børn til bagsædebørn og forældrerollen til taxafar og taxamor.
I Cyklistforbundets optik mener vi, at man berøver barnet en meget stor frihed ved ikke at lade det cykle selv, siger Klaus Bondam.
Far: Kører min søn hver dagEn af dem, der dagligt kører sin otteårige søn i skole, er Thomas Hansen.
- Vi har så langt, at han ikke er stor nok til at cykle.
Vi har to-tre kilometer, men det er gennem hele byen, så han skal lige være lidt mere sikker på cyklen først, siger Thomas Hansen.
Trafikken ved Limfjordsskolen er stadig tæt, når børnene skal afleveres.
Men den er flyttet væk fra indgangen.
Han erkender dog også, at der går lidt tid, inden knægten bliver sendt afsted på cyklen.
- Det er lige så meget mig og dovenskab.
Det er nemmere at tage bilen, siger han.
Til gengæld cykler skoleeleven Caroline Christensen langt de fleste dage.
- Det er selvfølgelig rart, når jeg bliver kørt, men det er også fint nok at cykle, for så får man luft og motion.
Men det er koldt, siger Caroline Christensen og understreger, at hun bedst kan lide at cykle om sommeren.
Flere hopper på cyklenDe trafikale forhold ved skolerne er noget, der fylder en del i bevidstheden lokalt.
Det siger Janne Gundersen, der er seniorkonsulent hos Rådet for Sikker Trafik.
- Når vi kommer rundt i landet og taler med skoler og kommuner, kan vi mærke, at trafikken og trafikkaos omkring skolerne fylder utrolig meget, siger hun.
På trods af de trafikale udfordringer er der i dag flere, som vælger cyklen i forhold til tidligere.
Det viser en undersøgelse lavet af Epinion for Rådet for Sikker Trafik.
Fra 2014 til 2018 er antallet af børn mellem fem og otte år, der oftest transporterer sig selv i skole uden følge af en voksen, steget fra 19 procent til 31 procent.
Tilsvarende er tallet for de 9 - 12-årige steget fra 73 procent til 80 procent.
Mens tallet for de 13-16-årige er steget fra 90 til 93 procent.
Hos Limfjordsskolen har skolelederen et godt bud på et nytårsforsæt hos mange forældre.
- Overvej lige, om jeres børn ikke kunne have godt af at gå eller cykle til skole, siger Claus Rokkjær.
FacebookTwitterKopier link




https://www.dr.dk/sporten/tennis/wozniacki-taber-i-saet-til-18-aarig-canadier

TennisWozniacki taber i to sæt til 18-årig canadierCaroline Wozniacki er færdig ved WTA-turneringen ASB Classic.
Caroline Wozniacki er færdig ved WTA-turneringen i Auckland.
03.
jan.
2019 kl.
11.
33Bemærk: artiklen er mere end 30 dage gammelLæs opAnden runde blev endestationen for Caroline Wozniacki i den danske tennisstjernes første turnering i 2019.
Torsdag røg hun ud af WTA-turneringen ASB Classic, der afholdes i Auckland i New Zealand, efter et nederlag i to sæt til den 18-årige useedede canadier Bianca Andreescu med cifrene 4-6, 4-6.
Læs også:Den mindste overraskelse: Wozniacki kåret til årets danske tennisspillerKampen var præget af flere pauser.
Begge spillere måtte undervejs modtage behandling, ligesom flere mindre regnskyl resulterede i kortvarige spilstop.
Den danske tennisdronning lagde ud med et servees, men det var Andreescu, der startede kampen bedst.
Den unge canadier spillede frigjort, mens Wozniacki virkede anspændt.
Canadieren tog sin første skalp, da hun i femte parti brød danskerens serv og bragte sig foran 3-2.
Wozniacki måtte tilkalde lægeVed stillingen 3-4 måtte Wozniacki tilkalde turneringens læge og gå en tur i omklædningsrummet for at få behandling.
Senere i kampen kunne man se danskeren sætte forbindinger på maven.
Efter et par minutter i omklædningsrummet luntede Wozniacki tilbage på banen og greb sin ketsjer.
Pausen gjorde i første omgang danskeren godt.
I det efterfølgende parti lykkedes det nemlig at bryde Andreescus serv, så der igen var lighed på pointtavlen.
Men canadieren svarede tilbage med det samme ved at vinde i Wozniackis udlæg, og så kunne Andreescu kort efter selv serve sættet i hus.
Wozniackis spil fortsatte med at halte i andet sæt.
Andreescus største sejrI tredje parti brød canadieren igen danskerens serv, efter at Wozniacki sendte en bold i nettet.
Men danskeren kom igen ved at bryde tilbage efter et spilstop på grund af behandling til Andreescu og en kort periode med regn.
Læs også:Kærlighed og knas med knæet: 2019 kan blive Wozniackis sidste sæsonSom andet sæt skred frem, begyndte trætheden at melde sig hos Andreescu.
Men den 18-årige canadier kæmpede videre og lykkedes med at bryde Wozniacki serv til stillingen 5-4, så hun selv fik muligheden for at serve sejren hjem.
Det gjorde Andreescu, der dermed tog karrierens indtil videre største sejr.
/ritzau/FacebookTwitterKopier linkEmner:Caroline Wozniacki (tennisspiller)|Tennis|New Zealand|Auckland




https://www.dr.dk/nyheder/indland/overblik-det-ved-vi-om-den-vaerste-togulykke-i-danmark-i-30-aar

Togulykke på StorebæltsbroenSe temaIndlandOVERBLIK Det ved vi om den værste togulykke i Danmark i 30 årHer er, hvad vi ved om togulykken på Storebælt.
Og hvad, vi mangler at få svar på.
Den præcise årsag til ulykken på Storebæltsbroen kendes endnu ikke.
Af Jens Andersen og Emil Søndergård Ingvorsen03.
jan.
2019 kl.
11.
15 | opdateret 04.
jan.
2019 kl.
10.
18Bemærk: artiklen er mere end 30 dage gammelLæs opOnsdag morgen mistede otte personer livet, mens yderligere 16 personer blev såret i den værste togulykke i de sidste 30 år i Danmark.
Herunder følger et overblik.
Hvad ved vi?
Og hvad mangler vi endnu at få styr på?
Hvad skete der?
Klokken cirka 07:35 kører et lyntog med retning mod Sjælland op på Storebæltsbroen.
På vej i den modsatte retning er et godstog, der transporterer tom emballage fra Carlsberg.
Ifølge Havarikommissionens foreløbige undersøgelser rammer lyntoget en tom lastvognstrailer fra godstoget.
Lyntoget må herefter foretage en hård opbremsning.
Andre ting kan dog også have ramt lyntoget, oplyser souschef for Havarikommissionen, Bo Haaning.
- Der var en tom lastvognstrailer, der sad oven på en godsvogn, der faldt af.
Den har enten ramt toget, eller også er toget kørt ind i den, siger Bo Haaning.
Forreste venstre side af toget blev hårdest ramt.
Det er også i denne del af toget, at størstedelen af de omkomne befandt sig, da ulykken indtraf, oplyser Fyns Politi.
Hvor mange er døde?
De første meldinger fra DSB lød på, at otte personer var kommet let til skade.
Efter politiets første undersøgelser onsdag morgen blev det ændret til seks døde og 16 sårede.
Efter yderligere undersøgelser i løbet af natten korrigerede Fyns Politi på et pressemøde torsdag morgen dødstallet til otte omkomne og 16 sårede.
Her blev det også slået fast, at dødstallet ikke vil blive justeret yderligere.
Er de døde blevet identificeret?
De otte omkomne - fem kvinder og tre mænd - er alle identificeret, meddelte Fyns Politi i en pressemeddelelse fredag morgen.
De dræbte er en 28-årig kvinde fra det østlige Fyn, en 51-årig mand fra det nordlige Fyn, en 30-årig mand fra Aarhus, en 45-årig kvinde fra Odense, en 60-årig kvinde fra Odense, en 27-årig kvinde fra det centrale Fyn, en 59-årig kvinde fra Storkøbenhavn og en 30-årig mand fra Grønland.
- Ingen af de omkomne er i familie med hinanden.
Alle er danske statsborgere.
Deres pårørende er underrettet, lyder det fra politiet.
Hvor mange er kommet til skade?
Fyns Politi har tidligere oplyst, at der udover de otte omkomne er 16 personer, der er kommet til skade ved togulykken på Storebæltsbroen.
Læs også:Dronning Margrethe i sjælden kondolencebesked: Ulykken berører mig dybtDe 16 tilskadekomne blev alle indlagt på Odense Universitetshospital.
En af dem mangler stadig at blive udskrevet, meddeler hospitalet fredag morgen.
Ingen af de tilskadekomne har på noget tidspunkt været i livsfare.
Var broen ikke lukket på grund af stormen?
DSB melder om seks dræbte i togulykke på Storebælt - her er det fra Nyborg, onsdag den 2 januar 2019.
.
 Trafikken over Storbælt var på tidspunktet for ulykken onsdag morgen lukket, men kun for biltrafik.
Selvom der var kraftig blæst onsdag morgen, så registrerede Sund & Bælt ikke vindhastigheder, der nødvendiggjorde restriktioner på togdriften over Storebælt.
Hvem har ansvaret?
Odense: Pressemøde ang tog ulykke på storebælt på Odense Politigaard.
Her er det Chefpolitiinspektør Lars Bramhøj.
Foto: Robert Wengler Var lastvognstraileren på godstoget ikke spændt godt nok fast?
Spillede den kraftige vind en rolle?
Var der menneskelige fejl fra lokoførere eller andre, der havde indflydelse på ulykken?
Foreløbigt er det alt sammen spekulationer, så for nuværende er det nok klogest at lytte til chefpolitiinspektør hos Fyns Politi, Lars Bræmhøj, der på torsdagens pressemøde meldte følgende ud om årsagen til ulykken.
- Det er alt for tidligt at begynde at udtale sig om de ting endnu.
Det er et efterforskningsforløb, der kommer til at tage tid, siger chefpolitiinspektøren.
Hos Havarikommisionen beder man også om tålmodighed i forhold til at få svar på den præcise årsag til ulykken.
- Med en ulykke af den her størrelse kan der sagtens gå adskillige måneder eller helt op til et år, siger Bo Haaning, undersøger hos Havarikommissionen.
- Vi skal indsamle alle informationer, som vedrører ulykken.
Vi er simpelthen i gang med at samle et meget stort puslespil, tilføjer han.
Som en konsekvens af ulykken har selskabet DB Cargo, hvis godstog var involveret i ulykken, indstillet kørsel med denne type transporttog over Storebælt, meddelte de torsdag aften.
Hvad sker der nu?
(© dr)Efter oprydningsarbejdet og undersøgelserne på ulykkesstedet genoptages den normale togdrift over Storebælt i løbet af torsdag.
Det forulykkede lyntog holder på et afskærmet område, mens den bagage, der var i toget, er i politiets varetægt og er ved at blive registreret.
Har der været lignende ulykker i Danmark?
(© POLFOTO)Togulykker så alvorlige som onsdagens på Storebæltsbroen er heldigvis et særsyn, omend de dog forekommer.
Seneste store togulykke var i 2002, da to S-tog kørte sammen på Holte Station.
Den største togulykke i nyere tid ligger godt og vel 30 år tilbage i tiden, hvor otte mennesker blev dræbt og 72 kvæstet, da et tog kørte af sporet ved Sorø den 25.
april 1988.
Artiklen er opdateret 4.
januar klokken 10 med oplysninger om, at de otte dræbte nu er identificeret.
Desuden er der tilføjet flere nye oplysninger.
FacebookTwitterKopier linkEmner:Fyn|Ulykker|Sjælland|Togtrafik|Odense Universitetshospital




https://www.dr.dk/nyheder/indland/passagerer-med-det-foerste-tog-efter-ulykken-jeg-har-vaeret-ved-tude-flere-gange

Togulykke på StorebæltsbroenSe temaIndlandPassagerer med det første tog efter ulykken: 'Jeg har været ved at tude flere gange'DR Nyheder har talt med passagerer, der er på vej med det første tog over Storebæltsbroen efter ulykken.
DR Nyheder talte torsdag formiddag med flere passagerer, der var på vej med det første tog over Storebæltsbroen siden gårsdagens togulykke.
Af Lars Lindevall, Camilla Faurholdt-Löfvall og Tobias Sydradal (video)03.
jan.
2019 kl.
11.
17Bemærk: artiklen er mere end 30 dage gammelLæs opOtte personer mistede livet - fem kvinder og tre mænd - da et lyntog i går morges forulykkede på Storebæltsbroen.
Katastrofen, der er den mest dødbringende togulykke i over 30 år, har rystet mange mennesker.
Det kunne mærkes, da DR Nyheder her til formiddag talte med nogle af de passagerer, som er på vej med det første tog over Storebæltsbroen siden ulykken.
Lindis Jakobsen, der er pensioneret lærer, var blandt de passagerer, der steg på Intercity-toget fra Odense Station i retning mod Sjælland.
- Jeg har haft det rigtig dårligt efter det, der skete i går.
Selv om jeg ikke kender nogle, der var med toget, er det ganske forfærdeligt, og jeg har været ved at tude flere gange, siger Lindis Jakobsen, der sammen med sin mand er på vej til Tenerife på ferie.
Lindis Jakobsen, pensioneret lærer.
- Jeg ved jo godt, at det er en brøkdel i forhold til de ulykker, der sker rundt omkring i verden, men det her kommer bare tæt på, tilføjer Lindis Jakobsen.
En anden passager, Chanet Villumsen, er også på vej med toget over Storebælt.
- Det er skræmmende, at sådan noget kan ske.
Heldigvis er det ikke noget, der sker så ofte, siger Chanet Villumsen, der er gået på pension.
Chanet Villumsen, pensionist.
Hun føler dog ikke, at ulykken har gjort hende mere bange for at køre med tog.
- Man skal ikke være utryg ved at tage med toget alligevel.
Det kan godt være, at det kommer op at vende, men det skal ikke fylde så meget, siger Chanet Villumsen.
Villy Kristoffersen, chauffør.
Villy Kristoffersen, der er chauffør, var på vej til Høje Taastrup med samme tog.
- Jeg synes, det er dybt tragisk.
Jeg er selv i transportbranchen og har været det i mange år.
Vi kan ikke komme uden om, at der sker ulykker overalt i verden, og det vil der også ske på togstrækninger.
Men for de pårørende er det dybt tragisk.
Mads Grønfeldt, studerende.
DR Nyheder talte også med passageren Mads Grønfeldt, der er studerende.
- Jeg så det i nyhederne, og det var ikke rart at se.
Man kunne se, at hele togsiden var fuldstændig smadret.
Det er en tragedie.
Det første tog, som kørte over Storebælt, afgik fra Nyborg 10.
37.
I den modsatte retning kørte et tog fra Korsør 10.
40.
Der er åbent i begge retninger, men togene kører kun i ét spor.
Der kører ingen lyntog i dag, kun Intercity-toge.
FacebookTwitterKopier linkEmner:A/S Storebælt|Korsør|Nyborg|Ulykker|Trafik




https://www.dr.dk/nyheder/udland/turister-flygter-fra-thailandske-oer-storm-rammer

UdlandTurister flygter fra thailandske øer før storm rammerDen tropiske storm Pabuk får turister til at forlade populære ferieøer i Thailand.
Maya-bugten i provinsen Krabi ventes at blive ramt af voldsom regn i forbindelse med stormen Pabuk.
Af Tobias Sydradal (video)03.
jan.
2019 kl.
11.
44Bemærk: artiklen er mere end 30 dage gammelLæs opTitusindvis af turister i Thailand har forladt øerne Koh Phangan og Koh Tao af frygt for den tropiske storm Pabuk.
Voldsomme regnskyl, kraftige vindstød og syv meter høje bølger ventes at ramme øerne, der især er populære i jul og nytår, i morgen aften.
Fyldte færger sejler i fast rutefart ind til fastlandet, og svømning er forbudt.
Ifølge prognoser vil uvejret ikke udvikle sig til en orkan.
- Men vi venter bølger på fem til syv meter, siger Phuwieng Prakammaintara, generaldirektør ved Thailands meteorologiske myndighed.
Udenrigsministeriets Borgerservice har i rejsevejledningen om Thailand tilføjet, at personer, der opholder sig i det sydlige Thailand bør følge råd og anvisninger fra rejselskabet samt holde sig orienteret via lokale medier.
- Den tropiske storm Pabuk forventes at ramme det sydlige Thailand den 3.
og 4.
januar.
Hvis du er i området, kan du forvente kraftig regn.
Stormen kan påvirke transporten i området, skriver Udenrigsministeriets Borgerservice.
Vindstød på 104 kilometer i timen ventesDer er ikke udsendt officielle evakueringsordrer, men turisterne søger væk.
- Jeg tror, at øerne næsten er tomme.
Mellem 30.
000 og 50.
000 er taget væk siden festerne op til nytåret, siger Krikkrai Songthanee, der er distriktschef på Koh Phangan.
Pabuk vil komme til øerne med vindstød på 104 kilometer i timen.
På Koh Samui har myndighederne taget skridt til at opføre særlige beskyttelsescentre for turister.
Pabuk ventes også at føre til voldsom regn i det sydlige Thailand, blandt andet populære rejsemål som Krabi og i de sydligste provinser på grænsen til Thailand - Pattani, Narathiwat og Yala.
/ DR Nyheder /FacebookTwitterKopier linkEmner:Thailand|Vejret|Turisme|Borgerservice|Udenrigsministeriet




https://www.dr.dk/nyheder/kultur/film/netflix-advarer-filmfans-mod-farlig-leg-lad-venligst-vaere-med-komme-til-skade

Film og serierNetflix advarer filmfans mod farlig leg: Lad venligst være med at komme til skadeNetflix-succesen ’Bird Box’ har inspireret fans til at gå rundt med bind for øjnene.
'Bird Box' med Sandra Bullock i hovedrollen har skabt en ny udfordringsdille på sociale medier.
Af Marie Ravn Nielsen03.
jan.
2019 kl.
10.
50Bemærk: artiklen er mere end 30 dage gammelLæs opI Susanne Biers Netflix-film 'Bird Box' kan man opleve Sandra Bullock i rollen som kvinden Malorie, der bevæger sig ud på en yderst farlig rejse med sine to børn – med bind for øjnene.
Det har inspireret en del af filmens fans.
I disse dage deler mange Netflix-brugere videoer og billeder af sig selv med bind for øjnene, mens de udfører en række hverdagsting under hashtagget #BirdBoxChallenge.
Det skriver blandt andet Variety.
Men udfordringen er bestemt ikke ufarlig, og derfor har Netflix nu set sig nødsaget til at advare mod legen.
- Ufatteligt at jeg bliver nødt til at sige dette, men: Lad venligst være med at komme til skade med denne Bird Box Challenge, skriver Netflixs amerikanske afdeling i et tweet.
Lygtepæle og trapperStreamingtjenesten beder derudover til, at man ikke ender på hospitalet i jagten på at deltage i legen.
På blandt andet Youtube og Twitter ligger der for eksempel videoer af folk, der har bind for øjnene, mens de går rundt udenfor, spiser, handler ind eller går på trapper.
Flere steder kan man se folk gå ind i blandt andet lygtepæle eller se dem falde, vælte eller trille ind i ting.
Filmen er instrueret af danske Susanne Bier og er blevet en kæmpe succes for Netflix, der forleden offentliggjorde, hvor mange, der havde set filmen.
Læs også:Susanne Biers film blev haglet ned - nu er det den mest populære på NetflixI løbet af sin første uge på streamingtjenesten nåede seertallet for 'Bird Box' op på 45 millioner på verdensplan – det er dermed den bedste åbningsuge nogensinde for en Netflix-film.
FacebookTwitterKopier linkEmner:Netflix|Sandra Bullock (skuespiller)|Susanne Bier (filminstruktør)|Twitter|Youtube




https://www.dr.dk/nyheder/udland/anklager-kraever-doedsstraf-til-fem-tiltalte-i-khashoggi-sag

Khashoggi-sagenSe temaUdlandAnklager kræver dødsstraf til fem tiltalte i Khashoggi-sagDe anklagede for drabet på journalisten er for første gang blevet fremstillet i retten.
Liget af Jamal Khashoggi er endnu ikke blevet fundet.
Af Jakob Busk Olsen03.
jan.
2019 kl.
12.
14Bemærk: artiklen er mere end 30 dage gammelLæs opFem af de i alt elleve tiltalte for drabet på den saudiarabiske journalist Jamal Khashoggi risikerer at blive henrettet.
Det står klart, efter de elleve mænd for første gang er blevet fremstillet i retten i Saudi-Arabien.
Anklagemyndigheden satte dog ikke navne på de fem tiltalte, som man kræver dødsdømt.
Saudi-Arabien nægtede i første omgang, at Khashoggi, der har kritiseret det saudiske regime, var blevet dræbt under et besøg på landets konsulat i Istanbul i Tyrkiet i oktober sidste år.
Senere medgav styret dog, at journalisten var blevet dræbt ved en uautoriseret operation.
Den forklaring blev siden igen ændret til, at agenterne var blevet sendt til Tyrkiet for at bortføre journalisten, og at selve drabet var en beslutning, der blev truffet på stedet.
Læs også:Senatet trodser Trump med fordømmelser af Saudi-ArabienDrabet har ført til en diplomatisk krise mellem Saudi-Arabien og landets allierede i Vesten.
Amerikanske medier skriver, at efterretningstjenesten CIA har konkluderet, at Saudi-Arabiens reelle leder, kronprins Mohammad bin Salman, beordrede mordet, selvom man mangler det endegyldige bevis.
På den baggrund har det amerikanske overhus, Senatet, enstemmigt vedtaget en resolution, som giver kronprinsen skylden for drabet.
Donald Trump har dog hidtil afvist at ændre kurs overfor Mohammad bin Salman, som er en nær allieret af USA's præsident.
Sagen kort•Den saudiarabiske journalist Jamal Khashoggi gik den 2.
oktober ind på Saudi-Arabiens konsulat i den tyrkiske by Istanbul for at få nogle dokumenter, så han kunne blive gift med sin tyrkiske forlovede.
•Khashoggi, der levede i eksil og havde skrevet kritisk om det saudiarabiske regime i den amerikanske avis Washington Post, kom ikke ud igen.
•I første omgang afviste Saudi-Arabien tyrkiske meldinger om, at Khashoggi var blevet dræbt.
Saudiaraberne påstod, at han havde forladt konsulatet.
•Senere erkendte Saudi-Arabien, at Khashoggi var blevet dræbt.
Først lød forklaringen, at det var sket i slagsmål, siden at drabet var resultatet af en uautoriseret aktion.
•Elleve personer er blevet tiltalt for drabet af de saudi-arabiske myndigheder.
FacebookTwitterKopier linkEmner:Donald Trump (politiker)|Jamal Khashoggi (journalist)|Saudi-Arabien|Mord|CIA




https://www.dr.dk/nyheder/udland/ny-lov-i-californien-tvinger-kvinder-ind-i-bestyrelser

LigestillingUdlandNy lov i Californien tvinger kvinder ind i bestyrelser I løbet af 2019 skal alle børsnoterede virksomheder i staten have mindst ét kvindeligt bestyrelsesmedlem.
Californiens guvernør Jerry Brown underskrev loven i 2018, efter den blev vedtaget i statens parlament.
Af Lasse Berg Sørensen03.
jan.
2019 kl.
10.
19Bemærk: artiklen er mere end 30 dage gammelLæs opI 2019 skal det være slut med mandehørm i bestyrelserne i den amerikanske stat Californien.
Det er i hvert fald hensigten med en lov, der dikterer, at der skal være mindst én kvinde i alle børsnoterede firmaer med hovedsæde i staten.
Det gælder blandt andet Facebook, Google, Apple, Intel og The Walt Disney Company.
Så mange kvinder skal der væreMindst én kvinde i alle børsnoterede bestyrelser med hovedsæde i Californien.
Mindst to kvinder i bestyrelser med fem medlemmer.
Mindst tre kvinder i bestyrelser med seks eller flere medlemmer.
- Alle de privilegier som firmaerne har nydt godt af i lang tid, taget i betragtning, så er det på høje tid, at deres bestyrelser inkluderer folk, som repræsenterer mere end halvdelen af befolkningen, sagde Californiens guvernør Jerry Brown, da han underskrev loven sidste år.
Californien bliver dermed den første amerikanske stat til at indføre kvoter for bestyrelser.
Ingen kvinde i hver femte bestyrelseSenest ved udgangen af 2019 skal firmaerne have mindst én kvinde i bestyrelserne.
Fristen hedder 2021 for de firmaer, der skal ansætte flere.
Hvis ikke det lykkes, kan det udløse bøder på mindst 100.
000 dollars, hvilket svarer til 660.
000 kroner.
Ved flere overtrædelser ender bøden på 300.
000 dollars eller knap to millioner kroner.
Kønsfordeling i firmaer i CalifornienDer er 445 børsnoterede firmaer med hovedkvarter i Californien på de største aktieindex.
19% af virksomhederne har ingen kvinder i bestyrelsen.
38% har én kvinde.
29% har to kvinder.
14% har tre kvinder eller over.
Kilde: Margarethe Wiersema, University of California.
I dag har omkring en femtedel af de større børsnoterede virksomheder Californien ingen kvindelige bestyrelsesmedlemmer.
Det gælder blandt andet skomærket Sketchers og techfirmaet Tivo.
Strammere lovkrav vil gøre rekrutteringen af nye bestyrelsesmedlemmer mere professionel, forklarer Marie Louise Mors, professor i strategi og innovation på Copenhagen Business School.
- Når man skal lede efter en kvinde, er man tvunget til at kigge nærmere på folks kompetencer.
Man kigger rundt om bordet og spørger, "hvad er det for nogle kompetencer vi har brug for, og hvad er det for nogle kompetencer, vi har.
"Sådan er det i DanmarkI Danmark er der ingen kvoter for, hvor mange kvinder der skal være i en bestyrelse.
En lov fra 2012 forpligter dog større danske virksomheder til at lave måltal og planer for at opnå en mere lige repræsentation af kønnene i ledelsen.
Hvis de ikke gør det, kan Erhvervsstyrelsen give et påbud.
Tal fra Erhvervsstyrelsen viser, at det har haft begrænset effekt.
I 2012 var 11,6 procent af bestyrelsesmedlemmerne i de større danske virksomheder kvinder.
I 2017 var andelen 15,2 pct.
En opgørelse fra Institut for Menneskerettigheder viste i 2018, at mere end halvdelen af Danmarks 1.
595 største virksomheder ikke har et eneste kvindeligt bestyrelsesmedlem.
Ifølge Marie Louise Mors vil de nye lovkrav føre til, at virksomheder i højere grad tager rekrutteringsbureauer i brug, for at finde nye, kvindelige medlemmer til bestyrelserne.
- Tidligere fandt man folk gennem netværk, hvor kvinder ikke har samme tilgang som mænd.
De mænd, der allerede sidder i bestyrelserne vælger jo dem, der ligner sig selv - altså andre mænd, forklarer Marie Louise Mors.
En undersøgelse fra PwC fra 2017 viser at kun seks ud af 500 store amerikanske firmaer, der er repræsenteret i aktieindekset S&P 500, ikke har kvindelige bestyrelsesmedlemmer.
76 procent af de 500 firmaer har mindst to kvindelige medlemmer, mens en fjerdedel af firmaerne mere end to kvinder.
Fælles for de 500 virksomheder er, at de er store, og derved har større bestyrelser, ofte med 10-12 medlemmer.
Få studier af effekt på bestyrelserLovteksten, der blev vedtaget sidste år, henviser blandt andet til en undersøgelse som Credit Suisse i 2014 foretog blandt 2000 internationale virksomheder.
Undersøgelsen viser, at firmaer med mindst én kvinde i sin bestyrelse klarer sig bedre end virksomheder uden kvinder i bestyrelsen.
Ifølge professor på CBS, Marie Louise Mors, mangler der dog ordentlige studier af området.
Marie Louise Mors er professor på CBS - Nogle studier viser, at det er godt for bundlinjen, mens andre viser, at det er dårligere.
Og det er svært at påvise, da mange ting påvirker økonomien.
Udvalgte lande med kvoterFrankrig, Norge og Island: Mindst 40% kvinder i bestyrelserne.
Tyskland, Italien og Belgien: Mindst 30% kvinder i bestyrelserne.
Spanien: Firmaer med 250 ansatte eller mere skal have mindst 40% kvinder i bestyrelserne.
Holland: Mindst 30% mænd og 30% kvinder i bestyrelserne.
Finland: Begge køn skal være repræsenteret.
Bestyrelser har da heller ikke nogen direkte effekt på virksomhedens indtjening, siger Margarethe Wiersema, professor i strategisk management på University of California, der ligeledes har forsket i området.
Derfor bør man i stedet undersøge, hvordan kvoter påvirker bestyrelsens arbejde og de diskussioner, den har, mener hun.
- En homogen bestyrelse er næppe den bedste løsning, da man gerne vil have flere forskellige synspunkter.
Vi ved, at kvinder bidrager med noget andet end mænd i diskussioner, og at de har et andet perspektiv.
Lov strider måske mod forfatningenAllerede inden den trådte i kraft, blev loven i Californien beskyldt for at stride mod den amerikanske forfatning, hvilket en dommer nu skal tage stilling til.
- Selvom hovedkvartererne ligger i Californien, er mange af virksomhederne registreret i staten Delaware, og det er uvist om det overhovedet er lovligt i at lovgive om firmaer, der ligger i en anden stat, forklarer Margarethe Wiersema.
Læs også:Forsker til Dansk Industri: Vi kan få endnu flere kvinder i bestyrelser- Lovgivning, der vedrører firmaer, skal normalt vedtages på nationalt, føderalt niveau, men det er der ikke meget, der tyder på vil ske med den nuværende regering, siger Margarethe Wiersema fra University of California.
- Loven i Californien gør dog, at der kommer opmærksomhed på problemstillingen, og der er stadig mange firmaer uden kvinder i bestyrelserne.
Vi halter langt efter Europa, forklarer hun.
FacebookTwitterKopier linkEmner:Californien|Erhverv|Copenhagen Business School|University of California|USA




https://www.dr.dk/nyheder/udland/sammenstyrtet-bygning-i-rusland-doedstallet-stiger

UdlandSammenstyrtet bygning i Rusland: Dødstallet stiger Mindst 38 personer er fundet døde efter eksplosion i et højhus i byen Magnitogorsk.
Redningsarbejdet i den russiske by Magnitogorsk forventes at fortsætte flere dage endnu.
Af Louise Brodthagen Jensen03.
jan.
2019 kl.
10.
57Bemærk: artiklen er mere end 30 dage gammelLæs opI den russiske by Magnitogorsk forventes russiske redningsarbejdere at fortsætte arbejdet flere dage endnu.
Natten til mandag dansk tid styrtede dele af en ti-etagers høj bygning sammen som følge af en eksplosion, og foreløbig har mindst 38 personer mistet livet.
Tre er stadig savnede, men myndighederne frygter, at der i ruinerne kan være flere ofre end først antaget.
Den russiske efterforskningskomité har åbnet en officiel efterforskning af hændelsen, der formodes at være forårsaget af en gaseksplosion.
Men myndighederne holder stadig "alle muligheder åbne".
Dog har myndighederne og den regionale guvernør, Boris Dubrovskij, afvist, at der skulle være fundet spor af eksplosiver i ruinerne, efter flere lokale medier de seneste dage har spekuleret i årsagen til eksplosionen.
 DR Nyheder)Ligeledes har guvernøren advaret mod at spekulere i en eventuel sammenhæng med en anden eksplosion, der fandt sted i byen 1.
januar.
Her opstod der brand i en minibus efter en mindre eksplosion, som kostede tre personer livet.
Kompensation til ofre og pårørendeI byen, der ligger omkring 1.
700 kilometer øst for hovedstaden, Moskva, er der erklæret undtagelsestilstand, og både præsident Vladimir Putin og lederen af landets efterforskningskomité har besøgt området.
Redningsarbejdet fortsætter i den russiske by Magnitogorsk, der ligger i Uralbjergene.
 En bil ses under ruinerne af bygningen, der delvist faldt sammen natten til mandag dansk tid.
1 / 2Redningsarbejdet fortsætter i den russiske by Magnitogorsk, der ligger i Uralbjergene.
1 / 2En bil ses under ruinerne af bygningen, der delvist faldt sammen natten til mandag dansk tid.
2 / 2Familier til ofrene vil modtage en kompensation på én million rubler, svarende til omkring 94.
000 danske kroner, mens andre sårede modtager, hvad der svarer til mellem 19.
000 og 37.
500 kroner som kompensation.
Derudover har guvernøren garanteret alle, hvis lejligheder er blevet berørt, nye boliger.
Ifølge avisen Novaya Gazeta var den ti-etagers høje bygning den største i Magnitogorsk, og omkring 1.
000 mennesker bor i blokken, der blev bygget i 1973.
Det forventes, at de første begravelser af ofrene for eksplosionen vil finde sted i morgen.
FacebookTwitterKopier linkEmner:Vladimir Putin (politiker)|Rusland|Ulykker|Moskva




https://www.dr.dk/nyheder/penge/stormraadet-i-ny-vurdering-stormflod-har-ramt-store-dele-af-syddanmark

Blæst over DanmarkSe temaPengeStormrådet i ny vurdering: Stormflod har ramt store dele af SyddanmarkStormfloden har ikke bare ramt Nordfyns kyster.
Flere steder i det sydlige Danmark har også været ramt.
Haderslev er en af de områder på Jyllands østkyst, der har været ramt af stormflod.
Af Signe Mai Vilsbøll03.
jan.
2019 kl.
13.
48 | opdateret 03.
jan.
2019 kl.
13.
51Bemærk: artiklen er mere end 30 dage gammelLæs opStormen Alfrida har skabt store problemer med forhøjet vandstand flere steder i Danmark, og her til formiddag fastslår Stormrådet, at det faktisk var stormflod, der ramte store områder i den sydlige del af landet i går.
Her er de stormflodsramte områder: Nordfyn på kyststrækningen fra Bogense til Kerteminde inklusive Odense Fjord.
Jyllands østkyst mellem Lillebæltsbroen og Kruså inklusive Als.
Langeland og Ærø med omliggende øer i det sydfynske øhav.
Lolland, Falster og Møn, Sydsjælland mellem Karrebæksminde og Rødvig, samt øerne i Smålandsfarvandet.
BornholmDet oplyser sekretariatschef i Stormrådet, Mogens Hansen.
- Stormfloden har ikke bare ramt kyststrækningen fra Bogense til Kerteminde.
Det er også gået hårdt ud over områder på Jyllands østkyst, øer i det sydfynske øhav samt Lolland, Falster, Møn, Sydsjælland og Bornholm, siger sekretariatschefen.
Stormflod er af Stormrådet defineret som oversvømmelse, hvor vandstanden i havet, fjorde eller søer er så høj, at det statistisk set kun sker hvert tyvende år.
I de ramte områder betyder Stormrådets afgørelse, at der nu er mulighed for at søge erstatning for de skader, stormfloden har forårsaget.
Erstatning for ødelæggelserFør skader fra vandstigninger i hav, fjord, sø eller å dækkes, skal Stormrådet have erklæret områder for stormflodsramte.
Derefter betaler en offentlig katastrofeordning for det, forsikringsselskaberne vurderer, vandstigningerne har ødelagt.
TIP OS!
Er du ramt af stormflod?
Så vil vi gerne høre fra dig.
Skriv til sigv@dr.
dk.
- Ordningen er solidarisk.
Alle bidrager til den med 60 kroner om året via deres brandforsikring, og det er de penge, der går i fonden og dækker stormflodsskader, forklarer Mogens Hansen.
Læs også:OVERBLIK Sådan dækker din forsikring stormskaderTidligere i år vedtog Folketinget en ændring af Stormflodsloven.
Den giver blandt andet boligejere, der er ramt af stormflod, bedre muligheder for at få erstattet indbo, som er ødelagt af vand i oversvømmede kældre.
Tre skadesanmeldelserForsikringsoplysningens konsulent Anja Lindtrup Sørensen forklarer, at borgeres egne forsikringsselskaber udelukkende erstatter vindskader som knækkede tagsten og ødelagte ruder i tilfælde af voldsom storm.
Stormflodsskader skal dog alligevel anmeldes til eget forsikringsselskab.
- Forsikringsselskaberne hjælper Stormrådet med at behandle anmeldelserne.
Derfor er det en god idé at kontakte sit forsikringsselskab, så snart Stormrådet har vurderet, at der er tale om stormflod, siger Anja Lindtrup Sørensen.
Stormrådet meddelte allerede i går, at den fynske nordkyst var ramt af stormflod fra Bogense til Kerteminde.
Siden da har forsikringsselskabet Topdanmark ifølge skadeschef Stefan Gravang modtaget tre anmeldelser om stormflodsskader.
Da stormen Bodil hærgede modtog Topdanmark 700 anmeldelser.
FacebookTwitterKopier link




https://www.dr.dk/sporten/haandbold/vm-herrer/drs-haandboldekspert-ser-tre-store-spoergsmaalstegn-foer-vm-i-haandbold

VM herrerDR's håndboldekspert ser tre store spørgsmålstegn før VM i håndboldLars Krogh Jeppesen kigger efter specielt tre ting, når Danmark møder Ungarn.
Nikolaj Øris skal forsøge at spille sig ind i VM-varmen hos Nikolaj Jacobsen.
Af Michael Sten Jensen i Lyon03.
jan.
2019 kl.
09.
32Bemærk: artiklen er mere end 30 dage gammelLæs opVM er kun en uge fra at gå i gang, og hvis den danske landstræner Nikolaj Jacobsen går rundt med store spørgsmålstegn på blokken, så er det nok ikke så underligt.
Den danske landstræner mistede kort inden jul muligheden for at bringe Niclas Kirkeløkke i spil på højre back, da GOG's topscorer fik en alvorlig knæskade.
Den umiddelbare løsning på problemet lader stadig vente på sig.
Læs også:Nikolaj Jacobsen tænker kreativt efter Kirkeløkkes VM-afbudMen der er andre bekymringer.
Situationen på højre back er blot ét af de tre spørgsmål, som DR Sportens håndboldekspert Lars Krogh Jeppesen håber på at blive klogere på, når Danmark spiller sine to afsluttende træningskampe inden VM.
1Hvor langt er René Toft?
René Toft Hansen.
Det har været et hårdt år for den danske stregprofil René Toft Hansen, der har kæmpet med at holde sig skadesfri.
Han er dog en meget vigtig brik for det danske landshold, og derfor er det et af Lars Krogh Jeppesens spørgsmålstegn.
Læs også:Dansk forsvarsgeneral melder sig VM-klar efter lyskeproblem- Jeg holder især meget øje med forsvaret.
René Toft har meldt sig helt klar til slutrunden, og det er ualmindelig vigtigt for det danske forsvar.
Han er ikke tiltænkt nogen stor offensiv rolle, men han er en af grundstenene i det danske forsvars midterakse, og med ham helt klarmeldt, så ved man, at Danmarks defensive base bliver styrket, siger håndboldeksperten.
- Han skal selvfølgelig have doseret spilletiden, men forhåbentlig kan han få en del minutter.
Det beroliger mig på landsholdets vegne, at han selv har meldt ud, at han er fit, forklarer Lars Krogh Jeppesen.
2Kan Danmark skrue tempoet op?
René Toft Hansen og Mikkel Hansen.
- Jeg vil gerne se, om vi kan presse tempoet op og få nogle nemme mål.
Der er et punkt angrebsmæssigt, hvor vi til tider kommer til at spille for langsomt.
Jeg synes, at både Mikkel Hansen og Rasmus Lauge er bedst, når der bliver spillet hurtigere, lyder det fra Lars Krogh Jeppesen.
- I det stationære spil, seks mod seks, holder jeg især øje med, om vi kan få mere af den her fart ind.
Danmark har mange dygtige spillere, og vi har hurtige og dygtige fløje, men jeg håber også, at holdet vælger at lægge et maksimalt tryk på i både anden- og tredjebølgen.
Så når vi får nogle redninger, så skal der køres igennem, siger han.
3Hvad betyder Kirkeløkkes farvel?
Nikolaj Øris.
Og så er der endelig det helt store spørgsmålstegn.
Skaden til Niclas Kirkeløkkke har virkelig ramt det danske landshold på en position, som i forvejen var et svagt punkt.
Der er derfor grund til bekymring.
- Niclas Kirkeløkkes VM-farvel var virkelig en bet, men nu ved man, hvad det er, og nu får Nikolaj Øris alletiders chance for at vise, hvad han kan.
Han har spillet en god sæson i BSV, og han kan sætte sig på den her højre back i Kirkeløkkes fravær, siger Lars Krogh Jeppesen.
Læs også:Ekspert om slem skade til Kirkeløkke: ’Kæmpe streg i regningen for landstræneren’- Der kommer også til at blive eksperimenteret med en højrehåndet højre back, om det så er Mads Mensah eller Morten Olsen, det ved jeg ikke, men jeg tør godt garantere, at det bliver spændende at følge, forklarer han.
Danmark møder Ungarn torsdag aften i den første af to testkampe, inden åbningskampen mod Chile spilles 10.
januar i Royal Arena.
FacebookTwitterKopier linkEmner:Mads Mensah (håndboldspiller)|Niclas Kirkeløkke (håndboldspiller)|GOG Håndbold|Håndbold|Ungarn




https://www.dr.dk/nyheder/udland/apple-saenker-forventninger-efter-lunken-iphone-modtagelse

UdlandApple sænker forventninger efter lunken iPhone-modtagelse Det koster Apple dyrt, at det kinesiske marked presses af toldproblemer mellem USA og Kina.
Apple med topchef Tim Cook i spidsen nedjusterer sine forventninger til omsætningen for første kvartal af 2019.
)03.
jan.
2019 kl.
08.
43Bemærk: artiklen er mere end 30 dage gammelLæs opApple-koncernen nedjusterer sine forventninger til omsætningen for første kvartal af 2019.
Blandt andet fordi selskabet har kunnet mærke lavere efterspørgsel på den nyeste iPhone.
Det er særligt på det kinesiske marked, at købelysten har været dalende, lyder det fra topchef Tim Cook.
- Vi mener, at økonomien i Kina er blevet hårdt ramt af toldgnidningerne mellem USA, oplyser han til investorerne.
Apple venter nu en omsætning i første kvartal, der sluttede med årsskiftet, på 84 milliarder dollar - 550 milliarder kroner - mod et tidligere estimat på 89-93 milliarder dollar.
Havde ikke forudset omfangetTim Cook henviser blandt andet til den styrkede dollar som en af årsagerne til de større udfordringer, som selskabet imødeser.
- Mens vi ventede visse udfordringer på vigtige nye markeder, havde vi ikke forudset omfanget af den økonomiske opbremsning især i Kina.
Reuters skriver, at det er første gang, at Apple er gået ud med en nedjustering inden den reelle udgivelse af selskabets regnskab, siden den første iPhone blev udgivet i 2007.
I det såkaldte amerikanske eftermarked, der giver en indikation på, hvordan de amerikanske investorer vil reagere, faldt Apple-aktien med op til otte procent.
/ritzau/FacebookTwitterKopier linkEmner:Kina|Apple Inc.
|USA|Virksomhedsøkonomi|Tim Cook (erhvervsleder)




https://www.dr.dk/sporten/fodbold/test-dig-selv-har-du-styr-paa-hvem-der-blev-aarets-fodboldspiller-hvornaar

FodboldTEST DIG SELV Har du styr på hvem der blev ’Årets Fodboldspiller’ hvornår?
Har du helt styr på kongerækken i dansk fodbold?
Test dig selv her og sæt Eriksen, Agger og Kvist i den rigtige rækkefølge.
Christian Eriksen er fire gange blevet kåret til 'Årets Fodboldspiller'.
Det sammer er Pernille Harder, mens William Kvist to gange har fået den flotte hæder.
Af Johan Haarløv03.
jan.
2019 kl.
09.
03Bemærk: artiklen er mere end 30 dage gammelLæs opKongerækken i dansk fodbold er fyldt med prominente navne.
Elkjær, Laudrup, Schmeichel og i nyere tid Eriksen, Agger og Kvist for bare at nævne nogle stykker.
Alle er de blevet kåret til 'Årets Fodboldspiller' en eller flere gange.
Lørdag aften er det blevet tid til at kåre den bedste spiller i det år, der netop er overstået, når DR afholder SPORT 2018.
Hos mændene er de nominerede: Thomas Delaney, Kasper Schmeichel og Christian Eriksen.
Sidstnævnte har mulighed for at vinde prisen for femte gang, hvilket vil gøre ham til den spiller, der har vundet prisen flest gange – foran Brian Laudrup.
Også på kvindernes side kan det blive til en femte titel, hvis Pernille Harder vinder.
Hun er nomineret sammen med Janni Arnth og Sanne Troelsgaard.
Men spørgsmålet er, hvor godt du har styr på kongerækken i dansk fodbold de seneste ti år.
I testen øverst i artiklen er de seneste ti års vindere placeret i tilfældig rækkefølge, men det er dit job at genskabe den korrekte rækkefølge ved at trække rundt på billederne.
Du kan se, hvem der bliver 'Årets Fodboldspiller' på lørdag, når SPORT 2018 sendes fra kl.
21 på DR1.
FacebookTwitterKopier linkEmner:Kasper Schmeichel (fodboldspiller)|Pernille Harder (fodboldspiller)|Thomas Delaney (fodboldspiller)|Fodbold|DR1




https://www.dr.dk/nyheder/indland/14-personer-er-udskrevet-efter-storebaelt-ulykke

Togulykke på StorebæltsbroenSe temaIndland14 personer er udskrevet efter Storebælt-ulykkeTo personer er stadig indlagt, oplyser Odense Universitetshospital.
Politiet sagde her til morgen, at otte personer mistede livet i ulykken på Storebælt i går.
Af Emil Søndergård Ingvorsen03.
jan.
2019 kl.
09.
30Bemærk: artiklen er mere end 30 dage gammelLæs op14 af de i alt 16 personer, som i går blev indlagt på Odense Universitetshospital efter ulykken på Storebælt, er blevet udskrevet.
Det meddeler hospitalet i en mail her til morgen, hvor de dog ikke ønsker at komme nærmere ind på hverken de udskrevne eller de indlagte patienters tilstand.
Politiet meddelte i går, at der var netop 16 kvæstede personer i ulykken, hvoraf 14 var kommet lettere til skade, mens de resterende to var kommet moderat til skade.
De var alle uden for livsfare, lød det på et pressemøde i går eftermiddags.
Meldingen om, at de fleste af de kvæstede er udskrevet, kommer, efter at politiet her til morgen opdaterede dødstallet oven på ulykken.
Politiet fandt nemlig yderligere to dræbte i nat, så dødstallet nu er oppe på otte.
Læs også:Opjusterer dødstallet: Yderligere to dræbte i StorebæltsulykkeDer er tale om fem kvinder og tre mænd, og politiet mener at have identificeret fire af dem.
Politiet har i alt orienteret de pårørende til otte personer, som er savnet efter ulykken.
Politiet kan dog ikke sige med sikkerhed, at de savnede er identiske med de dræbte.
- Vi arbejder så hurtigt, vi kan, for at få dem identificeret.
Vi gør det under forholdsvist svære vilkår.
Vi benytter tandkort og DNA, da nogle af dem er meget svært tilskadekomne.
Vi er der nu, hvor vi er ret sikre på fire af dem, sagde chefpolitiinspektør Lars Bræmhøj fra Fyns Politi på et pressemøde her til morgen.
(© DR Nyheder)(© DR Nyheder)FacebookTwitterKopier linkEmner:Odense Universitetshospital|Politi|Fyn|Ulykker|Sjælland




https://www.dr.dk/nyheder/indland/opjusterer-doedstallet-yderligere-draebte-i-storebaeltsulykke

Togulykke på StorebæltsbroenSe temaIndlandOpjusterer dødstallet: Yderligere to dræbte i StorebæltsulykkeUlykken i går morges har nu kostet otte personer livet.
Fyns Politi holdt i dag pressemøde om gårsdagens togulykke.
Af Emil Søndergård Ingvorsen og Tobias Sydradal (video)03.
jan.
2019 kl.
08.
02Bemærk: artiklen er mere end 30 dage gammelLæs opPolitiet har arbejdet hele natten på at undersøge det forulykkede tog, der i går kørte galt på Storebælt.
Fyns Politi har fundet yderligere to dræbte, så dødstallet er nu oppe på otte.
Der er tale om fem kvinder og tre mænd, og politiet kan nu udelukke, at der er flere dræbte, oplyser politidirektør Arne Gram på et pressemøde.
Der er ingen børn blandt de dræbte.
- Vores undersøgelse i toget har desværre vist, at der var yderligere to dræbte i toget, siger Arne Gram.
Der er også 16 sårede i ulykken, og flere af disse er stadig indlagt, oplyser politiet, der endnu ikke kan sige mere om deres tilstand.
Chefpolitiinspektør Lars Bræmhøj siger på pressemødet, at politiet et "ret sikre" på identiteten på fire af de dræbte, mens fire andre endnu ikke er identificeret.
- Vi arbejder så hurtigt, vi kan, for at få dem identificeret.
Vi gør det under forholdsvist svære vilkår.
Vi benytter tandkort og DNA, da nogle af dem er meget svært tilskadekomne.
Vi er der nu, hvor vi er ret sikre på fire af dem, siger chefpolitinspektøren.
I en pressemeddelelse skriver politiet, at antallet af savnede i går var otte, og at det antal svarer til antallet af dræbte.
Politiet har derfor i nat været i kontakt med de pårørende til de savnede.
- Vi håber og arbejder af alle kræfter på at få endeligt identificeret de omkomne i løbet af i dag, så de pårørende kan få endelig vished om, hvad der er sket med deres kære, lyder det i politiets pressemeddelelse.
(© DR Nyheder)(© DR Nyheder)Ramte en lastvognstrailerUlykken skete omkring 07.
35 i går morges, da et lyntog kørte mod Sjælland.
Her blev det ramt af gods fra et modkørende godstog, som kørte med øl, og måtte her foretage en hård opbremsning.
Ifølge Havarikommissionens foreløbige undersøgelse ramte toget en tom lastvognstrailer.
Bo Haaning, der er souschef for Havarikommissionen, ville i går ikke konkludere, at traileren var skyld i ulykken, eller om der eventuelt kan være andre ting, der har ramt toget.
- Der var en tom lastvognstrailer, der sad oven på en godsvogn, der faldt af.
Den har enten ramt toget, eller også er toget kørt ind i den, sagde Bo Haaning.
Ulykken har også medført, at der ikke er kørt tog over Storebælt siden i går morges.
DSB forventer, at de første tog igen vil køre klokken 10.
Der vil dog først køre lyntog senere i dag.
DSB opfordrer borgere til at holde sig opdateret på dsb.
dk og Rejseplanen.
Ifølge DSB var der 131 passagerer og tre medarbejdere fra DSB med i det forulykkede tog.
FacebookTwitterKopier linkEmner:DSB|Ulykker|Politi|Sjælland|Fyn




https://www.dr.dk/nyheder/viden/teknologi/rumsonde-er-forste-gang-landet-pa-manens-bagside

TeknologiRumsonde er for første gang landet på Månens bagsideKinesisk rumsonde er landet på den side af Månen, der vender væk fra Jorden.
Billedet er taget 8.
december 2018.
En løfteraket sender rumsonden ud i rummet fra Xichang i Kinas sydvestlige Sichuan-provins.
03.
jan.
2019 kl.
06.
33Bemærk: artiklen er mere end 30 dage gammelLæs opEn kinesisk rumsonde er landet på Månens bagside, oplyser Kinas statslige medier, ifølge nyhedsbureauet AP.
Den kinesiske sonde Chang'e-4, som blev opsendt 7.
december 2018, foretog en blød landing på Månen klokken 03.
26 i nat dansk tid, skriver nyhedsbureauet Reuters.
Med månelandingen skriver Kina historie.
Bagsiden af Månen, der er meget bjergrigt, er nemlig et helt uudforsket område.
Her nåede amerikanerne aldrig at lande med deres banebrydende Apollo-program i 1960'erne og 1970'erne.
Det er en side af Månen, man aldrig ser fra Jorden.
For månen er fanget i en såkaldt bunden rotation.
Det vil sige, at den i sin rejse om Jorden altid vender den samme side væk.
Den historiske landing er ifølge AP et tegn på Kinas voksende ambitioner om at etablere sig som rummagt.
I 2013 landede Kina fartøjet Chang'e-3 på månen.
Tidligere havde fartøjet fløjet over den "mørke" side af Månen, der ikke ses fra Jorden.
/ritzau/FacebookTwitterKopier linkEmner:Kina|Apollo Rejser




https://www.dr.dk/nyheder/indland/beredskab-har-knoklet-mod-vandet-hele-natten-det-har-vaeret-et-hektisk-doegn

Togulykke på StorebæltsbroenSe temaIndlandBeredskab har knoklet mod vandet hele natten: 'Det har været et hektisk døgn'Beredskabsstyrelsen har haft 60 mand i gang hele natten, som har hjulpet med oprydningsarbejde og assistance til politiet.
De store oversvømmelser ramte blandt andet Kelstrup Strand ved Haderslev i går.
Her måtte beredskabet hjælpe til med at opsætte mobile dæmninger.
Af Lars Lindevall03.
jan.
2019 kl.
07.
39Bemærk: artiklen er mere end 30 dage gammelLæs opDet kraftige blæsevejr har skabt oversvømmelser som følge af forhøjet vandstand flere steder i landet.
TIP OS!
Er du ramt af stormflod?
Så vil vi gerne høre fra dig.
Skriv til sigv@dr.
dk.
DR Nyheder har talt med sektionschef i Beredskabsstyrelsen, Martin Vendelboe, der oplyser, at Beredskabsstyrelsen har haft 60 mand i gang i løbet natten.
De har især haft travlt med at rydde op efter vandmasserne, der har ramt flere dele af landet.
Derudover har katastrofeberedskabet hjulpet politiet med undersøgelser og oprydningsarbejde efter togulykken på Storebæltsbroen, der onsdag morgen kostede seks mennesker livet og sårede 16 andre.
Omkring 40 beredskabsfolk har arbejdet i Sønderjylland, særligt omkring Broager, oplyser sektionschefen.
20 mand fra beredskabet har fordelt sig på Fyn og ved Storebælt.
De har hjulpet med assistance til politiet efter ulykken på Storebæltsbroen, og bekæmpet vandmasserne ved Assens og Faaborg.
- Det har været et hektisk døgn, må vi sige.
Vi har ikke ligget på den lade side, siger sektionschef i Beredskabsstyrelsen, Martin Vendelboe.
- Selv om varslet om stormflod er stoppet, kan der stadig være vand, der bliver liggende eller løber tilbage i lavninger, tilføjer sektionschefen.
Læs også:Billeder fra oversvømmet Danmark: Her strømmer vandet ind over landOmfattende oprydningDet er især oprydning, der har været fokus på i løbet af natten, siger sektionschefen.
- Vi skal lynhurtigt have udstyret reetableret, for vi ved jo ikke, hvornår vi skal bruge det igen.
Vi har haft omkring 1700 meter mobile dæmninger ude, og det tager lang tid at pakke det hele sammen, siger Martin Vendelboe.
I forbindelse med togulykken på Storebæltsulykken har beredskabet blandt andet hjulpet politiet med forskellige praktiske opgaver som eksempelvis belysning og opsætning af faciliteter til ledelsen, heriblandt en base, hvor politiet kan arbejde fra.
- Beredskabsstyrelsen har et tæt samarbejde med politi og kommuner, hvor vi assisterer med forskellig teknisk hjælp, siger Martin Vendelboe.
Beredskabsstyrelsen har natten igennem assisteret politiet i forbindelse med arbejdet ved ulykkesstedet på Storebæltsbroen.
Vandstand højere end forventetTidligere kom det frem, at de indledende vandstandsprognoser fra Danmarks Meteorologiske Institut (DMI) tog en række kommuner og beredskaber på sengen.
Særligt ved Roskilde, flere af de fynske kyster samt ved Sønderjylland steg vandstanden kraftigt og trak sig først tilbage i løbet af eftermiddagen og aftenen onsdag.
Ved Bagenkop på Langeland nåede vandstanden 172 centimeter over normal højde.
Ifølge Kystdirektoratets statistik er det en såkaldt 100-års hændelse samt den højeste vandstand, der nogensinde er målt i Bagenkop Havn.
Ved Vemmingbund i Broager i Sønderborg blev der lagt mobile vanddæmninger.
Den indledende prognose betød, at beredskabet på Fyn ikke nåede at sende mandskab til Bagenkop Havn.
- Havde vi vidst det, havde vi naturligvis reageret på en anden måde.
Ændringen af prognosen kom meget sent.
Vi havde fokus på de steder, hvor det ifølge de første prognoser ville gå rigtig galt, siger chefvagt fra Beredskab Fyn, Knud Otto Vestergaard, der måtte reagere hurtigt, da prognoserne ændrede sig.
- I Faaborg nåede vi med nød og næppe at få en vandspærring op med hjælp fra Beredskabsstyrelsen, siger Knud Otto Vestergaard.
Læs også:Statens kriseberedskab aktiveret efter togulykkeFacebookTwitterKopier linkEmner:Fyn|Danmarks Meteorologiske Institut|Bagenkop|Vejret|Politi




https://www.dr.dk/nyheder/indland/live-tv-politiet-holder-pressemoede-om-togulykke






https://www.dr.dk/nyheder/kultur/film/bedre-end-nogensinde-ny-transformers-film-faar-voksne-maend-til-graede-af-glaede

TroldspejletSe temaFilm og serierBedre end nogensinde: Ny 'Transformers'-film får voksne mænd til at græde af glæde'Bumblebee' satser på at føre 'Transformers' tilbage til legetøjet fra 80'erne - og det lykkes til fulde, mener Troldspejlets Jakob Stegelmann.
Den ikoniske figur Bumblebee er hovedpersonen i den sjette film i 'Transformers'-franchisen.
(© Paramount Pictures)Af Jakob Stegelmann / Troldspejlet03.
jan.
2019 kl.
06.
30Bemærk: artiklen er mere end 30 dage gammelLæs op'Transformers'-filmserien har taget en helt ny drejning og vendt kursen tilbage mod 1980'erne - det årti, hvor de oprindelige transformers blev født.
En tid, hvor der fandtes legetøjsbutikker over hele verden, som levede højt på den geniale idé: robotfigurer, der kunne omformes til en bil eller andre køretøjer.
Den nye film 'Bumblebee', der er den sjette i rækken af 'Transformers'-film, henvender sig derfor primært til alle børn af 80'erne, og dem vil denne historie om 'Bumblebee' gøre meget glade.
'Bumblebee'Instruktør: Travis KnightMedvirkende: Hailee Steinfeld, Jorge Lendeborg Jr.
, John CenaPremiere: 3.
januarFor ikke blot ligner denne helt særlige transformer sig selv - både som flyvende robot og i sin camouflage-form som uskyldig folkevognsboble.
Filmen foregår simpelthen også i 80'erne, så der er firsermusik, firserfrisurer og firserstemning overalt.
Men det betyder ikke, at man skal have været ti år dengang for at nyde eventyret.
Firser-nostalgien er ingen hindring for historien, men kun et ekstra krydderi - ligesom det var i den fabelagtige Netflix-serie 'Stranger Things', som også foregik før internettet og smartphonen.
Det ikoniske legetøj transformers fik deres første Hollywood-film i 2007.
Siden er det blevet til yderligere fem film - hvoraf den aktuelle 'Bumblebee' er den klart bedste, mener både Jakob Stegelmann og en række internationale anmeldere.
(© Paramount Pictures)Mennesker og robotter er troværdige og nærværende'Bumblebee' er en på alle måder charmerende historie om en lille robot på en stor opgave - jagtet af de onde decepticon'er, som tilmed er i ledtog med det alt for godtroende amerikanske militær.
Kun sammen med en sympatisk jord-pige kan Bumblebee klare den ulige kamp.
Faktisk er den nye 'Transformers'-film langt bedre end de foregående kapitler, hvor instruktøren Michael Bay gik amok i forsøg på at overgå det ene computeranimerede action-orgie efter det andet.
Der er selvfølgelig også den slags action her, men den er mere overskuelig, og der er brugt mere tid på at gøre personerne mere troværdige og nærværende.
Både mennesker og robotter.
Den menneskelige hovedrolle i 'Bumblebee' spilles af den bare 22-årige skuespiller og sanger Hailee Steinfeld, der tidligere har gjort sig bemærket i Coen-brødrenes 'True Grit' og de tre 'Pitch Perfect'-film.
(© Paramount Pictures)Ny instruktør overbeviserMichael Bay, der har instrueret de første fem film, har denne gang overladt instruktørstolen til Nike-arvingen Travis Knight, der er kendt for den Oscar-nominerede dukkefilm 'Kubo - den modige samurai'.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Han fik job i filmbranchen, fordi hans far, Nike-ejer og millionær Phil Knight, havde startet et animationsstudie, men han har siden bevist, at han fortjente det - og 'Bumblebee' bekræfter, at han er en fuldbefaren eventyr-instruktør.
Travis Knight har taget 'Transformers'-filmserien og ført den tilbage til noget, der er tættere på det oprindelige legetøjs kvaliteter, og skabt en underholdende og forrygende film.
Hele familien kan nyde den - men regn med, at mænd i 35-års-alderen kniber en tåre ved gensynet med den oprindelige 'Bumblebee' til tonerne af The Smiths.
Vi så filmen i IMAX-3D, og det kan bestemt anbefales!
Læs også:Transformers er tilbage: Derfor vil filmserien om de talende robotter ikke dø'Bumblebee' er instruktøren Travis Knights (tv.
) første spillefilm, og han beviser, at han er en fuldbefaren eventyr-instruktør, mener Jakob Stegelmann.
Her ses Knight sammen med skuespilleren John Cena under optagelserne.
FacebookTwitterKopier linkEmner:Netflix|Teknologi|Forbrugerelektronik|Nike




https://www.dr.dk/nyheder/indland/forste-gang-i-20-ar-flere-taender-smogen

IndlandFørste gang i 20 år: Flere tænder smøgenAntallet af rygere steg i 2018, og det kalder Kræftens Bekæmpelse en katastrofe.
For første gang i to årtier er der en klar stigning i andelen af danskere, der ryger.
03.
jan.
2019 kl.
06.
19Bemærk: artiklen er mere end 30 dage gammelLæs opFor første gang i to årtier er andelen af rygere steget.
Det viser den årlige undersøgelse af rygevaner blandt 5.
017 danskere, som Sundhedsstyrelsen og tre organisationer står bag, skriver Politiken.
I 2016 røg 21,1 procent af befolkningen, men sidste år steg andelen til 23,1 procent.
De seneste to årtier har små sporadiske stigninger afbrudt et generelt fald, men nu er der statistisk sikkerhed for, at kurven over rygerandelen er knækket opad, lyder konklusionen.
Hos Kræftens Bekæmpelse kalder projektchef for tobaksforebyggelse Niels Them Kjær udviklingen for 'en katastrofe', fordi 5.
000 dør af kræft hvert år, fordi de har røget.
Han ønsker højere priser, mindre markedsføring og flere røgfrie miljøer.
Læs også:Dyrere cigaretter?
'Et skrapt middel, men nok virksomt'Sundhedsminister Ellen Trane Nørby (V) advarer mod at reducere diskussionen om rygning til et spørgsmål om pris.
- Der skal en kulturændring til overalt i samfundet for at knække kurven nedad, siger hun.
Uden for regeringen siger Socialdemokratiet til Politiken, at "en prisstigning ikke er fremmed for os"Dansk Folkeparti støtter en mindre prisstigning, hvis det kan gøres uden at ramme socialt skævt.
Alternativet har tidligere foreslået, at priserne skal hæves.
Og det forslag står man ved.
/ritzau/FacebookTwitterKopier linkEmner:Kræftens Bekæmpelse|Rygning|Venstre|Ellen Trane Nørby (politiker)|Them




https://www.dr.dk/sporten/formel1/mysteriet-om-michael-schumacher-fylder-50-aar-i-hemmelighed

Formel1Mysteriet om Michael: Schumacher fylder 50 år i hemmelighedKun få spørgsmål er blevet besvaret siden en alvorlig ulykke for fem år siden.
© ScanpixAf Malte Nørgaard03.
jan.
2019 kl.
06.
29 | opdateret 03.
jan.
2019 kl.
09.
13Læs opHan fyldte altid forsiderne på motorsporsmagasinerne, da han stadig kørte.
Men nu er Michael Schumacher tæt på usynlig på trods af syv verdensmesterskaber i Formel 1.
Læs også:Tidligere Ferrari-chef: Dårligt nyt om SchumacherI dag fylder en af motorsportens største legender 50 år.
Men selv på denne festdag, er mysteriet om Michael Schumacher stadig stort.
Hvad blev der af ham?
Hvordan har han det?
Og hvorfor meldes der ingenting ud om tilstanden hos en af motorsportens største mestre?
Det er spørgsmål, der ikke bliver besvaret i de kulørte blade i dag.
For familien fejrer ikke fødselsdag for offentligheden.
En alvorlig skiulykke i Alperne for fem år siden ændrede nemlig livet for Michael Schumacher.
Han styrtede, slog hovedet mod en sten og endte i koma.
Siden da har indsigten i tyskerens liv været lille.
Det var på pisten her, at Michael Schumacher faldt og slog hovedet mod en sten tilbage i december 2013.
Kun enkelte meldinger har fortalt om fremskridt.
En af dem kom i marts 2016, hvor Schumachers presserådgiver, Sabine Kehm, også fortalte, hvorfor tavsheden var så rungende.
- Som udgangspunkt har medierne aldrig fået lov at fortælle om Michaels privatliv, slog hun fast og fortalte samtidig, at Michael Schumacher på et tidspunkt havde ytret et ønske om at forsvinde helt fra pressens blitzende skær.
- Jeg tror, han drømte om at få den mulighed en dag.
Derfor værner jeg stadig om hans ønske: Ingenting skal ud.
Den private mandKan Michael Schumacher gå?
Taler han, og hvor meget hjælp har han brug for?
Det er spørgsmål, som kun de færreste kan svare på.
En af dem, der har svaret, er Ross Brawn.
Han har besøgt familien Schumacher i hjemmet i Schweiz efter ulykken i december 2013.
Men han siger intet.
Hvis familien kommer med en prognose eller fortæller åbent og ærligt om hans tilstand, vil det kun være et øjebliksbillede.
jesper emke clausen, journalist på bilmagasinetSom tidligere direktør hos holdene Benetton og Ferrari, hvor Michael Schumacher vandt flere verdensmesterskaber, er de nære venner.
Og derfor holder han mund af respekt.
- Michael Schumacher har gennem hele sin karriere været en meget privat person, og det er en beslutning, som hans familie altid har bakket op omkring, siger han til avisen The Independent og fortsætter.
- Derfor er det meget forståeligt, at hans kone har valgt, at den samme tilgang fortsat skal være gældende efter den tragiske ulykke.
Det er en beslutning, som vi bliver nødt til at respektere.
Og det er jeg sikker på, at de mange millioner fans også gør.
Har set Formel 1Kun de nærmeste kender til Michael Schumachers præcise tilstand.
Og grunden dertil kan også skyldes, at det kan være svært at tegne et nøjagtigt kort over, hvordan det går.
Det mener Jesper Emke Clausen, der skriver om Formel 1 for Bilmagasinet.
- Jeg tror, at det handler om, at hans tilstand svinger meget fra dag til dag.
Der er gode dage og dårlige dage.
Hvis familien kommer med en prognose eller fortæller åbent og ærligt om hans tilstand, vil det kun være et øjebliksbillede, som vil give grobund for yderligere spekulationer og måske uindfriede forventninger, siger han og understreger, at Schumachers tilstand fortsat må betegnes som alvorlig.
Men tilbage står spørgsmålet stadig ubesvaret: Hvorfor fortæller familien ikke selv denne sandhed, hvis det er virkeligheden?
Er det for at holde liv i myten om Michael?
Vil de skåne de mange fans for de barske realiteter?
Eller mangler de selv at få svaret efter ulykken?
Indtil videre findes der kun gisninger.
En af de eneste ting, der kan konkluderes, er, at der kan spores små fremskridt hos Schumacher fem år efter ulykken.
Michael Schumacher ses her på ski tilbage i 2006.
Under ulykken i 2013 havde han hjelm på, men den kunne ikke forhindre den tidligere Formel 1-verdensmester i at få svære hovedskader.
Tilbage i november kunne præsidenten for Det Internationale Automobilforbund, Jean Todt, fortælle, at han havde overværet Brasiliens Grand Prix sammen med den mangedobbelte verdensmester.
Hvordan det var forløbet, kom han ikke nærmere ind på.
Var de i Sao Paulo eller foran fjernsynet?
Som så ofte før blev der ikke givet mange oplysninger.
Læs også:To år efter ulykke: Schumachers tilstand er et mysteriumOg sådan vil det med stor sandsynlighed også være i fremtiden, selvom Schumacher-familien onsdag kom med en sjælden besked på sociale medier i anledning af den runde fødselsdag.
I beskeden stod der blandt andet.
- På Michaels vegne beder vi om forståelse for, at der forsat bliver værnet om privatlivet.
Især når det drejer sig om så følsomt emne som hans helbred.
Til gengæld løftede familien også sløret for, at der på Schumachers 50-års fødselsdag vil blive indviet en speciel udstilling om Formel 1-legenden på Ferraris museum i den norditalienske by Maranello.
FacebookTwitterKopier linkEmner:Michael Schumacher (racerkører)|Ferrari|Motorsport|Formel 1|Brasilien




https://www.dr.dk/nyheder/udland/leder-af-de-gule-veste-anholdt-ulovlige-demonstrationer

Demonstrationer i FrankrigSe temaUdlandLeder af De Gule Veste anholdt for ulovlige demonstrationerManden bag flere store demonstrationer mod Emmanuel Macron er også sigtet for ulovlig våbenbesiddelse.
Eric Drouet anses for at være en af de centrale bagmænd til 'De Gule Veste', der har stået bag en række voldsomme demonstrationer i Frankrig.
03.
jan.
2019 kl.
00.
08 | opdateret 18.
feb.
2019 kl.
08.
52Bemærk: artiklen er mere end 30 dage gammelLæs opEn af de primære ledere af de franske demonstranter, der er kendt som De Gule Veste, er blevet anholdt i Paris.
Det skriver nyhedsbureauet AFP, der citerer flere franske medier.
Eric Drouet, der anses for at være en af de centrale bagmænd bag de demonstrationer, der i ugevis har fyldt franske byer op med titusindvis af vrede borgere, har angiveligt forsøgt at organisere nye demonstrationer uden offentlig tilladelse.
Derudover er han i forvejen sigtet for at være i besiddelse af et ulovligt våben.
Drouet blev anholdt foran en McDonalds-restaurant nær Champs-Elysees i det centrale Paris, hvor en større gruppe mennesker protesterede.
Protest mod MacronDe Gule Veste er opstået som en reaktion på en række reformforslag fra den franske præsident, Emmanuel Macron.
Særligt en række foreslåede afgiftsstigninger på benzin og forbrugsvarer fik i slutningen af 2018 folk på gaderne i protest.
Demonstrationerne har dog udviklet sig til at kritisere bredere økonomisk ulighed og præsidentens påståede erhvervsvenlige politik.
En række af demonstrationerne førte dog voldsomme sammenstød mellem demonstranter og politi.
To mennesker har indtil nu mistede livet, og 750 er blevet kvæstet.
Blandt dem 136 politifolk.
Macrons popularitet i Frankrig er styrtdykket, siden han igangsatte sit reformprogram.
Som reaktion på de massive demonstrationer har han siden droppet de planlagte afgiftsstigninger.
Kritik af anholdelseDen franske venstrefløjsleder Jean-Luc Mélenchon tweetede umiddelbart efter anholdelsen af Drouet, at Macron er ude i "decideret magtmisbrug" i et forsøg på at stoppe nye demonstrationer.
- Igen er Eric Drouet blevet anholdt.
Hvorfor?
Det er magtmisbrug.
Et politiseret politi, der målrettet chikanerer lederne af De Gule Veste, lød det fra en af Macrons væsentligste kritikere.
Macron har forsøgt at imødekomme demonstranterne med løfter om flere penge til lavindkomstgrupper og skattelettelser til pensionister.
I de sidste par uger har færre deltaget i demonstrationerne, der dog stadig fortsætter i flere større byer.
Rettelse 18/2 8:52: Det har tidligere fremgået, at Eric Drouet var i besiddelse af et ulovligt skydevåben.
Det var ukorrekt.
Politiet fandt, hvad de mener er en knippel, og Drouets advokat siger var "et stykke træ".
/ritzau/FacebookTwitterKopier linkEmner:Emmanuel Macron (politiker)|Frankrig|Demonstrationer|Paris|McDonalds




https://www.dr.dk/nyheder/regionale/trekanten/vi-gaar-amok-med-detektorer-skattejaegere-indberetter-10000-fund

TrekantområdetVi går amok med detektorer: Skattejægere indberetter 10.
000 fundSe nogle af de titusindvis af fund af amatørarkæologer.
Et af de guldsmykker som amatørarkæologer med metaldetektorer har fundet på Hjarnø i Horsens Fjord.
Af Steffen Terpling og Peter Frandsen Siggaard03.
jan.
2019 kl.
12.
18Bemærk: artiklen er mere end 30 dage gammelLæs opMetaldetektorbrugere og amatørarkæologer er vilde med at fortælle om deres fund.
I tre måneder har skattejægerne haft mulighed for at registrere og dele deres fund på en hjemmeside, og indtil videre er der blevet indberettet næsten 10.
000 fund.
Hjemmesiden Digitale Metaldetektorfund (DIME) er udviklet af en gruppe museumsfolk og universitetsarkæologer i tæt samarbejde med detektorbrugere, og den er hurtigt blevet populær at bruge.
Læs også:Museerne drukner i fund fra graveglade danskere - nu er der fundet en løsning- Det er gået over al forventning.
Vi er snart oppe på 10.
000 registrerede fund, og vi har over 800 detektor-brugere, fortæller Andres Dobat fra Aarhus Universitet, der er leder af projektet.
De 10.
000 fund er en god blanding af ting, der har historisk interesse - og en del, der absolut ikke har interesse.
Udenlandsk middelaldermønt (1067-1535), ubestemt materiale.
Bornholms Museum.
Vikingetid (750 - 1066).
Beslag med ornamentik i klassisk Mammen-Jelling stil, formentlig beslag til mankestol (del af seletøjsbeslag) svarende til fund som Søllested og Elstrup.
Alternativt beslag til skrin eller hjelm, Museum Vestsjælland.
Nyere dansk sølvmønt (efter 1535), Vendsyssel Historiske Museum.
Blyplombe fra historisk tid, Silkeborg Kulturhistoriske Museum.
Skiveformet knap til påsyning.
Tekst: OUR OWN MAKE.
Sandsynligvis australsk eller engelsk oprindelse, brugt blandt andet til underbukser for internerede tyskere i Australien under 1.
Verdenskrig.
Materialet er sandsynligvis messing, Vendsyssel Historiske Museum.
Fingerring i sølv stemplet: Chr.
Veilskov.
Veilskov var sølvsmed, og virkede fra 1963 - 1986, VejleMuseerne.
1 / 6Udenlandsk middelaldermønt (1067-1535), ubestemt materiale.
Bornholms Museum.
1 / 6Vikingetid (750 - 1066).
Beslag med ornamentik i klassisk Mammen-Jelling stil, formentlig beslag til mankestol (del af seletøjsbeslag) svarende til fund som Søllested og Elstrup.
Alternativt beslag til skrin eller hjelm, Museum Vestsjælland.
2 / 6Nyere dansk sølvmønt (efter 1535), Vendsyssel Historiske Museum.
3 / 6Blyplombe fra historisk tid, Silkeborg Kulturhistoriske Museum.
4 / 6Skiveformet knap til påsyning.
Tekst: OUR OWN MAKE.
Sandsynligvis australsk eller engelsk oprindelse, brugt blandt andet til underbukser for internerede tyskere i Australien under 1.
Verdenskrig.
Materialet er sandsynligvis messing, Vendsyssel Historiske Museum.
5 / 6Fingerring i sølv stemplet: Chr.
Veilskov.
Veilskov var sølvsmed, og virkede fra 1963 - 1986, VejleMuseerne.
6 / 6Knapper, vægtlodder og nyere og ældre mønter kan være interessante i forhold til historieskrivningen.
Men der er også masser af genstande, som for eksempel tabte plomberinger fra sække med såsæd, der næppe udløser begejstring på museerne.
Museerne er glade for, at detektorfundene nu kan blive registreret, for i takt med at flere og flere kaster sig over skattejagt med detektorer, vokser antallet af fund også.
Indleverede fundAntallet af fund indleveret til danefæ-vurdering på Nationalmuseet:2017: 14.
364 genstande2016: 17.
055 genstande2015: 9.
756 genstande2014: 7.
176 genstande- Vi har ikke ressourcer til registrering og dokumentation af fundene, siger museumsinspektør Charlotta Lindblom fra VejleMuseerne.
Hun regner med, at der vil komme endnu flere fund i fremtiden.
- Hver gang, der er et skattefund i medierne, er der et par tusinde, der går ud, og køber en detektor, siger hun.
Det er en tendens, som Andres Dobat sagtens genkende.
- Museerne har de seneste år stået med en voksende mængde af fund, som bare er gået op og op, siger han.
Museer oversvømmet af fundHer udfylder hjemmesiden, og den tilhørende mulighed for at registrere fund ved hjælp af sin mobiltelefon, et tomrum.
- Museerne er blevet fuldstændigt oversvømmet af fund, og det er blandt andet fordi, der manglede et digitalt system, der kunne løfte opgaven og inddrage de mange kompetente detektorbrugere, siger Andres Dobat.
Sidst der kom fokus på amatørers fund, var i efteråret 2018, da det blev afsløret, at der var fundet en stor guldskat på Hjarnø Horsens Fjord.
Sådan fungerer DIME•En amatørarkæolog kan via sin telefon uploade sit fund allerede ude på marken.
•Et billede af genstanden plus GPS-koordinatet, der har stor arkæologisk værdi, er dermed registreret.
•Efterfølgende kan finderen tilføje flere oplysninger og billeder og derefter indlevere sit fund på sit lokale museum.
•Museernes arkæologer kan i den anden ende verificere oplysningerne fra metaldetektorbrugere.
•Fundene er derefter tilgængelige for alle på hjemmesiden.
FacebookTwitterKopier link




https://www.dr.dk/nyheder/regionale/nordjylland/vigga-faar-hjaelp-fra-uventet-kant-henny-er-frivillig-skoleven

NordjyllandVigga får hjælp fra uventet kant: Henny er frivillig skoleven  På bare fem år er der kommet næsten 600 frivillige ældre i skoler og børnehaver.
Af Klaus Videbæk, Marendine Ladegaard og Martin Møller Geertsen03.
jan.
2019 kl.
10.
34Bemærk: artiklen er mere end 30 dage gammelLæs opEn gang om ugen deler 64-årige efterlønner Henny Nielsen garderobe med 27 otteårige.
På Gammel Hasseris Skole i udkanten af Aalborg træder hun hjemmevant ind ad døren og siger godmorgen til eleverne, inden hun hænger jakken på knagen.
- Jeg skal ind og være skoleven for 2.
A, fortæller hun.
En skoleven er en frivillig fra Ældre Sagen, der er tilknyttet en fast klasse og hjælper til én til flere timer om ugen efter aftale med skolen.
- Det gør, at jeg holder trit med børnene.
Ellers omgås jeg ikke særlig mange børn, og jeg synes, det er så interessant, forklarer Henny Nielsen.
I alt er der syv skolevenner på skolen, og på landsplan er antallet steget fra 72 i 2013 til nu 668.
Og på Gammel Hasseris Skole er eleverne glade for Hennys besøg.
- Hun er sød, og hun er god til at hjælpe, og hun er god, hvis der er noget, man ikke forstår, fortæller Vigga Thams.
- Hun kan sige, hvis der er noget, man siger forkert, eller hvis man ikke kan finde ud af at læse det.
Så kan hun lige hjælpe med ordene, supplerer William Saugstrup.
En ekstra hånd i klasselokaletSkoleleder Michael Sørensen er ligeledes begejstret for, at Henny Nielsen og andre frivillige ældre vælger at hjælpe til på skolen.
Det betyder, at læreren får en ekstra hånd i klasselokalet, forklarer han:- Vi har faktisk en ekstra assistent inde, der måske lige kan være med til at tage sig af et barn, der har brug for lidt ekstra støtte til læsning nede bag i klassen.
Det går dog ikke, at den frivillige overtager lærerens arbejde, og derfor skal man være skarp på præcis hvilken hjælp, de ældre kan og skal kunne tilbyde, påpeger Dorthe Lange fra Danmarks Lærerforening.
- Man skal være helt opmærksom på, at de aktiviteter, man gerne vil gennemføre i skolen, skal kunne gennemføres, uanset om vi har en frivillig ældre med inde i undervisningen eller ej, siger hun.
Men det er der heller ikke fare for på Gammel Hasseris Skole, mener Michael Sørensen.
- De er her jo kun nogle få timer om ugen hver især, og når de er her, er det hundrede procent som assistenter.
Det vil sige, at de assisterer læreren i det arbejde, som læreren forbereder, forklarer han.
Kortere tid med hånden oppeProgrammet i 2.
A spænder i dag vidt.
Henny Nielsen er her fire timer ad gangen, og særlig når eleverne har fået nye opgaver og skal i gang på egen hånd, er hendes hjælp i klasseværelset eftertragtet.
- Hvis Inge (klasselæreren, red.
) har gennemgået et emne i matematik, og de så bliver sat til at gå i gang, er der en skov af hænder, og det kan altså være ret træls at sidde i ti minutter eller fem minutter, inden der kommer nogen og hjælper en, siger Henny Nielsen.
- Der kan jeg jo være den, der går ind og i hvert fald tager det halve af dem, så de kan komme videre, tilføjer hun.
Der er i øjeblikket frivillige skolevenner på fem skoler i Aalborg Kommune.
I løbet af i år er det planen, at endnu flere skoler og elever skal have gavn af de ældres tilstedeværelse.
Læs også:Frivillige fejrede jul for indlagte Vibeke: I år sørger hun for nytårsfest for patienterneFacebookTwitterKopier link




https://www.dr.dk/sporten/fodbold/bendtners-form-foelges-taet-af-rosenborg-under-afsoning

FodboldBendtners form følges tæt af Rosenborg under afsoningNicklas Bendtner skal de næste 50 dage afsone en voldsdom med fodlænke i København.
Nicklas Bendtner skal de næste 50 dage bære fodlænke.
03.
jan.
2019 kl.
10.
31Bemærk: artiklen er mere end 30 dage gammelLæs opDet er fra i dag - torsdag 3.
januar, at Nicklas Bendtner iført fodlænke skal afsone dommen på 50 dages fængsel for vold.
Tove Moe Dyrhaug, der er daglig leder i danskerens klub, Rosenborg, oplyste inden jul i en mail til Ritzau, at afsoningen sker i København.
Læs også:Nicklas Bendtner skal afsone fængselsdom med fodlænkeDermed går Bendtner glip af de første træninger i det nye år med holdkammeraterne i Rosenborg, men der er lagt et program for ham, fortæller Dyrhaug til Adresseavisen.
- Der er lagt et konkret træningsprogram for ham i afsoningsperioden, som er udarbejdet af klubben og Nicklas i fællesskab.
- Han kommer til at træne alene og vil blive fulgt af vores sportslige stab.
Han vil få mulighed for at træne hver dag, siger Tove Moe Dyrhaug.
Danskerens afsoning slutter 22.
februar.
Det er stadigvæk tids nok til at kunne komme i form, inden Norges bedste fodboldrække begynder.
Rosenborgs første kamp i Eliteserien i 2019 er 31.
marts på udebane mod Bodø/Glimt.
Følte sig truetBendtner blev i Københavns Byret idømt 50 dages fængsel for vold mod en taxachauffør.
I første omgang ankede Bendtner sin voldsdom til landsretten, men han besluttede et par uger senere at acceptere dommen i stedet.
Voldsepisoden fandt sted natten til søndag 9.
september i år.
Taxichaufføren pådrog sig et dobbelt kæbebrud og blev efterfølgende opereret.
Læs også:Bendtner og Mike Jensen sikrer Rosenborg double-triumfKort før episoden havde Bendtner og kæresten Philine Roepstorff forladt taxaen uden at betale efter en misforståelse med chaufføren omkring ruten til Bendtners bopæl.
Taxachaufføren satte efter parret for at få sin betaling, og her trådte han på et tidspunkt ud af bilen og kastede en sodavandsdåse mod Bendtner og kæresten uden at ramme.
- Jeg følte mig truet og vidste ikke, hvad der kunne ske med mig og min kæreste, efter at der var blevet kastet ting mod os, forklarede Nicklas Bendtner i retten.
Fodboldspilleren turde ikke gå videre af frygt for et angreb bagfra og valgte i stedet at gå i rask tempo hen mod chaufføren.
Her endte han med at slå taxachaufføren med knyttet næve.
- Hensigten var at snakke.
Derfor havde jeg hænderne ned langs siden, og da vi løftede armene samtidig, så slog jeg ham.
Det var simultant, at vi gjorde det.
- Jeg tror, at jeg slog først på grund af den frygt, der var blevet sat i mig i de foregående minutter, fortalte Bendtner.
Politiets anklager mente desuden, at fodboldspilleren efterfølgende havde sparket taxachaufføren i ansigtet.
Men det kastede videooptagelser fra taxaen ikke endegyldig klarhed over.
Byretten konkluderede dog, at Bendtner havde tildelt chaufføren et spark.
Det afviste Rosenborg-spilleren.
- Jeg løftede mit ben for at træde hen over ham for at se, om han var ok.
Jeg har ikke sparket ham, sagde Bendtner.
/ritzau/FacebookTwitterKopier link




