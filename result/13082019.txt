https://www.dr.dk/nyheder/udland/gris-til-flere-tusinde-kroner-spaniens-skinkeguld-er-paa-himmelflugt

UdlandGris til flere tusinde kroner: Spaniens skinkeguld er på himmelflugtMange spaniere har ikke længere råd til landets berømte bellota-skinker.
Af Anna Gaarslev13.
aug.
2019 kl.
21.
27Læs op- Prøv at mærke.
Den er stadigvæk blød i siderne.
Den er ikke klar endnu.
José Gómez ved, hvad han taler om.
Han er sjette generation i familiefirmaet Joselito, der i 150 år har specialiseret sig i at fremstille de eksklusive bellota-skinker.
Lufttørrede skinker af kød fra den iberiske gris, også kendt som sortfods-grisen.
- En skinke tager den tid, den tager.
Hos os tager det mindst tre år, før en skinke er færdig, efter at grisen er blevet slagtet.
Alt afhængig af vejret, hvor mange og hvor gode agern grisen har spist, mens den levede.
Der er mange ting, der spiller ind.
José Gomez fra Joselito, som producerer den efterspurgte sortfodsskinke.
Vi er i byen Guijuelo godt 200 kilometer vest for Madrid.
Det er i dette område, Spaniens verdensberømte bellota-skinker bliver til.
I dette øde landskab, ikke langt fra den portugisiske grænse, bliver grisene i vinterhalvåret fedet op på udelukkende agern og græs.
Og ja, der er i den grad tale om frilandsgrise.
Hvert dyr skal som minimum have mere end en hektar at boltre sig på – for at garantere, at de får nok at spise.
- Det er umuligt at producere flere skinker, end landskabet og forholdene det år tillader.
Vi har gode år, og vi har mindre gode år.
Sådan er det, siger José Gómez.
Dyrere skinker sælger godtGennemsnitsprisen på en hel bellota-skinke på syv-otte kilo ligger på 400-500 euro, 3.
000-4.
000 danske kroner, og de prestigefyldte eksemplarer fra Joselito er endnu dyrere.
Den høje pris skyldes dels en stærkt stigende efterspørgsel fra udlandet og dels en øget regulering, der har sat ind mod svindel i branchen.
Hos Joselito har man ingen problemer med at afsætte skinkerne, selvom priserne stiger.
I dag eksporterer firmaet til 56 lande verden over.
Alene i dette ene modnings-rum hænger der 50.
000 skinker – som hver og en er forudbestilt af butikker og restauranter verden over.
Tusindvis af skinker hænger til modning hos familievirksomheden Joselito.
- Vi er spanske, og vi skal forsyne de spanske forbrugere.
Men den udenlandske efterspørgsel presser markedet op, så for os er det svært at finde balancen mellem de to.
Vi skal stille begge tilfreds, og vi kan kun producere det, vi kan.
At prisen er steget, kan man i høj grad mærke i de almindelige fødevare-butikker.
Et nyligt studie gennemført af Ramón y Cajal-hospitalet i Madrid har vist, at iberisk skinke kan have en gavnlig effekt på hjertepatienter, diabetikere, folk med forhøjet blodtryk og kolesterol.
- Før var det alle typer af kunder, der købte bellota.
Det var dengang, hvor en skinke kostede under 300 euro.
Nu koster den samme skinke 450 euro.
Det betyder, at det er en mindre gruppe kunder, der køber bellota.
De andre vil stadig gerne have skinke, de køber bare noget andet, fortæller Miguel Ángel Prieto fra byen Plasencia, midt i det spanske skinkeland.
En ny superfood?
I disse tider, hvor kødspisere er de nye rygere, er det et stykke kød, der får lovord med på vejen fra fødevareforskerne.
Sortfodsgrisenes særlige diæt af agern og græs og det frie liv med masser af motion giver den færdige bellota-skinke et højt indhold af enkeltumættet omega 9-fedtsyre, vitaminer og antioxidanter.
Fedtet i skinkerne bærer mange ligheder med olivenolie, og forskning har vist, at kødet har gavnlige effekter på helbredet.
Samtidig er proteinniveauet i top – og der er ingen tilsætningsstoffer og tungmetaller.
Et nyligt studie gennemført af Ramón y Cajal-hospitalet i Madrid har vist, at iberisk skinke kan have en gavnlig effekt på hjertepatienter, diabetikere, folk med forhøjet blodtryk og kolesterol.
Undersøgelsen blev ledet af Dr.
José Sabán fra Alcalá de Henares Universitet og publiceret i tidsskriftet "The Journal of Nutrition Health and Aging".
En slagter skærer sortfodsskinke ud i en slagterforretning i byen Plasencia.
Hos producenten Joselito håber man på, at forskningens resultater vil revolutionere brugen af skinken – til at blive noget, man for alvor vil bruge aktivt i bekæmpelsen af livsstilssygdomme.
- Vi samarbejder med både hospitaler og universiteter for at afdække, hvad denne helt særlige fødevare kan bruges til, siger José Gomez.
Ude hos de almindelige forbrugere er det nu stadigvæk mere smagen, der trækker.
- Jeg spiser den kun hver anden måned, fordi den er så dyr.
Jeg synes, den spanske stat skulle give tilskud til bellota-skinken – så vi alle sammen kan få en skive om dagen, ler skinke-spiseren Javier Jiménez.
FacebookTwitterKopier linkEmner:Sundhed og velvære|Madrid|Fødevarer|Spanien|Erhverv




https://www.dr.dk/sporten/fodbold/championsleague/fc-koebenhavns-champions-league-droem-brast-efter-vildt-drama

Champions LeagueFC Københavns Champions League-drøm brast efter vildt dramaFC København kommer ikke i Champions League i denne sæson, da de her til aften blev besejret af Røde Stjerne efter en vild straffesparkskonkurrence.
13.
aug.
2019 kl.
21.
58Bemærk: artiklen er mere end 30 dage gammelLæs opDrømmen om et nyt Champions League-eventyr er slut for FC København i denne omgang.
Det danske mesterhold tabte tirsdag aften et forlænget drama til Røde Stjerne fra Beograd i tredje runde af kvalifikationen til den prestigefyldte turnering.
Efter 1-1 i Serbien og 1-1 efter 120 minutters fodbold i Parken blev opgøret afgjort i straffesparkskonkurrence.
Efter en lang række fejlskud blev Jonas Winds afbrænder afgørende, og serberne kunne juble over avancement efter i alt 22 straffespark.
Jonas Wind (23), FC København, misbruger det afgørende straffespark under kampen i Champions League kvalen mellem FC København og Røde Stjerne i Parken tirsdag den 13.
august 2019.
.
 Helt slut er det europæiske efterår dog endnu ikke for FCK.
På papiret er der stadig en god chance for at nå gruppespillet i Europa League, da det danske mesterhold nu skal ud i to dueller mod enten HJK Helsinki fra Finland eller FC Riga fra Letland.
Deres indbyrdes opgør afgøres torsdag.
Knald på i ParkenMed kampens betydning in mente havde FCK-manager Ståle Solbakken på forhånd beskrevet tirsdagens kamp som sæsonens vigtigste.
Det var til at se på lægterne, hvor 29.
872 tilskuere var mødt op for at overvære det dansk-serbiske mestermøde.
Med 1-1 i bagagen kunne FC København nøjes med 0-0 på eget græs, mens Røde Stjerne i første omgang skulle jagte en scoring.
Den kom i det 17.
spilleminut, efter at FCK havde været mest på bolden uden for alvor at blive farlig.
Den tidligere Chelsea-spiller Marko Marin leverede et snedigt indlæg, der krævede en lang tå fra en helt fri Richmond Boakye, for at bolden kunne trille i nettet til 1-0.
Stram serbisk defensivEn streg i regningen for FCK, der havde svært ved at finde huller i den serbiske mur.
Lige indtil værterne kort før pausen fastholdt et angreb, som endte hos N’Doye.
Han fik bolden i hovedhøjde ved bageste stolpe, hvor den rutinerede angriber overmandede sin modstander og pandede FCK på 1-1.
Dame N'Doye (14), FC København, jubler efter målet til 1-1 under kampen i Champions League kvalen mellem FC København og Røde Stjerne i Parken tirsdag den 13.
august 2019.
.
 Samme opskrift var tæt på at give pote igen fem minutter inde i anden halvleg, hvor senegaleseren igen nåede højest, men denne gang gik bolden forbi det serbiske bur.
Arbejdsbetingelserne blev væsentligt bedre for FCK kort efter, da Røde Stjernes Nemanja Milunovic fik sit andet gule kort for at bruge albuen i en luftduel.
FCK pressede på uden at kaste alt frem, og Røde Stjerne var meget af tiden parkeret på egen banehalvdel.
Med små 20 minutter igen havnede bolden efter et par flade pasninger hos Viktor Fischer, der sparkede fladt forbi til stor frustration for Solbakken.
Med 11 mod 10 lykkedes det dog ikke FCK at score, og kampen skulle ud i forlænget spilletid.
Vild straffesparkskonkurrenceHer var Røde Stjerne under belejring, men hver gang fik gæsterne kæmpet sig ud af problemerne.
Og det blev lidt nemmere for gæsterne, da indskiftede Pep Biel fik sit andet gule kort for at stoppe en kontra.
Jonas Wind brændte det afgørende straffespark for FC København Kampen endte i en maraton-straffesparkskonkurrence, hvor begge hold skiftedes til at brænde.
Til gengæld scorede begge holds målmænd, og med det 22.
spark blev Winds afbrænder sidste spark.
/ritzau/FacebookTwitterKopier linkEmner:FC København|Ståle Solbakken (fodboldtræner)|Viktor Fischer (fodboldspiller)|Fodbold|Finland




https://www.dr.dk/nyheder/udland/usas-demokrater-flokkes-til-dyrskue-i-iowa-her-vaelges-kandidaten-med-majskorn

UdlandUSA's demokrater flokkes til dyrskue i Iowa: Her 'vælges' kandidaten med majskornDer er kamp om at blive Demokraternes præsidentkandidat - selvom første primærvalg først er om seks måneder.
Af Louise Brodthagen Jensen13.
aug.
2019 kl.
23.
38Bemærk: artiklen er mere end 30 dage gammelLæs opDe har vendt burgerbøffer, uddelt gratis limonade og proppet sig med alskens friturestegt mad, og gerne noget, der er nemt at spise med fingrene.
Alt sammen for at vinde vælgernes gunst i kampen om at blive den kandidat, som Demokraterne vil stille op mod Donald Trump ved det amerikanske præsidentvalg i 2020.
Og siden i torsdags har Des Moines i delstaten Iowa været overrendt af mange af de i alt 24 demokratiske kandidater, som har taget del i det årlige dyrskue i det midtvestlige USA.
Der er stadig seks måneder til det første primærvalg, der afholdes i Iowa den 3.
februar.
Men netop fordi det er det første, bliver en sejr her betraget som central og som et skridt på vejen for den, der til sidst skal have alle de delegerede bag sig og blive nomineret som præsidentkandidat til partikonventet til næste sommer.
Vælgere i Des Moines har kunnet deltage i en noget uvidenskabelig meningsmåling, hvor majskorn bruges til at vise, hvilken kandidat man foretrækker.
Det er stadig den tidligere vicepræsident Joe Biden, der fører i meningsmålingerne - også her i Iowa, hvor man for sjov kan smide et majskorn i et glas, der tilhører den kandidat, man tror på.
- Han lader til at være den mest stabile kandidat for Demokraterne, siger Steve Avenarius.
De første tv-debatter har dog givet flere af de andre kandidater håb om at kunne fravriste den 76-årige Biden titlen som favorit.
Og i løbet af weekenden har de alle sammen været her: Elizabeth Warren, Kamala Harris og Bernie Sanders.
Især sidstnævnte kan Kate Kedley godt se som Demokraternes kandidat:- Jeg kunne godt tænke mig et sundhedssystem for alle, og jeg synes, at hans idé om betalt universitetsuddannelse er god.
Han er populær, og jeg tror, han kan slå Trump.
Bernie Sanders havde sin kone Jane (tv.
) med på dyrskue i weekenden.
 Senator fra Californien Kamala Harris havde også taget til Iowa.
 Der bliver spist og drukket rigeligt på dyrskuet, hvor også Elizabeth Warren dukkede op i i weekenden.
 Senator Cory Booker fra New Jersey benyttede lejligheden til at tage en tur i rutsjebane.
1 / 4Bernie Sanders havde sin kone Jane (tv.
) med på dyrskue i weekenden.
1 / 4Senator fra Californien Kamala Harris havde også taget til Iowa.
2 / 4Der bliver spist og drukket rigeligt på dyrskuet, hvor også Elizabeth Warren dukkede op i i weekenden.
3 / 4Senator Cory Booker fra New Jersey benyttede lejligheden til at tage en tur i rutsjebane.
4 / 4Netop det sidste er det helt centrale for mange demokratiske vælgere.
Men et 24 mand stort felt kan blive en forhindring, mener Neil McMullin.
- De har ikke en kandidat, der kan slå ham lige nu.
Der er 24 kandidater, og stemmerne er spredt ud.
Det gavner kun Trump, siger han.
Fra ukendt borgmester til top femDen sidste af de demokratiske kandidater, der skal tale på dyrskuet, er den 37-årige borgmester fra byen South Bend i Indiana, Pete Buttigieg.
Indtil for et halvt år siden var der formentlig ingen, der uden for staten Indiana vidste, hvem Pete Buttigieg var.
Og det selvom han er blevet udpeget af tidligere præsident Barack Obama som en af partiets kommende stjerner.
En titel, han nu gør sit bedste for at leve op til, for mange har stille og roligt fået øjnene op for "mayor Pete", eller "borgmester Pete," som han kaldes.
Den 37-årige Pete Buttigieg er blandt de fem kandidater, der lige nu fører feltet af demokratiske kandidater.
Han er blandt de fem kandidater, som står bedst i meningsmålingerne - både i Iowa og i hele landet.
En plads, han har taget foran etablerede politikere som den erfarne senator fra New Jersey, Cory Booker, og boligminister i Obama-regeringen Julian Castro.
Hverken i Iowa eller på landsplan viser målingerne dog, at der er nogen, som er i nærheden af Joe Biden, som står til lidt under en tredjedel af stemmerne ifølge en måling fra RealClearPolitics.
Han fører suverænt feltet, efterfulgt af den mere progressive Elizabeth Warren og Bernie Sanders, der står til lidt mere end halvt så mange stemmer.
Allerede i næste måned er der en ny runde af tv-debatter, og formentlig allerede derefter vil feltet af de mange kandidater svinde ind.
Og som Barack Obamas tidligere rådgiver og politisk kommentator, David Axelrod, formulerer det:- August er ingen garanti for, hvad der vil ske i februar.
Her er de 21 håbefulde demokrater, der håber at blive partiets præsidentkandidat: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 21Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 21Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 21Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
3 / 21John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 21Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
5 / 21Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
6 / 21Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 21Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 21Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
9 / 21Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
10 / 21Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
11 / 21Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
12 / 21Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
13 / 21Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
14 / 21Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
15 / 21Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
16 / 21Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
17 / 21Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
18 / 21Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
19 / 21Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
20 / 21Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
21 / 21FacebookTwitterKopier linkEmner:Barack Obama (politiker)|Bernie Sanders (politiker)|USA|Valg og folkeafstemninger|Dyrskuer




https://www.dr.dk/nyheder/indland/kinesisk-turist-fundet-i-sortedams-so-i-kobenhavn-er-dod

IndlandKinesisk turist fundet i Sortedams Sø i København er dødEn mand blev fundet i københavnsk sø tirsdag eftermiddag.
Han kom på hospitalet, men er afgået ved døden.
Manden blev fundet livløs i søen tirsdag eftermiddag (arkiv).
13.
aug.
2019 kl.
21.
03Bemærk: artiklen er mere end 30 dage gammelLæs opEn kinesisk mand, som tirsdag eftermiddag blev hevet op af Sortedams Sø i København, er senere afgået ved døden.
Det fortæller vagtchef ved Københavns Politi Carsten Reenberg kort før klokken 21.
- Det er en turist fra Kina.
Vi har ikke den pågældende 100 procent identificeret, men det er en mand omkring 70 år gammel, siger vagtchefen.
Klokken 13.
41 fik politiet en anmeldelse om, at en person lå i søen, og både politi og ambulancer var kort efter på stedet.
Her blev den livløse mand trukket i land.
Redningsfolk forsøgte at genoplive manden, og han blev kørt på hospitalet.
Hans liv stod dog ikke til at redde.
Da der er tale om en turist fra Kina, er den kinesiske ambassade blevet orienteret om dødsfaldet, fortæller vagtchefen.
Politiet hælder mod en ulykkePolitiet ved endnu ikke, hvordan manden endte i vandet.
- Det undersøger vi.
Nu bliver der et retslægeligt ligsyn.
Vi hælder mod, at det er en tragisk ulykke af en art, som er sket, siger vagtchef Carsten Reenberg.
Ved et ligsyn bliver liget undersøgt, og oplysningerne derfra sammenholdes med politiets oplysninger.
Formålet er at fastlægge, hvad den pågældende døde af, om der er tale om en naturlig død, en ulykke, selvmord eller en forbrydelse.
/ritzau/FacebookTwitterKopier linkEmner:København|Kriminalitet|Ulykker|Kina|Københavns Politi




https://www.dr.dk/sporten/fodbold/championsleague/fck-anfoerer-med-store-roser-til-skurken-wind-han-har-karakter

Champions LeagueFCK-anfører med store roser til "skurken" Wind: 'Han har karakter'Carlos Zeca løb hen og bakkede Jonas Wind op, efter at stortalentet missede straffe og sendte FCK ud af CL.
13.
aug.
2019 kl.
23.
25 | opdateret 14.
aug.
2019 kl.
09.
11Bemærk: artiklen er mere end 30 dage gammelLæs opFC Københavns anfører, grækeren Carlos Zeca, er sikker på, at holdkammeraten Jonas Wind nok skal komme stærkere tilbage, efter at Wind tirsdag aften indtog en skurkerolle og brændte det afgørende straffespark i dramaet mod Røde Stjerne i Champions League-kvalifikationen.
Det sagde Zeca til TV3+ i minutterne efter den afgørende misser, der sendte det danske mesterhold over i Europa Leagues playoffrunde.
Zeca løb straks ned til Wind for at trøste ham.
- Jeg sagde til ham, at han gør det fantastisk.
Han er 20 år, og han tog ansvaret, og det viser stor karakter.
- Jeg er stolt af ham, og det skal han også være, for han har haft en fantastisk sæson for os.
I dag var en dårlig dag for ham og for os, men jeg ved, at han kommer igen, siger Carlos Zeca.
Havde scoret én gangJonas Wind havde scoret på sit første forsøg i straffesparkskonkurrencen, men da dramaet ikke blev afgjort, måtte Wind forsøge igen, da FCK skulle sparke for 11.
gang.
- Den seneste uge har været rigtig god for mig personligt, men i dag (tirsdag, red.
) måtte jeg indtage skurkerollen.
Vi har 2-3 matchbolde for selv at afgøre det, men straffesparkskonkurrencen blev lang i dag, og jeg formåede ikke at score på mit andet spark, og det er selvfølgelig ærgerligt, siger Jonas Wind til DR Sporten.
I den bizarre straffesparkskonkurrence blev uvant mange spark sendt langt over mål, og spillernes reaktion pegede i retning af, at der var problemer med mudder og en ujævn overflade ved straffesparkspletten.
Det mener Zeca også, at der var.
- Forholdene omkring straffesparkspletten var dårlige for begge hold.
Vi havde chancen, men scorede ikke.
Livet går videre, siger Zeca til TV3+.
Anføreren fortæller samtidig, at han er stolt af FCK-holdet.
Tirsdagens ordinære kamp endte 1-1.
Dame N'Doye scorede FCK's mål.
/ritzau/FacebookTwitterKopier linkEmner:Dame N'Doye (fodboldspiller)|FC København|Fodbold|TV3|TV3+




https://www.dr.dk/nyheder/indland/kirsten-maerkede-de-ultimative-konsekvenser-af-klamydia-paa-egen-krop

IndlandKirsten mærkede de ultimative konsekvenser af klamydia på egen krop'Der var en lang periode, hvor jeg var bange for, om jeg overhovedet ville blive mor'.
Da Kirsten List Larsen mødte ham, hun ville have børn med, gik det hurtigt op for hende, at klamydiaen havde store konsekvenser for hende.
(© https://kirstenlistlarsen.
dk)Af Mathilde Bugge13.
aug.
2019 kl.
21.
13Bemærk: artiklen er mere end 30 dage gammelLæs opÉt år med ubehandlet klamydia ødelagde Kirsten List Larsens æggeledere.
Men hun nægtede at lade det ødelægge hendes ønske om børn.
Da Kirsten List Larsen først opdagede, at hun var smittet med klamydia, tog hun to pencilinkure og forventede, at hun havde hørt det sidste til den sag.
Men da hun mødte ham, hun ville have børn med, gik det hurtigt op for hende, at klamydiaen havde langt større konsekvenser for hende, end hun kunne frygte.
Fertilitetsbehandling og smadrede håbEfter to års baby-forsøg blev Kirsten List Larsen og hendes partner utålmodige efter to streger på graviditetstesten og tog til den første konsultation på en fertilitetsklinik.
Da fandt hun ud af, hvad klamydia havde gjort ved hendes krop.
Begge æggeledere var lukkede, og der var arvæv, fordi de var groet sammen.
Den ene æggeleder blev til sidst helt fjernet, fordi den var så dårlig.
- Det var et kæmpe chok at finde ud af, at mine æggeledere var blevet så dårlige, og jeg ikke havde vidst noget om det, siger Kirsten List Larsen.
Efter to års fertilitetsbehandling kunne Kirsten List Larsen og hendes partner ikke mere.
De sagde stop til mere fertilitetsbehandling og håbet om, at en graviditet skulle lykkes for dem.
"Det har godt nok været en slem og lang vej"Kirsten List Larsen- Vi syntes simpelthen, at det var for hårdt at være i.
Jeg blev ekstremt stresset af det, siger hun.
Bange for ikke at blive morKirsten List Larsen husker, at frygten for aldrig at få børn for alvor slog igennem, efter behandlingen sluttede.
- Der var en lang periode, hvor jeg var bange for, om jeg overhovedet ville blive mor på et tidspunkt i mit liv.
Det havde jeg jo altid drømt om, siger Kirsten List Larsen.
At være ufrivillig barnløs var allestedsnærværende for parret, og spørgsmålene og tvivlen dukkede konstant op.
- Det er ligesom en tinitus.
Selvom man laver andre ting, ligger det hele tiden og rumsterer, den der frygt for at det ikke lykkes, siger Kirsten List Larsen.
Men drømmen om at få børn ville hun ikke give slip på.
Heldigvis blev klamydiaen ikke stopklods for, at Kirsten i sidste ende blev mor.
Efter syv lange år som ufrivllig barnløs blev parret godkendt til at adoptere.
I dag har 54-årige Kirsten to børn på 20 og 16 år.
- Så endte det lykkeligt for mig, idet at jeg har fået to dejlige børn.
Men det har godt nok været en slem og lang vej, siger Kirsten List Larsen, der er uddannet sociolog og i dag arbejder med at hjælpe barnløse par.
Klamydia er et irriterende bekendtskab og den mest udbredte kønssygdom herhjemme.
Derfor er det ekstra gode nyheder, at vi er et skridt tættere på at have en vaccine for den.
Fertilitetsbehandling kræver sin mand eller kvinde.
For Kirsten List Larsen og hendes partner blev det efter to år for hårdt, og de valgte at stoppe.
Gik uvidende rundt med klamydiaDa den dengang 24-årige Kirsten List Larsen blev smittet med klamydia af sin daværende kæreste, var der hverken vaccine eller symptomer i syne.
Hun havde nemlig ingen tegn på kønssygdommen.
Alligevel mener hun, at hun skulle have været på vagt.
- Jeg burde nok have haft en mistanke og være gået til lægen, da den mand, jeg havde været kærester med i tre år, fik noget, han kaldte underlivsbetændelse, siger hun.
Da Kirsten List Larsen cirka et år efter begyndte at pletbløde, fandt hun ud af, at hun faktisk havde klamydia.
- Da jeg fandt ud af, at jeg havde klamydia, var jeg rigtig vred på min daværende kæreste.
Først efter mange år så hun mere nuanceret på situationen.
I dag mener hun, at hun også havde et ansvar for at blive tjekket for den udbredte kønssygdom.
- Jeg stolede på min kæreste, men det var stadigvæk mit valg ikke at gå videre i forhold til, om jeg også kunne være blevet smittet, siger Kirsten List Larsen.
Det burde jeg jo have gjort, siger Kirsten List Larsen og tilføjer:- 'Better safe than sorry'.
FacebookTwitterKopier linkEmner:Kønssygdomme|Barnløshed|Sygdomme og lidelser|Hospitaler




https://www.dr.dk/nyheder/indland/foer-var-de-skoletraette-nu-er-der-flere-voksne-og-charlie-og-sallie-glaeder-sig-til

IndlandFør var de skoletrætte: Nu er der flere voksne, og Charlie og Sallie glæder sig til skoledagenI hver klasse sidder i gennemsnit tre børn, der ikke trives socialt og fagligt, viser undersøgelse.
Charlie Grafstrøm og Sallie Pedersen har glædet sig til at komme tilbage i skole efter sommerferien.
Og mest af alt til at se vennerne.
Af Sally Frydenlund Larsen og Louise Damløv13.
aug.
2019 kl.
22.
13Bemærk: artiklen er mere end 30 dage gammelLæs opOveralt i landet bliver der pakket skoletasker, indbundet bøger og hængt skemaer op på køleskabet for første gang.
Skolestarten er over os.
For de fleste børn er det en tid forbundet med nyindkøbte skoletasker og sommerfugle i maven, men det er ikke det, der fylder, når Charlie Grafstrøm tænker tilbage på sin første skoletid:- Det var lidt svært.
Det var nok der, jeg havde det sværest.
Jeg havde det svært ved, at der var mange store børn, der drillede mig.
Og Charlie er ikke alene med sin oplevelse.
I hver børnehaveklasse og 1.
klasse sidder der nemlig i gennemsnit tre elever, der selv siger, at de ikke trives.
Det viser en stor, ny undersøgelse med næsten 7.
000 børn, som Syddansk Universitet har lavet for Egmont Fonden.
Læs også:Ny rapport: Dårlig skolestart kan skade chancer for job og uddannelse senere i livetI går startede Charlie Grafstrøm i 2.
klasse - denne gang uden ondt i maven.
- Jeg har det godt.
Meget godt.
Fordi der er en god klasselærer og gode kammerater.
Og alt er godt.
Om rapporten:Rapporten 'Når store bliver små' er lavet af forskere på Syddansk Universitet for Egmont Fonden.
For at lave rapporten har forskerne analyseret samtaler, som sundhedsplejersker har haft med over 6.
000 børn.
54 procent af børnene svarer, at de er "meget glade" for at gå i skole, mens 11,6 procent svarer, at de ikke er glade for skolen.
Undersøgelsen viser også, at flere drenge end piger har lav skoletrivsel (13,4 procent mod 9,8 procent.
)Kilde: Når store bliver små, Egmont Rapporten 2019.
Flere hænder og samarbejde virkerGrunden til Charlies nuyfundne skoleglæde er, at han har skiftet skole til Amager Fælled Skole.
Her registrerede skoleleder Torben Højman Jensen for fire år siden, at for mange børn i indskolingen ikke havde det godt.
Og så satte han sig for at ændre det.
- Vi kunne se, at trivslen ikke var tilfredsstillende, og så er det helt naturligt, at jeg som leder tænker over, hvordan vi kan skabe mere trivsel.
Det er et valg, jeg skal tage.
Siden da har Amager Fælled Skole blandt andet ansat mere personale i indskolingen og indledt et samarbejde med børnehaverne, så overgangen til skolen bliver så let som muligt.
De har også et samarbejde med sundhedsplejerskerne, som holder møde med forældre i indskolingen om trivsel.
Sidst, men ikke mindst, har skolen valgt at arbejde med udskudt klassedannelse, så børnehaveklasseeleverne først bliver inddelt i klasser efter et halvt år.
Og det har gjort underværker.
På de fire år er andelen af indskolingselever, der er meget glade for deres skole, steget med 14 procentpoint.
I samme periode er skolen gået fra at ligge under gennemsnittet blandt københavnske skoler til at ligge over, når det gælder indskolingselevers trivsel.
Charlie Grafstrøms far, Jesper Nielsen, fortæller om, hvad skolens tiltag har gjort for hans søn:Vigtigst med vennerStig Brostrøm er professor på Danmarks Pædagogiske Universitet.
Han mener, at skolen på Amager har gjort det rigtige for at hjælpe de børn, der ikke trives.
- Det er en rigtig god investering, for det er de første uger og måneder i børnehaveklassen, der er afgørende for børnenes gode skoleforløb.
Professoren fortæller, at en dårlig start kan trække spor igennem hele skoleforløbet og resultere i dårlige karakterer og uglade børn.
Vigtigst af alt er det dog, at børnene får nogle venner.
Jeg anerkender, at det kan være et spørgsmål om ressourcer, men i stedet for at udskrive en check så skal vi finde ud af, om man har brugt pengene det forkerte sted.
Pernille Rosenkrantz-Theil (S), børne- og undervisningsminister.
- Det er nok en af de værste glidebaner i skolen at komme uden for kammeratskabet.
Der er mange børn, der ikke er så dygtige til det faglige, men hvis de har kammerater og har det sjovt sammen med kammeraterne, så er det det, der kalder på næste skoledag - lysten til at være sammen med dem, siger han.
Sallie Pedersen går i samme klasse som Charlie Grafstrøm.
Hun havde svært ved det faglige, og blev også nogle gange drillet i børnehaveklassen og starten af 1.
klasse, indtil hun "lige pludselig bare blev glad for det.
"Sallie Pedersen er glad for, at lærere og pædagoger nu hjælper lidt til med at få venskaberne til at spille.
- Det betyder meget at have flere venner.
Det er dejligt.
Hun prøver at sige stop til dem, der driller mig og sådan noget, og så hjælper hun mig mere med opgaverne, siger den otteårige om sin lærer.
Minister vil "vende bøtten"Og tiden til at gøre det ekstra for børnene - den koster penge, lyder det fra professor Stig Brostrøm.
- Politikerne bør først og fremmest sænke klassekvotienten, og man må altså også sørge for, at børnehaveklasselederne får bedre arbejdsbetingelser.
Det er flere voksne, flere ressourcer og flere hænder.
Men Pernille Rosenkrantz-Theil, som er børne- og undervisningsminister, står ikke klar med checkhæftet.
- Der er altså ikke umiddelbart en 1:1-sammenhæng mellem kommuner, der bruger flere penge på skoleområdet, og en bedre indskoling.
- Målsætningen skal være, at børnene kommer i skole på det rigtige tidspunkt og på den rigtige måde, og det tror jeg altså ikke, man opnår ved bare at udskrive en check.
Hun er dog klar til at se på, om der kan rykkes nogle penge rundt for at "vende bøtten":- I stedet for at bruge en masse penge på at reparere noget, man kunne have forebygget, så skal vi jo sørge for at forebygge.
Så jeg anerkender, at det kan være et spørgsmål om ressourcer, men i stedet for at udskrive en check så skal vi finde ud af, om man har brugt pengene det forkerte sted.
FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Grundskole|Uddannelse|Amager Fælled




https://www.dr.dk/nyheder/indland/nye-lufthavne-i-gronland-bliver-realitet-midt-i-politisk-drama

IndlandNye lufthavne i Grønland bliver realitet midt i politisk dramaTrods politisk uro har Munck Gruppen og Kalaallit Airports underskrevet kontrakt om internationale lufthavne.
Flere grønlandske politikere har krævet, at underskrivelsen af aftalen blev stoppet (ARKIV).
13.
aug.
2019 kl.
20.
29Bemærk: artiklen er mere end 30 dage gammelLæs opAftalen om et kæmpe byggeprojekt med to nye internationale lufthavne i Grønland er blevet underskrevet tirsdag eftermiddag.
Det bekræfter administrerende direktør hos Kalaallit Airports Peter Wistoft i en kortfattet sms til Ritzau.
Nyheden kommer midt i politisk uro i Grønland tirsdag, hvor selvstyrets formand, Kim Kielsen, mistede opbakning fra seks af ti partimedlemmer.
Efter krisemøder her til aften dansk tid står han dog alligevel til at fortsætte som formand for partiet Siumut.
Aftalen om lufthavnene blev indgået mellem Kalaallit Airports og det danske konsortium Munck Gruppen.
Modvilje mod projektetI første omgang var det meningen, at underskriftsceremonien skulle foregå på grønlandsk jord, men efter politisk uro blev seancen rykket til et hemmeligt sted i København, hvor pressen ikke havde adgang.
Den politiske uro skyldes blandt andet, at et flertal i det grønlandske Finans-og Skatteudvalg har forlangt, at underskrivelsen af aftalen med Munck Gruppen blev stoppet.
Udvalgene har ifølge det grønlandske medie Sermitsiaq.
AG kritiseret lufthavnene for ikke at være godt nok finansieret, og at projektet vil blive dyrere, end det er anslået.
Dertil har seks ud af ti Siumut-medlemmer af Inatsisartut (landstinget, red.
) samt medlem af Naalakkersuisut (regeringen, red.
) erklæret, at de ikke længere har tillid til formand Kim Kielsen og krævet, at han trådte tilbage som formand for Naalakkersuisut.
Delvist finansieret af DanmarkAnlæggelsen af de to nye lufthavne, der skal kunne modtage oversøiske fly, ventes at løbe op i mindst 3,5 milliarder kroner.
Heraf har den danske stat betalt 700 millioner kroner og lånt yderligere 900 millioner til projektet på favorable vilkår.
De to nye lufthavne, der skal booste Grønlands turisme med direkte fly til blandt andet nordamerikanske destinationer, skal stå klar ved udgangen af 2023.
Tirsdag eftermiddag grønlandsk tid har Kim Kielsen selv oplyst, at han fortsætter som partiformand og regeringschef trods kritikken.
Men også at han ikke genopstiller ved næste valg.
/ritzau/FacebookTwitterKopier linkEmner:Grønland|Kim Kielsen (politiker)|Munck Gruppen|Lufthavne|Siumut




https://www.dr.dk/nyheder/regionale/bornholm/mads-tager-hf-paa-bornholm-kunne-bo-billigt

Dyre lejlighederSe temaBornholmMads tager HF på Bornholm for at kunne bo billigtBillige ungdomsboliger får flere unge til at flytte til øens videregående uddannelser.
Mads Larsen skal lige vænne sig til stilheden på Bornholm efter at være flyttet fra København for at tage en HF på Campus Bornholm.
 DR)Af Sofie Ejdrup Larsen og Lis Eilsøe13.
aug.
2019 kl.
20.
19Bemærk: artiklen er mere end 30 dage gammelLæs opDet var tilbuddet om en nybygget ungdomsbolig tæt på uddannelsesstedet og til bare 2.
800 kroner om måneden, der fik 23-årige Mads Larsen til flytte fra København til Bornholm for at tage en to-årig HF-eksamen.
- Jeg sammenlignede boligpriser i København med priser andre steder, og det kostede stort set bare det halve på Bornholm.
Nu skal jeg vænne mig til stilheden.
Mads Larsen, studerende- Samtidig bor min fars familie på øen, så jeg kunne slå to fluer med et smæk ved at vælge at tage en HF i Rønne, siger Mads Larsen.
For en uge siden startede han på Campus Bornholm i Rønne, hvor alle ungdomsuddannelser og videregående uddannelser på Bornholm er samlet.
Uddannelser bliver mere attraktiveMads Larsen er ikke alene om at vælge Bornholm, fordi der er billige boliger, når man er under uddannelse.
Campus BornholmI 2018 blev de bornholmske ungdomsuddannelser og videregående uddannelser samlet på det nybyggede Campus Bornholm.
Det er første sted i landet, hvor alle uddannelser er blevet samlet.
Ca.
2.
000 studerende og lærere har deres daglige gang på Campus.
Campus Bornholm tilbyder STX, HTX, HHX, HF, EUD, EUX og VUC.
Desuden rummer Campus Bornholms Sundheds- og Sygeplejeskole, Professionshøjskolen UCCs uddannelser til lærer og pædagog samt uddannelserne til socialrådgiver, maskinmester, datamatiker, finans- og serviceøkonom samt erhvervsuddannelse for voksne.
En enkelt uddannelse ligger udenfor Campus.
Det er Kunstakademiets uddannelse på Glas- og Keramikskolen i Nexø.
På Sundheds- og Sygeplejeuddannelsen er uddannelsesleder Bonnie Gudbergsen ikke i tvivl om, at det tæller, når unge søger ind på sygeplejerskeuddannelsen på øen.
Cirka halvdelen af de 50 studerende på en årgang flytter til øen for at blive sygeplejerske.
- Gode og billige ungdomsboliger gør uddannelsen på Bornholm mere attraktive - og vi har behov for flere tæt på Campus, og gerne toværelses lejligheder til lidt ældre studerende, siger Bonnie Gudbergsen.
Lige præcis det ønske kan de studerende få opfyldt, hvis Bornholms Regionskommune siger ja til en ansøgning fra Bornholms Boligselskab, der gerne vil bygge yderligere 45 nye ungdomsboliger, hvor halvdelen skal være toværelses.
En ungdomsbolig til det halve af det, en tilsvarende bolig i København koster, fik Mads Larsen til at vælge at flytte til Bornholm, mens han tager en HF.
 DR)- Planen er, at vi sammen med Campus kan tiltrække flere uddannelsessøgende ovrefra, fordi det er svært at få en ungdomsbolig i København, de er ofte meget dyre og ligger langt fra studiet.
Det er anderledes her, siger direktør Ole Schou Mortensen fra Bornholms Boligselskab.
Mads Larsens nybyggede ungdomsbolig er en del af et andet almennyttigt boligselskab, BO42, der lige nu har 63 ungdomsboliger i alt.
30 af dem er nybyggede, og de ligger alle tæt på Campus Bornholm.
Det samme vil de 45 planlagte boliger i Bornholms Boligselskab komme til.
FacebookTwitterKopier linkEmner:Bornholm|København|Uddannelse|Bolig|Campus Bornholm




https://www.dr.dk/nyheder/politik/fremtiden-usikker-folkebevaegelsen-mod-eu-rina-ronja-kari-stopper-som-frontfigur

PolitikFremtiden usikker for Folkebevægelsen mod EU: Rina Ronja Kari stopper som frontfigurTidligere medlem af EU-Parlamentet Rina Ronja Kari har fået job i fonden Dansk Standard.
Folkebevægelsen Mod EU mistede sit eneste mandat ved seneste valg til Europaparlamentet.
13.
aug.
2019 kl.
19.
42Bemærk: artiklen er mere end 30 dage gammelLæs opRina Ronja Kari, som er tidligere medlem af Europa-Parlamentet for Folkebevægelsen mod EU, skal ikke længere stå i spidsen for den EU-kritiske bevægelse.
Ved valget til EU-Parlamentet 26.
maj mistede Folkebevægelsen mod EU sit eneste mandat.
- Jeg har egentligt hele tiden tænkt, at når man får sådan et valgnederlag, så giver det rigtig god mening, at det er nogle andre, der skal stå i spidsen, siger Rina Ronja Kari.
- Det vidste jeg med det samme efter valget, og det har jeg ikke været i tvivl om, tilføjer hun.
I stedet har hun fået job som Public Affairs-konsulent hos den erhvervsdrivende fond Dansk Standard.
Organisationen eksisterer, men jeg ved ikke, om de stiller op til parlamentsvalget igenRina Ronja KariFonden arbejder for at sikre, at danske virksomheder og organisationer får størst mulig værdi af internationale standarder og standardisering.
Rina Ronja Kari skal særligt arbejde med grøn omstilling.
Usikkerhed om Folkebevægelsens fremtidIndtil EP-valget 26.
maj havde Enhedslisten støttet Folkebevægelsen mod EU, men for første gang var partiet også selv på stemmesedlen.
Ved valget gik Folkebevægelsen markant tilbage og fik 3,7 procent af stemmerne mod 8,1 procent ved valget i 2014.
Til gengæld kunne Enhedslisten sende sin spidskandidat, Nikolai Villumsen, til EU.
Rina Ronja Kari tør ikke spå om, hvorvidt Folkebevægelsen mod EU vil være at finde på stemmesedlen ved EP-valget om knap fem år.
- Organisationen eksisterer, men jeg ved ikke, om de stiller op til parlamentsvalget igen, siger Rina Ronja Kari.
- Nu er det tid til at finde ud af, om det er rigtigt at stille op igen, eller om det rigtige er at fortsætte som tænketank eller skabe EU-debat på en anden måde.
Den diskussion er kun lige gået i gang, siger hun.
/ritzau/FacebookTwitterKopier linkEmner:Europa-Parlamentet|Rina Ronja Kari (politiker)|EU|Valg og folkeafstemninger|EU-forhold




https://www.dr.dk/nyheder/indland/hold-din-kaeft-eller-jeg-smadrer-dig-med-en-braendende-bus-uden-hjul-22-aarige

Indland’Hold din kæft, eller jeg smadrer dig med en brændende bus uden hjul’: 22-årige Kennie har touretteKennie Frederiksen kan ikke altid styre sine ord og bevægelser.
© drAf Lene Koogi13.
aug.
2019 kl.
20.
01Læs opKan du forestille dig, at du slår hovedet tilbage, ruller med øjnene og råber 'piksalat', ’hold din kæft', eller 'jeg smadrer dig med en brændende bus uden hjul’ eller ’flyt dig, din fede perker!
' Uden at ville det?
Sådan er livet for mennesker med tourette, der er en psykisk forstyrrelse i hjernen.
En af dem er 22-årige Kennie Frederiksen fra Brønderslev.
Han medvirker i tv-programmet ’Anderledes som mig – Tourette’, som sendes på DR1.
Her mødes han over flere dage med fire andre unge, der også har tourette.
Det var en ordentlig mavepuster at få at vide, at jeg skal leve med touretten resten af mit liv.
Kennie FrederiksenFra brummen til grimme ordKennies tourette har ændret sig de seneste måneder fra bevægelser med lyde og enkelte ord til grimme ord i hele sætninger og stadigvæk bevægelser, fortæller han:- Tidligere var det pivelyde, brummen og syngen.
Nu er det meget grimme ord i hele sætninger.
Det er til tider upraktisk, fordi jeg ikke kan styre, hvilke ord der kommer ud af min mund.
Det gør, at mennesker, der ikke kender Kennie, stirrer på ham, når han kører i tog, er på café eller sidder og snakker med en person.
Når det sker, siger han det til dem:- Hvis du ikke ved det, så har jeg tourette.
Den gør, at jeg siger grimme ting og ikke kan styre mine bevægelser.
Du må gerne spørge mig.
Og jeg synes, at du skal gå hjem at google tourette.
Helt anderledes er det, når Kennie er er sammen med venner, familie og andre, som han kender:- Så tager jeg det helt roligt.
Vi kan grine, dele oplevelsen, og det er trygt.
Det er lettere at dele oplevelsen med en ven.
Slut med at få skæld udKennie fik diagnosen tourette i 16-årsalderen, kort før han gik ud af folkeskolen.
Han husker tydeligt samtalen med lægen:- Lige hvor børnelægen giver mig diagnosen og siger til min mor og mig: ’så er det slut med at sige, at Kennie har dårlige vaner og skælde ham ud for det’.
- Der smilede jeg, og det var lige det, jeg havde brug for at høre.
Jeg fik svar på en masse spørgsmål.
Og jeg fik en forklaring på min tics (ufrivillige lyde og bevægelser).
Kennie husker, at han har haft tics, siden han var cirka 12 år gammel.
Det, som har fyldt mest, er, at touretten er kronisk:- I begyndelsen troede jeg, at medicin kunne behandle min tourette.
Derfor var det en ordentlig mavepuster at få at vide, at jeg skal leve med touretten resten af mit liv.
-Det er ok at kigge på mig, når jeg tics'er med grimme ord og bevægelser, siger Kennie der opfordrer folk til at spørge 'hvad sker der?
' Mega svært at skjule touretteHan har tidligere har forsøgt at skjule sine tics:- Jeg har skjult mine tics, fordi jeg ikke vil føle mig udenfor og dømmes på dem.
Man kan ikke skjule sin tourette.
Det er mega energikrævende, og det tager mange kræfter at forsøge at skjule den.
- Når jeg bare tics'er, så bruger jeg ikke nær så mange kræfter som ved at forsøge at skjule dem.
Det kan jeg især mærke om aftenen, hvor jeg både har mere energi og er mere glad.
Kennie Frederiksen bor i lejlighed i Brønderslev.
Hans drøm er at læse til robotingeniør.
Nu prøver Kennie i stedet at være ligeglad og have sin tourette med sig:- Det har flyttet mig at se, hvordan Stine fra tv-programmet er ligeglad med, at folk kigger på hende, når hun råber ’jeg har en kat i lommen'.
Det inspirerer mig, at hun kan hvile så meget i sig selv.
- Mit mål er bare at tics'e, hvis det er mit behov - i stedet for at forsøge at skjule dem.
Kennie har desuden nogle små afledningsmanøvrer.
I toget tager han for eksempel headset på for at undgå at sidde og råbe, og på HF tager han fem minutters pause, hvor han går ud for sig selv og ’tic’ser’Sådan skal du gøre, når du møder en med touretteDet er ok at kigge, men lad være med at nedstirre personen.
Spørg om, hvad der foregår.
Lyt til personen med tourette.
Vis rummelighed, også selv om det svært.
Hvis du vil vide mere, så kan du google tourette.
Touretten skal ikke stoppe migKennie har i år haft en bostøtte tre timer om ugen.
Det er en person, som hjælper ham med at planlægge og strukturere hans hverdag og se på, hvordan han kan nå sine mål om uddannelse.
Sygdommen har tidligere forhindret Kennie i at gøre gymnasiet færdigt.
Sådan er det ikke længere:- Det er en kamp.
For mig har det været svært at opgive gymnasiet og i stedet at læse HF enkeltfag.
Det er hårdt.
Skolen har mange gange været svær for mig.
- Sygdommen har tidligere gjort, at jeg ikke kunne fremlægge en opgave i gymnasiet.
Men nu lader jeg ikke længere touretten stoppe mig.
Det har han blandt andet bevist, da han midt i juni har afsluttet matematik og fysik på HF-enkeltfag.
Han er fint tilfreds med de to syvtaller, han fik til eksamenerne, og satser på at tage den tid, som det tager at stykke en hel HF sammen og derefter søge ind på Aalborg Universitet:- Drømmen er stadig at læse til robotingeniør på Aalborg universitet.
Nu er jeg klar over, at jeg skal bruge længere tid på at nå frem til mit mål.
FacebookTwitterKopier linkEmner:Aalborg Universitet|DR1|Sygdomme og lidelser|Uddannelse|Brønderslev




https://www.dr.dk/nyheder/udland/norsk-forsker-om-hoejreekstremistiske-netsider-luk-en-og-nye-vil-dukke-op

UdlandNorsk forsker om højreekstremistiske netsider: Luk en - og nye vil dukke opMange brugere ser de højreekstremistiske sider som underholdning, hvor de kan dyrke grovkornet humor.
Den 21-årige Philip Manshaus, der er ses sammen med sin advokat, er sigtet for terrorhandling og drabsforsøg, samt drabet på sin 17-årige stedsøster.
Af Louise Brodthagen Jensen og Elisabeth Thiis (interview)13.
aug.
2019 kl.
21.
04Bemærk: artiklen er mere end 30 dage gammelLæs opManifester, voldsforherligelse og opfordringer til angreb på minoriteter.
Det hører til blandt de højreekstremister, som deler kommentarer og holdninger på forskellige internetfora.
Og efter terrorangrebet på en moské i Norge i weekenden meddelte den norske efterretningstjeneste (PST) i går, at man i sommer skærpede trusselsvurderingen fra det ekstreme højre fra lav til moderat, som er trin tre ud af fem.
Chefen for den norske efterretningstjeneste, Hans Sverre Sjøvold, betegner udviklingen af højreekstremismen som negativ og peger på, at eksempelvis gerningsmænd, der udfører voldelige angreb, bliver hyldet og gerne med opfordringer til at udføre lignende handlinger.
Det lykkes tre mænd at overmande den 24-årige nordmand, der angreb Al-Noor moskéen i Bærum.
Han er nu sigtet for terror og varetægtsfængslet i fire uger.
Og netop hyldesten og motivationen om at blive sammenlignet med eksempelvis gerningsmanden bag angrebet på en moské i Christchurch i New Zealand tidligere på året karakteriserer mange af brugerne på diverse netsider.
Sådan lyder det fra Cathrine Thorleifsson, der forsker på Center for Ekstremismeforskning på Oslo Universitet.
Flest brugere fra USAHun forklarer, at i de forskellige onlinefora, eksempelvis 4chan eller 8chan, får brugerne en identitet og finder et fællesskab.
Samtidig kan man poste og kommentere anonymt, og det skubber hele tiden grænsen for, hvad man kan sige og gøre.
Vi ved, at majoriteten er unge mænd, der, selvom de jo sidder alene, deltager i et transnationalt netmiljø, hvor deres had og ideologi får næringCathrine Thorleifsson, forsker i højreekstremisme, Oslo UniversitetDerfor bliver det også en blanding af både konspirationsteorier, hvad brugerne betragter som humor og ironi og eksempelvis dybt antisemitiske og muslimhadende kommentarer, forklarer forskeren.
Ifølge Cathrine Thorleifsson peger forskningen dog samtidig på, at mange af brugerne dog blot anser indholdet som en form for underholdning.
- Mange er aktive for at se, hvor grov en spøg, de kan slippe afsted med, og identificerer sig slet ikke som højreekstreme.
Derfor er det todelt; det er underholdning og kreativt, men også en samlingsplads for højreekstreme, siger hun og uddyber:- Kommentarerne er som oftest enten dybt racistiske, kvindefjendske, voldsforherligende og opmuntrer til vold mod minoriteter og migranter, siger Cathrine Thorleifsson.
Derfor er det ifølge forskeren også vigtigt at finde ud af, hvorfor brugerne, der hovedsageligt er unge mænd, slutter sig til de forskellige sider og få uddannet dem i at identificere de ekstremt højreekstremistiske konspirationsteorier og propaganda som seriøse trusler.
For selvom 8chan - hvor gerningsmanden fra El Paso formodes at have postet sit højreekstremistiske manifest - nu er lukket, løser det ikke problemet at lukke sider ned, siger hun og påpeger at nye sider blot vil dukke op.
En 28-årig mand angreb i foråret først Al-Noor moskéen og dernæst Linwood Islamic Centre i Christchurch i New Zealand.
51 personer blev dræbt.
Hun fremhæver en tråd som “Politically incorrect” på 4Chan, der har millioner af brugere.
- Vi ved, at majoriteten er unge mænd, der, selvom de jo sidder alene, deltager i et transnationalt netmiljø, hvor deres had og ideologi får næring, siger hun.
Størstedelen af brugerne på forummet er fra USA og Canada, men også fra Europa.
Budskaberne får derfor mulighed for at vokse og spreder sig hastigt til mange brugere - også her i Danmark.
- Det er udbredt i den forstand, at de kommenterer og diskuterer, når der sker andre terrorhændelser og det trender - som eksempelvis Christchurch.
Så bliver andre terrorister, der er inspireret af gerningsmanden, også hyldet, siger Cathrine Thorleifsson og påpeger:- Der er en form for spredningseffekt.
Derfor skal man ikke betragte det som isolerede hændelser, når de hele tiden refererer til hinanden, men se det som en kontinuerlig voldsudøvelse.
Filmede terrorangrebDen terrorsigtede 21-årige nordmand fra Bærum, der i går blev varetægtsfængslet i fire uger og er sigtet for både terror og drab på sin stedsøster, henviste tilsyneladende også til masseskyderiet i New Zealand inden sit angreb.
Her kan du se, hvad enhedsleder Rune Skjold fra politiet i Oslo sagde efter terrorsigtelsen:Norsk politi oplyste i går, at han havde iført sig et gopro-kamera og filmede angrebet.
Noget, der også skete ved Christchurch-angrebet, der blev livestreamet på Facebook.
Forinden var det blevet annonceret på forummet 8chan, for hovedformålet er at få skabt opmærksomhed omkring det og inspirere andre til at gøre det samme, lyder det fra forsker Cathrine Thorleifsson.
Og selvom det formentlig er få af de mange millioner brugere verden over, som går ud på gaden og udfører voldelige angreb i virkeligheden, er det formentlig ikke sidste gang, vi har set angreb som i New Zealand, Bærum eller i El Paso, vurderer Cathrine Thorleifsson.
Luk en side - og nye vil dukke opLigesom den norske forsker mener heller ikke Andrew Torba, der har stiftet siden Gab.
ai, at det nytter at lukke de forskellige sites.
Gab.
ai er er et stærkt højreorienteret forum, der blandt andet er populært blandt brugere, som er blevet bandlyst fra Twitter.
Torba påpeger, at 8chan udsprang af 4chan efter den såkaldte "Gamergate".
- Folk havde jo ingen problemer med at finde og fortsætte på 8chan efter "Gamergate".
Hvem siger, at de ikke også vil gøre det samme, hvis 8chan bliver lukket, sagde han til amerikanske Buzzfeed umiddelbart efter skyderiet i El Paso.
FacebookTwitterKopier linkEmner:Kriminalitet|New Zealand|Videnskab|Christchurch|Facebook




https://www.dr.dk/nyheder/politik/df-og-k-principielt-forkert-give-en-undskyldning-til-godhavnsdrenge

Godhavn-sagenSe temaPolitikDF og K: Principielt forkert at give en undskyldning til Godhavnsdrenge- Vi kan ikke med nutidens briller undskylde for noget, der er sket i fortiden, lyder det.
Søren Espersen (DF) mener, at dagens undskyldning til Godhavnsdrengene kan åbne op for andre ting, der skal undskyldes for.
Af Anders Byskov Svendsen og Astrid Striib Date13.
aug.
2019 kl.
20.
15Bemærk: artiklen er mere end 30 dage gammelLæs opPernille Vermund fra Nye Borgerlige, Pernille Skipper fra Enhedslisten og Pia Olsen Dyhr fra SF var alle mødt op på Marienborg i dag for at bakke op om statsminister Mette Frederiksens undskyldning for den mishandling, som mange børn var udsat for på en række børnehjem fra 1946 til 1976, fordi statens tilsyn svigtede.
Til gengæld møder undskyldningen modstand i andre partier.
Hverken Dansk Folkeparti eller De Konservative mener, at det giver mening at undskylde for noget, som nutidens politikere ikke har et ansvar for.
- Vi kan ikke med nutidens briller undskylde for noget, der er sket i fortiden.
Så kan der være mange ting, vi skal undskylde for, siger Brigitte Jerkel, socialordfører for De Konservative.
Hun hefter sig også ved, at der er delte meninger blandt dem, som for år tilbage var udsat for mishandling og overgreb.
Undskyldninger fra statenEn officiel undskyldning er en udtalelse, hvor en regering eller stat tager ansvar for kritisable handlinger i fortiden.
Når en stat undskylder offentligt, erkender den sin fejl og forpligter sig på en mere etisk korrekt handlemåde fremover.
I Danmark er der tre eksempler på officielle undskyldninger:I 1999 undskyldte statsminister Poul Nyrup Rasmussen (S) for tvangsflytningen af befolkningen ved Thule i Grønland.
I 2005 undskyldte statsminister Anders Fogh Rasmussen (V) for, at danske myndigheder under besættelsen afviste tyske flygtninge, der søgte tilflugt i Danmark.
I dag undskyldte statsminister Mette Frederiksen (S) for statens manglende tilsyn, da en række anbragte børn blev udsat for overgreb og svigt fra 1946 til 1976.
Der findes flere eksempler på krav om undskyldninger, som ikke er blevet efterkommet.
Blandt andet har det været diskuteret, om staten skulle undskylde officielt for Danmarks involvering i slavehandlen i forbindelse med kolonierne i Dansk Vestindien.
- Der er ikke nogen tvivl om, at det er ganske forfærdeligt det, som er foregået.
Og det gør et stort indtryk at høre om.
Men der også nogle, der siger, at det er svært at tage imod en undskyldning fra nogen, som ikke har været en del af det, der skete dengang, siger Brigitte Jerkel.
Forkert beslutningDansk Folkeparti er også imod en undskyldning.
- Jeg kan sagtens forstå, at det er ganske forfærdeligt, det som de drenge har været igennem, men det kommer ikke selve princippet om "staten som undskylder" ved.
- Jeg synes, det er en forkert beslutning.
Man kunne sagtens have imødekommet ønsket på en anden måde end ved at give en officiel undskyldning.
Vi er principielt imod at give statsundskyldninger, siger Søren Espersen, politisk næstformand i Dansk Folkeparti.
Hvorfor skal man som stat ikke give en undskyldning, når det er et offentligt svigt, der er skyld i det?
- Der er ikke nogen, der sidder i centraladministrationen, i Folketinget eller i regeringen, der har haft nogen som helst indflydelse på det, der er sket.
Vi under bestemt de her mænd det, de ønsker sig, og vi ved, de har været meget igennem, men en stat skal rent principielt ikke sige undskyld for noget, den ikke har haft en del i, siger Søren Espersen.
Klar til flere undskyldningerBåde Enhedslisten og Nye Borgerlige melder sig derimod klar til flere undskyldninger.
- Der er børnene fra Grønland, og der er Sprogø-kvinderne, som også var udsat for overgreb, der er dokumenteret.
De fortjener en undskyldning, siger Pernille Skipper fra Enhedslisten.
På Sprogø midt i Storebælt var der fra 1923 til 1961 et hjem, hvor kvinder, som blev anset som 'seksuelt løsagtige' blev anbragt på ubestemt tid.
Adskillige kvinder blev steriliseret som en del af anbringelsen.
Læs mere om kvinderne på Sprogø her.
Et andet dystert kapitel i Danmarks-historien er de 22 grønlandske børn, som i 1951 blev tvangsadskilt fra deres familier og sendt med skib til Danmark.
De blev tvunget til at tale dansk og gå i dansk skole for at blive rollemodeller i et nyt tosproget skolesystem, men forsøget endte med at få store menneskelige konsekvenser.
Der er lige nu gang i en officiel undersøgelse af eksperimentet.
Herunder kan du møde tre af de grønlandske børn fra eksperimentet.
Formand for Nye Borgerlige, Pernille Vermund, bakker også op om flere undskyldninger.
- Hvis der er nulevende mennesker, der lider og har ar på sjælen, fordi staten har misrøgtet sit ansvar, så bør man give en undskyldning, siger hun.
I videoen herunder kan du se Mette Frederiksens undskyldning.
FacebookTwitterKopier linkEmner:Pernille Skipper (politiker)|Pernille Vermund (politiker)|Det Konservative Folkeparti|Dansk Folkeparti|Fyn




https://www.dr.dk/sporten/cykling/rutineret-tempokonge-saetter-dansk-timerekord-i-odense

CyklingRutineret tempokonge sætter dansk timerekord i Odense34-årige Martin Toft Madsen slog den danske timerekord, da han i Odense kørte 53 kilometer og 975 meter.
Martin Toft Madsen slog sikkert Mikkel Bjergs hidtidige timerekord.
13.
aug.
2019 kl.
19.
45Bemærk: artiklen er mere end 30 dage gammelLæs opMartin Toft Madsen kørte sig helt ud tirsdag, da han i Odense udfordrede den danske timerekord i cykling.
Det lykkedes den 34-årige tempokonge at levere varen, da han nåede ud på 53 kilometer og 975 meter.
Dermed trak han ganske suverænt forbi cykelrytteren Mikkel Bjergs hidtidige rekord fra oktober, som lød på 53,730 meter.
- Rekorden er rar at have.
Den er ikke så nem at få herhjemme.
Det er så fedt.
Nu må jeg se, om der er andre, der vil slå den, siger Martin Toft Madsen ifølge TV2 Sport.
Tog rekorden tilbageMartin Toft Madsen triumferede på Odense Cykelbane, efter at han senest forsøgte sig i Mexico.
Her jagtede han for et år siden verdensrekorden og nåede ud på 53 kilometer og 630 meter, hvilket blev dansk rekord.
Den slog unge Mikkel Bjerg dog i oktober, da han kørte 53 kilometer og 730 på en time, og dermed overtog Mikkel Bjerg den danske rekord, som han nu altså har måttet afgive.
Belgiske Victor Campenaerts er indehaver af verdensrekorden med en distance på 55,089 kilometer, som han satte i april i år.
Læs også:Cykler 55 kilometer på en time: Belgisk tempofænomen smadrer Wiggins’ berømte rekordDermed slog Campenaerts Bradley Wiggins rekord på 54,526 kilometer, der havde stået siden 2015.
Dansker har haft verdensrekordDanske Ole Ritter var indehaver af timerekorden i fire år fra 1968 med distancen 48,653 kilometer, inden cykelikonet Eddy Merckx slog rekorden i 1972.
De danske landevejsryttere hepper på verdensrekordkøreren Ole Ritter under OL i Mexico 1968.
34-årige Martin Toft Madsen erobrede første gang den danske rekord i 2017, da han slog Ole Ritters rekord fra 1974.
Martin Toft Madsen er stadig sulten efter at udfordre verdensrekorden, siger han efter tirsdagens bedrift.
- Jeg vil ikke udelukke at gå efter verdensrekorden, men det bliver bare ikke lige i næste uge, siger Martin Toft Madsen.
/ritzau/FacebookTwitterKopier linkEmner:Bradley Wiggins (cykelrytter)|Eddy Merckx (cykelrytter)|Cykelsport|Odense|TV 2 (tv-kanal)




https://www.dr.dk/nyheder/indland/laes-svarene-isabella-og-kennie-om-livet-med-tourette-er-det-sjovt-maa-du-gerne






https://www.dr.dk/sporten/cykling/irsk-sprinter-gentager-triumf-i-binckbank-tour

CyklingIrsk sprinter gentager triumf i BinckBank TourSam Bennett vandt 2.
etape efter endnu en massespurt.
Sam Bennett jubler efter endnu en sejr BinckBank Tour.
13.
aug.
2019 kl.
17.
03Bemærk: artiklen er mere end 30 dage gammelLæs opFor anden dag i træk blev den irske cykelrytter Sam Bennett (Bora) triumfator i World Tour-løbet BinckBank Tour.
Akkurat som det var tilfældet på mandagens 1.
etape, var han tirsdag ganske suveræn, da etapen skulle afgøres i en massespurt i den belgiske by Ardooie efter endnu en helt flad etape.
Undervejs på etapen var han i tvivl, om benene var gode nok til endnu en sejr, siger han i et interview vist på Eurosport.
- Efter 70 kilometer var mine ben ikke gode, og jeg forventede ikke at få et godt resultat.
Mit hold tog sig godt af mig, og jeg kunne spare mig.
Til sidst havde jeg gode nok ben til at vinde etapen, selv om jeg ikke havde regnet med det, siger Sam Bennett.
- Jeg bliver lidt grådig, og jeg vil gerne vinde endnu en etape her, tilføjer han.
Dansker langt fra sejrenDanske Mads Pedersen (Trek) lignede også en mand, der prøvede at gøre sig gældende i spurten, men han var ikke i nærheden af en sejr.
Efter mandagens sejr sagde Sam Bennett, at han var lidt bekymret for at skulle køre spurt på de våde veje.
Tirsdag var rytterne heldigere med vejret, der periodevist bød på solstråler.
Et udbrud fik lov til at køre, men fik aldrig slået et stort nok hul til, at det virkede realistisk at snyde sprinterne og komme helt i mål.
Fem mand holdt liv i udbruddet helt til det sidste, men et jagtende felt opslugte dem lidt under fem kilometer fra mål.
I massespurten snuppede Sam Bennett karrierens sejr nummer 39 som professionel.
BinckBank Tour er en del af World Touren.
Etapeløbet køres i Belgien og Holland frem til på søndag.
/ritzau/FacebookTwitterKopier linkEmner:Cykelsport|Belgien|Eurosport|Holland|Mads Pedersen (cykelrytter)




https://www.dr.dk/nyheder/politik/poul-erik-fik-taesk-paa-godhavn-skylden-har-staten-paataget-sig-men-mareridtene-de

Godhavn-sagenSe temaPolitikPoul-Erik fik tæsk på Godhavn: 'Skylden har staten påtaget sig.
Men mareridtene - de forsvinder aldrig'- Vi er meget taknemmelige for undskyldningen, siger tidligere Godhavnsdreng.
Af Anders Byskov Svendsen13.
aug.
2019 kl.
17.
32Bemærk: artiklen er mere end 30 dage gammelLæs opFor mere end 50 år siden forsøgte Poul-Erik Rasmussen at flygte fra drengehjemmet Godhavn.
Flygte fra en hverdag fyldt med tæsk, prygl og ydmygelse fra voksne, der skulle passe på børnene.
I dag var han i statsministerens embedsbolig på Marienborg og fik en undskyldning fra Mette Frederiksen for de grumme forhold, som mange børn oplevede i en årrække.
Stil spørgsmålI aften klokken 21 sidder Poul-Erik Rasmussen klar ved tasterne på dr.
dk.
Du kan allerede nu sende dit spørgsmål afsted her.
Det var i perioden fra 1946 til 1976, at børn blev udsat for systematiske tæsk, lussinger og seksuelle overgreb.
Mette Frederiksen undskyldte for ikke kun for overgreb på Godhavn, men over for alle anbragte børn på børnehjem underlagt statsligt tilsyn i perioden, hvor tilsynet svigtede.
Poul-Erik Rasmussen var på Godhavn fra 1962 til 1965.
Han har i mere end 14 år stået i spidsen for kampen for en undskyldning til de børn, der var udsat for mishandling på børnehjemmene.
Derfor var det en særlig dag for ham, da han kunne rejse sig og holde tale foran statsministeren og en række andre toppolitikere, der var til stede på Marienborg.
- Vi er meget taknemmelige for den undskyldning, som statsministeren har givet.
Vi håber, at der er mange, der har fået en byrde taget af skulderen.
- Skylden, den har statsministeren og staten påtaget sig.
Men de dårlige minder, smerterne, mareridtene; de forsvinder aldrig.
Men mon ikke det her har givet en masse, der skal spekuleres igennem.
I alle de år har man gået og gemt sig nede i en kasse og følt skyld.
Den behøver ikke være der mere, det har statsministeren lige sørget for, sagde Poul-Erik RasmussenHer kan du læse mere, om Poul-Erik Rasmussens tid på Godhavn.
Statsminister Mette Frederiksen giver Poul-Erik Rasmussen et knus ved den officielle undskyldning til Godhavnsdrengene.
FAKTA De får en undskyldningIfølge Statsministeriet vil dagens undskyldning omfatte børn, som har været anbragt på børnehjem underlagt statsligt tilsyn i perionden 1946-1976.
Nogle af børnehjemmene er omtalt i Godhavnsrapporten.
Det gælder:Pigehjemmet Hjortebjerg SkoleKøbenhavns Kommunes optagelseshjem Norges MindeJosephine Schneiders Børnehjem i KøbenhavnRågelund Drenge- og LærlingehjemViskinge BørnehjemToftegård Børnehjem ved RingeBørnehjemmene GodthåbSkolehjemmet HimmelbjerggårdenBørnehjemmet Vejle Fjord (Bredballe)Roskilde Hvile OptagelseshjemSkolehjemmet LanderupgårdKøbenhavns Kommunes Børnehjem Jacob Michaelsens MindeStatsungdomshjemmet Bråskovgård i HornsyldIagttagelseshjemmet Solhjem i HaslevOptagelseshjemmet Hostruphøj i HobroOptagelseshjemmet Schepelernhus i BrabrandKøbenhavns Kommunes børnehjem Spanager ved KøgeÆrø Iagttagelseshjem i Ærøskøbing 235Kæmper videre for anbragte børnPoul-Erik Rasmussen fortalte om den lange kamp for en undskyldning.
En kamp, som virkede umulig, indtil han fik et opkald fra Mette Frederiksen.
Og kampen slutter ikke med dagens undskyldning.
For Poul-Erik Rasmussen vil sikre sig, at ingen børn skal opleve det, som han var udsat for.
- Der er ingen, der får lov til at glemme os.
Vi kæmper videre for dem, der er anbragt i dag.
Der er ingen, der skal behandle børn på samme måde, som vi blev, sagde han.
Spørgsmålet er nu, om statsministerens undskyldning kan betyde, at der bliver givet erstatning til dem, der blev mishandlet på børnehjemmene.
Læs også:Børns Vilkår om undskyldning til Godhavnsdrengene: 'Det får enorm betydning'Poul-Erik Rasmussen understregede dog, at erstatning og undskyldning er to forskellige ting.
- Jeg vil gerne bakke dem op, der vil forsøge at få erstatning, men det er ikke noget, der hører undskyldingen til.
Det er to vidt forskellige ting.
Det er domstolenes opgave at give den erstatning, sagde Poul-Erik Rasmussen.
Opdateret: Undskyldningen gælder ikke kun børn på de 19 omtalte børnehjem i Godhavnsrapporten, men børn anbragt på børnehjem underlagt statsligt tilsyn i perioden 1946-1976.
FacebookTwitterKopier linkEmner:Børnepasning|Børns Vilkår|Socialforhold|Mette Frederiksen (politiker)




https://www.dr.dk/nyheder/kultur/film/dansk-transkoennet-skuespiller-scorer-rolle-i-netflix-serie-jeg-kaemper-stadig

Film og serierDansk transkønnet skuespiller scorer rolle i Netflix-serie: 'Jeg kæmper stadig med at blive taget seriøst'May Simón Lifschitz står foran sit internationale gennembrud.
Med en rolle, hvor der ikke er fokus på hendes kønsidentitet.
May Simón Lifschitz har flere gange takket nej til roller, der har reduceret hendes til hendes kønsidentitet.
Men nu har hun sagt ja til en rolle i en ny Netflix-serie.
Af Rikke Bjerge13.
aug.
2019 kl.
18.
33Bemærk: artiklen er mere end 30 dage gammelLæs opHun har læst kunsthistorie, er model og skuespiller og kan nu føje 'Netflix' til sit cv.
24-årige May Simón Lifschitz har gjort det, mange etablerede skuespillere drømmer om - nemlig at lande en rolle i en international produktion.
Det sker med en birolle i den kommende fantasyserie 'Warrior Nun', der får premiere på streamingstjenesten til næste år.
Fakta om May Simón Lifschitz 24 år og bor på Frederiksberg.
Har læst kunsthistorie på Københavns Universitet, arbejder som model og skuespiller.
Hendes mor er dansk, hendes far er fra Argentina, og de første otte år af sit liv boede hun i Argentina.
Blev opdaget af en modelspejder, da hun var 14 år og har arbejdet som model i New York.
Hun er transkønnet, og det vil sige, at hun biologisk er født som en dreng.
Da hun var 16 år, begyndte hun at tage hormoner.
Siden har hun fået nyt CPR-nummer og har skiftet navn.
Og nå ja; så er May Simón Lifschitz forresten også transkønnet.
Men det definerer ikke hendes karakter 'Chanel' i den nye serie.
- Den rolle, jeg spiller, er en person, der hjælper hovedrollen til at finde sin vej.
Min karakter er transkønnet, men det bliver ikke rigtigt italesat, og vi dykker ikke ned i hendes historie, forklarer May Simón Lifschitz om karakteren.
Og det var en af grundene til, at hun rigtig gerne ville have rollen, da hun blev præsenteret for den af sin britiske agent.
- Jeg har sagt nej til rigtig mange ting, fordi jeg ikke føler, det var den rigtige repræsentation for mig, da det kun var baseret på, at jeg er transkønnet.
Det er den her rolle ikke på samme måde, så jeg var virkelig spændt og håbede, jeg ville få den, siger den danske skuespiller, som var gennem tre castingrunder, før hun landede birollen.
May Simón Lifschitz dukkede for første gang op på de danske tv-skærme i 2017, da hun medvirkede i første sæson af DR3-serien 'Yes No Maybe'.
Næste år medvirker hun i sin første internationale produktion.
(© Screendump fra DR3-serien 'Yes No Maybe')Træt af at blive typecastetDet skal ikke forstås sådan, at hun har noget imod, at roller som transkønnede spilles af transkønnede.
Tværtimod.
- Når der er stemmer, der ikke bliver hørt, er der ikke plads til, at stemmer, der bliver hørt, overtager deres plads.
Så må man vente, til de mennesker, der ikke har haft plads i popkulturen, får den.
Først bagefter kan man så lege med, at alle kan spille alle, som hun siger.
- Men jeg synes, det er tid til at ændre landskabet lidt, så transkønnede også kan få succes uden at skulle indblande deres egen personlige identitet i projektet.
Andre skuespillere får ikke en rolle for det, de har mellem benene.
Jeg synes, min succes skal kunne tale for sig selv og ikke være på grund af min identitet, slår hun fast.
Hun glæder sig da også over, at der er sket en klar udvikling de senere år, hvor transpersoner bliver mere synlige i mainstream-billedet, eksempelvis i populære tv-serier som 'Euphoria' og 'Pose'.
Serien ‘Pose’ handler om transpersoner i New York i 1980’erne.
Alle rollerne spilles af skuespillere, der er transpersoner i det virkelige liv, og det er vigtigt, mener May Simón Lifschitz.
- Nu er vi et sted, hvor det er mere hyppigt.
Men der er lang vej endnu, for jeg kan stadig se, at jeg ikke bliver taget seriøst på samme måde.
Jeg er reduceret til et typecast i rigtig manges øjne, siger hun og fortsætter:- Jeg vil ikke defineres ud fra, at jeg er transkønnet.
Jeg vil gerne kunne udfolde mit håndværk ud over de rammer, som min egen identitet opstiller.
Hun fremhæver den succesfulde og anmelderroste HBO-serie 'Euphoria' som et succes-eksempel på den perfekte balance mellem rolle og egen identitet.
Godt nok har vi en transperson med, der spiller en transperson.
Men her handler det om fremstillingen af personen, forklarer hun.
- Det er mest af alt en interessant karakter frem for en transkønnet, og hvis man kan flette det ind i historien på en interessant måde, er jeg klar på rollen.
Men desværre har jeg for mange gange set, at instruktører og forfattere ikke laver deres research ordentligt.
Objektivisering takker jeg pænt nej tak til, siger hun.
- Her sidder jeg foran min trailer i Malaga og hviler, inden jeg skal ind og få makeup.
Der var sygt meget sol, og det er derfor, jeg har halvlukkede øjne, siger May Simón Lifschitz om billedet fra indspilningerne af 'Warrior Nun'.
(© itmaybemay på Instagram)Opdaget i MagasinOg det slipper hun for i sin rolle i 'Warrior Nun'.
Serien er inspireret af en række manga-bøger af samme navn og handler om en ung kvinde, der vågner op i et lighus og bliver fanget i en kamp mellem det gode og det onde.
May Simón Lifschitz blev færdig med sidste optagedag i maj i Malaga, hvor hun boede i en måned under optagelserne.
Hun har kun positivt at sige om at være med i så stor en Netflix-produktion.
Sammen med en veninde lavede May Simón Lifschitz i starten af året et 'self tape' hjemme hos sig selv, hvor hun skulle sige et par replikker.
Det sendte hun så ind til Netflix, som ville se mere til hende.
Efter tre runder var rollen som 'Chanel' hendes.
(© itmaybemay på Instagram)- Det var så hyggeligt at være i Malaga, og alle var så søde.
Vi gik bare ind og ud af hinandens trailers og hyggede os.
Det fantastiske ved Netflix er, at de laver deres egne stjerner og har fokus på at finde spirende talenter, siger skuespilleren, som ikke vil ud med lønnen, men fortæller, at der er 'gode forhold' hos Netflix.
Det har aldrig været en specifik drøm for May Simón Lifschitz at blive skuespiller.
Faktisk kom det dumpende ned i livet, da hun som 19-årig stod og solgte makeup i Magasin.
Ind kom caster Anja Philip, som ville købe en læbestift.
- Men hun endte med at få en skuespiller, som May Simón Lifschitz fortæller om den dag, hun blev spottet til sin første rolle nogensinde i kortfilmen 'Sorte Måne'.
Siden har hun medvirket i DR3-serien 'Yes No Maybe' samt filmene 'Vildheks' og 'Christian IV - Den sidste rejse', og faktisk stod hun midt i prøverne til Østerbro Teaters performance-forestilling 'Cadavre Exquis', da Netflix ringede.
Nu er hun sikker på, det er skuespilvejen, hun vil satse på.
- Jeg har flere filmprojekter på tapetet, og jeg vil rigtig gerne arbejde på flere større projekter.
Men jeg er typen, der bare tager en dag af gangen og ser, hvor det fører mig hen.
Lige nu er jeg bare så spændt på at se serien og se, hvordan jeg har gjort det.
Læs også:Har du opdaget hende?
Ukendt 21-årig dansker har hovedrolle i ny Netflix-filmMay Simón Lifschitz på den røde løber.
Noget, hun kun kommer til at opleve endnu mere af de kommende år.
FacebookTwitterKopier linkEmner:Anja Philip (erhvervsleder)|Netflix|Seksualitet|HBO|Malaga




https://www.dr.dk/nyheder/indland/laes-svarene-poul-erik-var-godhavnsdreng-jeg-kan-desvaerre-ikke-tilgive






https://www.dr.dk/sporten/fodbold/championsleague/minut-minut-fc-koebenhavn-er-ude-af-cl-kvalifikationen-efter






https://www.dr.dk/nyheder/indland/overblik-her-er-de-officielle-danske-undskyldninger-og-dem-der-ikke-blev-givet

Godhavn-sagenSe temaIndlandOVERBLIK Her er de officielle danske undskyldninger – og dem, der ikke blev givetDet er tredje gang, der gives en officiel dansk undskyldning.
Men flere kan være på vej.
Godhavnsdrengene fik i dag en officiel undskyldning efter mange års kamp.
Af Flemming Brandt og Emil Eller13.
aug.
2019 kl.
18.
05Bemærk: artiklen er mere end 30 dage gammelLæs opSiden 1945 har Danmark kun i to tilfælde givet noget, der kan betegnes som en officiel undskyldning.
I dag skete det for tredje gang, da statsminister Mette Frederiksen (S) på Marienborg kom med en officiel undskyldning til Godhavnsdrengene og andre tidligere børnehjemsbørn for den vold og de overgreb, som de er blevet udsat for.
Men betyder det egentlig noget, når en dansk statsminister giver en officiel undskyldning?
Sune Lægaard er forsker i politisk filosofi ved Roskilde Universitet.
Han mener, at det har stor betydning, når statsministeren på vegne af staten giver en officiel undskyldning.
Ikke bare for statsministeren og for dem, der modtager undskyldningen, men for os allesammen - og for vores selvforståelse.
- Fordi den danske stat er vores allesammens stat, er man med til at bidrage til en ny fortælling om os allesammen.
Så for at nå til det her, skal man også have en vurdering af, om den nationale selvforståelse kan bære, at den danske statsminister på vegne af os allesammen siger, at der skete noget forkert, og det var den danske stats ansvar.
- Så man skal have været gennem en lang proces, hvor den danske selvforståelse er blevet udviklet til, at man er klar til at se det her i øjnene, siger Sune Lægaard til P1 Morgen.
Siden Anden Verdenskrig er der kun givet tre officielle undskyldninger - og så er der to, som ikke er blevet givet, selvom det er blevet diskuteret heftigt i den offentlige debat.
Få et overblik over dem her.
Undskyldningerne, der blev givet:Undskyld for tvangsflytningen af Thule-boerne - 1999Thuleboerne fik en officiel undskyldning i 1999, men har siden tabt saber om at få tildelt en større erstatning.
I august 1999 fandt Landsretten, at danske myndigheder handlede retsstridigt, da de i 1953 gennemtvang flytning af Thule-befolkningen for at skabe plads til en amerikansk luftbase, og at flytningen udgjorde et alvorligt indgreb over for befolkningen.
2.
september 1999 udsendte den danske statsminister Poul Nyrup Rasmussen og den grønlandske landsstyreformand Jonathan Motzfeldt en fælleserklæring:- I Rigsfællesskabets ånd og med respekt for Grønland og Thules befolkning, vil regeringen på den danske stats vegne overbringe en undskyldning - utoqqatserpugut - til Inughuit, Thules befolkning og til hele Grønland for den måde, hvorpå beslutningen om flytningen blev truffet og gennemført i 1953.
Erklæringen blev fremsat skriftligt, men indgik ikke i nogen offentlig ceremoni.
Undskyld til de afviste tyske flygtninge - 2005Statsminister Anders Fogh Rasmussen undskyldte i Mindelunden for, at Danmark under besættelsen havde afvist de tyske flygtninge.
I 2005 blev en dansk officiel undskyldning for første gang fremsat mundtligt.
Det skete i Mindelunden i København, og det var daværende statsminster Anders Fogh Rasmussen, som undskyldte overfor de tyske flygtninge, som de danske myndigheder havde afvist under besættelsen.
Statsministeren kaldte den beslutning en "plet på Danmarks i øvrigt gode omdømme i denne sammenhæng".
- Jeg vil derfor gerne […] på regeringens og dermed den danske stats vegne beklage og undskylde disse handlinger.
Der var hverken overlevende tidligere flygtinge eller pårørende til stede, så undskyldningen var i lige så høj grad henvendt til samtidens danskere med et budskab om at turde træffe moralske valg, aktuelt i forhold til den dengang igangværende Irak-krig.
Undskyld til Godhavnsdrengene og andre tvangsanbragte - 2019Statsminister Mette Frederiksen gav i dag en officiel undskyldning til Godhavnsdrengene og andre tidligere anbragte børnehjemsbørn på Marienborg.
I 2005 stod en række tidligere Godhavnsdrenge frem og fortalte om fysisk vold, seksuelt misbrug og verbale ydmygelser, som har mærket dem for livet.
Senere slog en officiel rapport fast, at overgrebene fandt sted helt op til midten af 1970-erne, og at det også fandt sted på andre danske børnehjem.
Foreningen af Godhavnsdrenge har i årevis kæmpet for at få en officiel undskyldning fra den danske stat, og under valgkampen lovede Mette Frederiksen dem en officiel undskyldning, hvis hun blev statsminister.
Den faldt altså i dag på Marienborg:- Undskyld for den uret, der er gjort imod jer og jeres kære.
For dem, der er her, for dem, der var, og for dem, der også følger efter.
På vegne af Danmark, undskyld, sagde Mette Frederiksen.
Ingen undskyldning til de fjernede grønlandske børnStatsminister Lars Løkke Rasmussen og hans hustru Solrun i Nuuk i juni 2009 i forbindelse med fejringen af Grønlands selvstyre.
I 2009 afviste statsminister Lars Løkke Rasmussen opfordringer fra grønlandske folketingsmedlemmer om at give en officiel undskyldning til grønlandske børn, der i 1950'erne blev fjernet fra deres familier, sendt til Danmark for at gå i skole og lære dansk og senere enten bortadopteret eller anbragt på børnehjem.
Men under dagens undskyldning til Godhavnsdrengene åbnede statsminister Mette Frederiksen for, at de grønlandske børn kan være de næste til at få en officiel undskyldning fra dansk side.
- Jeg vil åbne døren til de mørkeste kapitler i Danmarkshistorien.
Kaste lys på.
For jeg ønsker en mere retfærdig og ny udvikling for Danmark.
En udvikling med vægt på forståelse, anerkendelse og respekt, sagde hun.
Forsker Sune Lægaard vurderer, at undskyldninger, der har med netop Grønland at gøre, nok har længere udsigter end eksempelvis undskyldningen til Godhavnsdrengene.
- Der træder man lidt længere ud i at forholde sig til den danske kolonitid, hvis man vil kalde det det.
Så jeg tror, at det er noget, der skal ske sag for sag med små skridt.
Så kan det jo være, at man på et tidspunkt kommer til et stadie, hvor man er klar til at anerkende, at der var nogle større ting, der var forkerte her, siger han.
Ingen undskyldning til slaverne i Dansk VestindienDet danske Fort Frederik på St.
Croix blev opført mellem 1752 og 1760 for at beskytte de danske koloniinteresser i Dansk Vestindien.
Siden 1998 har det flere gange været diskuteret politisk, om Danmark burde undskylde for sin rolle i slavehandel og slaveri på de De Vestindiske Øer i perioden 1673-1848.
2017 markerede 100-året for salget af øerne til USA, og i den forbindelse blev debatten rejst igen.
Statsminister Lars Løkke Rasmussen signalerede allerede i sin nytårstale, at der ikke ville komme en undskyldning i anledning af jubilæet, men i forbindelse med højtideligholdelsen på Skt.
Croix i marts 2017 holdt han en tale, hvor han lagde klar moralsk afstand til slaveri.
Kilde: danmarkshistorien.
dk, Aarhus UniversitetFacebookTwitterKopier linkEmner:Anders Fogh Rasmussen (politiker)|Lars Løkke Rasmussen (politiker)|Grønland|Historie|Aarhus Universitet




https://www.dr.dk/nyheder/penge/tur-til-usa-gratis-bil-eller-50000-kroner-influencere-tager-sig-godt-betalt-reklamer

PengeTur til USA, gratis bil eller 50.
000 kroner: Influencere tager sig godt betalt for reklamerDe tjener kassen på sociale medier, men flere populære stjerner kender ikke reglerne.
Har du rigtigt mange følgere på din profil, kan du tjene op til 50.
000 kroner på bare én post på det sociale medie Instagram, fortæller digital reklamechef.
Af Alexander Hecklen og Nis Kielgast13.
aug.
2019 kl.
18.
35Bemærk: artiklen er mere end 30 dage gammelLæs op- Dem med over 100.
000 følgere, de kan godt tage op mod 50.
000 kroner for et blogindlæg, en post på Instagram eller på Youtube.
Det fortæller Mads Keilberg Johansen, der er digital chef hos virksomheden Holm Kommunikation.
Hvad er en influencer?
Ordet influencer (kaldes også influent) dækker over en ny type markedsføring.
Begrebet bruges om personer, som har indflydelse i kraft af mange brugere, der følger deres opslag og videoer på internettet.
Gennem en influencer kan virksomheder og organisationer købe sig til omtale på blogs eller sociale medieplatforme som eksempelvis Youtube, Facebook, Instagram eller Snapchat.
Bureauet rådgiver virksomheder, i blandt andet hvordan de kan gøre brug af såkaldte influencere for sælge flere produkter.
Og det er ikke småting, man som levende reklamesøjler kan tjene, hvis man har rigtig mange følgere på sociale medier, fortæller han.
Alt fra rejser, biler, skønhedsprodukter og tøj er på listen over betalingsmidler, forklarer reklamemanden.
- Det kan være en tur til Los Angeles eller helt om på den anden side af jorden til Shenzhen i Kina.
- Influencermarketing er også rigtig stort i mode- og skønhedsbranchen.
Så det kan godt være produkter, som egentlig ikke har så stor en værdi.
Men det kan være attraktivt for personen at blive associeret med de her forskellige brands, siger han.
Populære stjerner politianmeldtMen hvis man får penge eller produkter for at promovere et firma på sociale medier, så skal man markere det tydeligt som reklame.
Det er der en stribe populære profiler, der ikke har fået gjort, og fire af dem er nu politianmeldt af Forbrugerombudsmanden.
Det siger loven om skjult reklameSkjult reklame er forbudt ifølge markedsføringslovens paragraf 6, stk.
4.
Det skal derfor være tydeligt for modtageren, hvis der er kommercielle interesser bag en omtale.
Det gælder, uanset på hvilket medie reklamen bliver vist, for eksempel i trykte medier, som aviser og blade, eller på internettet, og uanset hvem reklamen retter sig til.
Børn og unge er mere godtroende end voksne og har ikke de samme erfaringer som voksne med at gennemskue, om der er kommercielle interesser bag et budskab.
Derfor skal virksomheder, der markedsfører sig over for børn og unge være ekstra opmærksomme på, om reklamen er tydeligt markeret, så målgruppen kan forstå, at det er reklame.
Kilde: ForbrugerombudsmandenDet kommer ikke bag Mads Keilberg Johansen, fordi branchen ifølge ham i lang tid ikke har mærket myndighedernes hammer.
- Der har ikke været særlig mange konsekvenser ved ikke at markere sit indhold som reklame.
- Det er klart, at det her vil statuere et eksempel og vise, at Forbrugerombudsmanden mener det seriøst, når hun skriver, at man skal markere det korrekt, siger han.
Efterlyser klarere reglerForbrugerombudsmanden har i alt undersøgt 37 influencere.
Ud over de fire anmeldte har 10 andre fået et rap over fingrene med en indskærpelse fra Forbrugerombudsmanden, og otte andre er blevet orienteret om lovgivningen.
I 15 tilfælde har forbrugermyndigheden ikke fundet noget forkert i de opslag, som er blevet gennemgået i undersøgelsen.
Og det er derfor også vigtigt at have med, at mange godt kan finde ud af reglerne, mener Mads Keilberg Johansen.
- Jeg synes også, at størstedelen af de influenter, jeg selv arbejder med, er gode til at markere, når noget er reklame, siger han.
Men selvom reglerne om reklamemarkering er forholdsvis enkle, så er det dog ikke altid entydigt, hvad man som influencer skal gøre for at være på den rigtige side af loven, mener han.
Hvis man eksempelvis får penge for at have en bluse på i nogle opslag, og blusen så senere bliver vist i andre af de billeder, man lægger op på sine profiler over tid, så skal de nye billeder faktisk også markeres som reklame, og det kan være ret bøvlet, siger han.
- Dér kommer vi ind i en gråzone, hvor det kan være svært for influenterne at vide, hvor mange gange de egentlig skal markere det: Er den her bluse en reklame resten af mit liv?
Dér er reglerne sværere at læse både for branchen og for influenterne selv, siger Mads Keilberg Johansen.
FacebookTwitterKopier linkEmner:Forbrugerombudsmanden|Forbrug|Erhverv|Holm Kommunikation|Kina




https://www.dr.dk/nyheder/udland/ny-medicin-kan-saenke-doedeligheden-ebola

UdlandNy medicin kan sænke dødeligheden for ebolaI Congo har medicinen kureret 90 procent af tilfældene.
Der er blevet testet to forskellige typer af medicin, og nu mener lægerne at have fundet frem til en kur mod ebola.
Af Catharina Maria Skov Lassen13.
aug.
2019 kl.
17.
06Bemærk: artiklen er mere end 30 dage gammelLæs opI gennemsigtige kabinetter ligger ebola-patienter for døden.
For i hospitalslejren i Congo bliver de isolerede.
Patienter, som er smittede med den dødelige virus, har kun 30 procent chance for at overleve.
Men ny medicin kan ændre på de smittedes dårlige odds.
Hvad er ebola?
Ebola er en virussygdom med høj dødelighed, som smitter gennem kropsvæsker som spyt, blod og opkast.
Følgevirkningerne af ebola er opkast, diarré, udslæt og lever- og nyresvigt, og til sidst i forløbet kan der opstå både indre og ydre blødninger.
Op til 90 procent af de smittede under et udbrud kan dø.
Ebola kan både smitte fra dyr til mennesker og fra menneske til menneske.
Det første tilfælde af ebola spores tilbage til 1976 i Ebola-floden i Den Demokratiske Republik Congo (DR Congo), og lige siden har sygdommen blusset op flere gange.
Kilde: Læger uden grænserWHO har igangsat et forsøgsprojekt, som fokuserer på to typer af medicin.
Den ene type af medicinen er sammensat af antistoffer fra blod, der stammer fra en patient, som har overlevet ebola.
I den anden type har lægerne selv produceret antistofferne.
Antistof er det stof, som forsvarer kroppen mod virus og bakterier.
Begge typer af behandling har haft høj succesrate.
Når man i dag behandler ebola, sørger lægerne for at patientens krop har de bedste forudsætninger, da der ikke findes nogen behandling mod ebola.
Personalet er varsomme, fordi de vil undgå, selv at blive smittedeMedicinen er blevet testet siden november sidste år, og indtil videre er 90 procent af de behandlede overlevet, efter de har modtaget medicinen.
Behandlingen skal ske i tideSiden august 2018 har over 1.
800 tabt kampen mod sygdommen, men det medicinske forsøgsprojekt kan tilsyneladende stoppe udviklingen i antal smittede.
Behandlingen er meget effektiv, hvis de smittede tager til læge i tide, men der er stor modstand mod læger og medicin i regionen, fortæller Jakob Nilsson, som er professor ved The Novo Nordisk Foundation Center for Protein Research, Københavns Universitet.
- Hvis de smittede kommer ind tidligt og får medicin, kommer dødeligheden ned på 10 procent, hvor den normalt er 70 procent, siger Jakob Nilsson og fortsætter:- De nye stoffer ser ekstremt lovende ud, og det bliver spændende at følge, siger Jakob Nilsson.
Ebola epidemienI 2014 udbrød der for første gang en ebolaepidemi i Vestafrika.
Sygdommen spredte sig til flere lande i regionen, og 11.
300 mennesker mistede livet på grund af den - af disse var 500 sundhedsmedarbejdere.
Siden da er sygdommen blusset op igen senest i Den Demokratiske Republik Congo (DR Congo), hvor over 1.
800 mennesker er døde - herunder over 600 børn.
Dødstallet er vokset eksplosivt, og det sker navnlig, fordi folk ikke holder god hygiejne, og fordi de ikke går til læge, fortæller Jakob Nilsson.
Læs også:Dødstallet stiger i Congo efter ebola-epidemi: Over 500 børn døde Forsøgprojektet har kørt siden november i DR Congo.
 Her tjekkes temperaturen på sundhedsministeren i DR Congo, Pierre Kangudia.
 Lejren i byen Goma i DR Congo har været præget af mange indlæggelser siden det sidste udbrud i august 2018.
 Kanylerne fyldes med medicinen i håb om at redde flest mulige.
1 / 4Forsøgprojektet har kørt siden november i DR Congo.
1 / 4Her tjekkes temperaturen på sundhedsministeren i DR Congo, Pierre Kangudia.
2 / 4Lejren i byen Goma i DR Congo har været præget af mange indlæggelser siden det sidste udbrud i august 2018.
3 / 4Kanylerne fyldes med medicinen i håb om at redde flest mulige.
4 / 4En fremtid uden ebola?
I DR Congo er målet, at alle patienter skal tilbydes medicinen, der er blevet brugt i forsøgsprojektet, så sygdommen kan holdes til det absolutte minimum.
Fremtidsudsigterne for regioner, som døjer med den farlige sygdom, er gode, mener Jakob Nilsson, men det er vigtigt, at befolkningen støtter op om behandlingen.
- I de områder, hvor ebola findes, er der meget overtro og modstand mod læger, som gør det vanskeligt at behandle sygdomme i det hele taget, fortæller Jakob Nilsson og fortsætter:- Hvis behandlingen blev brugt i Danmark, ville den være effektiv, fordi folk går til lægen, men i Congo er det et problem, siger Jakob Nilsson.
FacebookTwitterKopier linkEmner:Den Demokratiske Republik Congo|Sygdomme og lidelser|Medicin|al-Jazeera|Københavns Universitet




https://www.dr.dk/nyheder/indland/landsret-frifinder-ltfer-otte-skud-byret-gav-ham-syv-ar

BandekonfliktSe temaIndlandLandsret frifinder LTF'er for otte skud: Byret gav ham syv årEn 23-årig mand er tirsdag blevet løsladt fra fængslet, efter at Østre Landsret har omstødt dom på syv år.
- Jeg er meget, meget tilfreds med udfaldet og mener, at det er det rigtige resultat ud fra beviserne, siger mandens advokat, Michael Juul Erichsen.
13.
aug.
2019 kl.
19.
13Bemærk: artiklen er mere end 30 dage gammelLæs opEn 23-årig mand blev i november idømt syv år fængsel og udvisning for bestandig, men tirsdag gik dørene til Vestre Fængsel op, og han blev lukket ud i friheden.
Nalaye Barre blev ved Københavns Byret sidste år kendt skyldig i at have affyret otte skud under bandekonflikten i hovedstadsområdet i 2017.
Men det er Østre Landsret ikke enig i, og Nalaye Barre er derfor blevet frifundet.
Det fortæller Barres advokat, Michael Juul Erichsen.
- Der skulle først komme skyldkendelse mandag, men der er blevet voteret i dag, og retten er kommet frem til, at han (Barre, red.
) skal frifindes.
Derfor har den givet besked om, at han skulle løslades.
- Nu er han helt fri, siger forsvareren.
Skud mod tre personer i bilNalaye Barre, der har somaliske rødder, er født og opvokset i Danmark.
Han har tidligere fortalt, at han er medlem af banden Loyal To Familia (LTF).
- Jeg føler, at der er kommet nogle oplysninger frem om dna i handsken.
Jeg mener, at man med ret stor sikkerhed kunne bevise, at den blev kastet af en anden person på gerningsstedet.
Michael Juul Erichsen, advokatSagen drejer sig om otte skud, som blev affyret mod mod en sort VW Passat i Esromgade i København i august 2017.
I køretøjet sad tre personer med tilknytning til den rivaliserende bande Brothas.
Ingen blev ramt, men byretten mente, at de tre Brothas-medlemmer blev udsat for livsfare i forbindelse med skudsalven.
Episoden skete i forbindelse med en bandekonflikt, og derfor voksede straffen automatisk til et højere niveau, end hvad man ellers ville se.
Nye dna-oplysningerDa dommen først formelt afsiges mandag, har forsvareren endnu ikke set den.
Juul Erichsen kan derfor ikke oplyse, om der var enighed blandt rettens medlemmer, eller hvad landsretten har lagt vægt på i sin afgørelse.
Selv forestiller forsvareren sig, at nye oplysninger om en handske, der skulle have Barres dna på sig, har været afgørende i landsretten.
- Jeg føler, at der er kommet nogle oplysninger frem om dna i handsken.
Jeg mener, at man med ret stor sikkerhed kunne bevise, at den blev kastet af en anden person på gerningsstedet.
- Jeg er meget, meget tilfreds med udfaldet og mener, at det er det rigtige resultat ud fra beviserne, siger Michael Juul Erichsen.
Nalaye Barre nåede at afsone cirka halvandet års fængsel.
Det søger han erstatning for, oplyser Michael Juul Erichsen.
/ritzau/FacebookTwitterKopier linkEmner:Brothas|Østre Landsret|København|Sjælland|Organiseret kriminalitet




https://www.dr.dk/nyheder/regionale/sjaelland/kommune-smaekker-kassen-i-over-naestved-boldklub-det-ser-kaotisk-ud

SjællandKommune smækker kassen i over for Næstved Boldklub: 'Det ser kaotisk ud'Kultur- og Demokratiudvalget i Næstved Kommune lukker midlertidigt for tilskud efter uro i boldklubben.
I eftermiddag har Næstved Boldklub inviteret deres fans til et informationsmøde.
(© Næstved Boldklub)Af Maja Normann og Julie Würtz13.
aug.
2019 kl.
16.
11Bemærk: artiklen er mere end 30 dage gammelLæs opEn ny træner, der bliver fyret efter to kampe.
Udenlandske spillere, der har erstattet en række danske profiler og en massiv udskiftning i nøglepersoner på og uden for banen.
Flere negative historier om Næstved Boldklub får nu Kultur- og Demokratiudvalget i Næstved Kommune til at lukke pengekassen i - i første omgang.
Klubben har ellers søgt om 900.
000 kroner årligt de næste tre år i markedsføringsstøtte, men den kaotiske situation i klubben har gjort politikerne usikre, og derfor indkalder de nu klubbens nye ejere til et møde, fortæller udvalgsformand Linda Frederiksen (S).
- Lige nu er der stor usikkerhed, om hvad de har gang i.
Vi vil gerne være helt sikre, før vi sender nogle af kommunens penge i den retning.
Ingen rollemodeller for ungeFormanden er blandt andet usikker på det signal, klubben sender til børn og unge, der gerne vil spille fodbold.
Blandt andet fordi der er kommet mange udenlandske spillere på førsteholdet.
Kommunens børn og unge skal nemlig have nogle rollemodeller, de kan se sig selv i, understreger Linda Frederiksen.
- Det skal være dygtige fodboldspillere, men det skal også være nogen, hvor man kan se, at de er lokale.
Det er vigtigt, at en lille eller halvstor gut kan se, at der er en chance for at komme med på Næstveds førstehold, hvis han træner rigtig hårdt, siger hun.
Næstved Kommune understreger, at de selvfølgelig ikke skal have indflydelse på, hvordan boldklubben sætter fodboldholdet, og de vil meget gerne samarbejde med fodboldklubben, understreger udvalgsformanden.
I klubben er direktøren helt rolig på trods af truslen, om at kommunen vil trække sig fra støtte.
- Det er fint, at de (kommunen, red.
) vil undersøge tingene.
Der er også tale om mange penge.
Vi er i fin i dialog med kommunen, og vi vil også gerne tage et møde mere med dem, siger direktør i Næstved Boldklub Peter Nielsen.
Han indrømmer også, at der er blevet skiftet ud mellem spillerne.
- Men det har aldrig været meningen, at vi skulle have ti af vores egne talenter i førsteholdstruppen.
Det vil vi gerne have på sigt, men de er der ikke lige nu, og vi skal nok sørge for, at de kommer, siger direktøren.
Af udenlandske spillere har klubben blandt andet spillere fra Tyskland, Sverige, Brasilien, Serbien og Ghana.
Inviterer fans til informationsmødeNæstved Boldklub har i eftermiddag inviteret sine fans til et informationsmøde på baggrund af den seneste tids spekulationer og debat om, hvad der sker i klubben.
Senest er der sket det i klubben, at den tidligere cheftræner Per V.
Hansen i sidste uge måtte sige farvel til klubben efter blot 32 dage i stillingen.
Her havde der været en del uoverensstemmelser mellem cheftræneren og klubbens ledelse, om hvordan Næstved Boldklub skulle drives.
Fremover er det spanske Fernando De Argila, som skal stå i spidsen for det sydsjællandske 1.
divisionshold.
- Jeg kan sagtens se, at udefra ser det kaotisk ud.
Det lægger jeg mig fladt ned for at sige.
Mange af de ting, der er blevet talt om i medierne, er mangel på kommunikation fra vores side, men vi har ikke haft den store interesse i at skulle gå ud og kommentere på den enkelte sag, siger direktør Peter Nielsen.
Til mødet vil boldklubben gerne sætte nogle ord på situationen i klubben og give en status på, hvad der sker i Næstved Boldklub.
Næstved-fan gennem 30 år og frivillig i Næstved Boldklub Søren Skovgaard Larsen mener, at der er et stort behov for mødet i eftermiddag.
- Der er rigtig mange ting, som ikke er blevet meldt ordentligt ud.
Folk er meget nysgerrige på, hvad der foregår.
Det er vigtigt, at klubben selv får sat nogle ord på det, fordi halve historier gavner ikke rigtig nogen, og det skaber kun spekulationer og usikkerhed, siger han.
Lige nu står Næstved Boldklub uden sejre i NordicBet Ligaen, hvor de ligger sidst med nul point.
FacebookTwitterKopier linkEmner:Næstved|Næstved Kommune|Fodbold|Sjælland|Brasilien




https://www.dr.dk/nyheder/regionale/hovedstadsomraadet/sundhedsplatformen-bytter-rundt-paa-stofskiftemedicin

SundhedsplatformenSe temaKøbenhavnSundhedsplatformen bytter rundt på stofskiftemedicinSundhedsplatformen giver igen problemer med medicinering.
Denne gang ændrer it-systemet et medicinpræparat til et andet.
Man har fundet de 14 berørte patienter ved at gennemgå alle lister over relevante ordinationer.
Af Peter Led Korsgaard og Ida Nathan13.
aug.
2019 kl.
16.
57Bemærk: artiklen er mere end 30 dage gammelLæs opDet har allerede været skyld i fejldoseringer af medicin til hundredvis af patienter i Region Hovedstaden og Sjælland.
Nu har endnu en fejl i det udskældte it-system Sundhedsplatformen ført til problemer med medicinering.
Denne gang er det patienter med stofskiftesygdomme, som er i farezonen.
- Der har været forfærdelige katastrofer tidligere, hvor Sundhedsplatformen har sendt forkerte recepter til apotekerne eller selv har ændret på doseringen.
Vi troede, at det var overstået, men så opstår der nye fejl.
Det her er dråben, raser overlæge og regionsrådsmedlem i Region Hovedstaden, Jacob Rosenberg (LA), der længe været yderst kritisk over for Sundhedsplatformen.
Læs også:Ingen opdagede fejl i 2,5 år: Udskældt sundhedsplatform har sat forkerte doser på pilleglasFejlen, som 7.
august blev meldt ud i en skrivelse fra Region Hovedstadens Akut Patientsikkerhedsteam til ledelserne på hospitaler i Region Hovedstaden og Sjælland, omhandler lægemidlerne Eltroxin og Euthyrox, som man giver til patienter med lavt stofskifte.
Sagen kortProblemstillingen opstod den 3.
juni 2019, da Eltroxin fra firmaet 2care4 udgik af markedet.
Euthyrox overtog det nedlagte varenummer i Sundhedsplatformen.
Det betød, at ordinationer af Eltroxin til ambulante patienter risikerede at blive konverteret til Euthyrox, når ordinationen skete via Sundhedsplatformen.
Region Hovedstadens Akut Patientsikkerhedsteam har sammen med Epic, der står bag Sundhedsplatformen, trukket lister over påvirkede ordinationer i perioden 3.
juni 2019 til 7.
august.
Man har fundet frem til 14 ambulante ordinationer, som er blevet ramt af problemet.
13 er fra Region Hovedstaden og en i Region Sjælland.
Formanden for Akut Patientsikkerhedsteamet, Kristian Antonsen, oplyser at problemet er blevet løst, og at der ikke er registreret bivirkinger hos de 14 patienter.
Af skrivelsen fremgår det, at der er risiko for, at Sundhedsplatformen hos enkelte ambulante patienter kan ændre ordinationen, så patienten tror, at hun eller han skal have Eltroxin, men i stedet får Euthyrox.
Man skriver samtidig, at fejlen er konstateret hos 14 patienter i Region Hovedstaden og Sjælland.
De to lægemidler har godt nok det samme indholdsstof, men de kan give forskellige bivirkninger, forklarer Birte Nygaard, der er overlæge og klinisk lektor på Endokrinologisk Afdeling på Herlev Hospital.
Læs også:Ny fejl i Sundhedsplatformen: 446 ordinationer kan være forkerte- Der har tidligere været patienter, som klagede over, at de fik det dårligt, hvis de fik det ene præparat frem for det andet, fortæller Birte Nygaard.
Hun understreger, at det kun er en meget lille del af patienterne, der risikerer bivirkninger, og at det vigtigste er, at patienterne har fået medicinen.
- Det kan selvfølgelig godt genere nogle patienter, men det er ikke en medicinkatastrofe, sådan som vi har set med andre fejl med Sundhedsplatformen, hvor patienter har fået medicin i for høj eller lav dosis, siger Birte Nygaard.
Ingen bivirkningerFormanden for Region Hovedstadens Akut Patientsikkerhedsteam, Kristian Antonsen, forklarer, at der er taget hånd om problemet.
- Så snart vi opdagede fejlen, blev den rettet, så den ikke optræder igen, forsikrer han.
Han forklarer desuden, at man har fundet de 14 berørte patienter ved at gennemgå alle lister over relevante ordinationer, og ingen af dem har oplevet bivirkninger.
- Det er vigtigt at understrege, at alle patienter har fået det samme indholdsstof.
Så det er den samme tablet, de har fået, men med en lidt anden bivirkningsprofil.
Man kan altså få nogle andre bivirkninger, men det har vi ikke registreret i de her 14 tilfælde, forklarer Kristian Antonsen.
FacebookTwitterKopier linkEmner:Region Hovedstaden|Patienter|Sundhedsvæsen|Sjælland|Herlev Hospital




https://www.dr.dk/nyheder/indland/lakserytteren-politianmeldelser-kan-vaere-godt-moralen-paa-internettet

IndlandLakserytteren: Politianmeldelser kan være godt for moralen på internettetDet er positivt, at Forbrugerombudsmanden går efter skjult reklame, mener populær influencer.
Reglerne for skjult reklame er ikke særlig logiske, så man skal sætte sig godt ind i dem, mener Rasmus Kolbe - også kendt som Lakserytteren.
Af Alexander Hecklen og Nis Kielgast13.
aug.
2019 kl.
15.
35Bemærk: artiklen er mere end 30 dage gammelLæs opSkjult reklame på sociale medier er ikke i orden, og derfor er det godt, at Forbrugerombudsmanden nu har politianmeldt fire af landets største profiler, mener Rasmus Kolbe – bedre kendt som Lakserytteren.
Influencere politianmeldtForbrugerombudsmanden har politianmeldt fire influencere for skjult reklame og sendt advarsler til ti andre, der har markeret reklamer utilstrækkeligt.
Otte har fået et brev med vejledning i at reklamere korrekt.
Ifølge Forbrugerombudsmanden har de overtrådt markedsføringsloven på deres profiler på sociale medier.
Influencerne har for eksempel brugt uklare ord som ”spons” eller ”ad” i stedet for ”reklame” eller haft reklamemarkeringen i bunden af et opslag, hvor det er svært at se for brugerne.
Det er også sket, at influenceren blot har skrevet firmaets navn i stedet for at skrive, at det er en reklame for firmaets produkt.
Han er selv en af internettets største stjerner med langt over en million følgere på en stribe sociale medier, og samtidig er han partner og kreativ direktør i firmaet Cube, der er landets største managementfirma for influencere.
- Det kan være godt for moralen ude på internettet, at der er nogle, der bliver politianmeldt.
Der er rigtig, rigtig mange, der på den ene eller anden måde lever af at være influencere eller tjener en lille skilling til studielivet, og det er ikke alle, der har helt styr på, hvad det er for nogle retningslinjer, vi har.
Så jeg tror, det er rigtig fint, at der kommer fokus på det, så alle der tjener penge på internettet, går ind og følger op på reglerne, siger Rasmus Kolbe.
Han kom selv i søgelyset sidste år, fordi han ifølge flere eksperter kom til at bryde reklamereglerne, og han kan godt se, at nogle influencere kan komme til det, hvis de ikke har sat sig ordentligt ind i det.
Læs også:Stjerner bryder reklameregler på populær børne-app- Det er ikke svært at følge reglerne, for det handler om at gå ind på Forbrugerombudmandens hjemmeside og læse dem.
Men der er en masse regler, man skal holde styr på, og nogle af dem er ikke naturlige i forhold til, hvordan vi bruger sociale medier.
Derfor kan jeg godt forstå, at man kan glemme at markere en enkelt instagramsekvens eller lignende, siger Rasmus Kolbe.
Mere end hver anden lavede fejlForbrugerombudsmanden har undersøgt 37 af de mest populære profiler på sociale medier, og 22 af dem har ikke fulgt reglerne til punkt og prikke.
Fire af influencerne har lavet så grove overtrædelser, at de er blevet politianmeldt, ti har fået en advarsel og otte har lavet så små fejl, at de har fået tilsendt en vejledning i, hvordan de skal reklamere lovligt.
- Jeg tror, det vidner om, at det er en branche i rivende udvikling, hvor man i kampens hede kan begå nogle fejl eller forkerte fodtrin, siger Rasmus Kolbe.
Det siger loven om skjult reklameSkjult reklame er forbudt ifølge markedsføringslovens paragraf 6, stk.
4.
Det skal derfor være tydeligt for modtageren, hvis der er kommercielle interesser bag en omtale.
Det gælder også, selvom en influencer ikke har fået løn, men blot har fået et produkt gratis.
Kilde: ForbrugerombudsmandenFor det går hurtigt for de største profiler, der dagligt lægger nye billeder, tekster og videoer ud på de sociale medier.
- Hvis man har 100.
000 følgere på Instagram deler man nok indhold hver dag, så der har været rigtig mange stykker indhold, Forbrugerombudsmanden har skullet kigge igennem, og jeg kan sgu godt forstå, at folk har lavet fejl undervejs i processen.
Heldigvis er det kun fire, der har lavet grove overtrædelser, siger Rasmus Kolbe.
Er der nogle af de influencere, I repræsenterer hos Cube, der har fået breve fra Forbrugerombudsmanden om, at de har begået noget forkert?
- Vi repræsenterer rigtig mange.
Jeg ved ikke, om der er nogle af vores influencere, der er blevet politianmeldt, men jeg tror det ikke, for så tror jeg, at de ville have kontaktet os.
Men måden, vi arbejder med vores influencere på, er jo i et partnerskab, så det er er ikke sikkert, at de ringer til os, hvis Forbrugerombudsmanden sender dem en mail.
Der ringer de måske til en advokat i stedet for.
Har du tænkt dig at finde ud af det?
- Jeg følger meget nysgerrigt med i denne her sag, for selvfølgelig er det interessant for os at vide, om vores influencere er på den ene eller den anden side af reglerne, siger Rasmus Kolbe.
Han har under alle omstændigheder tænkt sig at sende en mail ud til de mange influencere, der bliver repræsenteret af Cube, så de kan blive mindet om reglerne.
FacebookTwitterKopier linkEmner:Forbrugerombudsmanden|Forbrug|Kriminalitet|Instagram




https://www.dr.dk/nyheder/kultur/film/stjerneinstruktoer-afviser-kritik-af-laenge-ventet-film-bruce-lee-var-en-ret

Film og serierStjerneinstruktør afviser kritik af længe ventet film: 'Bruce Lee var en ret arrogant fyr'Quentin Tarantino står ved sit portræt af kampsportslegenden i 'Once Upon a Time.
.
.
in Hollywood'.
Quentin Tarantino har fået kritik for sin fremstilling af Bruce Lee i filmen 'Once Upon a Time.
.
.
in Hollywood'.
Nu svarer han igen.
Af Nanna Mejer Sørensen13.
aug.
2019 kl.
15.
43Bemærk: artiklen er mere end 30 dage gammelLæs op- Bruce Lee var en ret arrogant fyr.
Måden, han talte på; jeg har ikke bare fundet på det hele.
Jeg hørte ham sige den slags ting.
Det siger stjerneinstruktøren Quentin Tarantino efter kritik fra Shannon Lee, som er datter af martial arts-legenden Bruce Lee.
Han er portrætteret i Tarantinos nye film 'Once Upon a Time… in Hollywood', som torsdag har premiere i de danske biografer.
Shannon Lee har, efter at have set filmen, udtalt til The Wrap, at hun ikke bryder sig om måden, hvorpå hendes far, der blev født i USA, men som voksede op i Hongkong, hvor hans forældre kom fra, er blevet fremstillet i filmen:- Han fremstår som et arrogant røvhul, som var fuld af varm luft, og ikke som en, der måtte kæmpe tre gange så hårdt, som nogle af de andre gjorde for at opnå, hvad der naturligt blev givet til andre.
Det var meget ubehageligt at sidde i biografen og lytte til folk grine af min far.
Om 'Once Upon a Time.
.
.
in Hollywood''Once Upon a Time.
.
.
in Hollywood' er en ny film med Brad Pitt, Leonardo DiCaprio og Margot Robbie i hovedrollerne.
Den foregår i Hollywood i Los Angeles i 1969.
Filmen får premiere i danske biografer torsdag den 15.
august, men har været ude i USA siden 26.
juli.
Bag filmen står instruktøren Quentin Tarantino, som også står bag film som 'Pulp Fiction' (1994), 'Kill Bill' (2003), 'Inglourious Basterds' (2009) og 'Django Unchained' (2012).
'Once Upon a Time.
.
.
in Hollywood' er Tarantinos niende film.
Ifølge hende skulle han som asiatisk amerikaner i Hollywood i 1960'erne nemlig arbejde meget hårdere for at få succes end sine hvide kolleger.
Shannon Lee har givet udtryk for at have forståelse for, at perioden, der er skildret i filmen, var præget af racisme og eksklusion – men at man i filmen 'ikke havde behøvet at behandle ham på samme måde, som 'hvide Hollywood' gjorde, da han var i live'.
Og det er altså den kritik, Tarantino, som også er manden bag ikoniske film som 'Pulp Fiction' og 'Kill Bill', blandt andet har svaret på under et pressemøde i Moskva.
Læs også:Seks stjerner til stjernespækket Tarantino-film: 'Han har aldrig været bedre'Står ved portrætteringen af Bruce LeeLees datter har specifikt kritiseret en scene, hvor Mike Moh, som spiller Lee i filmen, udfordrer Brad Pitts karakter Cliff Booth.
Ifølge hende blev Lee nemlig ofte udfordret, men ville helst undgå at slås.
Men det er Quentin Tarantino altså umiddelbart uenig i.
Tarantino er også blevet kritiseret for en replik i filmen, hvor Bruce Lee siger, at han kan slå den legendariske bokser Muhammad Ali.
Og det står instruktøren 100 procent på mål for.
- Hvis folk siger: 'Han sagde aldrig, han kunne slå Mohammad Ali', så jo, det gjorde han.
Og ikke bare sagde han det; hans kone, Linda Lee, sagde det i biografien 'Bruce Lee: The Man Only I Knew', som var den første, jeg læste.
Det sagde hun helt sikkert.
Bruce Lee var en indflydelsesrig skuespiller og kampsportsudøver.
 Mike Moh spiller Bruce Lee i 'Once Upon a Time.
.
.
in Hollywood'.
1 / 2Bruce Lee var en indflydelsesrig skuespiller og kampsportsudøver.
1 / 2Mike Moh spiller Bruce Lee i 'Once Upon a Time.
.
.
in Hollywood'.
2 / 2Med andre ord ser det altså ikke ud til, at instruktøren kommer til at beklage sin portrættering af kampsportslegenden, der døde i 1973.
Og skuespiller Mike Moh bakker op om Quentin Tarantino og iscenesættelsen af hans rolle i filmen:- Det er en Tarantino-film.
Han gør ikke det, alle forventer andre vil gøre.
Du må forvente det uventede.
FacebookTwitterKopier linkEmner:Quentin Tarantino (filminstruktør)|Hong Kong|Moskva|USA|Brad Pitt (skuespiller)




https://www.dr.dk/nyheder/indland/slagtermester-om-undsluppen-ko-det-sker-meget-sjaeldent

IndlandSlagtermester om undsluppen ko: 'Det sker meget sjældent'Ifølge Knud Erik Nielsen er det mindst fem-ti år siden, at en ko er stukket af fra Aarhus Slagtehal.
Århus Slagtehus (foto ernst van norde) Af Flemming Brandt13.
aug.
2019 kl.
12.
30Bemærk: artiklen er mere end 30 dage gammelLæs opTirsdag morgen måtte politiet i Aarhus rykke ud og hjælpe med jagten på en noget anderledes undsluppen fange: En kvie, der skulle slagtes i Aarhus Slagtehus i Sydhavnen, var lykkedes med at undgå sin skæbne - for en stund.
Ifølge politiet var kvien stukket af lidt før klokken ni, og da det store klovdyr blev betragtet som potentielt farlig, valgte man at indstille kørslen med letbanen, og sendte flere patruljer afsted jagt.
Klokken 9.
42 blev kvien fundet og aflivet af betjentene.
Slagtermester Knud Erik Nielsen fortæller, at der var tale om en kvie af blandingsrace, som kun var sluppet ud, fordi der i øjeblikket er anlægsarbejder i gang i forbindelse med en udvidelse af det kommunale forsyningsnet.
Læs også:Ko skudt af politiet på flugt fra slagtehus- Det har været nødvendigt at rykke hegnet ned, som ellers sørger for, at dyrene bliver inde på grunden, hvis de af en eller anden årsag slipper fri.
Men nu var hegnet væk.
Derfor er det også meget sjældent, at man oplever tilsvarende vellykkede flugtforsøg hos Aarhus Slagtehus, som er SkareGruppens danske kreaturslagteri med en kapacitet på 1.
400 kreaturer om ugen.
- Jeg kan ikke huske, hvornår det sidst er sket.
Det er i hvert fald fem-ti år siden, fastslår slagtermester Knud Erik Nielsen kort efter, at han er tilbage i Aarhus Slagtehus efter morgenens usædvanlige kviejagt rundt på havnen.
FacebookTwitterKopier linkEmner:Århus Slagtehus|Aarhus|Twitter|Detailhandel|Fødevarer




https://www.dr.dk/nyheder/regionale/oestjylland/skaebnesvanger-letbaneoverskaering-har-faaet-bomme-jeg-bremser-stadig

Aarhus LetbaneSe temaØstjyllandSkæbnesvanger letbaneoverskæring har fået bomme: 'Jeg bremser stadig helt ned hver gang'Der er kommet bom over den jernbaneoverskæring ved Trustrup, hvor en norsk mand og hans søn mistede livet i juli.
Line Ostenfeldt tør ikke stole hundrede procent på de nye bomme.
Af Dagmar Eben Østergaard og Sarah Friis Elkjær13.
aug.
2019 kl.
15.
15Bemærk: artiklen er mere end 30 dage gammelLæs opDer er lettelse blandt beboerne i landsbyen Trustrup, efter at byens farlige jernbaneoverskæring nu har fået bom sat op.
I begyndelsen af juli blev en norsk familie ramt af letbanetoget, da de kørte over skinnerne i Trustrup på Djursland.
Den 34-årige far og hans syvårige søn blev dræbt ved ulykken.
Allerede inden ulykken var det planen at sætte bomme op på stedet, og det skete så i går.
Det var ved overskæringen i Trustrup, og en af de nærmeste beboere til overskæringen Line Ostenfeldt er lettet over at bommene er kommet op.
Når toget kommer, går bommene nu ned, mens der lyder høje ding.
Blinklyset tænder og fortsætter, mens bommene er nede, og letbanen suser forbi.
Hun ejer hundepensionen, hvor den norske familie lige havde været inde og aflevere deres hund, inden ulykken fandt sted.
- Det var et farligt sted.
Man skal jo altid være påpasselig med overskæringer.
Nu er bommene oppe, men jeg har ikke set endnu, om det virker.
Det er klart, at det giver en vis sikkerhed for os lokale, men det er jo for sent for den norske familie, siger hunOverskæringen har mange træer og buske, så det kan være svært for bilister, der holder ved stoplinjen at se, om der kommer et tog.
Tirsdag er trafikanterne stadig påpasselige, og en bil sænker farten og triller lige så stille over.
- Søndag efter ulykken var folk helt nede og holde stille og listede frem til skinnerne, men nu er ulykken kommet lidt på afstand, og de er blevet mere modige.
Jeg bremser stadig helt ned hver gang, siger Line Ostenfeldt.
Bomme svigtede i weekendenLine Ostenfeldt tør dog ikke stole hundrede procent på de nye bomme.
I weekenden var der forsinkelser på letbanen, fordi der var problemer med bomme, som ikke gik ned.
Det var på den første overkørsel, når man kommer fra Hessel mod Grenaa, bekræfter Michael Borre, direktør for Aarhus Letbane.
- Det gør, at man er påpasselig, siger Line Ostenfeldt.
Det er ikke dødsulykken, der er årsagen til, at Banedanmark har sat bomme op ved overskæringen.
Det har hele tiden været planen, at overskæringen i Trustrup og flere andre overskæringen skulle sikres bedre, for at letbanetoget fremover kan køre hurtigere.
FacebookTwitterKopier linkEmner:Togtrafik|Ulykker|Aarhus Letbane|Banedanmark|Jylland




https://www.dr.dk/nyheder/indland/aalborg-lokker-studerende-til-jonas-fik-lejlighed-ved-havnefronten-til-3639-om

Dyre lejlighederSe temaIndlandAalborg lokker studerende til: Jonas fik lejlighed ved havnefronten til 3.
639 om månedenI nogle postnumre er op mod hver femte beboer studerende, viser DR's oversigtskort.
Af Kåre Kildall Rysgaard og Lærke Kromann (grafik)13.
aug.
2019 kl.
13.
30Bemærk: artiklen er mere end 30 dage gammelLæs opBerigtigelse: DR har tolket tallene fra Danmarks Statistiks database forkert i forbindelse med første udgivelse af denne artikel.
Det viser sig, at tallene omhandler alle personer under uddannelse bredt forstået.
Det vil sige, at tallene ikke kun gælder studerende, men også skole- og gymnasieelever.
Samtidig er alle studerende ikke omfattet af opgørelsen, for hvis en studerende også arbejder, vil vedkommende blive registreret i job i stedet for som studerende.
DR har efterfølgende opdateret artiklen med de korrekte tal, som viser, at Aalborg efter den korrekte opgørelse ikke er det sted med den højeste andel studerende, men i stedet Aarhus C.
DR beklager fejlen.
Når Jonas Kruse Scharling Jensen får besøg af venner fra andre byer, er de 'pissemisundelige' over, hvordan han bor.
Lejligheden på 50 kvadratmeter ligger ved havnefronten i Aalborg, og han betaler 3.
639 kroner om måneden inklusiv vand, varme og 100 Mbit internet.
Jomfru Ane Gade og den centrale by ligger i gåafstand, og det er let at møde andre unge.
I Aalborg C er næsten hver femte indbygger studererende, mens Aarhus har rekorden i studerende, der bor centralt.
Her er det næsten hver tredje.
I København får de unge til gengæld dårligere og dårligere råd til at bo i Indre By og brokvarterne, viser de nyeste tal fra Danmarks Statistik, som DR har analyseret.
Læs også:Studerende siger farvel til dyre centrale København.
Færre studerende bor i centrumJonas Kruse Scharling Jensen, der er 23 år og er blevet optaget som bygningskonstruktør, nyder at bo centralt i et område med mange unge.
- Det er super fedt, at man bare lige kan tage hen og se fodbold eller drikke en øl uden at tænke på, hvornår bussen går.
Jeg skal bare ud ad bygningen og gå i få minutter for at møde venner, siger Jonas Kruse Scharling Jensen, som kender mindst ti venner, der bor i området nær Siloen.
Unge vil bo tæt på Jomfru Ane GadeSiden 2008 har studerende i tusindvis slået sig ned i bymidten af Aalborg, Odense, Aarhus, Esbjerg og København, men flyttestrømmen er dog stoppet i hovedstaden de seneste år, fordi de studerende dårligt har råd til at bo der.
Aalborg midtby har også haft mange indflytterfester.
Fra oktober 2014 til oktober 2018 er der flyttet 1.
002 flere studerende ind i postnummeret 9000 Aalborg.
Det skyldes, at kommunen i stor stil har støttet byggeri af ungdomsboliger og studieboliger, der ligger helt centralt, fortæller Charlotte Krogh, afdelingsleder for By og Landskabsforvaltningen.
- Unge vil gerne bo tæt på Jomfru Ane Gade, havnefronten, og hvor der sker noget.
Når Aalborg placerer lejlighederne centralt og attraktivt i forhold til bylivet, kan det være med til at trække unge studerende til byen, siger hun og mener, at de unge skaber positivt liv i gadebilledet.
Aalborg har bygget over 5.
000 ungdomsboliger siden 2010.
Chancen for at få en bolig er så god, at foreningen AKU-Aalborg tilbyder studerende en tag-over-hovedet-garanti.
Unge skal altså ikke begynde studiet som boligløs, men er sikret et midlertidigt sted at bo, hvis boligsøgningen glipper.
Boliggaranti giver studerende roNår Aalborg Universitet holder åbent hus, er det en fordel, at de kan lokke med et godt sted at bo.
- Det er en måde at tiltrække studerende, at vi kan tilbyde attraktive boliger midt i byen.
De unge kan bedre slappe af, fordi de ved, at de kan få et sted at bo.
I andre byer kan det være et kæmpe issue at få fodfæste, siger prorektor for Aalborg Universitet Inger Askehave.
For Aalborg og hele Nordjylland er det vigtigt at kunne trække studerende til, fortæller Inger Askehave.
Når de studerende føler sig godt hjemme i Aalborg, er der større sandsynlighed for, at de bliver hængende efter uddannelse.
På den måde kan Nordjylland bedre sikre veluddannet arbejdskraft, mener hun.
Jonas føler sig velkommenJonas Kruse Scharling Jensen flyttede fra Fredericia til Aalborg, da han skulle i gang med at studere.
Han føler sig godt taget imod.
- Det er enormt fedt, at der er bygget så mange studieboliger.
Det kan ikke være en bedre placering.
Byen gør meget for at få de studerende til at flytte her op, siger han.
Dansk Byggeri: Studerende mangler 22.
000 boligerMens Aalborg har mange studieboliger i centrum, så bliver det sværere for studerende at bo helt centralt i København.
Interesseorganisationen Dansk Byggeri mener, der er behov for 22.
000 studieboliger i hele landet, og 8400 af dem mangler i hovedstaden.
Studerende skal dog ikke forvente, at Aalborg bliver ved med at bygge mange nye ungdomsboliger, for markedet er ved at være mættet.
I foråret fremlagde Aalborg Kommune en ny kommuneplan.
Her viste prognoser, at der fremover vil være færre unge i Aalborg, men til gengæld flere ældre.
Efterfølgende sagde borgmester Thomas-Kastrup-Larsen (S) til Nordjyske.
- Jeg synes ikke, at vi i fremtiden skal sætte gang i byggeri af flere ungdomsboliger end dem, der ligger nu.
Så skal der i hvert fald ske et eller andet markant, fortalte borgmesteren, der mente, at der i højere grad var behov for seniorboliger end ungdomsboliger de næste år.
FacebookTwitterKopier linkEmner:Aalborg|Thomas Kastrup-Larsen (politiker)|Uddannelse|Jylland|Aalborg Universitet




https://www.dr.dk/nyheder/penge/test-dig-selv-kan-du-vaere-influencer-uden-blive-politianmeldt

PengeTest dig selv: Kan du være influencer uden at blive politianmeldt?
Populære stjerner er anmeldt for at overtræde reglerne om skjult reklame.
Arkivfoto.
Youtuberen Julia Sofia gør sig klar til at tage til Guldtuben, der er en prisfest for de populære stjerner.
Af Alexander Hecklen13.
aug.
2019 kl.
12.
00Bemærk: artiklen er mere end 30 dage gammelLæs opDe er populære, indflydelsesrige og følges af over 100.
000 på sociale medier.
Men flere af de såkaldte influencers er ifølge Forbrugerombudsmanden ikke helt på det rene med, hvordan de præsenterer betalte budskaber og produkter.
Forbrugerombudsmanden har i dag valgt at anmelde fire af dem til politiet, fordi de ikke har levet op til reglerne om skjult reklame.
Hvad er en influencer?
•Ordet influencer (kaldes også influent) dækker over en ny type markedsføring.
•Begrebet bruges om personer, som har indflydelse i kraft af mange brugere, der følger deres aktiviteter på internettet.
•Gennem en influencer kan virksomheder og organisationer købe sig til omtale på sociale medieplatforme som eksempelvis Youtube, Facebook, Instagram eller Snapchat.
Samtidig får ti andre en advarsel for ikke at markere reklame klart.
- Der må ikke være tvivl om, hvornår vi som forbrugere møder markedsføring, siger forbrugerombudsmand Christina Toftegaard Nielsen.
Tag testen herunder, og find ud af, hvor god du er til finde rundt i regeljunglen.
FacebookTwitterKopier linkEmner:Christina Toftegaard Nielsen (jurist)|Forbrugerombudsmanden|Forbrug|Facebook|Instagram




https://www.dr.dk/sporten/oevrig/mark-o-madsen-jagter-mma-droemmen-i-las-vegas

Øvrig sportMark O.
Madsen jagter MMA-drømmen i Las VegasDer var ikke langt fra tanke til handling, før Mark O.
Madsen bookede en envejsbillet til Las Vegas.
Mark O.
Madsen i kamp mod Thibaud Larchet under MMA-stævnet 'Cage Warriors' i K.
B.
Hallen i marts.
13.
aug.
2019 kl.
13.
45Bemærk: artiklen er mere end 30 dage gammelLæs op"Så kan du godt tage afsted", sagde Mark O.
Madsens kone til ham, da han fortalte, at en af de største managers i Mixed Martial Arts (MMA) havde bedt ham komme til Las Vegas.
Beslutningen tog de i lørdags, og en enkeltbillet blev booket dagen efter.
- Jeg er den første dansker til at komme i stald hos det, der hedder Dominance MMA Management.
Det er jeg super stolt og taknemmelig over, siger Mark O.
Madsen inden han tager til lufthavnen senere tirsdag.
Mark O.
Madsen mål er også klart.
Han skal jagte en kontrakt hos det store forbund UFC, og manageren, der kan åbne dørene, hedder Ali Abdelaziz.
Læs også:Mark O.
tværer Patrick Nielsen ud på få minutter- Jeg er utrolig glad for, at en mand som Ali har fundet og set et potentiale i mig.
De har faktisk også signet mig på en meget favorabel aftale.
Det Ali kan, det kan meget få mennesker, fortæller Mark O.
Madsen.
Han har før besøgt spillebyen, som også er kendt som hovedsædet for MMA, med sin familie.
Det var 24 dage, hvor han blev slået, sparket og mulet.
Det var udviklende for ham, lyder det.
Mark O.
Madsen før hans kamp mod Patrick Nielsen i juni.
Han vil derfor gå ydmygt til opgaven, og målet er en kontrakt med forbundet UFC.
Han vil gerne nå sit højeste potentiale og blive den bedste version af sig selv i sporten.
Derfor er han nødt til at tage afsted.
- Jeg ryger ind i en heksekedel derovre.
Jeg er klar over, at jeg får på munden morgen, middag og aften, forklarer Mark.
O.
Madsen.
- Hvis jeg har nogen som helst ambition om at nå mit maksimale potentiale, så er jeg nødt til at opsøge de bedste kæmpere, fortsætter han.
Mark O.
Madsen var tidligere Danmarks bedste bryder, hvor han vandt flere medaljer herunder OL-sølv i 2016.
For cirka 17 måneder siden besluttede han sig for at skifte spor og satse på en karriere i MMA.
Han er ubesejret i de otte kampe, han har kæmpet.
/ritzau/FacebookTwitterKopier linkEmner:Las Vegas|Kampsport|Mark O.
Madsen (bryder)




https://www.dr.dk/sporten/fodbold/superliga/fcn-markerer-copenhagen-pride-med-speciel-troeje

SuperligaFCN markerer Copenhagen Pride med speciel trøjeFC Nordsjælland spiller i hvid dragt med regnbuefarvet logo, nummer og navn på ryggen, når OB kommer på besøg.
FC Nordsjælland spiller helt i hvidt tilsat regnbuefarver i Superligakampen mod OB.
13.
aug.
2019 kl.
13.
59Bemærk: artiklen er mere end 30 dage gammelLæs opNår FC Nordsjælland fredag aften spiller på hjemmebane i Superligaen mod OB, optræder Farum-holdet i hvide trøjer, hvor klubbens logo er i regnbuefarver, ligesom numre og navne på ryggen også er regnbuefarvede.
Det oplyser FC Nordsjælland i en pressemeddelelse.
Anledningen er Copenhagen Pride Week, der begynder i hovedstaden onsdag.
Læs også:FC Nordsjælland hylder ligestilling med dobbeltopgør i FarumHensigten er at hjælpe budskabet om mangfoldighed på vej og komme nærmere målet om at komme homofobi i dansk fodbold til livs.
FCN-direktør Søren Kristensen fortæller, at det at rumme diversitet og at inkludere alle fra forskellige kulturelle baggrunde er noget af det, der fylder allermest i klubbens arbejde hver dag.
- Vi synes, vi som klub og sport er med til at rykke ved mange ting, men vi skal også være ærlige og erkende, at når det kommer til fodbolden, så er der stadig langt at gå i forhold til ligestilling og accept af alle uanset seksuel overbevisning.
- Vi har et alvorligt problem på og uden for banen, og derfor starter vi med at kigge på os selv, for vi er en del af det problem, siger Søren Kristensen.
Læs også:Dronning Margrethe og Beyonce på trøjen: FC Nordsjælland hylder kvindelige forbillederEfter kampen vil kampdragten blive givet videre til foreningen Copenhagen Pride, der vil bortauktionere trøjerne, og overskuddet vil blive doneret til Pan Idræt.
I forbindelse med alle weekendens kampe i Superligaen vil Copenhagen Pride blive markeret, da anførerne vil bære regnbuefarvede anførerbind.
Homofobi blev et stort tema i Superligaens forårssæson, da der i forbindelse med flere kampe blev sunget homofobiske sange.
/ritzau/FacebookTwitterKopier linkEmner:FC Nordsjælland|Copenhagen Pride|Fodbold|Homoseksualitet|Farum




https://www.dr.dk/nyheder/udland/trumps-udsendte-usa-vil-stoette-no-deal-brexit-med-entusiasme

UdlandTrumps udsendte: USA vil støtte no-deal brexit 'med entusiasme'Rådgiver siger, at USA og Storbritannien kan indgå handelsaftaler en sektor ad gangen.
USA's nationale sikkerhedsrådgiver, John Bolton, var i London i går.
Af Jakob Busk Olsen13.
aug.
2019 kl.
11.
31Bemærk: artiklen er mere end 30 dage gammelLæs opEfter fem telefonsamtaler på 18 dage har forholdet mellem Storbritanniens nye premierminister, Boris Johnson, og USA's præsident, Donald Trump, fået en "brølende" god start.
Det sagde Trumps nationale sikkerhedsrådgiver, John Bolton, i går under et besøg i London, skriver The Guardian.
Bolton understregede, at USA vil hjælpe briterne med at afværge de værste konsekvenser, hvis Storbritannien ender med at forlade EU uden en skilsmisseaftale; det, der ofte kaldes "no-deal brexit".
- Hvis der kommer et no-deal brexit, vil det være den britiske regerings beslutning.
Vi vil støtte det med entusiasme, sagde sikkerhedsrådgiveren.
Mini-aftalerJohn Bolton forklarede, at støtten kunne ske i form af mini-aftaler om frihandel mellem USA og Storbritannien.
- Det ultimative slutresultat er en omfattende handelsaftale, der dækker alle varer og servicer, sagde Bolton:- Men for at nå dertil, kunne man gøre det en sektor ad gangen.
Den fremgangsmåde vil ifølge rådgiveren skabe resultater "hurtigt og let" til gavn for Storbritanniens økonomi, der kan blive ramt hårdt, hvis briterne forlader EU uden en skilsmisseaftale.
Bolton nævnte bilindustrien som et eksempel på en sådan mini-aftale, mens det bliver vanskeligere at nå til enighed, når det gælder finansielle tjenester.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|EU|EU-forhold




https://www.dr.dk/sporten/fodbold/landsholdet/morten-olsen-jeg-sagde-nej-til-tysk-landstraenerjob

LandsholdetMorten Olsen: 'Jeg sagde nej til tysk landstrænerjob'Morten Olsen kunne være blevet tysk landstræner i 2004, men valgte at blive i jobbet som Danmarks landstræner.
Fodboldlandstræner Morten Olsen under træning med landsholdet i Vedbæk dagen før afgang til en landskamp i Albanien i 2004.
13.
aug.
2019 kl.
11.
24Bemærk: artiklen er mere end 30 dage gammelLæs opDen mangeårige landstræner for det danske fodboldlandshold Morten Olsen havde chancen for at blive Tysklands landstræner, men takkede nej til tilbuddet.
Det fortæller Olsen i et interview med den tyske avis Die Welt, dagen inden han fylder 70 år.
Olsen fik tilbuddet tilbage i 2004 af Franz Beckenbauer, vicepræsidenten i Det Tyske Fodboldforbund.
- Efter EM i Portugal skulle jeg efterfølge Rudi Völler som landstræner.
Franz Beckenbauer kontaktede mig i 2004 og gav mig tilbuddet, fortæller Morten Olsen.
Havde en god generation i DanmarkPå det tidspunkt havde Olsen været dansk landstræner i fire år.
- Jeg besluttede at blive som landstræner i Danmark.
Vi havde en god generation dengang, og jeg ønskede at opnå noget med mit eget land, lyder det fra Morten Olsen.
Han fortsatte i jobbet frem til 2015 og har ikke haft et trænerjob siden.
Olsen stod også i spidsen for klubberne Brøndby, FC Köln og Ajax.
Som spiller nåede han 102 A-landskampe for Danmark.
Jürgen Klinsmann kom i stedet til at efterfølge Völler som landstræner i en periode på to år.
Siden 2006 har Joachim Löw haft jobbet.
/ritzau/dpaFacebookTwitterKopier linkEmner:Franz Beckenbauer (fodboldspiller)|Joachim Löw (fodboldtræner)|Tyskland|Fodbold|Deutscher Fußball-Bund




https://www.dr.dk/nyheder/kultur/film/overgreb-tvangsaegteskab-og-gidseltagning-disse-tre-danske-film-skal-kaempe-om

Film og serierOvergreb, tvangsægteskab og gidseltagning: Disse tre danske film skal kæmpe om en Oscar-nomineringDansk Filminstitut har tirsdag offentliggjort hvilke tre danske film, der er indstillet til at blive Danmarks Oscar-bud til 2020.
Det er nogle af dansk films helt store stjerner, der spiller hovedrollen i de tre film, der skal dyste om en Oscar; Esben Smed ('Ser du månen, Daniel'), Trine Dyrholm ('Dronningen') og Jesper Christensen ('Før frosten').
(© Nordisk Film)Af Jens Grønbech13.
aug.
2019 kl.
12.
27 | opdateret 13.
aug.
2019 kl.
13.
21Bemærk: artiklen er mere end 30 dage gammelLæs opDen ene handler om en kvinde, som indleder et seksuelt forhold til sin 17-årige stedsøn.
Den anden handler om en bonde i 1800-tallet, der kæmper for at forsørge sin familie.
Og den tredje handler om en dansk fotograf, der bliver holdt som gidsel hos Islamisk Stat i over et år.
Handlingsmæssigt er der ikke mange fællestræk mellem de tre danske film 'Dronningen', 'Før frosten' og 'Ser du månen, Daniel', men de tre film har nu det til fælles, at de dyster om at blive Danmarks bud i kategorien 'Bedste ikke-engelsksprogede film' ved næste års Oscar-show.
Det afslører Dansk Filminstitut i en pressemeddelelse.
Den danske Oscar-komité har kunnet indstille film, der har premiere i perioden 1.
oktober 2018 - 30.
september 2019 til næste års Oscar-uddeling.
Derfor kan filmen 'Ser du månen, Daniel' med Esben Smed i hovedrollen blive nomineret, selvom danskerne først har mulighed for at se den i biograferne fra den 29.
august.
- Her i første runde har vi valgt tre film, som vi mener har oplagte kvaliteter i Oscar-sammenhæng.
De tre film er stærke og velfortalte historier, der på hver deres måde sætter et spejl op for os, som prikker til os, som underholder, og som får os til at tænke.
Det er glædeligt, at vi kan vælge tre kandidater, der på så fornem vis understreger, hvor bredt dansk film favner, udtaler Claus Ladegaard, direktør for Filminstituttet og formand for den danske Oscar-komité.
Både 'Dronningen', der er instrueret af May el-Toukhy, og 'Før frosten', der har Michael Noer som afsender, har været store publikumsucceser herhjemme med mere end henholdsvis 330.
000 og 200.
000 solgte billetter.
'Dronningen' med Trine Dyrholm i hovedrollen - her over for Gustav Lindh - har allerede modtaget flere priser i udlandet.
Blandt andet modtog den tidligere år publikumsprisen på den prestigefyldte Sundance Film Festival.
Den tredje film i feltet, 'Ser du månen, Daniel', der er en filmatisering af Puk Damsgårds roman af samme navn, og som er instrueret af Niels Arden Oplev og Anders W.
Berthelsen, får til gengæld først premiere i de danske biografer den 29.
august.
Stærke bud - med hver sin styrkeFilmanmelder og vært på 'Filmland' på P1, Per Juul Carlsen, mener, det er tre stærke bud – som hver især har sine kvaliteter:- 'Ser du månen, Daniel', som jeg endnu ikke har set, er en film, som enhver vesterlænding kan forholde sig til.
Det er en fortælling, som også kunne være skabt i USA, og det er helt sikkert et emne, som kommer til at sparke igennem.
- 'Før frosten' er den her type lokale fortælling, som amerikanerne har det med at blive fascineret af.
Af de tre film er det den, der kommer tættest på at skildre den form for global, fælles forståelse, som Oscar-akademiet virkelig lægger vægt på i disse år, hvor alle i filmbranchen er enige om, at Donald Trump er en nar.
Jesper Christensen er blevet prisbelønnet ved festivaler i både Chicago og Tokyo for sin hovedrolle som bonden Jens i 'Før frosten'.
- 'Dronningen' er hele vejen igennem en meget speciel film, som samtidig lugter af både noget særligt skandinavisk og vaskeægte bergmansk filmkunst.
Umiddelbart vil jeg tro, det er den af de tre film, der står stærkest, fordi den er fortalt så anderledes.
Men det kræver virkelig, at Oscar-komiteen accepterer en historie, hvor man slet ikke får en forklaring på, hvorfor Trine Dyrholm gør, som hun gør.
Læs også:Kvinden bag filmen, alle taler om lige nu: Jeg har nærmest ondt af dem, der vælger at se denHvilken af de tre film, der løber med indstillingen og dermed ryger videre i den internationale pulje om at opnå en endelig Oscar-nominering, afgøres den 24.
september.
Oscar-uddelingen finder sted den 9.
februar.
Danske Oscar-nomineringer i nyere tid•Følgende danske film har været nomineret i kategorien 'Bedste ikke-engelsksprogede film' i nyere tid.
•2017 'Under sandet' (Martin Zandvliet)•2016 'Krigen' (Tobias Lindholm)•2014 'Jagten' (Thomas Vinterberg)•2013 'En kongelig affære' (Nikolaj Arcel)•2011 'Hævnen' (Susanne Bier) - vinder•2006 'Efter brylluppet' (Susanne Bier)•1990 'Dansen med Regitze' (Kasper Rostrup)•1989 'Pelle Erobreren' (Bille August) - vinder•1988 'Babettes gæstebud' (Gabriel Axel) - vinderFacebookTwitterKopier linkEmner:Bille August (filminstruktør)|Donald Trump (politiker)|Islamisk Stat|Vejret|USA




https://www.dr.dk/nyheder/regionale/fyn/massiv-politikontrol-i-forbindelse-med-skolestart-mange-glemmer-spaende

FynMassiv politikontrol i forbindelse med skolestart: Mange glemmer at spænde børnene fastI disse uger har politiet landet over ekstra stor fokus på trafikken omkring landets skoler.
I ugerne 32-35 har politiet særligt fokus på trafikken omkring landets skoler.
Af Jonatan Grau Møller, Ida-Sofie Sellerup og William Sonne Kaalø13.
aug.
2019 kl.
11.
22Bemærk: artiklen er mere end 30 dage gammelLæs opSkoletaske, tjek.
Madpakke, tjek.
Sikkerhedssele i bilen, tjek.
Det viser sig, at der er en del bilister og andre trafikanter, der glemmer færdselsreglerne, når skolerne har holdt sommerferie.
Christian Berthelsen, Rigspolitiets Nationale Færdselscenter.
Der er flere ting at huske, når ungerne begynder i skole.
En af dem er den gode opførsel i trafikken, når du afleverer de mindste.
Fra uge 32 til 35 holder politiet særligt øje med skolevejene, fortæller Christian Berthelsen, politiassistent ved Rigspolitiets Nationale Færdselscenter.
- Det viser sig, at der er en del bilister og andre trafikanter, der glemmer færdselsreglerne, når skolerne har holdt sommerferie, siger han og fortæller, hvad de typiske problemer er:- Der er rigtig mange, der kører for stærkt, man glemmer selen, glemmer at spænde sine børn fast, taler i telefon, og så bliver skiltningen heller ikke respekteret ved skolerne.
Tirsdag morgen har Fyns Politi kontrol ved Rosengårdskolen i Odense.
Preben Ingemansen (th.
) fortæller, at fokus er på alt fra fart til overholdelse af skiltning.
Kontroller er en god idéEt af de steder, der tirsdag morgen er under opsyn af politiet, er Rosengårdskolen i Odense.
Her fortæller Preben Ingemansen, der er politikommissær hos Fyns Politi, at skolen er valgt, netop fordi folk har haft svært ved at overholde skiltningen.
- Her har der været problemer med, at folk kører ind, hvor de ikke må køre ind.
Derudover står vi ved et lyskryds, hvor der tidligere har været massive lovovertrædelser primært fra cyklister, forklarer han.
Bernt Høyer er far til to børn på skolen, og han har ikke noget imod, at politiet laver kontroller.
Han blev dog ikke selv stoppet under dagens kontrol.
Bernt Høyer er far til to børn på Rosengårdskolen, hvor Fyns Politi tirsdag morgen havde rettet deres fokus.
Han ser positivt på kontrollerne.
- Jeg synes, det er en rigtig godt idé.
Der bliver simpelthen kørt alt for stærkt.
Det er præventivt, at politiet viser sig.
Det hjælper helt klart på det, siger han.
Børn spejler forældreIfølge politikommissær Preben Ingemansen behøver de enkelte kontroller ikke at have til formål at udskrive en masse bøder.
En stor del af indsatsen ligger også i den præventive snak med forældrene.
Den er nemlig vigtig.
Særligt når det kommer til brugen af mobiltelefoner i trafikken, mener Christian Berthelsen.
- Børnene gør jo det, de ser.
Barnet spejler sig simpelthen i den voksne.
Hvis den voksne bruger sin mobiltelefon, gør barnet også.
Hvis man er et godt eksempel for sit barn, pakker man mobiltelefonen væk, når man færdes i trafikken, siger han.
For at sikre en rolig og sikker afvikling af trafikken omkring skolerne, opfordrer Rosa Nielsen, der er projektleder i Rådet for Sikker Trafik, forældre til at træne deres børn til at færdes i trafikken.
- Børnene vil gerne lære at kunne ting selv.
Derfor skal man som forældre have modet til at komme ud og gøre det på en god og sikker måde og være en god rollemodel, siger hun.
Ved dagens kontrol ved Rosengårdskolen, blev der ikke udstedt nogen bøder for trafikforseelser.
FacebookTwitterKopier linkEmner:Politi|Trafik|Rigspolitiet|Fyns Politi|Fyn




https://www.dr.dk/nyheder/politik/roert-mette-frederiksen-til-godhavnsdrengene-paa-vegne-af-danmark-undskyld

Godhavn-sagenSe temaPolitikRørt Mette Frederiksen til Godhavnsdrengene: På vegne af Danmark, undskyldEfter en mangeårig kamp har Godhavnsdrengene nu fået en officiel undskyldning.
Af Thomas Klose Jensen13.
aug.
2019 kl.
13.
45 | opdateret 14.
aug.
2019 kl.
11.
56Bemærk: artiklen er mere end 30 dage gammelLæs op- På vegne af vores fortid, på vegne af vores nutid og på vegne af vores fælles fremtid vil jeg gerne se hver eneste af jer i øjnene og sige det eneste rigtige.
Undskyld.
Stil spørgsmålI aften klokken 21 sidder Poul-Erik Rasmussen klar ved tasterne på dr.
dk.
Du kan allerede nu sende dit spørgsmål afsted her.
Sådan lød det fra en tydeligt rørt statsminister Mette Frederiksen (S), da hun overbragte Godhavnsdrengene, der blev udsat for en række overgreb, herunder systematiske tæsk, lussinger samt seksuelle overgreb i perioden fra 1946 til 1976, en officiel undskyldning for statens mangelfulde tilsyn.
- Undskyld for den uret, der er gjort imod jer og jeres kære.
For dem, der er her, for dem, der var, og for dem, der også følger efter.
På vegne af Danmark, undskyld.
Et mørkt kapitel Statsminister Mette Frederiksen (Socialdemokratiet) giver et kram til Godhavns-drengen Poul-Erik Rasmussen.
 Undskyldningen fra statsministeren vækkede mange følelser blandt tilhørerne.
 Statsminister Mette Frederiksen giver en officiel undskyldning til Godhavns-drengene og andre tidligere anbragte børnehjems-børn.
 Statsminister Mette Frederiksen hilser ved ankomsten på de fremmødte.
 Godhavns-dreng og formand for foreningen Godhavns-drengene, Poul-Erik Rasmussen, taler ved arrangementet.
1 / 5Statsminister Mette Frederiksen (Socialdemokratiet) giver et kram til Godhavns-drengen Poul-Erik Rasmussen.
1 / 5Undskyldningen fra statsministeren vækkede mange følelser blandt tilhørerne.
2 / 5Statsminister Mette Frederiksen giver en officiel undskyldning til Godhavns-drengene og andre tidligere anbragte børnehjems-børn.
3 / 5Statsminister Mette Frederiksen hilser ved ankomsten på de fremmødte.
4 / 5Godhavns-dreng og formand for foreningen Godhavns-drengene, Poul-Erik Rasmussen, taler ved arrangementet.
5 / 5Undskyldningen fra det officielle Danmark er dog ikke kun rettet mod de drenge, der var anbragt på Godhavnshjemmet, men også andre børn, der var anbragt på børnehjem underlagt statsligt tilsyn i perioden 1946-1976.
Børn og unge, der som statsministeren forklarede det, blev udsat for "alvorlige svigt og overgreb".
- Det, I har oplevet, er et af de mørkeste kapitler i vores historie, sagde Mette Frederiksen:- Vi bliver nødt til at se ind i det mørke kapital, for gør vi ikke det, så magter vi ikke at male vores fremtid lys.
Poul-Erik Rasmussen, der er formand for Landsforeningen Godhavnsdrengene og selv har været udsat for overgreb, har over for Mette Frederiksen beskrevet, at fortidens spøgelser, var en stor pose cement, der hang tungt på Godhavnsdrengenes skuldre.
Derfor handlede dagen i dag om at sikre Godhavnsdrengene retfærdighed og sige, at det ikke var deres skyld.
- Når fortidens tunge bagage i dag slipper taget i jer, så kan I ranke ryggen, løfte blikket og se frem i livet.
Og vi andre kan tillade os at se jer i øjenene igen, forklarede statsministeren.
Langvarig kamp for anerkendelseGodhavnsdrengene har kæmpet en langvarig kamp for at få en officiel undskyldning for de overgreb, de led under deres anbringelse.
Det har skiftende regeringer afvist, men under årets Folkemøde på Bornholm gjorde Mette Frederiksen det klart, at det ville være et af de første punkter på hendes dagsorden, hvis hun blev statsminister.
Her forklarede hun også, at de 22 grønlandske eksperimentbørn skulle have en undskyldning.
Dén er dog udsat til den historiske udredning af børnenes forløb er klar senest 1.
juni 2020.
En uvirkelig dagDR Nyheder talte forud for undskyldningen med Poul-Erik Rasmussen, der selv boede på Godhavnshjemmet i perioden 1962 til 1965.
For ham føltes dagen i dag ”uvirkelig”.
- Vi har jo ventet på den her dag i mange år, og jeg har også spekuleret på, hvordan statsministeren vil give den undskyldning, men jeg håber, at statsministeren vil huske alle dem, der sidder derude og ikke har kræfter til at komme herind – også psykisk – men også dem, der er gået bort, forklarede han.
Helt konkret vil undskyldningen kunne hjælpe mange af ofrene med at kaste skyldfølelsen bort.
- Vi har jo gået i alle de her år siden vores anbringelse og ment, at vi selv har været skyld i, at vi har været anbragt og fået et dårligt liv, på trods af at vi aldrig fik lært, hvordan vi skulle gøre det.
Det at komme på børnehjem var jo bare at komme ned i en kasse og blive brugt, som man nu havde lyst til, forklarede han.
- Hvis statsministeren får sagt det på den rigtige måde – og det tror jeg – så er der rigtig mange, der vil få den byrde ned af skuldrene og have det godt i den sidste tid.
DR Nyheder arbejder på at få et interview fra Poul-Erik Rasmussen for at høre, hvordan han modtog undskyldningen.
Opdateret onsdag d.
14.
august: Undskyldningen gælder ikke kun børn på de 19 omtalte børnehjem i Godhavnsrapporten, men børn anbragt på børnehjem underlagt statsligt tilsyn i perioden 1946-1976.
Drengene på Godhavn•Drengehjemmet Godhavn blev oprettet i 1893 i Tisvildeleje som selvejende institution.
•Det var typisk unge, der havde mistet deres forældre eller ikke kunne passe skolen, der blev anbragt på Godhavn.
•Efter dokumentarprogrammet "Drengehjemmet" i 2005 organiserede en række tidligere anbragte fra Godhavn sig i gruppen "Godhavnsdrengene".
•I 2009 bevilgede Socialministeriet penge til en uvildig undersøgelse af forholdene på en række danske børnehjem, herunder Godhavn.
•Resultatet var Godhavnsrapporten.
Her blev det slået fast, at drengene blev udsat for en række overgreb, herunder systematiske tæsk, lussinger, seksuelle overgreb samt medicinske forsøg.
•I ti år har flere af de mænd, som var drenge på Godhavn, kæmpet for at få en undskyldning fra staten.
•I april 2015 frifandt Københavns Byret Socialministeriet.
Byretten fandt, at kravet om erstatning var forældet og skulle have været anlagt senest i 1985.
•Dommen fra byretten blev i november 2017 stadfæstet af Østre Landsret.
•Socialdemokraterne fremsatte i januar 2017 et beslutningsforslag, der skulle give de tidligere børnehjemsbørn en undskyldning.
Der var ikke flertal i Folketinget for forslaget.
•28.
marts 2017 gentog børne- og socialminister Mai Mercado (K), at regeringens position er, at staten ikke skal give mændene en undskyldning.
•Folketinget vedtog i februar 2018 en ny lov, der ophæver forældelsesfrister i alle sager om overgreb mod børn.
•13.
marts 2018 oplyste den tidligere børnehjemsdreng Poul-Erik Rasmussens advokat, Bjørn Elmquist, at Procesbevillingsnævnet havde givet tilladelse til, at sagen kunne komme i Højesteret.
•Poul-Erik Rasmussen droppede siden sagen på grund af manglende økonomi til at føre den videre.
•I april 2018 stemte blå blok og DF nej til Enhedslistens forslag om, at Godhavnsdrengene skulle have en officiel undskyldning.
•I sin tale ved Folkemødet den 14.
juni 2019 siger Socialdemokratiets formand, Mette Frederiksen, at hun officielt vil undskylde over for drengene, hvis hun bliver statsminister.
•Kilde: Ritzau, TV2 Lorry, DR.
FacebookTwitterKopier linkEmner:Bjørn Elmquist (advokat)|Mai Mercado (politiker)|Socialdemokraterne|Børnepasning|Sjælland




https://www.dr.dk/nyheder/penge/forste-nogensinde-boligejer-far-penge-retur-som-folge-af-negative-renter

BidragssatserSe temaPengeFørste nogensinde: Boligejer får penge retur som følge af negative renterRealkredit Danmark har betalt penge til en boligejer, der efter renter og bidragssatser havde penge til gode.
En boligejer har oplevet at få udbetalt penge fra Realkredit Danmark, der er Danske Banks realkreditinstitut.
(Arkivfoto) 13.
aug.
2019 kl.
15.
19Bemærk: artiklen er mere end 30 dage gammelLæs opEn enkelt boligejer har som den første nogensinde fået udbetalt penge af Realkredit Danmark som følge af negative renter.
Det fortæller cheføkonom i realkreditinstituttet Christian Hilligsøe Heinig til Børsen.
Udbetalingen faldt til boligejeren, fordi de negative renter mere end spiste vedkommendes bidragssats.
- Vi har for første gang nogensinde en boligejer med et lån, der får penge retur for sit lån, siger Christian Hilligsøe Heinig til Ritzau.
- Det er godt nok en meget, meget lille boldgade, men ikke desto mindre har man simpelthen haft en rente, der var lavere end den bidragssats, man har betalt.
- Vi er virkelig ude i marginalen, hvor der er en, som lige akkurat har et variabel forrentet lån, hvor det ender i et lille plus for boligejeren.
Det er kun ét lån, så det er lidt en særlig omstændighed.
Bliver ikke sidste gangChristian Hilligsøe Heinig fortæller, at realkreditinstituttet allerede nu kan se, at det ikke bliver sidste gang.
Ved næste termin kommer realkreditinstituttet til at udbetale til andre boligejere og også erhvervskunder.
Selv om der for nuværende er tale om få kuriøse tilfælde, lufter Christian Hilligsøe Heinig muligheden for, at det kan blive mere udbredt.
- Det er ikke noget umiddelbart, som boligejere skal gå og tænke over, siger han.
- Men vi ser renten falde længere og længere ned.
Og vi er efterhånden i den situation, at F5-renten ikke skal falde særligt meget endnu, før den faktisk kan blive lavere end bidragssatsen, hvis man har en meget lav belåningsgrad i sin bolig.
Hos Realkredit Danmark bliver situationen ikke aktuel for boligejere, der afdrager.
De får i stedet et ekstraordinært stor afdrag, hvis renterne skulle overgå bidragssatsen.
/ritzau/FacebookTwitterKopier linkEmner:Christian Hilligsøe Heinig (økonom)|Økonomi|Realkredit Danmark|Bolig|Kreditforeninger




https://www.dr.dk/nyheder/indland/live-tv-statsministeren-siger-undskyld-til-godhavnsdrengene






https://www.dr.dk/nyheder/indland/38-danske-brandmaend-skal-bekaempe-naturbrand-i-gronland

Indland38 danske brandmænd skal bekæmpe naturbrand i GrønlandBrand har hærget siden starten af juli.
Den grønlandske regering har bedt om hjælp.
I Vestgrønland har en naturbrand nu hærget i mere end 35 dage, og selvstyret ser sig nødsaget til at bede om hjælp.
13.
aug.
2019 kl.
10.
21Bemærk: artiklen er mere end 30 dage gammelLæs op38 danske brandfolk flyver snarest muligt til Grønland i et af Forsvarets Hercules-fly.
Her skal de hjælpe det lokale beredskab med at bekæmpe en naturbrand, der har brændt siden starten af juli og som bliver ved med at ulme under jorden i det tørvefyldte område mellem Sisimiut og Kangerlussuaq i Vestgrønland.
Den danske håndsrækning kommer, efter at den grønlandske regering i weekenden så sig nødsaget til at bede om den.
Og når Grønland kalder, er Danmark klar, siger forsvarsminister Trine Bramsen (S).
- Jeg mener, at det er vigtigt, at vi kan hjælpe og understøtte Grønland, når de beder om vores hjælp.
- Vi har et helt særligt bånd i rigsfællesskabet, og derfor er det også klart, at jeg er ekstra lydhør, når anmodningen om hjælp kommer fra Grønland, siger hun.
Læs også:Grønland vil have 30 danske brandfolk til at bekæmpe naturbrandSkal sikre at branden ikke spreder sigIfølge chefen for Internationalt Beredskab i Beredskabsstyrelsen, Jens Oddershede, vil det danske bidrag bestå af 16 værnepligtige, 8 frivillige og 14 af Beredskabsstyrelsens fastansatte folk.
- Deres opgave bliver især at få etableret en standsningslinje, så vi kan få inddæmmet branden og undgå, at den spreder sig yderligere, siger han.
Hvis ikke branden inddæmmes, vil den kunne overvintre og brænde i måneds- eller årevis med alvorlige konsekvenser for mennesker, natur og dyreliv.
Beredskabsstyrelsen har afsat op til tre millioner kroner til missionen, der ventes at vare i alt 14 dage.
Den store naturbrand brød ud nær Sisimiut den 8.
juli.
Ifølge det grønlandske politi var det en rygeovn, der oprindeligt var årsag til flammerne.
Lokale brandfolk og frivillige har flere gange slået ilden ned, men gløder i tørvene får i kombination med kraftige vinde igen og igen ilden til at blusse op.
Senest blev to hytter natten til mandag opslugt af flammer i et område nordøst for Sisimiut, før det lokale beredskab kunne nå at reagere.
De danske brandfolk flyver til Grønland tirsdag eftermiddag.
/ritzau/FacebookTwitterKopier linkEmner:Grønland|Socialdemokraterne|Trine Bramsen (politiker)|Beredskabsstyrelsen|Brande




https://www.dr.dk/nyheder/indland/ko-skudt-af-politiet-paa-flugt-fra-slagtehus

IndlandKo skudt af politiet på flugt fra slagtehusFlere patruljer blev sendt til havnen, da en ko var stukket af fra Aarhus Slagtehus.
Koen flygtede lidt før klokken ni i morges.
Arkivfoto 13.
aug.
2019 kl.
10.
35 | opdateret 13.
aug.
2019 kl.
11.
30Bemærk: artiklen er mere end 30 dage gammelLæs opLetbanen i Aarhus blev tirsdag formiddag bedt om at indstille kørslen, fordi en ko var stukket af fra Aarhus Slagtehus.
Kommunikationsrådgiver ved Østjyllands Politi Janni Lundager fortæller, at politiet fik en anmeldelse fra Aarhus Slagtehus kort før klokken ni, der beskrev, at en af deres køer var stukket af og på vej ned mod Sydhavnsgade.
- De beskriver koen som meget aggressiv og potentielt til fare for mennesker.
Vi sender derfor straks flere patruljer ned mod havneområdet for at fange koen.
I mellemtiden får vi anmeldelser fra flere borgere, der ser en ko løbe rundt på havneområdet og på vej ud mod Marselisborg Havn, fortæller hun.
Klokken 9.
42 melder en patrulje, at de har fundet koen omkring Østhavnsvej, og at de har brugt deres tjenestevåben til at aflive den på stedet- På grund af beskrivelse af koen, at den er aggressiv og til fare for personer, vurderer man, at det er for farligt at forsøge at indfange den.
Koen er afhentet af medarbejdere fra Aarhus Slagtehus.
Politiet er i gang med at undersøge, hvordan koen kunne stikke af fra slagtehuset.
FacebookTwitterKopier linkEmner:Århus Slagtehus|Aarhus|Politi|Marselisborg Havn|Jylland




https://www.dr.dk/sporten/fodbold/championsleague/6-kval-aftener-parken-aldrig-glemmer-tirsdag-kan-blive-fugl-eller

Champions League6 kval-aftener Parken aldrig glemmer: Tirsdag kan blive fugl eller fisk  FC København møder tirsdag Røde Stjerne i endnu en af klubbens mange europæiske kampe.
Her er seks andre aftener, der har kastet vidt forskellige resultater af sig.
FC København fejrer i 2010 en plads i Champions Leagues gruppespil efter samlet sejr over Rosenborg.
Af Mathias Hauge Jacobsen og Andreas Kraul13.
aug.
2019 kl.
10.
32Bemærk: artiklen er mere end 30 dage gammelLæs opFC København kan tirsdag aften sikre sig en plads i et europæisk gruppespil for 13.
gang på 14 år.
Det kræver et avancement fra 3.
kvalifikationsrunde i Champions League, der i så fald vil sende holdet i playoff-runden til Champions League – og dermed som minimum sikre en billet til Europa Leagues gruppespil.
Forud for returopgøret mod Røde Stjerne, hvor FC København skal forsvare et 1-1-resultat fra Beograd, kigger DR Sportens fodboldkommentator Andreas Kraul tilbage i historiebøgerne og fremhæver seks aftener, hvor Parkens projektører har kastet lys over europæiske kvalifikationskampe, der har sendt klubben i himlen såvel som i helvede.
1Lazio - 2001Heine Fernandez bliver matchvinder med sit mål til 2-1 mod Lazio den 8.
august 2001 i Parken.
Tidsrejsen begynder kort inde i det nye årtusinde.
FC København vinder 2-1 i Parken over et af Italiens helt store hold.
Hernan Crespo bringer ellers Lazio foran kort inde i anden halvleg, men med to sene scoringer af først Jacob Laursen på straffespark og siden hen Heine Fernandez vinder københavnerne det første af to Champions League-kvalifikationsopgør med 2-1.
- Sandheden er jo, at FCK endte med at tabe sammenlagt.
Men den her var den første af de to kampe, og den var meget definerende, for den viste, at FC København kunne være med på europæisk plan.
- Lazio havde regnet med, at det ville være en formssag.
Men Lazio-folkene blev virkelig bange efter den første kamp, fordi FCK havde så godt fat i dem, siger Andreas Kraul.
- Christian Poulsen – purung dengang – startede kampen med at jævne Diego Simeone med jorden.
Han ejede nærmest resten kampen.
Og så var det også aftenen, hvor Heine Fernandez scorede med en kæmpe bandage om hovedet.
- Det var en vild aften og en aften, hvor FC København for første gang fik fornemmelsen af, at de ikke var så langt fra at kunne spille sig i Champions League-gruppespillet, siger Andreas Kraul.
2Gorica - 2004FCK's Peter Møller (th.
) forlader banen efter 0-5 nederlaget til Gorica i Parken.
Gæsternes Andrej Komac (tv.
) har det formentlig ligesom alle andre i Parken den aften - 'Hvad skete der lige der?
' Vi bevæger os frem til august 2004.
FC København har på dette tidspunkt vundet yderst problemfrit med 2-1 i Slovenien over Gorica, men da ’Løverne’ blot skal køre den sikkert i hus hjemme i Parken, ramler det hele.
Gorica sender FC København ud af Champions League-kvalifikationen med en syngende 0-5-lussing, der fortsat den dag i dag står som en af de største – hvis ikke dén største – europæiske nedtur i FC Københavns historie.
- Det var en surrealistisk følelse af, at det nærmest var en form for et trickfoto.
Der var ingen forventninger til, at det på nogen måde skulle kunne gå galt.
- Og det gik jo ikke bare marginalt galt.
5-0.
Bombet tilbage.
Det var et granatchok og rent resultatmæssigt lavpunktet, siger Andreas Kraul.
3Rosenborg - 2010Manden med nummer fem på ryggen, Sölvi Ottesen, sørger for en 1-0-sejr til FC København, der kickstarter klubbens bedste Champions League-sæson.
Vi springer seks år frem i tiden til en sæson, man i FC København formentlig aldrig glemmer.
Københavnerne spiller sig hele vejen til en 1/8-finale i Champions League som det første danske hold nogensinde.
Og det første helt store skridt på vejen bliver taget en sensommeraften i slutningen af august.
Her spiller FC København sig i gruppespillet efter et hæsblæsende fodboldopgør mod Rosenborg.
Nordmændene har ugen forinden vundet 2-1 på Lerkendal i Trondheim, men i Parken bliver Sölvi Ottesen eneste målscorer, og så vinder FC København 1-0.
FCK - Rosenborg (1-0)- Det var på dørtærsklen til det fineste selskab for blot anden gang i FC Københavns historie.
Og det på et tidspunkt, hvor FC København og Rosenborg var i direkte duel om at være nordens bedste klub.
- Rosenborg havde været i Champions League mange gange i modsætning til FC København, og de var storebror, siger Andreas Kraul.
- Det var to ekstremt lige kampe, og Rosenborg rammer endda stolpen til allersidst, men FC København vinder.
- Rosenborg har ikke været der siden.
Det har FC København, så det var en meget væsentlig sejr.
4Viktoria Plzen - 2011Tjekkiske Viktoria Plzen gør kort proces i Parken og vinder 3-1, inden det også i returopgøret bliver til tjekkisk sejr.
Det er blot en enkelt sommerferiepause efter fantomsæsonen med gigantisk europæisk succes, men kontrasten er om muligt endnu større.
FC København har trukket upåagtede Viktoria Plzen: Nuvel, de tjekkiske mestre, men et endnu uprøvet hold rent europæisk.
Det er dog ikke til at se, at FC København er det rutinerede hold, for værterne bliver kørt rundt i egen hule og indkasserer et 1-3-nederlag.
Et nederlag, der senere ender med et Champions League-exit efter et samlet nederlag på 2-5 mod tjekkerne.
FCK - Plzen (1-3)- Der var en stemning og fornemmelse af, at Viktoria Plzen havde man ikke hørt om.
De fleste var overbeviste om, at den ville FC København vinde.
I stedet endte det med at blive en rigtig skuffende aften i Parken.
- Men det viste sig jo så de efterfølgende år, at de faktisk havde et glimrende hold.
De havde en lidt buttet midtbanespiller, Pavel Horváth, der lignede en mand, der var kommet lidt godt over sommeren.
Men han kørte rundt med FCK, siger Andreas Kraul.
5Jablonec - 2015Benjamin Verbic må tidligt i bad, og det gør det ikke lettere for FC København, der med en mand i undertal kan se Jablonec være foran 2-0 med en halv time igen.
FC København etablerede sig som en fast bestanddel i europæisk fodbold fra 2006 og frem.
For siden da – og frem til i dag – har københavnerne blot misset et europæisk gruppespil, hvad end det har hedder Champions League eller Europa League, én enkelt gang.
Det sker i 2015, hvor endnu et tjekkisk mandskab kommer i vejen.
Europa League-kvalifikationen er nået til tredje runde, og efter en sejr på 1-0 til FC København i Tjekkiet venter der hjemme i Parken en firesporet, nyasfalteret motorvej direkte ind i sidste forhindring inden Europa League-gruppespillet.
Tjekkerne vil det dog anderledes, og akkurat som fire år forinden lukker FC København tre tjekkiske mål ind.
Og da FCK selv kun netter to gange, forlader klubben det europæiske land, før det for alvor er blevet sjovt.
FCK-Jablonec (2-3)- Det var ikke på samme måde - som dengang mod Gorica - en udradering af FCK.
Men det var ligeledes et stort chok, fordi FC København havde vundet den første kamp i Tjekkiet.
- Det var en aften, hvor tingene bare gik galt.
Verbic blev udvist, og Jablonec sparkede bare alt ind, siger Andreas Kraul.
- FCK havde jo vænnet sig til at være med i de europæiske gruppespil, men pludselig var de bare ude.
Lidt som, hvis man går til det faste tjek hos tandlægen og så pludselig har fået trukket fire tænder ud.
’Hvad skete der?
’6Atalanta - 2018Jublen er ekstatisk, da Denis Vavro sparker det afgørende straffespark i kassen og sender FC København i Europa League-gruppespillet.
Det er ikke mere end et år siden, at FC København står i en uvant situation.
Holdet har med nød og næppe sikret sig en plads i Europa League-kvalifikationen med en fjerdeplads i Superligaen og en efterfølgende sejr i ligaens Europa-playoff mod AGF.
Sidste bump på vejen mod klubbens 12.
europæiske gruppespil på 13 år hedder Atalanta og har en gammel kending på holdkortet.
Andreas Cornelius tørner således ud for italienerne, og efter 0-0 i Reggio Emilia – og det samme i Parken – går kampen ikke bare i forlænget spilletid, men også i straffesparkskonkurrence.
En straffesparkskonkurrence, hvor førnævnte Cornelius bliver skurk for sit nye hold, men helt for sit gamle, da han brænder det straffespark, der senere er med til at sende FC København i Europa League-gruppespillet.
FCK - Atalanta (0-0 - sejr på straffespark)- Det var to helt vilde kampe.
FC København var defensivt dygtige, men også heldige.
Specielt i udekampen bevægede vi os på grænsen af et fodboldmirakel, at det ikke blev til et nederlag.
- Det var ikke et FCK-hold, man regnede som flyvefærdige og klar til et europæisk gruppespil.
De var langt fra det danske mesterskab få måneder forinden og skulle nu finde sig selv igen, siger Andreas Kraul.
- Jeg tror også, at selv Ståle Solbakken vil beskrive det her som en af de største positive overraskelser i forhold til, hvad niveauet egentlig burde have været til.
- Specielt fordi Atalanta virkelig gik efter det.
De ville videre, og de var et rigtig godt hold, der senere endte med at blive nummer tre i Serie A og nu skal spille Champions League i næste sæson.
- Stemningen.
Dramaet.
Straffesparkene.
Det var en af de helt store aftener, som publikum og andre håber gentager sig.
FC København - Røde Stjerne har kampstart tirsdag klokken 20.
00 og kan følges direkte i LIGA på P3.
FacebookTwitterKopier linkEmner:Andreas Cornelius (fodboldspiller)|Diego Simeone (fodboldtræner)|Europa League|Tjekkiet|Fodbold




https://www.dr.dk/nyheder/regionale/oestjylland/silkeborg-goer-det-som-andre-provinsbyer-droemmer-om-vinder

ØstjyllandSilkeborg gør det, som andre provinsbyer drømmer om: Vinder børnefamilier fra storbyenSidste år flyttede så mange til Silkeborg, at byen nu er blandt landets ti største.
Frederikke Stærdahl er flyttet fra Sønderborg til Silkeborg med sine to døtre Nicoline og Freja.
Af Sanne Nyland Christensen og Sarah Friis Elkjær13.
aug.
2019 kl.
11.
09Bemærk: artiklen er mere end 30 dage gammelLæs opI Midtjylland er Silkeborg ved at bryde ud af sin oprindelige skal og går i disse år fra provinsby til at være satellitby for Danmarks andenstørste by, Aarhus.
Lige nu arbejder gravkøer på højtryk mellem Gødvad og Gravballe for at skabe en ny bydel med plads til 7.
000 borgere.
De første huse står allerede færdige på rad og række i Eriksborg, hvor små, spæde bøgehække stritter op af jorden.
I den nyanlagte have på Merianvej graver Carl flittigt og hjælper sin jævnaldrende nabo Aksel med at tømme plastikscooterens lille trailer, mens mor Mona Steengaard Sørensen kommer med gode råd.
Den nye bydel EriksborgSilkeborg vokser i disse år mod nord.
Byrådet har godkendt en udviklingsplan for en helt ny bydel.
Den vil frem mod 2040 får plads til op mod 4.
000 boliger svarende til 7.
000 nye indbyggere.
Det vil være en bydel, der er større end Kjellerup i dag.
Den nye bydel får navnet Eriksborg og vil over tid få Silkeborg og bydelen Gødvad til at vokse sammen med byen Grauballe.
Kilde: Silkeborg KommuneSammen med sin mand Kasper Steengaard Sørensen flyttede hun i slutningen af 2016 ind i et af områdets første, færdige huse.
- Vi er gået fra at have en mudderplads udenfor til en fin asfalteret vej og massevis af børn.
Hundrede meter væk er nye i gang med at bygge huse, og der er gravemaskiner og lastbiler.
Så der er rig mulighed for underholdning for de små, siger hun.
Der skal nemlig være 3.
800 splinternye boliger i bydelen Eriksborg.
Mere for pengeneDet unge forældrepar boede før i en lejlighed i Aarhus, men der var ingen tvivl om, at landets selvudnævnte outdoorhovedstad mellem søer og skove skulle være deres nye hjemby.
De ville nemlig have eget hus med have, og det kunne de ikke købe i Aarhus, fortæller Kasper Steengaard Sørensen.
- Det kostede cirka en million mere for et hus i samme klasse, så regnestykket var let for os, da vi gerne vil have noget nyt, siger han.
Kasper Steengaard Sørensen er afdelingsleder i en It-virksomhed i Aarhus, mens Mona Steengaard Sørensen også har rykket arbejdslivet til Silkeborg.
- Vi har heldigvis to biler, så den ene kører stadig til Aahus, og jeg har været så heldig at få job i Silkeborg, så der er kun en af os, der pendler, og det fungerer, siger hun.
Det fungerer også godt 100 meter væk på Rosmarinvej.
Her bor Frederikke Stærdahl med sine døtre Nicoline og Freja.
Da hendes flyttelæs for et år siden rykkede til Silkeborg, var det kørt helt fra Sønderborg.
- Jeg var studerende og i gang med min pædagogiske uddannelse og ved at skrive en bachelor, da jeg flyttede herop, så det var lidt et sats, men det lykkedes.
Det betyder, at Silkeborg ikke bliver ramt af den voldsomme aldring, som mange andre kommuner bliver ramt af i disse årCurt Liliegreen, Boligøkonomisk VidenscenterDa Frederikke Stærdahl for lidt over et år siden foldede danmarkskortet ud og overvejede hvor hun skulle slå sig ned med sine piger, var valget indlysende.
- Silkeborg ligger ret godt strategisk i forhold til jobmuligheder.
Inden for en halv time kan man dække Ikast, Herning, Viborg, Skanderborg og Aarhus.
Den nye motorvej bliver også bygget.
Det tager seks minutter fra mit hus at komme enten mod Aarhus eller Herning, siger hun.
Bunken med byggesager vokserFor fem år siden oplevede 52 af landets 98 kommuner, at der flyttede flere fra end til.
Siden har hele 18 kommuner vendt udviklingen til det positive, viser tal fra Danmarks Statistik.
Silkeborg er højdespringeren, hvor 721 flere flyttede til kommunen end fra kommunen i 2018, og på byens borgmesterkontor har man en plan.
De nuværende 93.
000 borgere i kommunen skal nå 105.
000 i 2030.
Silkeborgmotorvejen går gennem noget noget af Danmarks smukkeste natur, Gudenådalen, og passerer tæt på byen Silkeborg.
 Silkeborgmotorvejen blev indviet 11.
september 2016 af Kronprins Frederik .
1 / 2Silkeborgmotorvejen går gennem noget noget af Danmarks smukkeste natur, Gudenådalen, og passerer tæt på byen Silkeborg.
1 / 2Silkeborgmotorvejen blev indviet 11.
september 2016 af Kronprins Frederik .
2 / 2Borgmester Steen Vindum (V) har været nødt til at hyre flere hænder for at komme gennem den voksende bunke af byggeansøgninger.
- Vi har ansat lidt flere folk.
Vi er den kommune i øjeblikket, hvor der bygges femte mest.
Det er kun overgået af landets fire største byer.
Det vælter ind med nye borgere i Silkeborg, og det er fantastisk, siger han.
Silkeborg har dermed lavet den kovending, som andre provinsbyer kun kan drømme om.
I den danske outdoorhovedstad er tilbud om billige boliger og motorvej blevet et trækplaster for især børnefamilier fra storbyen.
Det forklarer Curt Liliegreen fra Boligøkonomisk Videnscenter.
Fra provins til satellitDerfor er byen rykket ind i en ny liga, siger siger Curt Liliegreen.
- Silkeborg er gået fra at være en provinsby til at være en satellitby for et stort kraftcenter i form af Aarhus.
Læs også:Silkeborgmotorvejen en succes men fiasko for beboerne: Lyder som en plæneklipperEfter flere år med dalende befolkningstal og træghed i byggesektoren er skuden nemlig vendt.
Sidste år rykkede kommunen ind i en top 10 over landets største, og lige nu er det kun i landets største universitetsbyer gravkøer og kraner har mere travlt.
-Det betyder, at Silkeborg ikke bliver ramt af den voldsomme aldring, som mange andre kommuner bliver ramt af i disse år, siger Curt Liliegreen.
En aldrende befolkning er nemlig enhver borgmesters mareridt.
- Det bliver nogle kommuner og bysamfund med færre erhvervsaktive, med mange ældre, der bliver mindre omsætning til en række lokale haltende og vi vil se et boligsamfund, der skranter.
FacebookTwitterKopier linkEmner:Silkeborg|Steen Vindum (politiker)|Aarhus|Danmarks Statistik|Befolkning




https://www.dr.dk/nyheder/indland/berdien-paa-26-jeg-er-ret-glad-mine-bryster-lige-bortset-fra-de-kan-slaa-mig-ihjel

IndlandBerdien på 26: 'Jeg er ret glad for mine bryster.
Lige bortset fra, at de kan slå mig ihjel' Berdien bærer et gen, der giver hende 85 procent risiko for brystkræft.
Her fortæller hun sin personlige historie.
© Jesper DrejerFortalt til Sara Pagh Kofoed13.
aug.
2019 kl.
11.
05Læs opJeg skal have taget nogle billeder.
Jeg har nemlig besluttet, at mine bryster skal fjernes, så jeg vil gerne have et minde om dem.
Berdien fik fjernet brysterne: 'De kunne slå mig ihjel'Berdien van der Donk26 årFødt og opvokset i HollandBor i DanmarkHar en kandidatgrad i jura og arbejder nu som juridisk konsulentHar en nedarvet genfejl i BRCA1-genet, der giver stor risiko for brystkræftNår først jeg har fået lavet brystoperationen, får jeg på en måde en ny krop.
Der er sikkert mange mennesker, der gerne vil ændre noget ved deres krop.
Men jeg er faktisk ret glad for min og også mine bryster.
Lige bortset fra at de kan slå mig ihjel.
I min familie er det sådan, at alle kvinder på min mors side har haft brystkræft; min mor, hendes to søstre, deres mor og også andre.
Min moster var kun 27 år, da hun fik det, min mor var 31.
Så til min 26-års fødselsdag i december havde en af mine venner samlet penge ind fra alle, jeg kender, så jeg kunne komme til en fotograf og få taget billeder af mine bryster.
Så stod jeg der på min fødselsdag og græd.
Jeg blev simpelthen så rørt.
Klik på videoen og se Berdiens photoshoot:Der er mange, der synes, det her er en trist historie.
Men jeg vil ikke have, at billederne er triste.
Jeg får jo operationen for at forebygge en sygdom, der kunne få store konsekvenser for mit liv, og som ville på virke mit liv negativt.
Så det må godt være stærke billeder, der viser en stærk person.
Det er også derfor, jeg vil have, at brysterne er med – det er jo dem, det handler om.
Berdien får foreviget sine bryster hos en fotograf, inden hun skal have dem fjernet ved en forebyggende brystoperation.
 Ved operationen fjerner kirurgerne alt brystvævet fra Berdiens bryster.
 Hvis ikke Berdien var nødt til det, ville hun ikke ændre noget ved sin krop.
1 / 3Berdien får foreviget sine bryster hos en fotograf, inden hun skal have dem fjernet ved en forebyggende brystoperation.
1 / 3Ved operationen fjerner kirurgerne alt brystvævet fra Berdiens bryster.
2 / 3Hvis ikke Berdien var nødt til det, ville hun ikke ændre noget ved sin krop.
3 / 3Historien om brystkræft i min familie begyndte, allerede før jeg blev født.
Min mor var ikke engang 10, da hendes mor døde af brystkræft.
Jeg var 10 år, da min mor døde af det.
Indtil hendes død var jeg med, hver gang hun skulle på hospitalet, fordi hun gerne selv ville passe mig og ikke skjule, hvad det var, hun gik igennem.
På den måde er en stor del af mit liv flettet sammen med brystkræft.
Så mange får brystkræftHvert år får 4.
694 kvinder konstateret brystkræft.
Det samme gælder for 39 mænd.
(Gennemsnit for årene 2012-2016)Brystkræft rammer sjældent personer under 30 år – og er mest almindeligt hos kvinder over 60 år.
Antallet af personer, der får stillet diagnosen, har været stigende gennem de seneste 60 år.
Antallet af personer, der dør af sygdommen, har været faldende gennem de seneste 10-15 år.
Kilde: Kræftens BekæmpelseDerfor blev jeg tidligt meget bevidst om, at livet ender.
Så jeg gør, hvad jeg har lyst til og venter ikke på, at det rigtige tidspunkt kommer.
For man ved ikke, om det nogensinde kommer.
Det er også sådan, jeg endte her i Danmark.
Jeg er fra Holland, men jeg havde en dansk kæreste, og en dag ringede jeg til min far og sagde: "Jeg har lyst til at flytte til Danmark.
" Han sagde: "Ok, det er dit liv.
" To uger efter var jeg flyttet hertil.
Jeg gør, hvad jeg har lyst til, og venter ikke på, at det rigtige tidspunkt kommer.
For man ved ikke, om det nogensinde kommer.
Berdien van der DonkFordi der er så mange kvinder i familien, som har haft brystkræft, har mine tre søstre og jeg alle fået lavet en gentest, da vi blev voksne.
Jeg fik lavet min i 2015, da jeg var 22 år.
Jeg havde forventet, at det ville være en stor undersøgelse, men gentesten var en simpel lille blodprøve.
Jeg bliver tit spurgt, hvorfor jeg vælger noget så drastisk som at få fjernet mine bryster.
Men når jeg så fortæller, at alle kvinder i min mors familie har haft brystkræft, så forstår de det godt.
Berdien van der DonkEt par uger senere blev jeg kaldt tilbage for at få resultatet.
Jeg havde hørt, at hvis der er to læger til stede, så skal man være bekymret, fordi den ene sikkert er en medicinstuderende, der skal lære at give en dårlig besked.
Da jeg kom ind, var der kun en læge.
Men alligevel var beskeden: ”Du har genfejl i BRCA1-genet.
”Så begyndte jeg at græde.
Men altså, jeg vidste det jo godt.
Allerede inden havde jeg på fornemmelsen, at jeg havde genet, for en af mine søstre har det også.
Jeg kom straks ind i et præventivt forløb, hvor jeg skulle scannes en gang om året.
Men jeg vidste med det samme, at jeg ville have fjernet mine bryster.
For forløbet med scanninger forebygger jo ikke kræft.
De opdager bare kræften tidligere.
Og jeg vil for enhver pris undgå overhovedet at få kræft.
Disse genfejl giver risiko for brystkræftOp mod 25 procent af alle brystkræfttilfælde skyldes arvelige faktorer.
En del af disse tilfælde skyldes genfejl i generne BRCA1 eller BRCA2.
Kvinder uden genfejl har generelt cirka 10 procent risiko for brystkræft i løbet livet.
Kvinder med genfejl i et af BRCA-generne har cirka 85 procent risiko for brystkræft i løbet af livet.
Kvinder, der har genfejl i BRCA-generne, bliver anbefalet at få foretaget klinisk mammografi hvert år fra 30-års alderen.
Forebyggende operation anbefales normalt ikke.
Men hvis en kvinde med for eksempel en genfejl selv ønsker det, kan hun - efter rådgivning - vælge at få operationen.
Kilder: Kræftens Bekæmpelse, Sundhedsstyrelsen og Klinisk Genetisk KlinikDesuden er det ret stressende med de scanninger.
Hver gang ville jeg frygte: "Er det nu, de finder noget?
" Så er det nemmere bare at få fjernet brysterne, synes jeg.
For nogle er det svært at sætte sig ind i, at jeg frivilligt får fjernet en del af min krop.
Jeg bliver tit spurgt: "Hvorfor har du valgt noget så drastisk?
" Men når jeg så fortæller min historie - at alle kvinder i min mors familie har haft brystkræft, så forstår de det godt.
Ventetiden har føltes lang, siden jeg fortalte min læge om min beslutning.
Jeg har ringet igen og igen for at få en operationsdato, uden at de har kunnet give mig en tid.
Midt i marts ringede jeg så endnu engang til den plastikkirurgiske afdeling.
Her i videoen kan du se, hvordan det opkald går:Siden jeg fik operationsdatoen, har jeg ikke været så social, som jeg plejer.
Jeg trækker mig tilbage og sidder mere på værelset.
Alt føles lidt ligegyldigt i forhold til, at jeg har så stor en operation foran mig.
Jeg går også tidligt i seng.
Jeg sover faktisk virkelig meget - næsten 12 timer hver nat.
Jeg tror, det spørgsmål, jeg oftest får, er: "Kan man så lave dem lidt større?
"Berdien van der DonkMen folk her på kollegiet, hvor jeg bor, har været virkelig søde.
Nogle er mere interesserede end andre, men det er fint.
Hvis de har spørgsmål, ved de, at de kan spørge.
Jeg tror, det spørgsmål, jeg oftest får, er: "Kan man så lave dem lidt større?
" Men det kan man altså ikke med den operationstype, jeg har valgt, og det er fint.
Jeg satser på, at de kommer til at ligne mine nuværende bryster.
Og så kommer der jo nogle ar.
I videoen her kan du se Berdien forklare, hvordan operationen foregår - og hvordan hendes bryster ender med at se ud:Når jeg vågner efter operationen, så har jeg allerede bryster igen.
De fjerner alt mit brystvæv, tager noget væv fra mine inderlår og bruger det til at skabe mine nye bryster.
Det er rart, for på den måde skal jeg ikke forholde mig til, at mine bryster er væk.
Selvom de selvfølgelig ikke er de samme som før.
Jeg vågner også med en masse dræn i kroppen, og brystvorterne mangler.
Heldigvis tager min søster med.
Hun har fået foretaget operationen for fem år siden, så hun ved, hvordan det er, og hun er på hospitalet, når jeg vågner.
Det er virkelig rart, at jeg har en person med, der er så tæt på mig, og forstår det, jeg går igennem.
Jeg vil gerne undgå, at mine fremtidige børn mister deres mor, sådan som jeg gjorde.
Berdien van der DonkSelvom jeg har BRCA1-genet, synes jeg på en måde, at jeg er heldig.
Operation bliver kun tilbudt til folk, der har genet, men brystkræft-risikoen er generelt meget høj.
Det er en ud af 10 kvinder, der får brystkræft.
Men jeg ved, at jeg ikke bliver en af dem.
Så har jeg trukket det korteste strå?
Det, jeg gerne vil undgå, er, at mine fremtidige børn mister deres mor, sådan som jeg gjorde.
Det forebygger jeg jo med den her operation.
Operationen og ugerne lige efter er en hård omgang, men se, hvad Berdien mener om det hele to måneder efter:Til september skal jeg ind og have sprøjtet noget fedt fra maven ind i brystet, så det bliver lidt mere blødt.
Musklen fra låret er nemlig ret hård.
Og om et halvt års tid skal jeg så have tatoverert nye brystvorter på.
Så det kommer måske til at tage et lille år, før brysterne er helt færdige, men det er ok.
Så behøver jeg ikke at tænke over dem resten af mit liv.
Jeg behøver ikke gå til scanninger hele tiden og bekymre mig om, hvornår jeg mon får kræft.
Det er 100 procent det hele værd.
FacebookTwitterKopier linkEmner:Kræft|Kosmetiske operationer|Sygdomme og lidelser|Operationer|Holland




https://www.dr.dk/nyheder/udland/kvinde-fundet-dod-naer-knivdrama-i-sydney

UdlandKvinde fundet død nær knivdrama i SydneyAustralsk politi er ved at undersøge, om der er en sammenhæng mellem knivstikkeri og fundet af en død kvinde.
Politiet undersøger en lejlighed i Sydney, hvor en kvinde er fundet død.
13.
aug.
2019 kl.
09.
20Bemærk: artiklen er mere end 30 dage gammelLæs opEn kvinde er fundet død i den australske storby Sydney, ikke langt fra det sted hvor en mand har stukket en anden kvinde ned og forsøgt at stikke flere andre.
Det oplyser australsk politi.
En mand er anholdt, efter at han - tilsyneladende uprovokeret - stak en kvinde ned i det centrale Sydney.
Han prøvede også at stikke andre ned, siger politiet, der afspærrede dele af Sydneys forretningsdistrikt efter knivdramaet.
Politiet er ved at undersøge, om der er en forbindelse mellem den kvinde, der er fundet død, og knivstikkeriet i Sydneys forretningsdistrikt.
Den døde kvinde blev fundet i en lejlighed tæt på dette område, oplyser politiet ifølge nyhedsbureauet Reuters.
Kvinde udenfor livsfareDen kvinde, der blev såret i knivstikkeriet, er bragt til et hospital i Sydney.
Hendes tilstand er stabil og hun meldes uden for livsfare.
Øjenvidner siger, at gerningsmanden svingede med noget, der lignede en 30 centimeter lang køkkenkniv.
Han blev overmandet af forbipasserende og tilbageholdt, indtil politiet kom.
På Twitter har flere delt en optagelse af en ung mand, der løber ned ad en gade med en kniv i hånden.
Han bliver overmandet af en mindre gruppe mænd, der er bevæbnet med caféstole og en mælkekasse.
Australiens premierminister, Scott Morrison, hylder de mænd, der stoppede den knivbevæbnede mand.
- Gerningsmanden er nu i politiets varetægt takket være de modige handlinger fra de tilstedeværende, der var i stand til at tilbageholde ham, siger Morrison.
Politiet i Sydney siger, at manden tilsyneladende var alene om knivangrebet.
/ritzau/AFPFacebookTwitterKopier linkEmner:Scott Morrison (politiker)|Sydney|Vold|Kriminalitet|Twitter




https://www.dr.dk/nyheder/regionale/nordjylland/lasse-har-faaet-obama-til-danmark-jeg-glaeder-mig-utrolig-meget

NordjyllandLasse har fået Obama til Danmark: 'Jeg glæder mig utrolig meget'USA’s tidligere præsident kommer til Aalborg den 28.
september.
Lasse Rich Henningsen skal interviewe Barack Obama i Aalborg.
Af Klaus Videbæk13.
aug.
2019 kl.
09.
41 | opdateret 13.
aug.
2019 kl.
10.
15Bemærk: artiklen er mere end 30 dage gammelLæs opI næste måned får Danmark besøg af ikke én, men hele to folk, som har set Det Hvide Hus indefra.
Jeg bilder mig ind, at Barack Obama er et utroligt behageligt menneske.
Lasse Rich Henningsen, administrerende direktør i Musikkens Hus i AalborgUdover USA’s nuværende præsident Donald Trump, der gæster Danmark den 2.
og 3.
september, kommer også den forhenværende præsident Barack Obama til landet.
Det er blevet offentliggjort tirsdag.
Barack Obama vil lørdag den 28.
september tale ved et arrangement for erhvervsledere i Musikkens Hus i Aalborg med plads til 1.
300 gæster.
Læs også:Obama gjorde indtryk i Kolding: 'Noget af det vildeste, jeg har oplevet'Udover erhvervsledere vil der også blive plads til omkring 200 studerende, fortæller Lasse Rich Henningsen, der er administrerende direktør i Musikkens Hus.
- Han har et særligt fokus på unge ledere, og det er også derfor, at vi i samarbejde med Aalborg Universitet inviterer et par hundrede studerende med gratis, siger han.
Barack Obama besøgte senest Danmark, da han var i Kolding den 28.
september 2018.
Det er knap et år siden Barack Obama sidst var i Danmark.
Tre års hårdt arbejdeNår det er lykkedes at få Barack Obama til Aalborg, er det kulminationen på tre års hårdt arbejde.
Ifølge Lasse Rich Henningsen er det gode forbindelse og personlig interesse i arrangementet fra Barack Obamas side, der har banet vej for den tidligere præsidents besøg i Aalborg.
Obamas besøg i KoldingBarack Obama besøgte Kolding i september 2018.
Han var her inviteret af foreningen Business Kolding, og Kolding Kommune betalte i den sammenhæng 750.
000 kroner.
Ved arrangementet i Aalborg er det den erhvervsdrivende fond Musikkens Hus, der finansierer besøget.
- Det betyder mere end geografi, siger Lasse Rich Henningsen.
- Han skal tale om lederskab og entreprenørskab.
Vi tror på, at det er evigt relevant at tale om lederskab, og det er dét, han kommer for i den her samtale.
Det bliver netop Lasse Rich Henningsen, der får fornøjelsen af at interviewe præsidenten fra scenen.
En opgave han ser meget frem til.
- Jeg bilder mig ind, at Barack Obama er et utroligt behageligt menneske.
Han er i hvert fald et meget vidende menneske og en af verdens mest markante personligheder, så jeg går ydmygt til rollen, men jeg glæder mig utrolig meget.
Billetter på op til 8.
500 kronerOgså Aalborgs borgmester Thomas Kastrup-Larsen (S) er spændt på besøget.
- Jeg synes jo, det er helt fantastisk at få en af de mest markante politikere i nyere tid til Aalborg, siger han.
Modsat Obamas besøg i Kolding sidste år, der kostede Kolding Kommune 750.
000 kroner, kommer besøget i Aalborg ikke direkte til at koste Aalborg Kommune penge.
Det er i stedet finansieret af den erhvervsdrivende fond bag Musikkens Hus.
- Det har slet ikke være på tale, at vi skulle komme med et særligt ekstra tilskud til det her.
- Jeg synes, det er rigtig flot, at vi har en instiution som Musikkens Hus, der er i stand til (selv) at stable sådan nogle arrangementer her på benene, siger Thomas Kastrup-Larsen.
Billetprisen til arrangementet kommer for erhvervsledere til at ligge på mellem 3.
500 og 8.
500 kroner.
Sponsorer af Musikkens Hus i Aalborg vil i den sammenhæng have forkøbsret.
Lasse Rich Henningsen har selv ledelseserfaring på bagen og blev i 2018 kåret som årets leder i Danmark af Ledernes Hovedorganisation.
Artiklen er opdateret med kommentar fra Aalborgs borgmester Thomas Kastrup-Larsen (S).
FacebookTwitterKopier linkEmner:Aalborg|Barack Obama (politiker)|Donald Trump (politiker)|Lederne|Virksomhedsdrift




https://www.dr.dk/nyheder/indland/flere-kvinder-med-genfejl-faar-fjernet-brysterne

IndlandFlere kvinder med genfejl får fjernet brysterneFor at undgå brystkræft vælger især amerikanske kvinder med genfejl at få fjernet brysterne forebyggende.
Sådan kan et bryst se ud, efter det har været igennem en forebyggende operation og er blevet rekonstrueret.
Af Sara Pagh Kofoed13.
aug.
2019 kl.
07.
00Bemærk: artiklen er mere end 30 dage gammelLæs opHvis både din mor og mormor har haft brystkræft, kan det tyde på, at der er en risiko for genfejl i familien.
Og særligt i USA er der flere af de kvinder, der bliver testet positiv for genfejlen, der vælger at fjerne deres raske bryster fremfor at risikere, at genet giver dem brystkræft senere.
Det er BRCA-genet, den er gal medBRCA1 og BRCA2 hedder de to kendte gener, hvori der hyppigst kan være fejl, som giver en øget risiko for brystkræft.
© ScanpixAngelina Jolie-effektenDen amerikanske skuespiller Angelina Jolie, 44 år, fik i 2013 fjernet begge bryster.
Angelina Jolie mistede sin mor til brystkræft.
Moderen kæmpede mod sygdommen i 10 år og døde i en alder af 56 år.
Angelina Jolie stod frem og fortalte om sin beslutning i en artikel i The New York Times.
Herhjemme roste blandt andre organisationen Kræftens Bekæmpelse Angelina Jolie for at nedbryde tabuer omkring brystkræft ved at stå frem med sin fortælling.
Verden over så læger efterfølgende en stigning i forebyggende brystoperationer.
Det er blevet kaldt Angelina Jolie-effekten.
Og det er en ret betydelig øget risiko.
I gennemsnit har kvinder uden genfejl cirka 10 procent risiko for brystkræft.
Kvinder med genfejl i BRCA1 eller BRCA2-generne har op mod 85 procent risiko for at få brystkræft.
Operation frem for brystundersøgelseBåde herhjemme og i resten af verden lyder anbefalingen, at kvinder med en BRCA-genfejl skal have undersøgt deres bryster en gang om året, fra de fylder 30.
Blandt andet ved at få en mammografi.
På den måde kan man sætte tidligt ind, hvis der skulle være tegn på kræft.
Men kvinder med genfejl kan også vælge at få en forebyggende brystoperation.
Og et nyt internationalt studie har opgjort, at 30,3 procent af de kvinder med genfejl, som har fået en gentest efter 2009, vælger at få brysteoperationen.
Før 2009 var det 26,9 procent af kvinderne, som valgte den løsning.
Tendensen er mest tydelig i USA, og indgrebet blev da også især kendt, efter at den amerikanske skuespilleren Angeline Jolie stod frem i 2013 og fortalte, at hun havde en BRCA-genfejl og derfor valgte at få fjernet sine bryster.
Læs også:Berdien på 26: Jeg er ret glad for mine bryster.
Lige bortset fra, at de kan slå mig ihjel.
Vi oplyser om, at en forebyggende brystoperation er en mulighed, men vi anbefaler det ikke, for det er en stor operation.
Anne-Marie Axø GerdesVoldsom operationVed at fjerne brysterne præventivt ændrer kvinder med genfejl dramatisk på deres fremtidsudsigter.
Deres risiko for at få brystkræft går fra op mod 85 procent til under 10 procent.
Alligevel er det ikke noget, lægerne uden videre anbefaler.
- Vi oplyser om, at det er en mulighed, men grunden til, at vi ikke anbefaler det, er, at det er en stor operation.
Ofte skal der flere operationer til, og det kan give en hel række følgevirkninger, siger Anne-Marie Axø Gerdes, der er klinikchef på Rigshospitalets genetiske afdeling.
Se Anne-Marie Axø Gerdes forklare, hvad kvinderne skal være opmærksomme på her:Derimod bliver kvinder med genfejl anbefalet at sige ja til tilbuddet om de årlige undersøgelser.
Nyt dansk studieRaske kvinder, der har en nedarvet risiko for at udvikle brystkræft og for eksempel er testet positiv for genfejl i BRCA1- eller BRCA2-genet, kan lige nu deltage i et ph.
d.
-projekt.
Projektet skal undersøge:Risikoen for at udvikle brystkræft hos raske kvinder, der har en nedarvet risiko for brystkræftHvordan forebyggende brystoperationer påvirker livskvaliteten og bekymringen om brystkræft hos kvinderneDu kan læse mere om og eventuelt tilmelde dig studiet her.
Ny dansk opgørelse på vejHer i Danmark kender man til omkring 3.
000 personer, der er testet positiv for genfejl i BRCA1- eller BRCA2-genet.
Halvdelen af kvinderne har valgt at gå til regelmæssige undersøgelser af brysterne.
Den anden halvdel har valgt den forebyggende operation.
Det siger Anne-Marie Axø Gerdes med henvisning til den seneste opgørelse.
Der er dog nye tal på vej.
Et nyt dansk ph.
d.
-projekt er netop sat i søen for at finde ud af, om fordelingen fortsat er den samme.
Og så skal studiet undersøge, hvordan kvinderne har det to år efter deres beslutning.
Både de, der vælger operationen, og de, der i stedet vælger at gå til brystundersøgelser.
- På den måde håber vi at kunne rådgive kvinderne bedre ved at sige mere om, hvor mange der er tilfredse med deres valg, og hvorfor, siger Anne-Marie Axø Gerdes.
FacebookTwitterKopier linkEmner:Kræft|USA|Kosmetiske operationer|Rigshospitalet|Operationer




https://www.dr.dk/nyheder/regionale/hovedstadsomraadet/nattevaerter-daemper-larmen-politikere-oensker-permanent

KøbenhavnNatteværter dæmper larmen: Politikere ønsker permanent ordningDe tysser på højtråbende gæster i nattelivet og minder dem om, hvad skraldespande er til for, og nu får de lov at fortsætte.
Natteværterne går to og to på gaderne i Københavns indre by fredag og lørdag aften.
Et tre måneders forsøg har været så stor succes, at ordningen fortsætter året ud, og flere aktører ønsker en permanent løsning Af Kathrine Ejdum Kjølberg13.
aug.
2019 kl.
08.
05Bemærk: artiklen er mere end 30 dage gammelLæs opIklædt blå jakker går Shane Kenny og hans natteværtskollegaer, der er ansat af Københavns Kommune, to og to rundt som en del af nattelivet i Københavns Indre by ved for eksempel Strøget og Middelalderbyen.
Natteværterne ses her på patrulje i København.
Det har de gjort fredag og lørdag nat fra marts til juni.
Deres opgave er at holde larmen på et nogenlunde niveau, anvise hvor der er toiletter, så porte og butiksvinduer slipper for at fungere som urinaler og minde nattelivsgæster om, at pizzabakker og kebabpapir skal i skraldespanden og ikke smides på gaden.
- Vi har en evne til at gå i dialog med de unge uden en løftet pegefinger, og vi appellerer til at tage hensyn, at gæsterne tænker på, at der er folk, der bor på tredje sal, og at byen skal bruges dagen efter, siger Shane Kenny.
Læs også:Politikere vil indsætte dialogkorps mod støjende nattelivNatteværterne begynder deres vagt med at hilse på barernes og diskotekernes dørmænd og eventuelt også politiet.
Deres store styrke er, at de koordinerer med flere aktører i nattelivet, både politi, baransatte og de unge selv.
- Vi vil gerne skabe en ny kultur og en ny adfærd i byen for de unge, så de lærer at vise mere hensyn.
Vi minder om, at man ikke smider en flaske på gaden eller tisser i en port, siger Shane Kenny.
Branche og politi: Natteværter skal fortsætteBåde politikere, politi og brancheorganisationen Horesta er meget tilfredse med natteværternes indsats.
Forsøgsordningen er blevet forlænget resten af året, og politiet og Horesta ønsker sig en permanent ordning.
Vi vil gerne skabe en ny kultur og en ny adfærd i byen for de unge, så de lærer at vise mere hensyn.
Shane Kenny, nattevært- Vi er meget positive over for det.
De kan gå ind i situationer, inden de tilspidser og udvikler sig og fungere proaktivt, så de på en stille og rolig måde dæmper gemytterne, siger Jesper Bengtson, regionschef hos brancheorganisationen Horesta.
Hos politiet er der også udelukkende rosende ord til natteværterne, fordi de kan letter politiets arbejde i nattelivet.
- Vi har oplevet, at natteværterne har taget serviceopgaverne.
Det kan være at sidde med en beruset person og vente på en ambulance.
Nu er det vores oplevelse, at vi har mere tid til at have fokus på det ordensmæssige og tryghedsskabende, siger Thomas Ahlburg, der er leder af nærpolitiet i Indre By og ansvarlig for nattelivsindsatsen.
Nu er det vores oplevelse, at vi har mere tid til at have fokus på det ordensmæssige og tryghedsskabendehomas Ahlburg, der er leder af nærpolitiet i Indre By og ansvarlig for nattelivsindsatsen.
Politisk opbakning til permanent løsningForsøgsordningen med natteværter udløb i juni, men Kultur og Fritidsudvalget har besluttet, at de vil forlænge ordningen året ud.
I forbindelse med efterårets budgetforhandlinger skal det så vurderes, om politikerne vil afsætte de nødvendige 1,3 millioner kroner om året til at gøre ordningen permanent.
En af dem, der taller for, at ordning beholdes, er Socialdemokratiets Simon Strange, der er kulturordfører og sidder i Borgerrepræsentationen i Københavns Kommune.
- Det er vigtigt, at kommunen ikke er sådan nogle grå folk, som sidder bag deres skrivebord og venter på, at folk klager, men at vi kan være i øjenhøjde med borgerne, være en del af byen og tage problemerne, når de opstår, forklarer Simon Strange.
Også Kultur – og Fritidsborgmesteren fra Alternativet, Franciska Rosenkilde, håber, at det bliver muligt at finde pengene til at bevare natteværterne på sigt.
- De har haft en rigtig positiv effekt på festen i gaden ved at opsøge en mere dialogpræget tilgang til de festende gæster, siger Franciska Rosenkilde.
Beboere: Vi ønsker mereProblemer med larm, støj og skrald i det københavnske natteliv er ikke et nyt fænomen, og selvom der er stor opbakning til det arbejde, som natteværterne har udført i forsøgsperioden fra marts til juni, så er det langt fra nok til at afhjælpe problemerne.
Det mener formand for Indre By Lokaludvalg, Bent Lohmann, som taler på vegne af beboerne i byen.
Det forslår som en skrædder i helvede.
Hvis man virkelig skal gøre noget, så skal der være en massiv indsats.
Bent Lohmann, formand for Indre By lokaludvalg- Det reelle problem er, at nattelivet er meget, meget voldsomt og aggressivt over for sine omgivelser, siger Bent Lohmann.
Derfor mener han heller ikke, det er nok, når der går to gange to natteværter rundt lørdag og søndag.
- Det forslår som en skrædder i helvede.
Hvis man virkelig skal gøre noget, så skal der være en massiv indsats, så der er et hold i alle de gader, der er hårdt ramt af nattelivet, siger Bent Lohmann.
Det er dog ikke den løsning, der arbejdes med, fortæller Kultur – og Fritidsborgmester Franciska Rosenkilde, som i første omgang vil fokusere på at gøre ordningen permanent og ikke på at få flere på gaden ad gangen.
Natteværterne forventes at være på gaderne igen den 23.
og 24.
august.
FacebookTwitterKopier linkEmner:Alternativet (parti)|Franciska Rosenkilde (politiker)|Horesta|Politi|København




https://www.dr.dk/nyheder/udland/ni-kvinder-anklager-operastjernen-placido-domingo-sexchikane

UdlandNi kvinder anklager operastjernen Placido Domingo for sexchikaneDen 78-årige spanske tenor siger, at beskyldningerne mod ham er forkerte.
Placido Domingo på scenen i Buenos Aires i 2011.
Af Jakob Busk Olsen13.
aug.
2019 kl.
09.
12Bemærk: artiklen er mere end 30 dage gammelLæs opEn af de største og mest magtfulde stjerner i operaverdenen, Placido Domingo, bliver nu anklaget for i årtier at have udsat kvinder for sexchikane.
I en undersøgelse fra nyhedsbureauet AP siger ni kvinder, at spanieren forsøgte at presse dem til at indlede seksuelle forhold med løfter om, at han ville fremme deres karrierer.
Flere af kvinderne siger, at de blev straffet professionelt, efter de afviste superstjernens tilnærmelser.
Kvinderne i AP's undersøgelse, hvoraf otte er anonyme, fortæller enslydende historier om, at de følte sig omklamret af uønsket opmærksomhed og upassende adfærd fra Domingo, mens de arbejdede med ham.
Den tidligere operasanger Patricia Wulf fortæller om sine ubehagelige oplevelser med Placido Domingo i videoen:En kvinde fortæller, at stjernen stak sin hånd ind under hendes nederdel, og tre andre siger, at han tvang dem til våde kys - i et omklædningsrum, et hotelværelse og ved et frokostmøde.
AP har desuden talt med "næsten tre dusin" personer fra operaverdenen, som fortæller, at de har været vidner til upassende seksuel adfærd fra Domingo, og at han forfulgte yngre kvinder, uden det fik konsekvenser.
Placido Domingo hilser på paven i 2016.
'Bekymrende og upræcise'Placido Domingo har ikke svaret på detaljerede spørgsmål fra AP, men han har offentliggjort en meddelelse:- Beskyldninger fra disse unavngivne personer, som går over tredive år tilbage, er dybt bekymrende og - som de bliver præsenteret - ikke korrekte.
- Ikke desto mindre smerter det mig, at jeg måske har gjort nogen kede af det eller fået dem til at føle sig utilpas, uanset hvor lang tid der er gået og på trods af mine bedste intentioner.
Placido Domingo under en prøve på Giuseppe Verdis 'Trubaduren' i Salzburg i 2014.
Operastjernen erkender også, at "regler og standarder" har ændret sig i hans over 50 år lange karriere.
Flere af kvinderne, som nu anklager Domingo for sexchikane, siger, at de har fundet styrke til at stå frem af #metoo-bevægelsen, som de seneste par år har bragt anklager mod magtfulde mænd om seksuelle krænkelser frem i lyset.
En af 'De tre tenorer'78-årige Placido Domingo er ikke bare en verdenskendt tenor, som har vundet talrige priser og står bag det mest solgte klassiske album nogenside som en af 'De tre tenorer' sammen med kollegaerne Luciano Pavarotti og José Carreras.
De tre tenorer: Placido Domingo, Jose Carreras og Luciano Pavarotti i 1996.
Han er også en fremtrædende dirigent og leder i øjeblikket operaen i Los Angeles i USA.
Domingo optræder stadig selv som operasanger for udsolgte sale kloden rundt.
Han har spillet flere end 150 roller i over 4.
000 forestillinger.
FacebookTwitterKopier linkEmner:Placido Domingo (musiker)|Arbejdsmiljø|Ligebehandling|Los Angeles|USA




https://www.dr.dk/nyheder/indland/populaere-influencere-politianmeldt-skjult-reklame-paa-sociale-medier

IndlandPopulære influencere politianmeldt for skjult reklame på sociale medierForbrugerombudsmanden har undersøgt skjult reklame.
Flere populære profiler på sociale medier står nu til bøder.
Forbrugerombudsmand Christina Toftegaard Nielsen har valgt at politianmelde fire influencere for skjult reklame.
Af Nis Kielgast og Alexander Hecklen13.
aug.
2019 kl.
09.
05 | opdateret 13.
aug.
2019 kl.
09.
49Bemærk: artiklen er mere end 30 dage gammelLæs opHvis man får penge eller produkter for at promovere et firma på sociale medier, skal man markere det tydeligt som reklame.
Men det er der en stribe populære profiler, der ikke har fået gjort, og nu bliver fire af dem politianmeldt af Forbrugerombudsmanden.
Hvad er en influencer?
Ordet influencer (kaldes også influent) dækker over en ny type markedsføring.
Begrebet bruges om personer, som har indflydelse i kraft af mange brugere, der følger deres opslag og videoer på internettet.
Gennem en influencer kan virksomheder og organisationer købe sig til omtale på blogs eller sociale medieplatforme som eksempelvis Youtube, Facebook, Instagram eller Snapchat.
Samtidig får ti andre en advarsel, en såkaldt indskærpelse, for ikke at markere reklame ordentligt.
- Jeg ser med stor alvor på overtrædelser af forbuddet mod skjult reklame, for der må ikke være tvivl om, hvornår vi som forbrugere møder markedsføring.
Vi vil derfor fortsat have fokus på at håndhæve forbuddet mod skjult reklame, siger forbrugerombudsmand Christina Toftegaard Nielsen i en pressemeddelelse.
De såkaldte influencere har tusindvis af følgere på sociale medier som Youtube eller Instagram, og det gør dem interessante som reklamesøjler.
De kaldes influencere, fordi de antages at have indflydelse på, hvilke produkter og tjenester, deres mange fans bruger.
Det siger loven om skjult reklameSkjult reklame er forbudt ifølge markedsføringslovens §6, stk.
4.
Det skal derfor være tydeligt for modtageren, hvis der er kommercielle interesser bag en omtale.
Det gælder, uanset på hvilket medie reklamen bliver vist, for eksempel i trykte medier, som aviser og blade, eller på internettet, og uanset hvem reklamen retter sig til.
Børn og unge er mere godtroende end voksne og har ikke de samme erfaringer som voksne med at gennemskue, om der er kommercielle interesser bag et budskab.
Derfor skal virksomheder, der markedsfører sig over for børn og unge være ekstra opmærksomme på, om reklamen er tydeligt markeret, så målgruppen kan forstå, at det er reklame.
Forbrugerombudsmanden har lavet en guide med eksempler på, hvad man må og ikke må.
Kilde: ForbrugerombudsmandenOg der er mange penge i reklamerne.
Der er de seneste år opstået en hel branche af agenter og markedsføringsfirmaer, der tjener millioner på at repræsentere influencere og sørge for kontakt til annoncører.
37 profiler undersøgtPolitianmeldelserne kommer, efter Forbrugerombudsmanden har undersøgt 37 konkrete influenceres kommercielle opslag på sociale medier og taget stikprøver fra en række profiler med over 100.
000 følgere.
En række af dem har ifølge Forbrugerombudsmanden overtrådt markedsføringsloven.
Det er eksempelvis sket, fordi der er brugt uklare ord som for eksempel ”spons” eller ”ad” i stedet for ”reklame”, eller reklamemarkeringen har stået i bunden af et opslag, hvor det er svært at se for brugerne.
Det er også sket, at influenceren blot har skrevet firmaets navn i stedet for at skrive, at det er en reklame for firmaets produkt.
- Vi skal kunne have tillid til, at reklamer fremstår som reklamer.
Derfor skal influenter sørge for, at det er tydeligt, når der er tale om en reklame og ikke blot en personlig anbefaling til deres følgere.
Det gælder for eksempel også for Instagram Stories, hvor hvert enkelt opslag med reklame tydeligt skal fremstå som reklame, siger Christina Toftegaard Nielsen.
Skjult reklame gør os ukritiskeVagn Jelsøe, der er vicedirektør i forbrugernes interesseorganisation, Forbrugerrådet Tænk, er tilfreds med, at der nu for alvor sættes ind over for skjult reklame på sociale medier.
- Når Forbrugerombudsmanden politianmelder, så er det for at statuere et eksempel og sige til hele branchen, at det her er noget, vi tager alvorligt.
Det er ikke omkostningsfrit at overtræde reglerne, siger han.
Selvom undersøgelsen også peger på, at mange har styr på markedsføringsreglerne, så mener Forbrugerrådet Tænk, at der i for lang tid har hersket en tilstand af lovløshed på sociale medier.
- Det godt og rigtigt, at forbrugerombudsmanden prioriterer det her område.
For reklamerne rykker i stigende omfang over på sociale medier, siger Vagn Jelsøe.
Når en influencer laver et opslag eller en video med et betalt budskab, så gør de brug af den tillid, vi har til dem.
Derfor er det er vigtigt, at vi som forbrugere kan gennemskue, hvornår noget er reklame, lyder det fra vicedirektøren.
- Når noget ikke fremtræder som reklame, men blot som personer, vi godt kan lide, der giver os et godt råd, så lytter vi til det på en helt anden, ukritisk måde, siger Vagn Jelsøe.
Det fremgår ikke af Forbrugerombudsmandens pressemeddelelse, hvem der er blevet politianmeldt.
FacebookTwitterKopier linkEmner:Christina Toftegaard Nielsen (jurist)|Forbrugerombudsmanden|Forbrug|Forbrugerrådet|Erhverv




https://www.dr.dk/sporten/tennis/wozniacki-taber-i-forste-runde-til-teenager-i-cincinnati

TennisWozniacki taber i første runde til teenager i CincinnatiCaroline Wozniacki taber i første runde af WTA-turnering i USA til stortalentet Dayana Yastremska.
13.
aug.
2019 kl.
06.
27Bemærk: artiklen er mere end 30 dage gammelLæs opDen danske tennisspiller Caroline Wozniacki fik kun en kamp ved denne uges WTA-turnering i Cincinnati i Ohio.
Natten til tirsdag dansk tid tabte Wozniacki sin kamp i første runde mod den 19-årige ukrainer Dayana Yastremska, som vandt 6-4, 6-4 efter godt halvanden times spil.
I begge sæt kæmpede Yastremska sig tilbage, efter at Wozniacki havde brudt hendes serv.
Ukraineren brød Wozniacki seks gange, og skal i anden runde op mod den tidligere US Open-vinder Svetlana Kuznetsova.
Yastremska følte sig ikke helt hjemme på banen i begyndelsen af kampen mod Wozniacki.
- Det var måden banen var på, atmosfæren.
Men jeg kom ind i kampen og forsøgte at finde mit spil og min rytme, siger hun ifølge WTA's hjemmeside efter sejren.
Læs også:Ukrainsk stortalent venter Wozniacki i US Open-optaktTelent på vej fremMens Wozniacki er i gang med en svær sæson uden turneringssejre, så forholder det sig anderledes med det ukrainske stortalent.
Yastremska har i 2019 både vundet i turneringer i Hua Hin i Thailand og Strasbourg i Frankrig.
Og i sidste uges Rogers Cup i Toronto nåede hun frem til kvartfinalerne.
- Jeg synes, at det går godt, er hendes vurdering af sommerens præstationer.
- Målet er så absolut at lave et godt resultat ved US Open.
Jeg vil forsøge at spille stærkt her, så det bliver den bedst mulige forberedelse til US Open, siger hun.
Western & Southern Open-turneringen i Cincinnati fungerer som optakt til US Open, der spilles fra 26.
august til 8.
september.
/ritzau/FacebookTwitterKopier linkEmner:Caroline Wozniacki (tennisspiller)|USA|Ohio|Tennis|Thailand




https://www.dr.dk/nyheder/politik/boerns-vilkaar-om-undskyldning-til-godhavnsdrengene-det-faar-enorm-betydning

Godhavn-sagenSe temaPolitikBørns Vilkår om undskyldning til Godhavnsdrengene: 'Det får enorm betydning'Statsministeren giver i dag flere tidligere børnehjemsbørn en officiel undskyldning.
Godhavnsdrengene Poul-Erik Rasmussen og Arne Roel Jørgensen får sammen med flere andre tidligere børnehjemsbørn i dag en officiel undskyldning fra statsminister Mette Frederiksen (S).
Af Thomas Klose Jensen13.
aug.
2019 kl.
10.
20Bemærk: artiklen er mere end 30 dage gammelLæs opNår statsminister Mette Frederiksen (S) senere i dag giver Godhavnsdrengene en officiel undskyldning, får det en enorm betydning.
Det siger direktør for Børns Vilkår Rasmus Kjeldahl til P1 Morgen.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
- Vi ved fra vores arbejde med andre omsorgssvigtede, som er blevet svigtet af myndighederne, at oprejsningen og anerkendelsen af, at det var nogen andre, der svigtede, kan have en terapeutisk effekt, som gør, at man kan lægge det endeligt bag sig og komme videre i sit liv.
Og i det her tilfælde har det jo varet alt for længe, men det er godt, at det kommer, siger han.
- Ofte betyder det mere end det her med at få erstatning.
P1 MorgenHør hele interviewet med Rasmus Kjeldahl i P1 Morgen.
Indslaget begynder omkring 42 minutter inde i programmet.
Får dusinvis af henvendelserRasmus Kjeldahl forklarer, at mange ofre for omsorgssvigt vender skylden indad og bebrejder dem selv for de overgreb, de har oplevet.
- Den skyld, som kan virke helt irrationel på os andre, har man gået med i så mange år.
Der har man altså brug for, at samfundet anerkender, at det ikke var din skyld, siger han.
Børns Vilkår har siden 2012 hjulpet omsorgssvigtede i sager mod de myndigheder, som har svigtet dem.
Siden projektet startede har organisationen fået 340 henvendelser og alene i år 44 nye henvendelser.
Og Rasmus Kjeldahl føler sig overbevist om, at den store opmærksomhed, som omgiver dagens officielle undskyldning, vil kaste flere henvendelser af sig.
- Hver gang det her er i medierne – og det tænker jeg også vil ske i dag – får vi dusinvis af nye henvendelser.
Så vi tror, der er rigtig mange derude, som har problemer af den ene eller anden art med myndighedssvigt.
Undskyldningen bliver givet på Marienborg, statsministerens embedsbolig, mellem 13 og 15.
Her vil Mette Frederiksen undskylde for statens mangelfulde tilsyn med en række børnehjem i perioden fra 1946 til 1976.
Det er både Godhavnsdrengene og andre børnehjemsbørn, der var anbragt i samme periode og udsat for overgreb og svigt, der får undskyldningen.
Det er endnu uklart præcis, hvordan formuleringen i undskyldningen lyder, hvilket kan afgørende for børnehjemsbørnenes mulighed for at få en erstatning.
Frederiksen fortrødDet var under årets folkemøde på Bornholm, at Mette Frederiksen lovede, at Godhavnsdrengene og andre, der havde oplevet myndighedssvigt, skulle have en officiel undskyldning, hvis hun blev statsminister.
Faktisk gjorde hun det klart, at det stod allerøverst på hendes liste over ting, hun ville kaste sig over.
- Hvis nogen spørger mig, hvad det første jeg vil gøre er, hvis jeg bliver statsminister, så er svaret, at jeg på vegne af vores fortid, vores nutid, og vores fremtid, på vegne af os alle sammen vil give dem en officiel undskyldning, lød det fra Mette Frederiksen i juni på Folkemødet.
Mette Frederiksen har også tidligere - da hun sad i opposition - forsøgt at samle flertal for at give Godhavnsdrengene en officiel undskyldning.
Det lykkedes ikke, og ved samme lejlighed forklarede Mette Frederiksen, at hun fortrød, at Socialdemokratiet ikke havde undskyldt sidst, partiet sad i regering.
- Jeg mener, at vi begik en fejl som regering ved ikke selv at få det her effekturet.
Og jeg har nu muligheden for at rette op på det, både som socialdemokraternes formand og som statsministerkandidat.
Og hvis vi ikke får flertal i Folketinget, er det en kamp, vi vil blive ved med at kæmpe, sagde Mette Frederiksen tilbage i 2016.
Opdateret onsdag d.
14.
august: Undskyldningen gælder ikke kun børn på de 19 omtalte børnehjem i Godhavnsrapporten, men børn anbragt på børnehjem underlagt statsligt tilsyn i perioden 1946-1976.
Drengene på Godhavn•Drengehjemmet Godhavn blev oprettet i 1893 i Tisvildeleje som selvejende institution.
•Det var typisk unge, der havde mistet deres forældre eller ikke kunne passe skolen, der blev anbragt på Godhavn.
•Efter dokumentarprogrammet "Drengehjemmet" i 2005 organiserede en række tidligere anbragte fra Godhavn sig i gruppen "Godhavnsdrengene".
•I 2009 bevilgede Socialministeriet penge til en uvildig undersøgelse af forholdene på en række danske børnehjem, herunder Godhavn.
•Resultatet var Godhavnsrapporten.
Her blev det slået fast, at drengene blev udsat for en række overgreb, herunder systematiske tæsk, lussinger samt seksuelle overgreb.
•I ti år har flere af de mænd, som var drenge på Godhavn, kæmpet for at få en undskyldning fra staten.
•I april 2015 frifandt Københavns Byret Socialministeriet.
Byretten fandt, at kravet om erstatning var forældet og skulle have været anlagt senest i 1985.
•Dommen fra byretten blev i november 2017 stadfæstet af Østre Landsret.
•Socialdemokraterne fremsatte i januar 2017 et beslutningsforslag, der skulle give de tidligere børnehjemsbørn en undskyldning.
Der var ikke flertal i Folketinget for forslaget.
•28.
marts 2017 gentog børne- og socialminister Mai Mercado (K), at regeringens position er, at staten ikke skal give mændene en undskyldning.
•Folketinget vedtog i februar 2018 en ny lov, der ophæver forældelsesfrister i alle sager om overgreb mod børn.
•13.
marts 2018 oplyste den tidligere børnehjemsdreng Poul-Erik Rasmussens advokat, Bjørn Elmquist, at Procesbevillingsnævnet havde givet tilladelse til, at sagen kunne komme i Højesteret.
•Poul-Erik Rasmussen droppede siden sagen på grund af manglende økonomi til at føre den videre.
•I april 2018 stemte blå blok og DF nej til Enhedslistens forslag om, at Godhavnsdrengene skulle have en officiel undskyldning.
•I sin tale ved Folkemødet den 14.
juni 2019 siger Socialdemokratiets formand, Mette Frederiksen, at hun officielt vil undskylde over for drengene, hvis hun bliver statsminister.
•Kilde: Ritzau, TV2 Lorry, DR.
FacebookTwitterKopier linkEmner:Bjørn Elmquist (advokat)|Mai Mercado (politiker)|Socialdemokraterne|Børnepasning|Sjælland




https://www.dr.dk/nyheder/udland/fly-kan-igen-lette-og-lande-i-hongkong-efter-demonstrationer

UdlandFly kan igen lette og lande i Hongkong efter demonstrationerEfter at demonstranter har protesteret i lufthavnen i flere dage, måtte lufthavn i Hongkong mandag aflyse fly.
Mens de fleste demonstranter tirsdag morgen har forladt lufthavnen i Hongkong, er deres graffiti i lufthavnen endnu ikke blevet fjernet.
)13.
aug.
2019 kl.
05.
45Bemærk: artiklen er mere end 30 dage gammelLæs opLufthavnen i Hongkong genoptager flyvningerne tidligt tirsdag morgen lokal tid.
Det oplyser lufthavnsmyndighederne i Hongkong, skriver nyhedsbureauet AFP.
Myndighederne aflyste mandag eftermiddag og aften alle fly, der skulle lette og lande i lufthavnen.
Det skete, efter at demonstranter havde protesteret i lufthavnen fire dage i træk.
Men omkring klokken seks tirsdag morgen lokal tid - hvilket svarer til lidt over midnat natten til tirsdag dansk tid - oplyser lufthavnsmyndighederne, at de første fly ventes at lette og lande inden for en time.
- Vi har genoptaget indtjekningen, siger en talsmand for lufthavnen, der er en af verdens travleste.
Der er tirsdag morgen kun få af de flere end 5000 personer, der mandag demonstrerede i lufthavnen, tilbage i bygningen.
De har gradvist forladt lufthavnen i løbet af mandag aften og natten til tirsdag - uden indblanding fra politiet.
Demonstranterne har dog varslet, at de vil vende tilbage til lufthavnen i løbet af tirsdagen.
Læs også:Lufthavnen i Hongkong aflyser alle fly på grund af protesterSammenstød i 10 ugerMens hovedparten af demonstranternes bannere og skilte er blevet taget ned, er deres graffiti i lufthavnen ikke blevet fjernet.
På væggene står der flere steder "øje for øje", som er et slogan, demonstranterne bruger med henvisning til, at en kvinde har mistet synet på sit ene øje, efter at en demonstration søndag endte med voldelige sammenstød.
De seneste ti uger er politiet og demonstranter flere gange stødt sammen i Hongkong, hvor voldsomme protester fortsætter ufortrødent.
De igangværende demonstrationer begyndte, da borgerne i Hongkong protesterede over et nyt lovforslag.
Det ville gøre det muligt at udlevere borgere fra Hongkong til retsforfølgelse i Kina.
Hongkongs regeringsleder, Carrie Lam, har erklæret lovforslaget for skrottet.
Men demonstranterne er utilfredse med, at hun ikke formelt har trukket det tilbage.
Mange kræver også, at Lam træder tilbage.
/ritzau/FacebookTwitterKopier linkEmner:Hong Kong|Lufthavne|Demonstrationer|Kina|Kriminalitet




https://www.dr.dk/nyheder/indland/ny-rapport-daarlig-skolestart-kan-skade-chancer-job-og-uddannelse-senere-i-livet

IndlandNy rapport: Dårlig skolestart kan skade chancer for job og uddannelse senere i livet En undersøgelse viser, at børn med trivselsudfordringer havde lavere chancer for at gennemføre en ungdomsuddannelse.
Det tyder på, at en dårlig skolestart kan have langvarige, negative konsekvenser for barnet, viser ny undersøgelse.
 DR Nyheder © (c) DR)Af Jakob Lyders Tarpgaard, Louise Damløv og Sally Frydenlund Larsen13.
aug.
2019 kl.
05.
42Bemærk: artiklen er mere end 30 dage gammelLæs opSkoleleder på Hurup Skole på Thy, Tina Westergård, kigger ud over salen.
- Hurup Skole, godmorgen, siger hun så med kraftig stemme.
Hun bliver næsten blæst bagover, da hele salen med børn råber et "GODMORGEN" tilbage.
På den måde er første skoledag skudt i gang for de mange børn og forældre på skolen.
I 0.
B er der pyntet med flag og balloner for at gøre skolestarten festlig.
Imens sidder børnene ved bordene og kigger skiftevis rundt på de nye klassekammerater, børnehaveklassepædagogen og deres forældre.
En god skolestart betyder altBlandt dem er Annette Christensen og Michelle Nielsen, som begge håber, at deres børn får en god skolestart.
- Det betyder jo alt, at han får en god start på sit skoleliv for at få den bedste mulighed for at lære og få venskaber, siger Annette Christensen om sønnen Jens.
Michelle Nielsen, mor til Nicklas, er enig.
- Det er meget vigtigt, at de (hendes børn, red.
) har det godt i skolen og trives og er tilfredse, når de kommer hjem og har haft en god dag, siger hun.
Ved tavlen i klassen står børnehaveklasseleder Gitte Rasmussen og byder alle velkomne.
Fra i dag er det hendes job at observere børnene og se, om de trives i skolen.
Mistrivsel trækker lange sporOg netop trivsel i skolestarten kan have enorm betydning for skolebørn.
Og er trivslen dårlig, kan det have langvarige konsekvenser gennem hele skolelivet og videre i uddannelsessystemet.
Det viser en undersøgelse, som VIVE – Det Nationale Forsknings- og Analysecenter for Velfærd har lavet for Egmont Fonden.
Her har forskere fulgt næsten 5.
000 børn født i efteråret 1995 og frem til og med 22-årsalderen.
- Det er jo alarmerende for den lille gruppe, vi taler om her, fordi det trækker spor ind i voksenlivet, siger seniorforsker ved Vive, Mette Laustsen, som står bag undersøgelsen.
Hver sjette barn i undersøgelsen havde to eller flere trivselsudfordringer som syvårig.
Det er for eksempel psykiske udfordringer, koncentrationsmæssige udfordringer og konflikter med kammerater eller læreren.
De børn havde ifølge rapporten større risiko for ikke at have gennemført en ungdomsuddannelse og stå uden job eller uddannelse i starten af tyverne end de børn, der ikke havde nogen trivselsudforinger som syvårige.
Færre gennemfører en ungdomsuddannelseI rene tal viser rapporten, at 785 børn havde flere trivselsudfordringer som syvårige.
Af dem stod 6,5 procent uden job eller uddannelse i starten af tyverne.
Det var dobbelt så mange som de børn, der ikke havde nogen udfordringer som syvårige.
Her lå tallet på tre procent.
69 procent af børnene med trivselsudfordringer havde som 22-årige gennemført en ungdomsuddannelse, mens det for børnene uden trivselsudforinger var 82 procent.
- Problemet er, at den her lille gruppe egentlig bliver tabt fra start, og det har stor indflydelse på, hvordan de klarer sig op i voksenlivet, og om de får en uddannelse og kommer i beskæftigelse, siger Mette Lausten.
Professor: Stærkt bekymrendeUndersøgelsen har også fået opmærksomhed hos professor emeritus Stig Broström fra DPU, Danmarks institut for Pædagogik og Uddannelse.
- Det er stærkt bekymrende, at vi ved, at der er nogle børn i børnehaveklassen, der med stor sandsynlighed får et dårligt skoleforløb, siger han og fortsætter.
- Og det er ikke, fordi pædagogerne i børnehaveklasserne ikke er dygtige.
Det er, fordi de har nogle svære arbejdsbetingelser.
Der er én uddannet pædagog til en klasse på op til 27 børn.
Og her kan der sagtens være to-tre inklusionsbørn, som kræver særlig opmærksomhed.
Og pædagogen skal sørge for, at alle børn føler sig godt tilpas og bliver set og hørt.
Så tallene må være en øjenåbner for politikerne, siger han.
Skolelederne: Vi mangler hænderHos Skolelederforeningen er formand Claus Hjortdal enig i, at man skal tage trivselsproblemerne alvorligt på landets skoler.
Men på mange skoler mangler man ressourcer til at sætte flere lærere og pædagoger ind i de små klasser, siger han.
- Det hænger ikke sammen med en uvilje hos skolelederne, men mange steder er økonomien blevet så stram, at vi ikke kan komme i mål med de opgaver, vi gerne vil, siger Claus Hjortdal og fortsætter:- Vi mangler ressourcer, og det har vi gjort længe, så vi skal have en regering, der tør at sætte flere penge af til skolen.
Og noget tyder på, at børne- og undervisningsminister Pernille Rosenkrantz-Theil (S), er klar til netop det.
- Vi tror på, at det at gå ind og investere – og jo tidligere jo bedre – i børn med ressourcer, penge og voksne, vil få dem bedre på vej, og jo tidligere man sætter ind, i jo højere grad vil man jo også kunne se det ude i fremtiden.
- Så ja, vi vil selvfølgelig have øjnene stift rettet mod de her tidlige investeringer, siger ministeren, som fremhæver, at hun og regeringen er i gang med at undersøge muligheden for at lade børn starte senere i skole.
Hun står dog ikke klar med pengeposen lige med det samme.
- Der forbeholder jeg mig simpelthen retten til, at vi får tænkt os rigtig grundigt om.
Jeg tror, at vi skal lytte rigtig meget til de fagpersoner, der har at gøre med børnene i overgangene mellem daginstitutioner og skoler, og så skal vi vente med at begynde at konkludere.
Fakta om undersøgelsen•Rapporten har fulgt 4.
875 børn født i efteråret 1995 fra skolestart til starten af 20'erne.
•Blandt de 785 børn, der havde to eller flere trivselsudfordringer som syvårige, havde 69 procent gennemført en ungdomsuddannelse som 22-årige – blandt de 3.
100 børn, som ikke havde nogen udfordringer, lå tallet på 82 procent.
•Blandt de 785 børn, der havde to eller flere trivselsudfordringer som syvårige, stod 6,5 procent uden job eller uddannelse i to ud af tre år fra 20-22-årsalderen.
Det var dobbelt så mange som blandt de 3.
100 børn, der ikke havde nogen udfordringer som syvårige.
Her lå tallet på tre procent.
•De trivselsudfordringer, der er målt på, er psykiske udfordringer, koncentrationsmæssige udfordringer, koncentrationsproblemer, konflikter med kammerater eller lærere, tale- og sprogproblemer eller andre problemer.
•Det er mødrene, der har svaret på børnenes vegne.
•Kilde: VIVE – Det Nationale Forsknings- og Analysecenter for Velfærd.
FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Uddannelse|Grundskole|Hurup




https://www.dr.dk/nyheder/viden/kroppen/klamydia-vaccine-testet-paa-mennesker-virker-praecis-som-vi-havde-haabet

KroppenKlamydia-vaccine testet på mennesker: ’Virker præcis, som vi havde håbet’Vi er et skridt tættere på at have en vaccine for den mest udbredte kønssygdom herhjemme.
Klamydia er en seksuelt overført sygdom.
Hvis du har mistanke om, at du er smittet, kan du blive testet, for eksempel ved din egen læge.
(© Jakob Skov Jakobsen DR)Af Emilie Aagaard13.
aug.
2019 kl.
06.
18Bemærk: artiklen er mere end 30 dage gammelLæs opHvert år bliver over 30.
000 danskere testet positive for klamydia.
Heldigvis kan de relativt hurtigt og billigt blive behandlet.
Alligevel er klamydia et sundhedsproblem.
For tre ud af fire har ikke symptomer på sygdommen.
Der kan derfor gå lang tid, inden den opdages.
Og så kan infektionen blandt andet føre til ufrivillig barnløshed, graviditet udenfor livmoderen og kroniske underlivssmerter hos kvinder.
Klamydia kan ikke altid mærkesKlamydia er den hyppigste seksuelt overførte infektion i Danmark.
Den skyldes infektion med bakterien Chlamydia trachomatis.
50 procent af de mænd og 75 procent af de kvinder, der bliver smittet, har ingen symptomer på sygdommen.
Derfor bliver den ofte opdaget og behandlet sent.
De, der har symptomer, oplever ofte klart udflåd, underlivssmerter og svie, når de tisser.
Infektionen kan udvikle sig til underlivsbetændelse eller bitestikelbetændelse.
Klamydia behandles med antibiotika.
Kilde: sundhed.
dkMen nu er danske forskere fra Statens Serum Institut (SSI) et stort skridt nærmere en vaccine mod klamydia.
For de har for første gang testet vaccinen i mennesker.
Og resultatet er lovende.
- Den virkede præcist, som vi havde håbet.
For det første var vaccinen sikker.
Derudover så vi også en reaktion på vaccinen fra kvindernes immunforsvar.
Præcist som vi gerne vil se, fortæller Frank Follmann, som er afdelingschef på Statens Serum Institut og har været med til at udvikle vaccinen.
Resultatet er i nat blevet offentliggjort i det akademiske tidsskrift The Lancet Infectious Diseases.
Læs også:VIDEO Vatpinde, koalaer og kondomer: Her er alt, du skal vide om klamydiaHvor længe virker den?
Vaccinen blev testet på 35 engelske kvinder.
Det lyder måske ikke af meget.
Men der er en god grund til, at forskerne ikke afprøvede vaccinen i flere.
- Det er første gang, vi giver vaccinen til mennesker.
Derfor er det primære mål at teste, om vaccinen er sikker.
Det næste, vi vil gøre, er at teste det i en større gruppe kvinder, forklarer Frank Follmann.
Han forklarer, at det nu er afgørende at se, hvordan kvindernes krop reagerer på vaccinen på længere sigt.
- Vi er enormt lykkelige over de resultater, vi har fået.
De viser, at vaccinen programmerer immunforsvaret til at stoppe klamydia.
Men vi må også være ydmyge omkring, at vi ikke ved, hvor langvarig immuniteten er, siger Frank Follmann.
Derfor skal vaccinen nu afprøves i et større og længerevarende forsøg.
Her skal forskerne blandt andet finde ud af, om kvindernes immunforsvar ’husker’ vaccinen, så den kan beskytte kroppen med klamydia flere år efter, at vaccinen er blevet givet.
Læs også:Ufed førsteplads: Kolding topper listen over flest klamydia-positiveEn realitet om fem til syv årTrods alle forbehold tør Frank Follmann dog godt at give et forsigtigt bud på, hvornår du kan få vaccinationen hos lægen:- Hvis alt går vel, ser vi en vaccine om fem til syv år.
Men det er svært at forudsige, fordi vi kun kan tage det et vist stykke af vejen her på Statens Serum Institut.
Så skal en af de store vaccineproducenter tage over.
Men selv om vaccinen bliver godkendt, er det ikke sikkert, at det offentlige vil tilbyde den gratis i Danmark.
Hos SSI mener man dog, at HPV-vaccinen, som siden 2008 har været en del af det danske børnevaccinationsprogram, viser, at vacciner mod seksuelt overførte sygdomme kan være en effektiv måde at få bugt med sygdomme på.
- Vi håber, at vi kan gøre det samme med klamydia og på sigt kombinere de to vacciner, siger direktør for vaccineforskning på Statens Serum Institut, Peter L.
Andersen, i en pressemeddelelse.
FacebookTwitterKopier linkEmner:Vaccinationer|Statens Serum Institut|Kønssygdomme|Sygdomme og lidelser|The Lancet




https://www.dr.dk/nyheder/indland/studerende-siger-farvel-til-dyre-centrale-koebenhavn-de-presses-ud-af-byen

Dyre lejlighederSe temaIndlandStuderende siger farvel til dyre centrale København: 'De presses ud af byen'På tre år er mange hundrede studerende forsvundet fra centrum af København.
Lang vej til studiet kan betyde frafald.
Af Kåre Kildall Rysgaard og Lærke Kromann (grafik)13.
aug.
2019 kl.
08.
31Bemærk: artiklen er mere end 30 dage gammelLæs opBerigtigelse: DR har tolket tallene fra Danmarks Statistiks database forkert i forbindelse med første udgivelse af denne artikel.
Det viser sig, at tallene omhandler alle personer under uddannelse bredt forstået.
Det vil sige, at tallene ikke kun gælder studerende, men også skole- og gymnasieelever.
Samtidig er alle studerende ikke omfattet af opgørelsen, for hvis en studerende også arbejder, vil vedkommende blive registreret i job i stedet for som studerende.
DR har efterfølgende opdateret artiklen med de korrekte tal, som viser, at tendensen er den samme, men tallene er nogle andre.
Fra oktober 2014 til oktober 2018 har 5.
736 studerende forladt Indre By og Brokvarterne i København.
DR beklager fejlen.
Drømmen om at leve sit studieliv i Indre By i København eller populære Vesterbro, Østerbro og Nørrebro bliver stadig sværere at opnå.
I mange år var antallet af studerende, der bor i centrum, stigende, men de senere år er udviklingen vendt.
Færre studerende bor således nær søerne og Strøget, viser de seneste tal fra Danmarks Statistik, der dækker udviklingen fra oktober 2014 til oktober 2018.
På fire år er antallet af studerende, der bor i brokvarterene, faldet med 5.
736 personer, mens tilbagegangen i studerende først har ramt Indre By de seneste år.
Huslejen og boligpriserne er ganske enkelt vokset så kraftigt i hovedstaden, at de studerende har svært ved at være med, forklarer Curt Lilliegren, der er direktør i Boligøkonomisk Videnscenter.
Det gør det også sværere for de unge, at værelser udlejes gennem Airbnb i stedet for til studieboliger, siger han.
- De unge er blevet presset væk fra det centrale og dyreste København, men ro på: Vi er ikke ude i en katastrofal situation, siger direktøren.
Færre studerende bor helt centralt i KøbenhavnMens London og Paris ifølge Curt Lilliegren har store problemer med, at unge fortrænges fra centrum, så bor der dog stadigvæk ifølge Danmarks Statistik omkring 35.
000 studerende i Indre By og brokvarterene.
Lang transport kan betyde frafaldMange uddannelser i København ligger tæt på Indre By, og det kan få konsekvenser for de unge, der bor langt væk fra deres uddannelse, mener Bjarke Tarpgaard Hartkopf, som er chefkonsulent hos Danmarks Evalueringsinstitut, der evaluerer uddannelser.
- Den klassiske bemærkning er, at unge er forkælede og må tage boliger længere væk fra studiet, men vores analyse peger på, at det kan være en udfordring for de unge at bo langt væk, siger han.
Læs også:Drømmen om at bo alene brister for mange unge: Simone er slået hjem i boligspilletUnge, der bruger lang tid på transport, har højere risiko for at falde fra studiet, viste en undersøgelse fra Danmarks Evalueringsinstitut i foråret.
- Det kan skyldes, at det er sværere at deltage på studiet socialt og fagligt, hvis man bor langt væk.
Det er oplagt mindre fleksibelt og dyrere at komme frem og tilbage, fortæller Bjarke Tarpgaard Hartkopf.
Når studerende er meget bekymrede over deres boligsituation, har de også højere risiko for at stoppe på studiet end dem, der har basen i orden, viser undersøgelsen.
Det kan skyldes, at de unge bruger tid og energi på at jagte en bolig i stedet for at have ro om studierne, mener chefkonsulenten.
Boligbekymringer før studiestartSU´en forsvinder til huslejeNår studerende flytter stadig længere væk fra centrum af København, viser det, at de er mere presset økonomisk, mener Danske Studerendes Fællesråd (DSF).
- Mange studerende bruger hele eller næsten hele deres SU bare på boligudgifter.
Det betyder, at de presses ud af byen, siger Signe Tolstrup Mathiasen, uddannelsespolitisk næstforkvinde i DSF.
Læs også:Flere unge lever et spareliv: Betina havde ikke råd til mælk og æg - Kevin solgte sine skoHun oplever, at der er mange ulemper, når studerende bor langt væk fra studiet.
Det er sværere at organisere gruppearbejde og være i kontakt med underviserne.
De studerende kan også blive mere isolerede og læse hjemme i stedet for at tage på studiet og læsesalen, fordi transporttiden er for lang og dyr.
Dansk Byggeri: Studerende mangler 22.
000 boligerMens Aalborg har mange studieboliger i centrum, så bliver det sværere for studerende at bo helt centralt i København.
Interesseorganisationen Dansk Byggeri mener, der er behov for 22.
000 studieboliger i hele landet, og 8400 af dem mangler i hovedstaden.
Danske Studerendes Fællesråd efterlyser derfor flere studieboliger nær studiet, der er til at betale.
- Vi presser konstant på for at få kommunen til at bygge flere studieboliger.
Der skal virkelig bygges mange for at følge udviklingen i studerende, så alle har mulighed for at bo i rimelig afstand fra studiet, siger Signe Tolstrup Mathiasen.
Den midlertidige teknik- og miljøborgmester i København er enig i, at kommunen ikke har fået bygget studieboliger hurtigt nok.
Udfordingen er blandt andet, at prisen for grunde og byggeri er høj i hovedstaden.
Læs også:Vil lynopføre 1.
000 nye studieboliger i København: Støtter at misbrug stoppes- Når København er en studieby, bliver kommunen også nødt til at sikre, at der er boliger til de studerende.
Jeg håber, at man får boosted byggeriet af ungdomsboliger, siger Karina Vestergård Madsen (EL), der vikarierer for Ninna Hedeager Olsen, som er sygemeldt.
København havde et stop for byggeri af almene ungdomsboliger fra 1995 til 2012.
Siden da er der kommet gang i byggeriet, men Karina Vestergård Madsen fra Enhedslisten mener, at der stadig er et efterslæb på at få bygget studieboliger.
Hun foreslår som en del af løsningen, at kommunen skal drive et boligselskab, der blandt andet skal sørge for flere studieboliger.
FacebookTwitterKopier linkEmner:København|Uddannelse|Bolig|Danmarks Statistik|Ninna Hedeager Olsen (politiker)




https://www.dr.dk/nyheder/udland/demonstranter-lukker-hongkongs-lufthavn-ned-anden-dag

UdlandDemonstranter lukker Hongkongs lufthavn ned for anden dagBlandt flere passagerer, der er berørt af demonstrationer i Hongkongs lufthavn, er der opbakning til sagen.
Tusinder af demonstranter har for anden dag i træk tvunget lufthavnen til at lukke ned.
13.
aug.
2019 kl.
11.
50Bemærk: artiklen er mere end 30 dage gammelLæs opHongkongs lufthavn aflyser alle flyafgange resten af dagen, efter at tusinder af demonstranter har indtaget lufthavnen.
Demonstranterne bruger bagagevogne til at blokere adgangen til checkin-skrankerne og råber slagord mod regeringen.
Nedlukningen kommer, dagen efter at den travle internationale lufthavn delvist har måttet lukke midlertidigt på grund af demonstrationerne.
Kun en mindre gruppe demonstranter blev i lufthavnsområdet natten over, og flyene landede og lettede nogenlunde normalt i morgentimerne tirsdag.
Men tirsdag eftermiddag lokal tid er demonstranterne vendt tilbage i større tal.
Klædt i sort råber de slagord som "Støt Hongkong, støt friheden", mens passagerer triller deres kufferter forbi demonstrationerne.
Blandt mange af de titusinder af rejsende, som blev forsinket eller fik deres fly aflyst på grund af demonstrationerne, er der dog udbredt støtte til demonstranterne.
- Det kan godt være, at det påvirker mig, men jeg ved, hvad de gør, og jeg støtter dem, så det gør ikke noget, siger den 27-årige pr-medarbejder Mag Mak, hvis fly blev forsinket i fem timer på grund af demonstrationerne.
- Jeg synes, at regeringen er elendig, og de har ikke noget svar til demonstranterne, tilføjer hun.
Læs også:Fly kan igen lette og lande i Hongkong efter demonstrationer Der hersker kaos i lufthavnen i Hongkong.
Alle afgange er nu aflyst resten af dagen.
    1 / 5Der hersker kaos i lufthavnen i Hongkong.
Alle afgange er nu aflyst resten af dagen.
1 / 52 / 53 / 54 / 55 / 5Sympatiserer med demonstranterMandag måtte lufthavnen aflyse omkring 200 flyafgange.
Den 53-årige Frank Filser, der tirsdag forsøger at finde en ny afgang hjem til Tyskland, siger, at han sympatiserer med demonstranterne - selv om det betød, at hans fly blev aflyst mandag.
- De kæmper for Hongkong, og det er deres synspunkt.
Jeg kan når som helst rejse hjem til Tyskland, men hvad med de mennesker, der er vokset op her?
Det er deres hjem, siger han.
Demonstrationerne mod regeringen og især regeringsleder Carrie Lam har stået på i to måneder og påvirker i stigende grad dagligdagen i Hongkong.
Det begyndte som en protest mod et omstridt lovforslag om at udlevere sigtede personer til retsforfølgelse i Kina.
Men siden har demonstranterne i stigende grad opfordret til mere demokrati og mindre indflydelse fra Kina.
/ritzau/AFPFacebookTwitterKopier linkEmner:Hong Kong|Demonstrationer|Kina|Lufthavne|Tyskland




