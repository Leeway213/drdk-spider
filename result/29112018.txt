https://www.dr.dk/sporten/haandbold/em-kvinder/franske-vaerter-skuffer-i-aabningskamp-mod-rusland

EM KvinderFranske værter skuffer i åbningskamp mod RuslandDe franske verdensmestre indledte EM på hjemmebane i damehåndbold med at tabe åbningskampen til Rusland.
Håndboldkvinderne fra Frankrig fik en skuffende indledning på EM i kvindehåndbold, da det blev til en nederlag til Rusland i åbningskampen.
29.
nov.
2018 kl.
23.
09Bemærk: artiklen er mere end 30 dage gammelLæs opDe franske håndboldkvinder har forberedt sig minutiøst på succes ved EM-slutrunden på hjemmebane.
Torsdag aften blev EM så skudt i gang, da Frankrig åbnede med opgøret i gruppe B mod Rusland.
De franske verdensmestre kom dog haltende i gang med turneringen, da Rusland vandt opgøret 26-23.
Læs også:Landsholdsanfører med i truppen til Danmarks EM-åbningskampDe to mandskaber gik til pause med 11-11, men Frankrig kom bedst ud til den sidste halve time.
To hurtige scoringer gav en 13-11-føring, men russerne tog kampen op og udlignede til 16-16.
Camille Saurina Ayglon øgede til fransk føring, men igen kom russerne tilbage og gik ind til opgørets sidste kvarter foran 18-17.
Scoringerne faldt hurtigt, men det var franskmænd på jagt bagud 18-20, da russerne kom i undertal efter en udvisning på to minutter.
Med ti minutter igen var det stadig tæt, og Ruslands Daria Samokhina øgede til 22-20 på et straffekast, mens træværket reddede for russerne kort efter.
Frankrig var i flere situationer sløsede i offensiven, og en fejl gav en kontrachance til Rusland, og Samohkina sørgede for en føring på 23-20.
Læs også:Norge løber Danmark over ende i EM-optaktEfter en scoringspause på fem minutter reducerede Frankrig til 21-23, men Samohkina var der igen for Rusland og øgede igen på et straffekast.
Det så sort ud tre minutter før tid for EM-værterne, der dog reducerede til 23-25 på et straffekast, men en scoring mere til Rusland af profilen Dario Dmitrieva afgjorde kampen.
Gruppens to øvrige hold spiller fredag, når Montenegro møder Slovenien.
Danmark spiller også første gruppekamp fredag, hvor modstanderen i gruppe A er Sverige.
/ritzau/FacebookTwitterKopier link




https://www.dr.dk/sporten/fodbold/premier-league-dansker-afviser-det-nigerianske-landshold

FodboldPremier League-dansker afviser det nigerianske landshold22-årige Philip Billing ser sig selv som dansker og er ikke umiddelbart fristet af henvendelse fra Nigeria.
Philip Billing har i øjeblikket stor succes i Huddersfield.
Det er også blevet bemærket af Nigerias fodboldforbund.
29.
nov.
2018 kl.
23.
01Bemærk: artiklen er mere end 30 dage gammelLæs opHuddersfield-profilen Philip Billing har tænkt sig at repræsentere det danske landshold, hvis han en dag får muligheden.
Det oplyser den 22-årige midtbanespiller til BT, efter at det torsdag kom frem, at Nigerias tyske landstræner, Gernot Rohr, har forsøgt at lokke Billing til at stille op for Nigeria.
Billing bekræfter over for avisen, at hans agenter har været i kontakt med Det Nigerianske Fodboldforbund, men det frister ham ikke.
Læs også:VIDEO Intens oprykkerduel ender uden vinder- Nej, jeg ser mig selv som dansker, og jeg spiller også på det danske U21-landshold.
Så nej, det har jeg ikke tænkt på, hvis jeg skal være helt ærlig, siger Philip Billing til BT.
Som danskeren har forstået henvendelsen fra Nigeria, så er han blot blevet gjort opmærksom på, at det er en mulighed at repræsentere det afrikanske land, hvis han skulle ønske det.
Huddersfield-spilleren har i denne sæson været fast mand på midtbanen på Premier League-holdet, hvor han spiller sammen med Mathias "Zanka" Jørgensen og målmand Jonas Lössl.
Billing har endnu ikke fået sin debut på det danske landshold, hvilket betyder, at han endnu ikke er "låst" i landsholdssammenhæng.
Det er blevet til otte kampe for det danske U21-landshold, der til næste år skal deltage ved EM i Italien.
/ritzau/FacebookTwitterKopier link




https://www.dr.dk/nyheder/kultur/gaming/du-er-ikke-alene-199999999-andre-skyder-nu-loes-i-fortnite

GamingDu er ikke alene: 199.
999.
999 andre skyder nu løs i FortniteComputerspillet Fortnite er eksploderet i popularitet de seneste måneder.
I den mest populære udgave af Fortnite gælder det om at være den sidste overlevende på en ø med op til 100 modstandere.
Af Mark Lindved Norup29.
nov.
2018 kl.
22.
43Bemærk: artiklen er mere end 30 dage gammelLæs opComputerspillet Fortnite er forrygende populært.
Det er ikke nogen nyhed.
Men nye tal for, hvor mange nye spillere, der er kommet til, overrasker.
Det skriver Bloomberg.
Andre populære spilSpillet Player Unknown's Battleground (PUBG) har 400 mio.
registrerede brugere.
I modsætning til Fortnite er PUBG dog også tilgængeligt i Kina, hvor markedet ikke åbent for alle spil.
I en helt anden genre er et spil som Candy Crush Saga downloadet mere end 2,73 milliarder gange.
200 millioner spillere verden over er røget med på Fortnite-bølgen.
Et tal, der syntes utænkeligt for fem måneder siden, da spilproducenten Epic Games Inc.
senest offentliggjorde antallet af registrerede spillere.
I juni lød tallet på 125 millioner brugere, og nu er der altså kommet 60 procent flere spillere til.
At der er tale om en epidemisk udbredelse af spillet, understreges af, at der i januar bare var 40 millioner brugere på verdensplan.
8,3 millioner spillede samtidigFortnites popularitet tog fart i september sidste år, da der blev udgivet en version af spillet, hvor man bliver kastet ned på en lille ø med op til 100 modstandere.
Vinderen er den, der står tilbage i live, når alle modstanderne er skudt.
En spilgenre, der kaldes ’Battle Royale’ efter en japansk film om en række skoleelever, der havner i en lignende situation.
Læs også:Videnskaben bag Fortnite: Sådan fastholder spillet digUden for den virtuelle verden er de små sejrsdanse fra spillet blevet et fænomen, som særligt børn dyrker.
I VM-finalen i fodbold viste franskmanden Antoine Griezmann, at han også er fan, da han fejrede en scoring med en dans fra spillet.
Antoine Griezmann laver et 'L' med fingrene.
Sekunder senere opførte han en lille dans, der var inspireret af Fortnite.
Tidligere på måneden satte Fortnite rekord, da 8,3 millioner spillere var aktive i spillet på samme tid.
FacebookTwitterKopier linkEmner:Antoine Griezmann (fodboldspiller)|Computerspil|Fodbold|Bloomberg News




https://www.dr.dk/nyheder/indland/foraeldre-til-voldsramt-skoleelev-efter-dom-det-er-virkelig-befriende

IndlandForældre til voldsramt skoleelev efter dom: Det er virkelig befriende Tønder-lærer blev dømt skyldig i 52 tilfælde af vold mod skoleelever.
Familien Bøgh-Hjort er lettet over, at skolelæreren er blevet dømt skyldig i vold blandt andre mod deres søn.
Af Stine Delfs, Mai von Guionneau Jessen og Simon Sandemand29.
nov.
2018 kl.
22.
58Bemærk: artiklen er mere end 30 dage gammelLæs opFlere børn i Tønder er kommet hjem med rystende fortællinger om ting, der er sket i skolen.
Ting som deres skolelærer har gjort ved dem.
De fortalte, at han havde udsat dem for flere voldelige handlinger som skub, slag og kvælertag.
I dag fik børnene medhold i de voldsomme beskyldninger af Retten i Sønderborg.
Den tidligere lærer blev idømt et års ubetinget fængsel samt fratagelse af retten til at have med børn og unge under 18 år at gøre.
Da skolelæreren er fra Tyskland er han også blevet udvist af Danmark og får indrejseforbud i seks år.
Nu skal vi ikke længere prøve at bevise, at det var rigtigt.
For nu er der også andre, der tror på, at det er rigtigt.
Det er virkelig befriende.
Maria Bøgh-HjortEn af de forældre, som fik en rystet søn hjem til sig efter skole, er Maria Bøgh-Hjort.
Efter Retten i Sønderborg i dag kendte den 40-årig skolelærer skyldig i voldshandlingerne mod ti børn, sagde hun:- Nu skal vi ikke længere prøve at bevise, at det var rigtigt.
For nu er der også andre, der tror på, at det er rigtigt.
Det er virkelig befriende.
Maria Bøgh-Hjort er mor til otte-årige Frey, som er én af de ti børn, som skolelæreren udsatte for vold.
Sammen med sin mand Tem Hjort anmeldte de som de første skolelæreren til politiet, efter deres søn havde fortalt dem om en grim episode.
- Jeg bliver vildt ked af det indeni, over at han er blevet udsat for sådan noget, siger Maria Bøgh-Hjort.
Maria Bøgh Hjort og Tem Hjort var med ved retten i dag, da der blev sagt dom over skolelæreren.
Som forældre får man lyst til at gøre noget selvSkolelæreren har ifølge anklageskriftet mindst 52 gange begået vold mod ti yngre elever på den tyske privatskole Ludwig Andresen Schule i Tønder over en næsten to-årig periode.
Det er frustrerende, at vi ikke kan gøre mere, end vi gør.
På en eller anden måde får man lyst til at gøre noget ved det selv.
Men det dur jo heller ikke.
Tem HjortIfølge eleverne bestod volden i at slå på en elevs overarm og trykke hårdt på en anden elevs skulder.
Ved flere tilfælde skulle tiltalte også have grebet fat om halsen på eleverne og løftet dem op, så de ikke kunne trække vejret eller nå jorden med benene.
Eleverne er født mellem 2009 og 2010 og er på nuværende tidspunkt mellem otte og ni år gamle.
- Det er frustrerende, at vi ikke kan gøre mere, end vi gør.
På en eller anden måde får man lyst til at gøre noget ved det selv.
Men det dur jo heller ikke, siger den frustrerede far til Frey, Tem Hjort.
Da Maria Bøgh-Hjort og Tem Hjort meldte deres søns oplevelser til politiet, havde de ikke nogen anelse om, hvor stor et omfang sagen strakte sig over.
- Vi havde ikke regnet med, at det ville blive så stort, som det nu er blevet.
Vi havde regnet med, at det kun foregik i Freys klasse.
At der kom så meget til, det er jo skræmmende, siger Tem Hjort.
Skolelæreren nægtede sig skyldig i alle anklagepunkter og har nu anket dommen til landsretten.
FacebookTwitterKopier linkEmner:Vold|Uddannelse|Retten i Sønderborg|Tønder|Sønderborg




https://www.dr.dk/sporten/fodbold/europaleague/fcks-el-droem-lever-trods-snaevert-nederlag-i-rusland

Europa LeagueFCK's EL-drøm lever trods snævert nederlag i RuslandFC København tabte 0-1 ude til Zenit, men FCK kan med sejr og hjælp fra Zenit avancere i sidste EL-runde.
Dame N'Doye og FC København fik ikke point ud af anstrengelserne i Rusland.
29.
nov.
2018 kl.
21.
03Bemærk: artiklen er mere end 30 dage gammelLæs opTrods et 0-1-nederlag ude mod Zenit kan FC København stadig gå videre fra gruppespillet i Europa League.
Det var konklusionen, da FCK tabte opgøret i gruppe C på Sankt Petersborg Stadion i Rusland torsdag.
Mens Zenit gik videre fra gruppen med sejren, så er vejen mod 16.
-delsfinalerne ikke helt simpel for FCK.
Kravet er en sejr hjemme mod Bordeaux i sidste runde, mens Slavia Prag skal tabe til netop Zenit, fordi Slavia med uafgjort vil være bedre end FCK indbyrdes.
Læs også:VIDEO Langskudsmål banker FC København i toppen af SuperligaenTorsdag tabte Slavia Prag ude med 0-2 til Bordeaux i et opgør, hvor både Andreas Cornelius og Lukas Lerager var med i startopstillingen.
Det var topholdet i den russiske liga, der tog imod, og en sejr eller 0-0 ville sende russerne videre fra gruppen.
Profilen Viktor Fischer var ude med en skade, mens backen Nicolai Boilesen sad på bænken efter en periode ude med en skade.
19-årige Carlo Holse var med fra start hos københavnerne i Sankt Petersborg, hvor stadionet var overdækket med tag, og temperaturen inde på grønsværen derfor var fin og forårsagtig.
Tæt første halvlegFørste halvleg endte uden scoringer, men det var ved at gå galt for FCK i sidste minut af halvlegen, hvor et stærkt indgreb af Pierre Bengtsson forhindrede en stor chance til Zenit.
Hjemmeholdet virkede tilfreds med resultatet, som ville være nok til videre avancement.
FCK havde mest boldbesiddelse i de første 45 minutter, men spillet forblev midt på banen, og der var ingen afslutninger inden for målrammen fra holdene.
Kort inde i anden halvleg måtte Denis Vavro lade sig udskifte.
Det lignede en rygskade til slovakken, som blev erstattet af Sotiris Papagiannopoulos i forsvaret.
Dame N'Doye forsøgte sig med en dårlig afslutning i indledningen, hvor Zenit pressede mere på.
Efter en lille time gik det galt efter et boldtab.
Zenit fik lov at køre bolden rundt, og den endte hos Róbert Mak, der afsluttede.
Bolden ramte Andreas Bjelland og strøg i mål til 1-0 til Zenit, uden at keeper Stephan Andersen kunne gøre noget.
Kort efter blev Holse afløst af Rasmus Falk.
FCK forsøgte at skabe noget offensivt, og i en situation blev N'Doye underløbet.
Det hele kastede dog ingen oplagte scoringsmuligheder af sig, og Robert Skov blev erstattet af Jonas Wind med 12 minutter igen.
FCK etablerede et pres og kom til muligheder i slutfasen, men det lykkedes ikke at udligne.
/ritzau/FacebookTwitterKopier linkEmner:Andreas Bjelland (fodboldspiller)|Andreas Cornelius (fodboldspiller)|FC København|Rusland|Fodbold




https://www.dr.dk/nyheder/penge/familie-i-alleroed-vi-spiller-synger-leger-og-laeser-i-tre-fire-timer-hver-dag

PengeFamilie i Allerød: Vi spiller, synger, leger og læser i tre-fire timer hver dagOmsorgstiden boomer i danske familier - tag med på besøg hos en af dem.
Stressfri hygge før aftensmaden er højeste prioritet for familien Hejbjerg Sorknæs.
(© DR Nyheder)Af Oliver Batchelor og Martin Kiil29.
nov.
2018 kl.
21.
28Bemærk: artiklen er mere end 30 dage gammelLæs op- Sara, kan du lige få noget lys på, siger Morten Hejbjerg Sorknæs og hjælper sin 10-årige datter med at låse sin cykel op.
Klokken er 15.
45 og mørket er ved at falde på i Allerød.
Far og datter er på vej for at hente syvårige Laura i skolefritidsordningen.
- Vi sørger for at have mere tid sammen med vores døtre om eftermiddagen, inden det bare bliver madlavning, lektier og sengetider, fortæller Morten Hejbjerg Sorknæs.
(© DR Nyheder)Til daglig arbejder han som it-salgsingeniør, mens hans hustru Ditte Hejbjerg Sorknæs er chefkonsulent.
Begge på fuld tid.
Læs også:Boom på ti år: Vi bruger dagligt næsten en time mere på børnenePå trods af travle job har ægteparret fra Allerød i Nordsjælland truffet et valg om at have 3-4 timers kvalitetstid med deres døtre hver dag.
- Jeg synes, det virker naturligt at gøre det på den måde, vi gør.
Man kan hurtigt komme væk fra at være en tæt familie, siger Morten Hejbjerg Sorknæs.
Dobbelt op på familietiden på ti årFamilien i Allerød er en af nutidens familier, der ifølge ny forskning fra Rockwool Fonden bruger dobbelt så meget tid på omsorg som ved årtusindskiftet.
Og særligt inden for de seneste ti år er det gået stærkt, viser tallene.
(© DR Nyheder)Morten og Ditte Hejbjerg Sorknæs forsøger at hente deres to døtre omkring klokken 16 hver dag.
Det giver plads til afslappet samvær inden aftensmaden.
- Børnene får nogle kortere dage, så man kan mærke, at de er knap så trætte i hovedet, når de kommer hjem, siger Morten Hejberg Sorknæs.
- Det betyder, at der ikke er helt det samme præstationspres på, at nu skal vi bare hygge, fordi vi nu har en halv time at gøre det i, koste hvad det vil, siger han.
Fædre engagerer sig mere i børneneForskningen fra Rockwool Fonden viser, at en gennemsnitlig far i dag bruger to timer og 15 minutter sammen med sine børn.
Det er mere end en fordobling siden 2001, hvor fædre dagligt brugte en time og syv minutter på tale, lege, læse og gå til fritidsaktiviteter med børnene.
Hos familien Hejbjerg Sorknæs bliver tiden inden madlavningen brugt på det, børnene helst vil lave.
Lauras valg falder på brætspillet 'Hvem er Hvem?
' frem for læsning, da familien er samlet hjemme i parcelhuset.
(© DR Nyheder)- Er din en dreng?
Har din blå øjne?
Har din brun hud?
lyder spørgsmålene henover bordet.
Mor: Vores generation er anderledesFor Ditte Hejbjerg Sorknæs er det vigtigt, at børnene får den lige så meget tid sammen med far som med mor.
- Morten er en meget stor del af pigernes liv.
Og det er med til at gøre dem mere selvstændige.
De er rigtig gode til at hjælpe til herhjemme, så vi også kan hygge sammen, siger hun.
(© DR Nyheder)De gamle kønsroller og mønstre, hvor far arbejder og mor passer børn får ikke grobund i hjemmet i Allerød.
- Jeg tror helt sikkert, der er sket et stort generationsskifte.
Vores generation har meget mere fokus på vores børn, end vi egentlig har på os selv, siger hun.
FacebookTwitterKopier linkEmner:Allerød|Rockwool Fonden|Sjælland




https://www.dr.dk/nyheder/udland/overvaagning-i-kina-staten-har-adgang-til-data-om-1-million-elbiler

UdlandOvervågning i Kina: Staten har adgang til data om 1 million elbiler Flere bilproducenter fodrer statsstøttede overvågningscentre med oplysninger om bilejernes kørsel.
Af Sofie Dyjak29.
nov.
2018 kl.
21.
01Bemærk: artiklen er mere end 30 dage gammelLæs opOplysninger om hvor man handler, hvor man arbejder, og hvor man ofte kører hen.
Det er blot nogle af de oplysninger, som de kinesiske myndigheder har adgang til om 1,1 million elbiler, der kører rundt på de kinesiske veje.
Mere end 200 bilproducenter giver nemlig statsstøttede overvågningscentre adgang til information om, hvor kineserne kører hen.
Informationen bliver genereret ud fra lokationsudstyr indbygget i bilerne.
Blandt bilproducenterne er blandt andre Tesla, BMW, Nissan og Volkswagen.
Det skriver AP.
Bruges til at forbedre sikkerhedDe fleste ejere af en elbil i Kina ved ikke, at de potentielt bliver overvåget af statsansatte, hver gang de kører en tur.
Det kommer for eksempel bag på An Baojia, der har en bil af mærket Tesla.
- Jeg vil ikke have information spredt om, hvor jeg er, hvor lang tid jeg er der, og hvor jeg tager hen hver dag, siger han til AP.
An Baojia, der har en elbil, synes ikke, det er i orden, at der i Kina bliver delt oplysninger om, hvor han kører hen.
Foto: APKritikere mener, at oplysningen kan blive misbrugt af de kinesiske myndigheder og medvirke til en endnu større overvågningen af befolkningen, end den der allerede finder sted i Kina.
Men ifølge Ding Xiaohua, som er vicedirektør i et statsstøttet data- og forskningscenter i Shanghai, bruges oplysningerne om bilejernes kørsel primært til at lave analyser af forbrugerne og til at forbedre sikkerheden.
- Når politiet har brug for specifikke lokationsoplysninger på en bil - så tager de måske fat i os, men vi vil bede dem om dokumentere, hvorfor de vil have udleveret oplysningerne, siger han.
Overholder lokale reglerFlere af bilproducenterne holder fast i, at de ved at dele information med overvågningscentre i Kina blot overholder de lokale regler, som gælder for elbiler.
Og ifølge Jochem Heizmann, der er direktør i Volkswagen Group China, gør de ikke noget forkert.
- Vi leverer oplysninger om bilen og ikke om, hvem der sidder i den.
Det er to forskellige situationer, alt efter om man udleverer oplysninger om bilen, eller om man udleverer personlige oplysninger, siger han.
Tesla vil ifølge AP ikke kommentere sagen.
Oplysninger, om hvor man kører henne, kan også trækkes ud på mange biler i USA, Europa og Japan, men de bliver som udgangspunkt kun brugt til at opdatere vejvisersystemet i bilerne.
Myndighederne vil disse steder generelt kun kunne få adgang til data om kørsel i forbindelse med kriminel efterforskning, skriver APFacebookTwitterKopier linkEmner:Kina|Biler|Tesla Motors|Volkswagen|Bilindustri




https://www.dr.dk/nyheder/regionale/oestjylland/forventningens-glaede-har-ingen-alder-julekalenderen-til-voksne

ØstjyllandForventningens glæde har ingen alder: Julekalenderen til voksne fungerer som en tidsmaskineKonfekt, luksusvingummi, lakrids, gin, rom, specialøl, portvin, te og kaffe.
Det er bare nogle af varianterne i en voksenjulekalender.
© privat fotoAf Thomas Schmidt Nørgaard og Emma Lichscheidt29.
nov.
2018 kl.
20.
30Læs opDen tid er slut, hvor det kun var børnene forundt at åbne en låge og blive overrasket i december.
Det er forventningens glæde, vi kan huske fra barndommen, som trænger sig på og man kan glæde sig over, at nu er der kun syv dage til jul, eller nu er der kun seks dage til jul.
Jens Ingvordsen, juleinspektør, Den Gamle ByNu er det også en voksenleg, og nærmest kun fantasien og pengepungen sætter grænsen for, hvad der er i de her kalendere.
Men hvorfor kan butikkerne sælge læssevis af antioverraskelser til kilomæssig overpris?
Et bud kunne være at se på, hvad julekalenderen til børn er og var oprindeligt, fortæller Den Gamle Bys juleinspektør Jens Ingvordsen.
- Det er jo en form for primitiv tidsregner.
Dens eneste formål er at tælle ned til den med-længsel-ventede juleaften, forklarer han.
Vigtigst af alt er julekalenderen en tidsmaskine.
Det er også en måde at genfinde julemagien som voksen, forklarer han.
- Det er forventningens glæde, vi kan huske fra barndommen, som trænger sig på og man kan glæde sig over, at nu er der kun syv dage til jul, eller nu er der kun seks dage til jul, siger han.
Her kan du høre andre bud på julekalendere for voksne fra P4 Østjyllands lyttere.
Bliv inspireret af P4-lytteres opfindsomhed her.
wavEn af dem, der glæder sig til at åbne første låge i julekalenderen på lørdag, er Anders Kaae fra Randers.
Gennem en Facebook-gruppe har han haft kontakt med 23 håndbryggere, som alle har lavet en øl og indbyrdes byttet med hinanden, sådan så alle nu sidder med en julekalender med 24 håndbryggede øl.
Han fortæller, at der var stor interesse i Facebook-gruppen for at være med.
- Der var rift om de 24 pladser, så jeg tænker, at der bliver flere rundt om i landet næste år, siger han.
Her er Anders Kaaes velsmagende julekalender.
(© privat foto)Han er spændt på at smage de forskellige øl gennem hele december.
- Det er alt fra nogle, der har brygget øl i seks måneder til nogle, der vundet medaljer ved DM i håndbryg, fortæller han.
Netop den spænding, som man også husker fra barnsben, er nemlig også til stede, når man er voksen – også selvom det måske på forhånd er givet, hvad produktet er, forklarer Jens Ingvordsen fra Den Gamle By.
- Det er en form for overraskelse hver eneste morgen.
Og man kan sige: Er der noget spændende ved at lukke sådan en låge op?
Ja, det er der; du ved jo ikke, hvad der er inde bag ved.
FacebookTwitterKopier linkEmner:Jul|Den Gamle By|Øl|Facebook|Randers




https://www.dr.dk/nyheder/udland/havarirapport-norsk-fregat-troede-maltesisk-tankskib-var-fastland

UdlandHavarirapport: Norsk fregat troede, at maltesisk tankskib var fastlandForeløbig rapport afslører mulige årsager til kollision mellem norsk fregat og tankskib.
Norges forsvarschef Haakon Bruun-Hanssen og chef for det norske søværn Nils Andreas Stensones kommenterer på den midlertidige rapport om kollisionen til et pressemøde.
Af Stine Delfs29.
nov.
2018 kl.
22.
03Bemærk: artiklen er mere end 30 dage gammelLæs opI dag blev en foreløbig rapport om kollisionen mellem den norske fregat 'KNM Helge Ingstad' og det maltesiske tankskib 'Sola TS' fremlagt af den norske havarikommission for transport (SHT).
Den 8.
november kolliderende det norske krigsskib på vej hjem fra en NATO-øvelse med et tankskib fra Malta i Hjeltefjorden i Hordaland tæt på den norske by Bergen.
Ulykken skete omkring klokken fire om natten, og det var derfor bælgmørkt.
Havarikommisionen skriver i rapporten, at deres foreløbige analyse er, at det ikke var en enkelt handling eller hændelse som førte til ulykken.
Rapporten peger derimod på flere hændelser, som skete inden kollisionen, som kan være årsag til ulykken.
Derudover peger rapporten også på, at fregatten muligvis har fejl i konstruktionen:Forvekslede skib med fastlandKollisionen skete udenfor Stureterminalen i Hjeltefjorden, Hordaland i Norge.
Den norske fregat forvekslede lysene på det maltesiske tankskibs dæk med lysene i skibsterminalen.
Besætningen troede altså, at skibet var en del af fastlandets havn.
Rapporten konkluderer, at det på afstand ville have været vanskeligt at se forskel på lysene fra tankskibet og lysene fra terminalen.
Rapporten svarer dog ikke på, hvorfor fregatten satte kurs direkte mod lysene, uanset om de troede, det var et andet skib eller "et stationært objekt".
Norsk fregat gik under radarenDen norske frigat KNM Helge Ingstad krængede kort tid efter, at den stødte på grund efter kollisionen.
Det maltesiske tankskib kunne ikke se den norske fregat, før det var for sent.
Grunden til dette var, at KNM Helge Ingstads automatiske informationssystem (AIS) var sat til "receiver modus", som betyder, at de kun modtog signaler, og ikke udsendte egne id-data.
Flådefartøjer kan nemlig vælge at slå systemet fra, så de ikke udsender positionssignal - det er praktisk for eksempel i en krigssituation.
AIS-systemet fungerer ved, at skibe med korte mellemrum udsender små datameddelelser om deres identitet (skibets navn, kaldesignal, fysiske størrelse), navigation (position, kurs og fart) og sørejse (anløbshavn, forventet ankomsttidspunkt).
Med et AIS-system kan man se position, kurs og fart på de omkringliggende fartøjer og kan dermed bedre bedømme, hvilke konsekvenser ens egne handlinger vil få i forhold til de omkringliggende fartøjer med AIS.
Men fordi fregatten ikke udsendte disse AIS-signaler, kunne det maltesiske tankskib altså ikke se fregatten på det automatiske informationssystem.
Andre skibe gjorde undvigelsesmanøvre umuligEfter tre vandtætte sektioner blev fyldt op med vand, begyndte fregatten hurtigt at synke.
Det norske forsvar kæmper nu, for at få den bjærget, inden den lider mere skade.
På trods af gentagne advarsler fra tankskibet om, at den norske fregat skulle lave en undvigelsesmanøvre, kunne den norske fregat ikke undvige, for så ville den være sejlet ind i flere nordsejlende skibe på den venstre side af fregatten.
Da de nordgående skibe var sejlet forbi, var det for sent med en undvigelsemanøvre, selvom det maltesiske tankskib var begyndt at bakke.
På det tidspunkt var de to skibe kun 400 meter fra hinanden, og en kollision var derfor uundgåelig taget skibenes størrelser og hastighed i betragtning.
Fregatten troede desuden, at advarslen kom fra ét af de tre nordgående fartøjer, de kunne se på deres radarsystem.
Da rapporten er en midlertidig rapport - og ikke den endelige - er al information om ulykken ikke publiceret af hensyn til den fremtidige efterforskning.
- Havarikommisionen har indtil nu ingen indikationer på, at tekniske systemer ikke har fungeret, som de skulle frem til kollisionen, står der i rapporten.
Rapporten afdækker designfejl på den norske fregat"KNM Helge Ingstad" står nu næsten helt tildækket af vand, og bjærgningsarbejdet bliver derfor sværere og sværere.
Udover de forskellige mulige årsager til kollisionen, mener Havarikommisionen, at de har fundet sikkerhedskritiske fejl på den norske fregat.
Efter kollisionen kunne den norske fregat ikke sejle videre, fordi den havde pådraget sig store skader.
Efter at den ti minutter efter kollisionen stødte mod grund, begyndte den at tage vand ind.
Tre vandtætte sektioner blev fyldt op med vand, og det er ifølge havarikommisionen dette, som er en sikkerhedskritisk fejl.
Havarikommisionen antager, at det sikkerhedskritiske fund også må gælde for de fire øvrige fregatter af samme design, som det norske forsvar købte i 2009.
De andre fire fregatter skal derfor undersøges for samme fejl.
Fakta: Det norske forsvar får en stor regning•137 personer blev evakueret fra fregatten, og otte personer kom lettere til skade.
•Efter at de tre rum blev fyldt op med vand, var der fare for, at det norske krigsskib ville synke.
Det skulle derfor slæbes ind på land, men det har vist sig at være mere problematisk end som så.
•Dårligt vejr har siden onsdag nat skabt problemer for bjærgningsarbejderne, så lige nu er operationen sat på pause.
•Den norske avis VG beretter, at bjærgningen af fartøjet vil komme til at koste omkring 70 millioner norske kroner.
•Skibet i sig selv har kostet tæt på fire milliarder norske kroner.
Ifølge NRK er forsvaret ikke forsikret i forhold til hændelser som denne og må derfor erstatte det ødelagte materiale selv.
•Ifølge reglerne skal Havarikommisionen levere en endelig rapport senest et år efter ulykkestidspunktet.
FacebookTwitterKopier linkEmner:Rederier|Skibstrafik|NATO|Norge|NRK




https://www.dr.dk/nyheder/udland/den-forventede-levealder-i-usa-falder-pa-ny

UdlandDen forventede levealder i USA falder på nyVi burde have stigende levealder, siger statistiker.
Medicindødsfald er årsag til faldet.
Misbrug af det stærkt smertestillende Fentanyl og andre såkaldte opioider har udviklet sig til en epidemi i USA.
29.
nov.
2018 kl.
21.
32Bemærk: artiklen er mere end 30 dage gammelLæs opDen forventede levealder falder på ny i USA.
Det står i kontrast til udviklingen i Europa, hvor folk bliver ældre end tidligere generationer.
De nedslående oplysninger om levealderen i USA kommer torsdag fra den amerikanske regering.
De viser, at en amerikaner i gennemsnit bliver 78,6 år.
Det er et fald på 0,1 år i forhold til 2016.
Årsagen til at middellevetiden falder i USA, er de mange dødsfald blandt borgere, der misbruger morfin-lignende medicin, og så en stigning i selvmord.
- På tragisk vis er denne bekymrende tendens i høj grad drevet af de mange dødsfald som følge af overdosis med medicin og selvmord, siger lederen for sundhedsstatistik på USA's føderale medicinske forskningscenter (CDC), Robert Redfield.
Den forventede levealder udtrykker som regel en nations generelle sundhedstilstand.
Farlige stofferDen tilsvarende forventede levealder i Danmark er knap 81 år og stigende.
Det samme gælder for mange lande i Europa.
Middellevetiden i Danmark er 79,0 år for mænd og 82,9 år for kvinder ifølge Danmarks Statistik.
I 2017 døde over 70.
000 mennesker i USA af overdreven anvendelse af kraftigt smertestillende medicin.
Det er de såkaldte opioider eller morfin-lignende præparater.
Læs også:Rekordmange dør af overdoser i USABlandt andet det højpotente smertestillende middel fentanyl.
Musikeren Prince var en af de mange, der mistede livet ved at misbruge det stærkt vanedannede stof.
Siden 2014 er middellevetiden i USA faldet med 0,3 år.
- Vi er et udviklet land, vi har en masse ressourcer.
Vi burde have stigende middellevetid, ikke en faldende forventet levealder, lyder det fra Robert Anderson, fra NHC, der leder afdelingen for dødsstatistik.
/ritzau/AFPFacebookTwitterKopier linkEmner:Prince (musiker)|USA|Medicin|Minneapolis|Danmarks Statistik




https://www.dr.dk/musik/3-maaneder-siden-var-hun-en-almindelig-gymnasiepige-nu-er-kela-paa-17-danmarks-nye-rap-haab

MusikFor 3 måneder siden var hun en almindelig gymnasiepige: Nu er Kela på 17 Danmarks nye rap-håb17-årige Kela rapper under navnet 'Bracy Doll'.
Hendes karriere startede med en besked til en producer på Instagram.
© drAf Foto og tekst: Andreas Bro og Grafik: Oliver Seppo29.
nov.
2018 kl.
20.
30Læs opKelas eventyr startede i september måned 2018, hvor den 17-årige gymnasieelev sendte en besked til rapperen og produceren Shambs på Instagram.
Det førte hurtigt til en invitation om at komme i studiet, hvor de sammen skabte hendes første track 'Designer Bracy'.
Fire dage efter blev nummeret spillet i ”Sovsen” på P3, og siden har hun optrådt på det kendte spillested RUST i København og blevet en fast del af Shambs musik-kollektiv ”912”.
Fremtidens rap-stjernerDe har allerede sat ild i musiktjenesten Soundcloud, der bruges af upcoming musikere i hele verden.
Nu er de på vej ind på Spotify-streaminglisterne.
Men hvem er de kommende rapstjerner?
Og hvad har de på hjerte?
Bracy Doll skriver alt på mobilen.
Hun plejer at freestyle inde i sit hoved, men pludselig opstår der noget, hvor hun ”bare er nødt til at skrive det ned.
” Hun skriver om ting, der sker i sit liv, og mobilen er fuld af halvfærdige sange og rim.
Hør Bracy Dolls track 'Designer Bracy' mens du læser videre og ser billeder fra hendes session i studiet.
.
.
Bracy Doll - Designer BracyHør nummeret på Soundcloud her.
Bracy Doll er ved at lave vokal til sit nyeste nummer sammen med produceren Pato (i forgrunden) og Shambs, produceren, der skabte hendes første track 'Designer Bracy'.
Bracy, Pato og Shambs arbejder med det nye track i Patos studie på Amager.
Shambs og Bracy mødte hinanden for første gang for tre måneder siden.
De hurtigt blevet tætte venner.
Produceren Shambs, der også selv rapper, har inviteret Bracy med i hans kreative kollektiv ”912”, som indeholder både musikere, fotografer og management.
På den måde står de selv for alt, når de producerer musik.
Når hun rapper, står verden stille, forklarer hun.
- Jeg bliver helt varm, hjertet banker.
Det er ubeskriveligt, og jeg får bare lyst til at hoppe rundt.
Det kommer helt indefra.
Det går op i ansigtet, ud i fingerspidserne og ned i tæerne.
Jeg bliver bare FUCKING glad, fortæller Bracy Doll.
Hun skriver alt på mobilen, og bruger den også, når hun er i studiet for at indspille.
Når hun skriver nye tekster, finder hun tit et beat på YouTube, der ligger tæt op af noget, hun kan lide.
Så begynder hun at freestyle ind over det og ”så prøver jeg ikke at stoppe mig selv”, som hun siger: - Det er lige meget, om det rimer eller lyder dumt, det skal bare ud.
Shambs og Bracy chiller, mens Pato arbejder på det næste track.
Bracy Doll er 17 år gammel har for nyligt skiftet gymnasiet ud med musiklinjen på KUBA, som er en produktionsskole i København.
Hendes mission er at lære at lave sine egne beats.
Bracy Doll vil gerne arbejde endnu mere med musikken.
- Lige nu vil jeg gerne blive bedre til at producere selv og så vil jeg gerne udgive et mixtape, siger hun.
Længere ude i fremtiden vil hun gerne starte et kollektiv ligesom Shambs.
- Måske vil jeg starte mit eget pige crew op, det ville være mega vildt.
FacebookTwitterKopier linkEmner:Instagram|København




https://www.dr.dk/nyheder/indland/i-aften-begynder-politiet-jagten-pa-spirituspavirkede-julebilister

IndlandI aften begynder politiet jagten på spirituspåvirkede julebilisterPolitiet starter torsdag de traditionelle landsdækkende julespirituskontroller i trafikken forud for julen.
Politiet er igen på jagt efter bilister, der i julen kører i spirituspåvirket tilstand eller er påvirket af narkotika eller medicin.
(Arkivfoto) 29.
nov.
2018 kl.
20.
29Bemærk: artiklen er mere end 30 dage gammelLæs opJulen nærmer sig, og det betyder også, at folk valfarter til de obligatoriske julefrokoster, som kan byde på en snaps eller to.
Men har du bilen med - så lad snapsen stå.
Sådan lyder budskabet fra Rigspolitiets Nationale Færdselscenter, der torsdag påbegynder den årlige julespirituskontrol i trafikken i hele landet.
Kontrollen løber indtil 26.
december og er ifølge politiet stadig nødvendig at foretage.
- Vi ser stadig, at der sker uheld, hvor spiritus er en væsentlig faktor i uheldet.
- Så derfor er det nødvendigt, at vi er derude, siger Christian Berthelsen, politiassistent hos Rigspolitiets Nationale Færdselscenter.
Også på søndageSpirituskontrollerne vil især blive rettet mod de store julefrokostdage på torsdage, fredage og lørdage i ugerne op til jul.
Dog vil der også blive udført kontroller på søndage, hvor bilister stadig kan være påvirket efter indtagelse af spiritus aftenen forinden.
Politiet vil ligeledes kontrollere for bilister, der kører under påvirkning af narkotika eller medicin.
Ifølge Christian Berthelsen håber de selvfølgelig, at der ikke er spirituspåvirkede bilister, men forventningerne til årets kontrol er, at det ikke er tilfældet.
- Desværre viste vores kontroller omkring J-dag desværre en større stigning i spirituspåvirkede bilister, som vi stoppede, end jeg egentlig havde forventet, siger Christian Berthelsen.
Bliv og sovHan håber dog, at folk vil tænke sig om en ekstra gang, inden de sætter sig ind i bilen efter en julefrokost.
Politiet anbefaler, at man holder sig fra at drikke alkohol til julefrokosten, hvis man har planer om at køre i bil.
Kan man ikke holde sig fra alkoholen, bør man arrangere en kørelejlighed eller en overnatning.
I 2017 førte politiets julespirituskontroller til, at 275 bilister blev sigtet for spirituskørsel.
180 blev sigtet for at være påvirket af narkotika eller medicin.
/ritzau/FacebookTwitterKopier linkEmner:Biltrafik|Rigspolitiet|Politi|Jul|Kriminalitet




https://www.dr.dk/nyheder/politik/regeringen-er-klar-til-indfoere-loft-over-familiesammenfoeringer

PolitikRegeringen er klar til at indføre loft over familiesammenføringerDansk Folkeparti efterlyser et konkret forslag fra regeringen, men er positive.
Udlændinge- og integrationsminister Inger Støjberg (V) vendte for tre uger siden tommelfingeren ned til forslaget om et loft over familiesammenføringer.
Nu er forslaget så atter retur i dansk politik.
Af Nicolas S.
Nielsen og Andreas Just29.
nov.
2018 kl.
20.
09Bemærk: artiklen er mere end 30 dage gammelLæs opSpørg om det samme længe nok, så får du din vilje til sidst.
Overstående kan meget vel ende som en af pointerne, når historiebøgerne om finanslovsforhandlingerne for 2019 skal skrives.
For nu melder finansminister Kristian Jensen (V) sig klar til at indføre et loft over familiesammenføringer.
Vel og mærke et loft, som DF-formand Kristian Thulesen Dahl har spurgt om igen, igen og igen igennem kalenderåret 2018.
I foråret skød statsminister Lars Løkke Rasmussen (V) loftet til juridisk hjørnespark, mens Tyskland overvejede, hvordan deres loft skulle bygges op.
Nu siger regeringen, at den rent faktisk godt kan lave et loft.
Men vi er ikke der, hvor vi kan sige, at nu er den hjemme.
Martin Henriksen, udlændingeordfører, Dansk FolkepartiTysk model et "fuploft"For tre uger siden sparkede udlændinge- og integrationsminister Inger Støjberg (V) så bolden ud af banen, da hun afviste, at regeringen gik ind for et loft inspireret af det tyske med ordene: ”Det er et fuploft”.
- Det er ikke vores udgangspunkt at indføre det.
Jeg vil langt hellere føre politik med midler, der rent faktisk virker.
Og derfor kigger vi på midlertidighed, sagde Støjberg ved den lejlighed.
Men nu er regeringen klar til at indføre loftet, siger Kristian Jensen.
- Hvis man tog det tyske loft og overførte til danske forhold, vil det ikke have den samme virkning.
Vi kan vurdere på alle tre flygtningekategorier og ikke kun dem, der har midlertidig opholdstilladelse.
Så et tysk loft er designet til tyske forhold.
Det vi kan kigge på, hvis det skal virke, skal være designet til danske forhold, siger han til DR Nyheder.
Dermed lægger regeringen op til, at loftet skal gælde for alle typer af flygtninge, som DR Nyheder tidligere har beskrevet var inde i overvejelserne.
Den foreslåede model inkluderer derfor også - og modsat i Tyskland - konventionsflygtninge.
Det er personer, der er flygtet til Danmark, fordi vedkommende er personligt forfulgt i hjemlandet.
Endnu ikke et konkret antalHvor mange personer, der kan blive familiesammenført indenfor grænserne af loftet, har regeringen ikke lagt sig fast på endnu.
Loftet er en del af finanslovsforhandlingerne, og det konkrete antal er på forhandlingsbordet i Finansministeriet, hvor regeringen er på overarbejde for at lande næste års finanslov med dets støtteparti.
- Det vil være et loft, der siger, hvad er vores kapacitet i Danmark til at modtage familiesammenføringer.
Hvis ikke vi har kapacitet til flere, så må man altså vente og udskyde tidspunktet, hvor man kan få familiesammenføring, siger Kristian Jensen.
Modellen har været med i overvejelserne i regeringen inden forhandlingerne, fremgår det af papirerne fra Inger Støjbergs ministerium.
Af papirerne fremgår det, at loftet kan brydes "hvis Danmarks internationale forpligtelser konkret tilsiger det.
” Embedsværket fremhæver videre, at loftet” ikke vil formindske det samlede antal familiesammenføringstilladelser eller væsentligt udskyde familiesammenføring", hvorefter det konkluderes at: "Forskellen til i dag vil være marginal"Læs også:Regeringen overvejer loft over familiesammenføring: DF affejer modellenVil udskyde ikke stoppe sammenføringerFinansministeren bekræfter, at der i praksis vil være tale om en udskydelse af familiesammenføringer i spidsbelastningsperioder, hvor der bliver lagt et pres på blandt andet boligmarkedet og skoler.
I Dansk Folkeparti venter udlændingeordfører Martin Henriksen med at hæve armene over hovedet for tidligt, men konstaterer, at ”regeringen har jo rykket sig”.
- Regeringen startede jo med at sige, at hvis man laver et loft, så vil der være tale om et fuploft.
Nu siger regeringen, at den rent faktisk godt kan lave et loft.
Men vi er ikke der, hvor vi kan sige, at nu er den hjemme, siger han.
Han vil ikke kommentere på, hvad parterne er blevet enige om ved forhandlingsbordet, men han savner en mere konkret melding fra regeringen.
FacebookTwitterKopier linkEmner:Dansk Folkeparti|Inger Støjberg (politiker)|Kristian Jensen (politiker)|Befolkning|Tyskland




https://www.dr.dk/nyheder/regionale/syd/syge-laver-tilbud-til-andre-syge-kommunens-penge-helgas-dansehold-lindrer

Syd- og SønderjyllandSyge laver tilbud til andre syge for kommunens penge: Helgas dansehold lindrer parkinsonI Vejen Kommune bestemmer syge, hvilke tilbud de vil lave til sig selv og andre med samme sygdom.
Helga Sørensen har parkinson og har ligesom 87 andre syge borgere i Vejen Kommune startet et initiativ op med hjælp fra kommunen.
 DR)Af Louise Mandrup (interview), Sofie Lewring og Simon Sandemand29.
nov.
2018 kl.
19.
15Bemærk: artiklen er mere end 30 dage gammelLæs op- Vi gør lægerne arbejdsløse, griner Helga Sørensen.
Mens musikken brager ud af højtalerne i Rødding Hallen, danser parkinsonramte Helga Sørensen og flere andre med samme sygdom rundt på halgulvet.
Hun har startet et dansehold for parkinson-patienter, hvor en professionel danseinstruktør underviser hende og andre med sygdommen hver anden uge.
De syge ved, hvad der er godt for demHelga Sørensen er en af 87 sundhedsambassadører i Vejen Kommune, der får hjælp og støtte af kommunen til at starte forskellige tilbud op for sig selv og andre med samme diagnose.
Vejen Kommune har nemlig indset, at de bedste idéer ikke altid skal findes på rådhuset, fortæller Malene Kaisen Nielsen, Venstres næstformand i udvalget for sundhed, kultur og fritid.
- Vi tror på, at borgerne selv ved, hvad der er bedst for dem.
Det er den måde, vi får noget godt ud af det.
Borgere, som selv lever med en sygdom, ved også, hvad andre patienter med samme sygdom har brug for.
Derfor giver det god mening at lade dem få indflydelse, uddyber næstformanden.
Bør indføres i alle kommunerDet giver god mening at lade borgere selv bestemme, hvad de har brug for.
Det mener landsformand for Parkinsonforeningens Jorry Højer.
- Det er supergodt, at man fra kommunen og politikernes side anerkender, at borgerne faktisk har viden om deres sygdom.
Landsformanden håber på, at flere kommuner vil lade sig inspirere af Vejen Kommune.
- Jeg synes, det burde tages op i alle kommuner, så man tog borgerne med på råd og vejledning, siger hun.
Siden maj måned har borgerne kunne melde sig som sundhedsambassadører i Vejen.
Helga Sørensen er glad for, at kommunen har givet hende mulighed for at starte et hold op, der kan hjælpe andre i samme situation.
- Det er så godt for mig at danse.
Og det er lige så godt for alle de andre, siger hun.
Målet er at ramme 250 sundhedsambassadører i Vejen Kommune inden for fire år.
FacebookTwitterKopier linkEmner:Vejen Kommune|Vejen|Sygdomme og lidelser|Parkinsonforeningen|Rødding




https://www.dr.dk/nyheder/regionale/fyn/3a-laerer-om-medmenneskelighed-har-kreeret-100-adventsgaver-til-indlagte-boern

Fyn3.
A.
lærer om medmenneskelighed: Har kreeret 100 adventsgaver til indlagte børnEn lærer på Ejerlykkeskolen i Odense har sat medmenneskelighed på skoleskemaet for at lære elever om betydningen af at gøre noget godt for andre.
Eleverne fra 3.
A.
på Ejerslykkeskolen har lavet 100 gaver i keramik til indlagte børn på Odense Universitetshospital.
Af Anne Mette Dam Thrane, Cecilie Elmose Warnich og Lasse Frost29.
nov.
2018 kl.
20.
02Bemærk: artiklen er mere end 30 dage gammelLæs opFlere måneders hårdt arbejde kulminerede onsdag morgen, da 3.
A fra Ejerslykkeskolen i Odense skulle aflevere 100 fint indpakkede gaver til børneafdelingerne på Odense Universitets Hospital.
Siden sommerferien har 25 elever været i gang med et særligt projekt i billedkunst og kunst og design: Produktion af 100 adventsgaver til andre børn.
Om projektet "medmenneskelighed"Medmenneskelighed er et af de fire karaktertræk, som alle i Odenses Børn- og Ungeforvaltning arbejder med som led i kommunens dannelsesstrategi.
Strategien er at gøre Odenses børn robuste og lære dem at kende sig selv og sit værd samt evne til at indgå i fællesskaber.
De øvrige karaktertræk, der arbejdes med i strategien er nysgerrighed, vedholdenhed og mod.
Det er aftalt med hospitalet, at alle gaver laves i keramik, brændes og glaseres - og sprittes af inden indpakning.
Der kommer små til-og-fra-kort på hver pakke med en lille hilsen, samt til hvilken søndag gaven hører til, som lamineres og også sprittes af.
Gaverne fordeles i fire store beholdere, så der er til alle fire børneafdelinger på Odense Universitets Hospital; H2, H3, H4 og H7.
- Selv om man ikke kender dem, så kan man godt gøre noget godt for dem, siger Vigga Pil Wissendorff Emecen, der er elev i 3.
A.
på Ejerslykkeskolen.
Hun er en af de elever, som har lært om medmenneskelighed og glæden ved at gøre noget godt for andre.
Der er ingen tvivl om, at projektet har givet børnene en indsigt, som de ikke på samme måde kunne lære foran tavlen.
- Den følelse, de har talt om dagligt, når vi har lavet de her gaver, er rigtig god.
Det er ikke noget, jeg kan vise dem hjemme i klassen, siger klassens lærer i billedkunst, Charlotte Geertsen, som selv fik idéen til projektet.
Børnene har lært, hvad det vil sige at være medmenneskelig.
- Man bliver rigtig glad for, at man har gjort noget godt for andre og ikke bare tænker på sig selv hele tiden, men man kommer ind i kampen og siger, at nu vil jeg gøre noget godt, fortæller Sara West Bah fra 3.
A.
på Ejerslykkeskolen.
Sara West Bah fra 3.
A.
på Ejerslykkeskolen reflekterer over projektet.
Meget fine adventspakkerDe 100 pakker skal deles ud til de indlagte børn på børnehospitalet hver søndag i advent op til jul.
I de hemmelige pakker, der er lavet af keramik, gemmer sig blandt andet nisser, blyantsholdere og kryds- og bollespil.
En af de adventsgaver, børnene har lavet, er glaserede keramiknisser.
Mette Sorang, der er velfærdskoordinator på H.
C.
Andersen Børnehospital, er overbevist om, at de mange hjemmelavede gaver falder i god jord hos modtagerne i december.
- Det her er børn, der har lavet nogle meget, meget fine ting, som er lavet grundigt og med omsorg og kærlighed.
Jeg er slet ikke i tvivl om, at vores børn bliver rigtig glade for gaverne, siger lægen.
Men de børn, der har lavet pakkerne, synes også selv, at de har fået en slags gave.
- Vi bliver også glade for, at vi gør noget, for vores hjerte bliver jo helt varmt, og det er der jo i mange år, for det er et stort minde, siger Vigga Pil Wissendorff Emecen, elev i 3.
A.
på Ejerslykkeskolen.
Vigga Pil Wissendorff Emecen fra 3.
A.
fortæller, hvorfor de har haft projektet.
FacebookTwitterKopier linkEmner:Uddannelse|Odense|Billedkunst|Jul




https://www.dr.dk/nyheder/indland/opholdskrav-hvis-far-bliver-fyret-skal-mor-forlade-landet

Valg til Europa-ParlamentetSe temaIndlandOpholdskrav: Hvis far bliver fyret, skal mor forlade landetJens Lindberg Jensen står til at miste dagpengeretten.
Tager han imod offentlig hjælp, skal hans hustru forlade landet.
For Jens Lindberg Jensen (tv), hustruen Pyae samt døtrene på 5 og 7 år, kan lovforslaget om opholdskrav få katastrofale konsekvenser.
Af Mads Korsager Nielsen29.
nov.
2018 kl.
22.
25Bemærk: artiklen er mere end 30 dage gammelLæs opHvis Jens Lindberg Jensen mister sit job i løbet af de næste fire år, risikerer familien at gå i opløsning.
Hustruens opholdstilladelse forsvinder.
Pigerne på 5 og 7 år - begge danske statsborgere - må tage afsked med deres mor.
Selv har den 35-årige jyde ikke ret til arbejdsløshedsdagpenge, fordi han tidligere har arbejdet seks år i Thailand.
Derfor mener familiefaderen fra Hobro, at regeringens lovforslag om et opholdskrav for ret til dagpenge er urimeligt, fordi udvalgte familier bliver ramt ‘katastrofalt hårdt’.
- Hvis jeg mister mit arbejde, er det private lånemarked vores eneste mulighed.
Hvis jeg tager imod hjælp fra det offentlige betyder det, at min hustru skal forlade landet, når hendes opholdstilladelse udløber, siger Jens Lindberg Jensen, der er kommunalt ansat handicapmedhjælper.
Opholdskrav for ret til dagpengeLovforslaget skal finansiere en del af regeringens skatteaftale med Dansk Folkeparti, der blev indgået i februar 2018.
Med lovforslaget indføres der et opholdskrav for ret til dagpenge, hvorefter et medlem af en arbejdsløshedskasse som udgangspunkt skal have haft ophold her i riget, et andet EU-land eller EØS-land eller Schweiz i mindst 7 ud af de seneste 12 år.
Der er dog en række undtagelser.
F.
eks ansatte i danske virksomheder samt besætningsmedlemmer på danske skibe.
Regeringen vil med lovforslaget signalere, at man skal have en tæt tilknytning til det danske samfund, for at få velfærdsydelser.
Ifølge Beskæftigelsesministeriets egne skøn betyder lovforslaget, at 20.
350 personer vil melde sig ud af en a-kasse, fordi de på grund af ophold i udlandet ikke længere vil være forsikret mod ledighed.
Kilde: Beskæftigelsesministeriet, Danske A-Kasser.
Vil indføre opholdskravSammen med regeringen vil Dansk Folkeparti indføre et såkaldt opholdskrav for ret til dagpenge.
For at kunne modtage arbejdsløsheds-, syge- eller barselsdagpenge, skal man i syv ud af de seneste otte år have opholdt sig i Danmark eller et andet EU eller EØS-land.
Ifølge ministeriets beregninger vil lovforslaget reducere antallet af dagpengemodtagere med baggrund i tredjelande med 1.
500 personer.
Til gengæld ventes forslaget også at ramme mindst 20.
000 nuværende a-kasse-medlemmer, der på et tidspunkt har arbejdet eller boet i udlandet.
Børns mor fra MyanmarEn af dem er Jens Lindberg Jensen, der for otte år siden mødte sin hustru Pyae Pyea under et arbejds- og uddannelsesophold i Thailand.
Pyae er 31 år gammel og oprindeligt fra Myanmar.
Hun har en bachelor i erhvervsøkonomi, snakker dansk med børnene derhjemme og driver en enkeltmandsvirksomhed, der tilbyder tolkning og korrekturlæsning.
Sammen har de to piger på 5 og 7 år, der begge er danske statsborgere.
Netop på grund af pigerne priser Jens Lindberg Jensen sig lykkelig for sit faste arbejde for tiden.
Det betyder nemlig, at han opfylder Udlændingestyrelsens krav om selvforsørgelse, så hans hustru og pigernes mor lovligt kan opholde sig i Danmark.
Men i det øjeblik, han som ægtefælle modtager en offentlig ydelse som kontanthjælp, vil opholdstilladelsen komme i fare.
Hvis jeg mister mit arbejde, er det private lånemarked vores eneste mulighed.
Hvis jeg tager imod hjælp fra det offentlige betyder det, at min hustru skal forlade landet.
Jens Lindberg Jensen- På grund af opholdskravet kan jeg ikke få dagpenge, selv om jeg er medlem af en a-kasse.
Og hvis jeg tager imod anden offentlig hjælp, er konsekvenserne katastrofale.
Jeg føler reelt, at jeg mister alt offentligt sikkerhedsnet, konstaterer han, der siden 2016 har været medlem af Det Faglige Hus’ a-kasse.
Gyser ved tanken om andre familierDerfor arbejder han med en plan B, hvis det utænkelige skulle ske.
- Jeg er pisket til at finde et andet og rimeligt velbetalt job ekstremt hurtigt.
Hvis det ikke sker, er der jo ikke andre muligheder end at gå ud på det private lånemarked og låne til dagen og vejen og håbe på, at det på et tidspunkt vender, så pigernes mor ikke skal på en flyver til Myanmar, forklarer han.
Bevidstheden om følgerne spiller ind på de beslutninger, han træffer i hverdagen, fortæller han.
Med et fast, kommunalt arbejde føler han sig dog nogenlunde sikker.
Men Jens Lindberg Jensen gyser ved tanken om andre familier, hvis fundament er mere usikkert.
Andre er værre stillet- Jeg er hjemme og vores familie er etableret.
Men tænk på alle dem, som står i en langt mere usikker jobsituation og som på et eller andet tidspunkt i fremtiden vil få brug for lidt økonomisk hjælp.
Deres sidste livlinje, som de har betalt for, vil blive kappet, siger Jens Lindberg Jensen, der hentyder til dagpengeretten, der forsvinder.
Folketinget behandler lovforslaget om opholdskrav for ret til dagpenge 12.
og 13.
december.
Tidligere på ugen advarede både Dansk Industri og Dansk Arbejdsgiverforening mod lovforslaget, fordi det kan afholde danskere fra at rejse ud i verden på karriereophold.
Beskæftigelsesminister Troels Lund Poulsen (V) har ikke ønsket at kommentere den aktuelle sag.
FacebookTwitterKopier linkEmner:Troels Lund Poulsen (politiker)|Venstre|Myanmar|Dagpenge|A-kasser




https://www.dr.dk/sporten/fodbold/dbu-formand-inden-besoeg-i-qatar-ingen-skal-doe-et-vm-i-fodbold

FodboldDBU-formand inden besøg i Qatar: 'Ingen skal dø for et VM i fodbold'Formændene fra de nordiske fodboldforbund rejser til Qatar til januar og vil igen lægge pres på VM-værten.
DBU-formand Jesper Møller rejser til Qatar til januar sammen med de øvrige formænd for de nordiske fodboldforbund.
Her vil de diskutere menneskerettigheder med Qatar, som arrangerer VM i 2022.
29.
nov.
2018 kl.
20.
17Bemærk: artiklen er mere end 30 dage gammelLæs opValget af Qatar som værtsnation for VM-slutrunden i 2022 har været kontroversiel.
Udfordringer med menneskerettigheder og arbejdsforhold for migrantarbejdere har klæbet til Qatar og skabt debat i forbindelse med VM-slutrunden.
Derfor er det også emner, der vil være på dagsordenen, når formændene fra de nordiske fodboldforbund samlet rejser til Qatar til januar.
Her skal delegationen mødes med VM-arrangøren, og de nordiske formænd vil blandt andet understrege nødvendigheden af at overholde menneskerettigheder samt at forbedre forholdene for de migrantarbejdere, der arbejder med stadionbyggerierne i Qatar.
Dialog er vejen fremIfølge Jesper Møller, der er formand i Dansk Boldspil-Union (DBU), er der et klart formål med rejsen.
- Ingen skal dø for et VM i fodbold.
I Norden er vi kendt for et højt niveau af demokrati, good governance og arbejdstagers rettigheder.
- Derfor står vi sammen om at lægge et pres på Qatar for at sikre bedre arbejdsforhold i forbindelse med VM-forberedelserne, siger Jesper Møller i en pressemeddelelse.
DBU skriver i pressemeddelelsen, at der siden 2016 er sket en række fremskridt i forhold til menneskerettigheder i Qatar ifølge Amnesty International.
Det er dog fortsat nødvendigt med et konstant, internationalt pres på relevante organisationer og virksomheder i Qatar, mener DBU-formanden.
- Vi truer ikke med at blive væk.
Vi kommer i stedet og tager debatten åbent med Qatar igen og igen.
Og vi gør det med fælles nordiske værdier og en fælles stemme.
- Kun ved at have en direkte dialog med de ansvarlige i Qatar, kan vi skabe forandringer, siger Jesper Møller i pressemeddelelsen.
/ritzau/FacebookTwitterKopier linkEmner:DBU|Qatar|Fodbold|Amnesty International|Jesper Møller (idrætsleder)




https://www.dr.dk/nyheder/regionale/bornholm/bornholms-lillebror-vil-have-flere-turister

BornholmBornholms ”lillebror” vil have flere turisterChristiansøs nye turiststrategi skal lokke flere besøgende til den lille øgruppe nordøst for Bornholm.
Christiansø hører under Forsvarsministeriet og ligger cirka 20 km nordøst for Bornholm.
Af Jens Ørberg og Morten Søgård Volff29.
nov.
2018 kl.
19.
33Bemærk: artiklen er mere end 30 dage gammelLæs op40.
000 turister lægger årligt til ved Christiansø nordøst for Bornholm, men i løbet af de næste fem år skal det tal op på 50.
000 om året.
For øen er i gang med at udarbejde en turismestrategi, som skal få flere til at besøge den 22 hektar store ø.
Tidligere havde Christiansø nemlig helt op til 70.
000 besøgende årligt, men det tal er faldet, og derfor er det på tide at få flere fremmede fødder på øens klippegrund.
De omkring 90 beboere på Christiansø kan dog ikke løfte opgaven alene, og derfor har øens administration hyret museumschef Hans Ole Matthiesen fra museet ”Kongernes Jelling” for at få flere til at sejle til øen.
Fra 2012 til 2015 var han travlt beskæftiget med at nytænke udstillingerne på museet i Jelling - og siden da er publikum strømmet til.
Eksempelvis viI museet i næste uge afholde et mørkningsarrangement, hvor de besøgende besøger museet, inden mørket falder på.
Her vil en fortæller redegøre for Jellingestenenes historie med både lyde og underlægningsmusik, og så skal de besøgende deltage i et fakkeloptog.
Hans Ole Matthiesen mener nemlig, at historien ikke alene skal læses.
Den skal også opleves og sættes i en anden og mere anderledes ramme.
Læs også:Folk fra hele verden valfarter til Danmarks fjerneste øOg det er den slags nytænkning, han også vil bidrage med for at få flere til at besøge Danmarks østligste punkt:- Øgruppens kulturhistorie er vanvittig spændende.
Man har jo oprøret i 1809 og bombardementet, og der er mange andre historier, som kan genfortælles på en ny måde, og det tror jeg godt, vi kan lokke folk over på, siger Hans Ole Mathiesen.
Hans Ole Mathiesen snakker her om nogle af de mest blodige kapitler af Christiansøs historie.
Under Englandskrigene i 1808 blev øens fæstning bombet af englænderne for at skade Danmarks vigtigste base under krigen.
Året efter tog 200 marinesoldater kontrollen over fæstningen, hvor de dræbte deres kommandant og burede fæstningens officerer inde, og det hele endte med, at soldaterne flygtede til Sverige.
Men det er ikke kun historiebøgerne, som skal få turisterne til at lægge til.
For der skal også være endnu flere oplevelser for de gæster, som tager den 75 minutter lange sejltur fra Gudhjem på Bornholm til øen, siger Christiansøs administrator Jens Peter Koefoed:- En af de oplagte muligheder er koncerter i Store Tårn (på øens fæstning, red.
).
Vi havde et par koncerter sidste år, men vi vil også satse på andre aktiviteter i tårnet og generelle events på hele øen, siger administratoren.
Men det er ikke kun den særlige historie og koncerter, som kan lokke flere turister til øen.
For Ertholmene, som er den øgruppe Christiansø tilhører, er netop blevet optaget i regeringens såkaldte Naturkanon, som beskriver de 15 smukkeste naturområder i Danmark.
Og det kan også være med til at stille øens tørst efter turister, mener øens administrator.
Christiansøs nye strategi skal ikke kun få antallet af turister til at vokse.
Forventningen er også, at øgruppens befolkning skal vokse fra 90 fastboende til 100, og så skal der skabes fem nye jobs på øen.
FacebookTwitterKopier linkEmner:Christiansø|Bornholm|Museer|Turisme|Jelling




https://www.dr.dk/nyheder/penge/boom-paa-ti-aar-vi-bruger-naesten-en-time-mere-med-boernene-om-dagen

PengeBoom på ti år: Vi bruger næsten en time mere med børnene om dagenForældre investerer mere tid i børnenes trivsel.
Men vi er samtidig blevet for beskyttende, siger forsker.
Siden årtusindskiftet er forældres tid sammen med deres børn fordoblet.
Udviklingen er især sket inden for det seneste årti, viser ny forskning.
Af Oliver Batchelor og Martin Kiil29.
nov.
2018 kl.
19.
04Bemærk: artiklen er mere end 30 dage gammelLæs opBåde mor og far bruger dagligt knap en time mere på at tale, læse, lege og tage til fritidsaktiviteter med børnene end for ti år siden.
Det viser ny forskning fra Rockwool Fonden, der har undersøgt, hvordan danskerne forvalter døgnets 24 timer.
- Der har været en tendens igennem lang tid til, at forældre bruger mere tid på deres børn.
Og især siden 2008 er der sket en markant udvikling, siger forskningschef Jan Rose Skaksen.
I dag bruger mødre to timer og 55 minutter på at drage omsorg for deres børn på de dage, hvor de er sammen med deres børn.
Fædre bruger til sammenligning to timer og 15 minutter på børnene, når de har mulighed for det, viser analysen fra Rockwool Fonden.
(© DR Nyheder)Mere kvalitetstid siden årtusindskiftetRegner man tilbage fra årtusindskiftet er forskellen på forældrenes omsorgstid sammen med børnene endnu større end gennem de sidste ti år.
Læs også:To timer foran skærmen dagligt kan skade dit barns indlæring- Tendensen er fastholdt så meget, at hvis man ser på udviklingen fra 2001 til i dag, så bruger forældre dobbelt så lang tid på deres børn i dag, siger Jan Rose Skaksen.
(© DR Nyheder)Tallene viser samtidig, at forældrenes uddannelsesniveau spiller en stor rolle for den tid, de bruger på deres børn.
Fædre med en lang videregående uddannelse bruger dobbelt så lang tid på deres børn som fædre uden uddannelse, mens det for mødre er 50 procent mere tid.
Forældre er blevet klogere på børnDen ekstra tid til børnene er en konsekvens af, at børn set over de seneste hundrede år er kommet mere i centrum for samfundets opmærksomhed.
Det er sket i takt med en stigende bevidsthed om, hvad barndommen betyder for voksenlivet, fortæller børneforsker Eva Gulløv, der er professor ved Aarhus Universitet.
- Vi er blevet gradvis mere klar over, at børn er sårbare og skrøbelige i den forstand, at hvis vi knægter dem i barndommen, så knægter vi det lille menneske i dem.
Og derfor investerer vi i børns følelsesliv, siger hun.
Læs også:Når mor og far ikke har råd: Flere børn får hjælp til en fritidsaktivitet af kommunenFor forældre er det i dag i høj grad forbundet med status at vise, hvor godt man tager sig af sine børn, fortæller Eva Gulløv.
- Børn er blevet et værdighedssymbol i voksensamfundet.
Og derfor ser vi mange forældre, der deltager i deres børns liv på børnenes præmisser, siger hun.
Børn deltager mindre i de voksnes livMens mor og far bruger mere tid på højtlæsning, leg og miniputfodbold fra sidelinjen, så er der omvendt sket det, at børnene i dag bliver inddraget mindre i de voksnes verden og har færre opgaver i hjemmet.
- Vi deltager mere i børnenes liv, men de deltager omvendt mindre i voksenlivet.
Det giver en tryg barndom, men betyder også, at børn har meget mindre rum til selv at udforske tilværelsen, siger Eva Gulløv.
Hun mener generelt at udviklingen i forældres omsorgstid med deres børn er positiv, men det er også værd at tænke over at ruste dem bedre til voksenlivet.
- Vi er blevet meget bekymrede for at lade børn gør deres egne erfaringer selv.
Så det er måske en overvejelse værd, at vi ikke skal være over dem hele tiden, siger Eva Gulløv.
FacebookTwitterKopier linkEmner:Rockwool Fonden|Aarhus Universitet|Forældre og børn|Uddannelse




https://www.dr.dk/sporten/badminton/team-danmark-frygter-sportslige-konsekvenser-af-fjerstrid

BadmintonTeam Danmark frygter sportslige konsekvenser af fjerstridUenighed mellem landsholdsspillerne og forbundet er en trussel mod elitemiljøet, mener Team Danmark-direktør.
Team Danmark-direktør Lone Hansen håber på en snarlig løsning i den igangværende badmintonkonflikt.
29.
nov.
2018 kl.
18.
45 | opdateret 30.
nov.
2018 kl.
13.
35Bemærk: artiklen er mere end 30 dage gammelLæs opTeam Danmark er bekymret for Danmarks fremtidige muligheder for at kæmpe med i toppen af international badminton.
Det skyldes, at Badminton Danmark og landsholdsspillernes repræsentant, DEF (Danske Elitesportsudøveres Forening), ikke kan nå til enighed om de fremtidige vilkår for at spille på landsholdet.
- Det er lykkedes at skabe et af de bedste elitemiljøer i international badminton, som år efter år giver spillerne mulighed for at nå verdensklasseniveau.
- Det arbejde er alvorligt truet af konflikten, og jeg har næsten ikke ord for, hvor ærgerligt det vil være, hvis det miljø bliver ødelagt, siger Team Danmark-direktør Lone Hansen i en pressemeddelelse.
Læs også:Badmintonkonflikt spidser til: Landsholdsaftale udløber fredag- Vi kommer ganske enkelt til at frarøve kommende talenter mulighed for at blive lige så dygtige, som de nuværende spillere, siger hun.
Badminton Danmark opsagde i august den nuværende landsholdsaftale, der derfor udløber 30.
november.
Præstationer før pengeTrods forhandlinger er det ikke lykkedes at nå til enighed om en ny aftale, og derfor har forbundet torsdag meldt ud, at det ikke vil lykkedes at blive enige før deadline.
Det betyder, at landsholdsspillerne ikke længere har adgang til forbundets træningsfaciliteter, trænere og medicinske stab.
Læs også:Badminton-VM kommer til DanmarkLone Hansen ærgrer sig over, at det er kommet så vidt og håber på en snarlig løsning.
- Det er helt centralt for dansk eliteidræts fremtidige niveau, at atleter, trænere og forbund samarbejder om at udvikle de stærkest mulige miljøer.
- Derfor skal vi finde en fælles løsning, som alle kan se sig i.
Som vi tidligere har udtalt, taber vi alle sammen, den dag eliteidræt handler mere om penge end præstationer, siger Team Danmark-direktøren.
Ifølge Badminton Danmark koster det hvert år 16 millioner kroner at drive det danske eliteprogram.
Heraf betaler Team Danmark 8,6 millioner kroner og støtter desuden med en række ekspertydelser.
/ritzau/FacebookTwitterKopier linkEmner:Team Danmark|Badminton Danmark|Danske Elitesportsudøveres Forening|Badminton|Lone Hansen (idrætsleder)




https://www.dr.dk/nyheder/udland/rapport-fn-har-spildt-enorme-summer-i-foregangslandet-uganda

UdlandRapport: FN har spildt enorme summer i 'foregangslandet' UgandaEn intern revision viser omfattende svindel og dårlig forvaltning af donormidler.
Flygtninge fra Sydsudan, fotograferet i Uganda i 2017.
Af Jakob Busk Olsen29.
nov.
2018 kl.
18.
42Bemærk: artiklen er mere end 30 dage gammelLæs opEn kontrakt på 52 millioner kroner til reparation af veje gik til et firma, som ikke havde nogen erfaring med vejarbejde.
Der blev betalt 66 millioner kroner mere i moms, end det var nødvendigt.
288.
000 tæpper og 50.
000 trillebøre samlede støv i lagerbygninger.
Det er bare tre af mange eksempler på det store spild af penge, som en intern revision har fundet i FN's flygtningehøjkommissariat UNHCR's indsats i Uganda i 2017.
- Der tegner sig et billede af, at der har været nogle embedsmænd i Ugandas regering, som har været meget optagede af at hjælpe sig selv og lokale firmaer, siger DR Nyheders Afrika-korrespondent, Søren Bendixen:- Samtidig ser vi en FN-organisation, som har haft så travlt med at hjælpe flygtninge på jorden, at den har sagt ja til ting, som man åbenlyst ikke skulle have accepteret.
Læs også:Korrespondent om bistand til Uganda: Vi er med til at opretholde styretEt kaosUganda har taget imod over en million flygtninge fra nabolandet Sydsudan, hvor der udbrød borgerkrig i 2013.
Flygtninge i UgandaNationaliteter:Sydsudan: 1.
073.
125DR Congo: 316.
968Andre: 115.
230Kilde: UNHCR, september 2018Fra midten af 2016 og ind i 2017 steg flygtningestrømmen kraftigt i styrke.
- Man stod i en situation, hvor der kom mellem 2.
000 og 3.
000 flygtninge ind over grænsen hver eneste dag.
Det var et kaos, hvor man ikke kan forvente, at alt går efter bogen, siger Søren Bendixen.
Presset på Uganda kan aflæses direkte i UNHCR's budgetter.
Fra 2016 til 2017 steg flygtningeorganets udgifter i Uganda fra 827 millioner kroner til 1.
356 millioner kroner - 31,3 millioner kroner kom i 2017 fra Danmark.
Det gode eksempelDonorlandenes velvilje skyldes ikke kun humanitære hensyn.
Uganda bliver ofte fremhævet som et foregangsland, der blandt andet giver flygtninge deres eget stykke jord og dermed er med til at holde dem i nærområdet.
Stort set ingen af dem har sat kursen mod den rige del af verden, der til gengæld får lov til at betale for indsatsen.
- Både FN og det internationale samfund har haft travl med at vise, at Uganda klarer situationen rigtig flot, fordi det er sådan, at man gerne vil have, at flygtningepolitik skal udvikle sig i fremtiden, forklarer Søren Bendixen.
Groft misbrugMen Ugandas store velvilje har en skyggeside - i hvert fald i 2017, som FN's interne revision har undersøgt.
UNHCR var tilsyneladende så forhippet på at holde sig gode venner med regeringen i landet, at man så igennem fingrene med grove tilfælde af misbrug.
I begyndelsen af i år kom det for eksempel frem, at ugandiske embedsmænd havde overdrevet antallet af flygtninge i landet for at stikke penge til personer, der ikke fandtes, i egen lomme.
Tidligere i år indførte UNHCR et nyt system til at registrere flygtninge i Uganda.
I den forbindelse lavede organisationen en omtælling, der nåede frem til, at der var 24 procent færre flygtninge i landet end det tal, som Ugandas regering havde oplyst.
Søren Bendixen forventer, at den kritiske revisionsrapport vil få konsekvenser.
- Det er UNHCR, som selv har bestilt rapporten, og de ved bedre end nogen, hvad den her form for historier kan betyde for donorlandenes offervilje.
Organisationen er kronisk underfinansieret, så den har en stor interesse i, at der bliver ryddet op.
FacebookTwitterKopier linkEmner:Uganda|UNHCR|Forenede Nationer|Flygtninge og asylansøgere|Økonomi




https://www.dr.dk/sporten/oevrig/hr-og-fru-fitness-stjaeler-fra-de-professionelles-vaerktoejskasse

SupermennesketSe temaØvrig sportHr.
og fru fitness stjæler fra de professionelles værktøjskasseNår danske motionister skal forbedre deres sportslige rekorder, gør de brug af værktøjer, der tidligere var forbeholdt eliteatleterne.
Af Niels Anton Heilskov og Grafik af Vibeke Kjær Lund29.
nov.
2018 kl.
19.
03Læs opFølelsen af at trække dannebrogstrikoten over hovedet til et internationalt cykelløb i Italien står som et sportsligt højdepunkt for fynske Peter Flemming Jensen.
Han er i slutningen af fyrrerne og rejser Europa rundt for at udleve sine sportslige ambitioner som motionist.
Peter Flemming Jensen har været motionscyklist i mere end 20 år.
For at opnå de ønskede resultater er han parat til at investere i de teknologiske hjælpemidler, som professionelle også gør brug af.
Når man elsker at cykle, er der ikke tid til at holde pause i 48 timerPeter Flemming Jensen, cykelmotionist- Jeg cykler med hjertet, men jeg ønsker at få mine investeringer til at passe med den indsats, jeg lægger i min træning, forklarer Peter Flemming Jensen, der typisk træner 17 timer om ugen i sommerhalvåret.
Peter Flemming Jensen er langt fra den eneste motionist, der har taget de professionelles indstilling til sig.
I jagten på nye rekorder låner hverdagsatleterne nemlig både lovlige og ulovlige værktøjer fra en værktøjskasse, der tidligere var forbeholdt den professionelle elite.
Friske ben til alleDen store præstation kræver friske muskler, og derfor leder sportsfolk på alle niveauer efter metoder, der kan give energi til trætte muskler.
Det har ført til en stor udbredelse af produkter, der gør brug af lufttryk til at påvirke musklernes evne til at komme sig.
De besynderlige bukseben med masserende lufttryk har også fundet vej til Peter Flemming Jensens garderobe på trods af en pris på knap 5000 kroner.
- Tidligere tog det 48 timer for mine ben at blive friske igen, og nu tager det et halvt døgn.
Når man elsker at cykle, er der ikke tid til at holde pause i 48 timer, konstaterer han.
Metoden med "recovery boots" er oprindeligt udviklet som behandling, der skal nedsætte risikoen for blodpropper og væskedannelse i kroppen, men professionelle atleter kunne se fordele ved behandlingen, der kan øge blodtilførslen i de påvirkede områder.
Læs også:Stærke arme og store lår: Kan du gætte atletens sportsgren?
De første sportsfolk til at gøre brug af metoden var de professionelle cykelryttere, der stiller store krav til, at deres benmuskler kan arbejde på højtryk mange uger i træk.
Tema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
Siden er teknologien dog blevet så billig, at den er blevet alment tilgængelig, og det mærker forhandlerne, der har set en stor stigning i deres salg.
Det danske firma Yourboots har i de seneste to år etableret en virksomhed gennem salget af produkterne, og selvom de ikke vil ud med deres salgstal, har de mærket godt af udviklingen.
- Vores primære kunder var i starten professionelle atleter, Superliga-klubber, samt behandlere.
I dag er det i høj grad motionister, som på trods af at niveauet ikke er tårnhøjt, alligevel ønsker at forbedre deres restitution og velvære efter endt træning, skriver Pia Maria Thyssen, der er direktør i Yourboots.
Træning tilrettelagt efter generneGen-test er et af de andre videnskabelige fremskridt, som motionisterne er villige til at punge ud for.
20 år på cyklen gør jo, at jeg kender min krop ret godtPeter Flemming Jensen, MotionscyklistGrundtanken med at bruge gen-test til at tilrettelægge træningen efter er, at atleten kan tilpasse indsatsen til sine styrker og specialisere sig i det, som kroppen har bedst forudsætninger for at være god til.
Det kan give en ide om, hvorvidt udøverens krop er bedst til intense, korte discipliner eller udfordringer, som kræver mere udholdenhed.
Det kan også give testpersonen et praj om, hvor meget søvn han eller hun har brug for.
I jagten på at vinde flere cykelløb går Peter Flemming Jensen til yoga og får løbende indstillet opsætningen af sin cykel hos en professionel, men han har endnu ikke taget en gen-test.
Han kan dog godt se ideen bag produktet.
- Gen-test lyder helt sikkert spændende.
20 år på cyklen gør jo, at jeg kender min krop ret godt, men det er interessant, hvad det kan sige om én, siger Peter Flemming Jensen.
Den sydafrikanske rugbystjerne Bryan Habana, var i 2016 en af de første topatleter, der offentliggjorde sine DNA-resultater.
Gen-testene for sportsudøvere koster typisk omkring 2000 kroner, og i de seneste år er antallet af udbydere af testene steget betydeligt.
Det danske firma Athgene begyndte salget af testene i 2015 og solgte 30 test på de to første måneder.
I dag tre år senere har de solgt 1500 af deres test.
- Vi fører ikke statistik over, hvorvidt folk er professionelle atleter eller ej, men min klare fornemmelse er, at langt størstedelen ikke er, skriver Frederik Ackermann, der er produktansvarlig i firmaet, der ejer Athgene.
Steroider og stimulanserMotionisterne finder dog også mere uetiske fordele i form af doping.
De fleste kender nok dopingproblemerne i international topsport.
Men hvis man sammenligner testene fra de danske fitnesscentre med testene i Tour de France-feltet, så er det faktisk de danske motionister, der stikker af, når det handler om at blive snuppet for doping.
I 2017 var Anti Doping Danmark på besøg i landets fitnesscentre 926 gange.
De testede for doping 271 gange, og hele 140 gange førte det til en dopingsag.
Det svarer til at mere end halvdelen af alle testene indeholdt forbudte stoffer.
Blandt de professionelle atleter var det ifølge det internationale dopingagentur, WADA, kun 1.
48 procent af de 322.
050 test i 2017, der viste brug af doping.
Det primære dopingpræparat blandt motionisterne er steroiderne, som særligt bliver brugt i fitnesscentre.
Det forklarer Ask Vest, der er lektor ved Aarhus Universitet og har forsket i brugen af doping blandt professionelle og motionister.
De høje tal tyder dog på en målrettet indsats, mener Ask Vest.
Grunden til, at vi ikke ser flere dopingtilfælde blandt super-motionister udenfor fitnesscentrene, er nok mest af alt, at vi ikke tester.
Ask Vest, lektor Aarhus Universitet- Det bedste bud er, at 3-8 procent af alle unge mænd i fitnesscentre stifter bekendtskab med dopingstoffer i forbindelse med deres træning, siger han.
Dog er der en anden gruppe af motionister, hvor der højst sandsynligt bliver brugt mere doping, end vi regner med.
Det gælder den gruppe, som Peter Flemming Jensen tilhører.
Ask Vest betegner det som super-motionisterne.
Læs også:Opdagelsesrejser og parringsritualer: Derfor stræber atleter efter storhed- Grunden til, at vi ikke ser flere dopingtilfælde blandt super-motionister udenfor fitnesscentrene, er nok mest af alt, at vi ikke tester.
Der er en gruppe af midaldrende supermotionister i triatlon, cykling og løb, som virkelig dyrker deres sport på et højt niveau.
Her findes, der givetvis brugere, som vi ikke kender til, forklarer Ask Vest.
Det næste store mål for Peter Flemming Jensen er at kvalificere sig til næste års uofficielle VM for amatørcykelryttere i Polen, og i den sammenhæng bliver det ikke de ulovlige midler, der skal skabe resultaterne.
Han tror dog ikke, at alle hans konkurrenter er rene.
- Jeg tager stor afstand fra doping, og jeg er aldrig selv blevet tilbudt dopingpræparater.
Men jeg tror, det finder sted.
Man kan jo også fornemme, at der begynder at blive testet for det i forbindelse med motionsløb.
FacebookTwitterKopier linkEmner:Motion|Doping|Anti Doping Danmark|Flemming Hansen (politiker)|Frankrig




https://www.dr.dk/nyheder/viden/teknologi/tre-arme-oejne-i-nakken-og-hukommelseskort-i-hjernen-hils-paa-fremtidens

TeknologiTre arme, øjne i nakken og hukommelseskort i hjernen: Hils på fremtidens menneskerobotterMenneskerobotter findes allerede.
Men i fremtiden giver videnskaben os mange flere og vildere muligheder.
Fremtiden byder måske på menneskerobotter med en tredje arm eller et ekstra øje i nakken.
Af Rasmus Jungersen og Illustrationer: Solvej Nygaard Gregersen29.
nov.
2018 kl.
18.
30Bemærk: artiklen er mere end 30 dage gammelLæs opI år 2029 vil menneskerobotter have overtaget verdensherredømmet.
I hvert fald hvis man skal tro filmen Terminator.
Men i virkeligheden går der nok lidt længere tid.
Også selvom der allerede nu går mennesker rundt iblandt os, som er delvist maskiner.
Simons SuperkræfterKomikeren Simon Jul elsker superhelte.
Derfor tager han i fire programmer på DR2 ud i verden for at møde virkelighedens videnskabelige superhelte og prøve, hvordan det føles at have superkræfter.
Første program handler om tankens kraft.
Kan man styre andre mennesker eller fysiske genstande alene med tankerne?
Du kan blandt andet møde en cyborgkakerlak og virkelighedens Terminator på DR2 i aften kl.
22.
00.
Selvom fremtiden måske ikke ser helt så sort ud som i filmens verden, gør sammensmeltningen mellem menneske og teknologi alligevel nogle forskere bekymret.
For måske er videnskaben allerede ved at overhale fiktionen.
Kranie-knuser armMåske er du i dag gået forbi et robotmenneske uden at opdage det.
Tænk bare på alle de mennesker med dårligt hjerte, der går rundt med en pacemaker.
Eller dem, som har fået kunstige lemmer.
Læs også:Vi kan nu sende tanker til hinanden via en computerJohnnys robot-armNår Johnny tænker på at bevæge sin venstre arm, sender hans hjerne signaler ned gennem hans stadigt raske nervebaner i overarmenSignalerne fortæller, at hans arm skal bevæge sig - også selvom hans arm manglerForskere har formået at opsamle signalerne gennem sensorer på Johnnys overamTil sidst bliver signalerne sendt ud til robotarmen, som gør, hvad Johnny tænker påI programmet ‘Simons Superkræfter’ rejser komiker Simon Jul til USA for at besøge en mand, der er delvist robot.
Johnny Matheny er indehaver af en af verdens mest avancerede robot-arme.
Han fik amputeret sin venstre arm på grund af en kræftsvulst.
Robotarmen er koblet sammen med nerverne i Johnnys venstre overarm og styres med tankens kraft.
Med sin nye arm kan han gøre alt lige fra at spille klaver til at spise med pinde.
Og så giver den ham superkræfter.
Armen er nemlig så kraftig, at hvis den blev indstillet til det, ville den kunne knuse et kranie.
Tre arme eller et øje i nakkenI fremtiden vil det måske ikke kun være folk som Johnny Matheny, der får en robot-arm eller et robot-ben.
I stedet vil vi måske frivilligt ønske at få amputeret raske lemmer og i stedet få et mekanisk.
Læs også:Bilfabrik giver robotskeletter til sine arbejdereOg det kunne eksempelvis være for at få et arbejde.
Det forudser Klavs Birkholm, der er direktør i tænketanken TeknoEtik og adjungeret lektor ved Aalborg Universitet.
Desuden har han været medlem af Etisk Råd fra 2003-2011 og skrevet bogen 'Efter Mennesket,' der handler om jagten på at forbedre mennesket ved hjælp af teknologi.
- I fremtiden vil arbejdsgiveren måske kun have den bygningsarbejder med de forstærkede arme, der kan løfte en masse tungt, og ikke ham, der kun kan løfte sølle 20 kilo, siger han.
Men det er kun begyndelsen.
Udviklingen kan komme til at gå så hurtigt, at vi ikke kan følge med.
- Der burde være en regulering.
Der er mennesker, der gerne vil have tre arme eller et ekstra øje sat i nakken.
Der er mulighed for at lave øjne, der kan se skarpere eller se i nattelys.
Og der er mange andre måder at optimere mennesket ud over det, naturen har gjort os til, siger han.
Hvem er vi så?
Nogle vil måske ikke nøjes med “kun” at få udskiftet armen, benet eller et øje.
I fremtiden vil vi måske se teknologier, der kan indopereres direkte i hjernen og påvirke alt lige fra bevægelser til tanker og følelser.
Allerede nu findes der eksempler på teknologier, der ved hjælp af elektriske signaler til hjernen kan forbedre folks hukommelse.
Og i fremtiden vil vi måske se teknologier, der kan indopereres direkte i hjernen og påvirke alt lige fra bevægelser til tanker og følelser.
Og det åbner op for helt uanede muligheder i fremtiden.
For eksempel en form for hukommelseskort, som kan sættes ind i hjernen på folk.
- Man kunne forestille sig, at man ville kunne printe noget ind på kortet i forvejen - for eksempel evnen til at tale tysk.
Og så ville vi ikke behøve at gå i skole længere, siger han.
Læs også:For første gang nogensinde er alle neuroner i en hjerne kortlagtSelvom mange nok ville være glade for at slippe for tysktimerne, så bekymrer det for alvor Klavs Birkholm, hvis man begynder at sætte elektronik helt ind i hjernen, hvor det kan ændre, hvem vi er.
- Vi mister jo fuldstændig vores fornemmelse af autenticitet, for hvem er vi så som mennesker?
Jeg er ikke rigtig glad for tanken om, at jeg ikke er mig, og at du ikke er dig, afslutter han.
FacebookTwitterKopier linkEmner:Teknologi|Videnskab|Det Etiske Råd|Aalborg Universitet|USA




https://www.dr.dk/nyheder/kultur/gaming/spilfans-holder-vejret-helt-ny-playstation-er-paa-vej

GamingSpilfans holder vejret: Helt ny PlayStation er på vejDu skal vænne dig til at streame dine spil og bruge Virtual Reality-brillerne, når Sony formenlig er klar med PlayStation 5 i 2020.
Det forudser ekspert.
Sony er meget hemmelighedsfulde omkring deres kommende PlayStation 5-konsol.
(© Unsplash)Af Lasse Kjær Christiansen29.
nov.
2018 kl.
19.
04Bemærk: artiklen er mere end 30 dage gammelLæs op- Det er nødvendigt at have næste-generations hardware.
Sådan lød den lidt kryptiske besked fra Sonys CEO Kenichiro Yoshida i et interview med Financial Times tilbage i oktober måned i år.
Hvad det i virkeligheden betyder, er, at Sony er i fuld gang med at arbejde på opfølgeren til den nuværende PlayStation 4-konsol, der i dag fejrer femårsjubilæum i Danmark.
Sony holder kortene tæt ind til kroppen og har endnu ikke annonceret nogle detaljer om den kommende konsol.
Derfor kigger PlayStation-ekspert og chefredaktør for mediet PSLife.
dk, Palle Havshøi-Jensen, ind i fremtiden og kommer med sine bud på, hvad vi kan forvente af den kommende konsol.
Udover de gængse teknologiske fremskridt som bedre grafik og hurtigere processorer, selvfølgelig.
1Slut med spilæsker på hylden- Jeg tror, at der kommer til at være meget mere fokus på online-delen og digitale downloads af spil til PlayStation 5.
Meget mere, end der er i dag.
En af de ting, som kunne være rigtig spændende, var, hvis Sony udviklede markedet for “brugte”, digitale spil.
Der var allerede snak om det med PlayStation 4, men det blev ikke til noget.
Men det ville være smart, hvis man som gamer kunne låne digitale spil til hinanden eller sælge dem videre, når man havde gennemført dem, forudser Palle Havshøi-Jensen.
2Den nye PlayStation skal kunne køre gamle spil- Jeg forudser, at Sony vil have fokus på bagud-kompatibilitet.
Bagud-kompatibilitet betyder, at den kommende PlayStation 5 skal kunne køre PlayStation 4-spil.
Microsoft er med deres Xbox-konsol ret langt fremme i forhold til det.
Og det er noget, som forbrugerne efterspørger.
De vil gerne have, at deres store bibliotek af gamle spil kan køre på den nye konsol, lyder det fra Palle Havshøi-Jensen.
3Virtual Reality bliver et fokuspunkt- Jeg gætter på, at PlayStation 5 vil være bygget op med Virtual Reality i tankerne helt fra begyndelsen.
Med PlayStation 4 var Virtual Reality-headsettet en tilføjelse, som kom nogle år inde i konsollens levetid - og det kunne man godt mærke.
Der vil formentlig komme en ny udgave af Virtual Reality-headsettet, som er designet med udgangspunkt i den nye konsol.
Et headset, som er tænkt ind i udviklingen helt fra starten.
Virtual Reality er endnu ikke slået igennem, der er nogle rigtig gode spil, men det er ikke hvermandseje endnu.
Så de bliver nødt til at optimere på headsettet til den nye generation, siger Palle Havshøi-Jensen.
4Streaming og abonnementer- Jeg tror ikke, at PlayStation 5 udelukkende bliver en streaming-konsol.
Men jeg tror, at der kommer et øget fokus på at kunne streame sine spil, ligesom man streamer sine tv-serier og film i dag.
Man kan se, hvordan Netflix og HBO har gjort sit indhug i DVD- og Blu-ray-salget, og jeg tror, at streaming og abonnementsordninger bliver noget, som vi kommer til at se mere til i fremtiden.
Sony tilbyder allerede et streaming-abonnement i dag, men jeg tror det vil blive udbygget med PlayStation 5.
Det vides endnu ikke, hvornår PlayStation 5 vil lande på butikshylderne og i webshops verden over, men Palle Havshøi-Jensen er klar med en forudsigelse:- Jeg tror, det bliver i 2020.
På det tidspunkt vil PlayStation 4-konsollen være syv år gammel - og det er en god alder for en spilkonsol at blive pensioneret, fortæller han.
FacebookTwitterKopier linkEmner:Playstation|Sony|Teknologi|Forbrugerelektronik|Storbritannien




https://www.dr.dk/nyheder/penge/omfattende-og-dyre-skandalesager-vaelter-ud-af-tysk-storbank

PengeOmfattende og dyre skandalesager vælter ud af tysk storbankDeutsche Bank er en af de banker i verden, der har betalt mest i bøder og forlig de seneste ti år, siger erhvervskorrespondent.
Politifolk på vej ind i Deutsche Banks hovedkvarter i Frankfurt i forbindelse med en storstilet aktion.
Banken er mistænkt for at have hjulpet kunder med at lave ulovlige virksomheder i skattely.
Af Signe Mai Vilsbøll29.
nov.
2018 kl.
18.
30Bemærk: artiklen er mere end 30 dage gammelLæs opEn omfattende razzia hos Deutsche Bank er blot den seneste af en lang række skandalesager, og det vidner om, at det er en bank i dyb, dyb krise.
Sådan lyder det fra DRs erhvervskorrespondent, Jakob Ussing, efter at den tyske storbanks hovedkvarter i Frankfurt i dag er blevet ransaget af 170 politibetjente og efterforskere.
Banken er Tysklands største og ét af verdens mest indflydelsesrige finanshuse.
- Det ser alvorligt ud.
Det er ikke hverdagskost, at tysk politi rykker ud med 170 mand i en bank for at ransage, siger Jakob Ussing.
Medarbejdere i den tyske bank er under mistanke for at have bidraget til skatteunddragelse for milliarder.
Ifølge den tyske anklager er Deutsche Bank alene i 2016 mistænkt for at have hjulpet med at sende mere end 2,3 milliarder kroner i skattely gennem en række mistænkelige overførsler, der burde have været indberettet til myndighederne - men ikke blev det.
Utallige skandaler har kostet dyrtJakob Ussing påpeger, at Deutsche Bank vælter i skandalesager, der har kostet dyrt.
Siden 2008 har banken ifølge en opgørelse fra Bloomberg News fået bøder eller indgået forlig for næsten 120 milliarder danske kroner.
Og det gør banken til en af de banker i verden, der har betalt mest i bøder og forlig de seneste ti år.
Faktisk har banken alene de seneste fire år fået bøder eller indgået forlig for omkring 70 milliarder danske kroner, understreger Jakob Ussing.
- Det er blandt andet det, der har været årsag til, at banken har haft underskud i milliardklassen de seneste tre år i træk, ligesom der er skiftet ud på posten som topchef talrige gange, siger han.
Dårlige lån og manipulation med renterNogle af de største skandalesager fra Deutsche Bank, offentligheden har været vidne til, tæller salg af pakker med dårlige boliglån i USA og manipulation af renter.
- Der har også været en sag om brud på sanktioner og endelig en sag om hvidvask af russiske milliarder.
Den sidste af de sager har flere ligheder med de mulige ulovligheder, som Danske Banks estiske filial efterforskes for netop nu, lyder det fra DRs erhvervskorrespondent, Jakob Ussing, som tilføjer:- Det tyske finanstilsyn har også netop bedt banken om information om dens rolle som samarbejdsbank for Danske Banks estiske filial.
Deutsche Bank er under skærpet opsyn.
I september besluttede statens finansielle vagthund, BaFin, at der fremover skal være en ekstern medarbejder i banken, der kan holde øje med, at den interne kontrol med hvidvask ikke glipper.
Foreløbigt skal en ekstern vagthund vogte banken i 36 måneder.
Her er prisen for fire af Deutsche Banks skandalesager:•I 2017 accepterede Deutsche Bank at betale en bøde på 3 milliarder kroner til de amerikanske finansmyndigheder.
Banken fik bøden for at have hjulpet russere med at føre mere end 10 milliarder dollar ud af Rusland og ind på konti i andre lande i perioden mellem 2011 og 2015.
•I 2016 fik Deutsche Bank med til at betale, hvad der svarer til 47 milliarder kroner, i en sag om kritisabel markedsføring af realkreditobligationer under finanskrisen.
Deutsche Bank havde ifølge anklagen vildledt både myndigheder og låntagere, da boligmarkedet i USA var på på sit højeste.
•I 2015 fik Deutsche Bank en bøde på cirka 16 milliarder kroner af de britiske og amerikanske myndigheder for at have manipuleret med de såkaldte libor-renter, som er en daglig referencerente baseret på rentesatser for usikrede lån, banker tilbyder til andre banker på Londons finansmarked.
•Og senere i 2015 fik Deutsche Bank en bøde på 1,5 milliard for at have haft forretninger med lande på USA's sanktionsliste, herunder Iran og Syrien.
FacebookTwitterKopier linkEmner:Deutsche Bank|Økonomi|Danske Bank|USA|Pengeinstitutter




https://www.dr.dk/mitliv/kokain-og-kaerlighed-smadrede-katrines-liv-sad-syv-maaneder-i-colombiansk-kvindefaengsel

Noget på hjerteSe temaMit LivKokain og kærlighed smadrede Katrines liv: Sad syv måneder i colombiansk kvindefængselHun svævede rundt i en rus af forelskelse, alkohol og stoffer.
Pludselig fandt hun sig selv bag tremmer i et sydamerikansk fængsel.
Af Palle Herløv, Liselotte Sabroe (FOTO) og Signe Heiredal (grafik)29.
nov.
2018 kl.
19.
04Læs opKatrine Jepsen har svært ved at holde tårerne tilbage, mens hun fortæller sin historie.
11.
august 2017 er en dato, hun aldrig glemmer.
Den dag sluttede det mareridt, som får tårerne frem i hendes øjenkroge.
Hun kan ikke holde dem tilbage.
- Jeg vejede 47 kilo, og jeg så skidt ud.
Jeg ville bare væk fra Colombia og på det fly hjem til Danmark og min familie, siger hun.
Noget på hjerteVi er alle forskellige.
Vi lever vidt forskellige liv med tanker, hverdagsrutiner, følelser og måske endda udfordringer, som andre ikke kender til.
I denne artikelserie giver vi taletid til unge med noget på hjertet - for så kunne det jo være, at vi kunne blive lidt klogere på hinanden.
Læs flere fortællinger her.
Katrine bliver stadig rørt, når hun tænker tilbage på alt det, hun har været igennem.
Og hun bliver irriteret ved tanken om de historier, andre fortæller om hende, for de kender ikke sandheden.
Dem vender vi tilbage til.
Katrine har siden teenageårene truffet nogle beslutninger, hun ville gøre alt for at lave om, hvis kun kunne.
Samtidig føler hun, at hun er kommet styrket ud på den anden side, fordi hun har truffet de beslutninger.
- Det lyder bizart, men på en måde er jeg taknemlig over at have oplevet, hvor stærk min krop og psyke var, da jeg blev presset ud i ekstremer, siger den 27-årige kvinde, da DR Mit Liv møder hende i forældrenes hjem i Søborg.
27-årige Katrine Jepsen fra Søborg lod stofferne tage kontrollen over sit liv, og hun endte med at blive fængslet i Colombia, hvor de her billeder er fra.
Delte en hygge-rus med kærestenHendes fortælling starter et helt andet sted: I det københavnske natteliv og restaurationsmiljøet, som hun stiftede bekendtskab med allerede som 14-årig, da hun fik job som opvasker.
Jeg havde så meget brug for det til sidst, at jeg konstant gik ud og kiggede på min telefon, når jeg havde sendt en besked til en sælger.
Katrine JepsenI gymnasiet arbejdede hun deltid som tjener samme sted, og som student blev det til et fuldtidsjob i en årrække.
Her mødte hun en kæreste, der introducerede hende for kokain.
Han var ti år ældre, og hun lod sig overtale til at dele en rus med ham.
Det skulle bare være de to hjemme hos ham i trygge rammer med rødvin, stoffer og snak hele natten.
Ikke noget med at gå uden for i en kokain-koger.
- Det var en god oplevelse.
Desværre, kan man sige, for det blev den første af mange.
Det gik fra at være en festting til noget, jeg havde brug for for at præstere i hverdagen.
Læs også:Kokain er på sit højeste: Antallet af forgiftninger stiger- Jeg havde så meget brug for det til sidst, at jeg konstant gik og kiggede på min telefon, når jeg havde sendt en besked til en sælger.
Det kunne kun gå for langsomt med et svar retur med mødested og -tidspunkt.
Kom nu!
Svar mig!
Katrine bliver stadig rørt, når hun tænker på de ting, hun har været igennem i det sydamerikanske.
Hun ved godt, at hun kun kan bebrejde sig selv.
Carlos - slangen i ferieparadiset.
.
.
Et opslag på Facebook fik hende til at træffe en beslutning.
En dansk familie ville flytte til Den Dominikanske Republik og forpagte en restaurant på strandpromenaden.
De søgte personale, og Katrine så det som en mulighed for at komme væk fra København i et forsøg på at lægge stofferne bag sig.
- Mit liv var noget lort.
Der skulle bare ske noget nyt, siger hun.
Hun søgte stillingen og fik den efter en jobsamtale over Skype.
Det var i september 2016, hun var 25 år, single, og to uger senere stod hun med flybilletten til Punta Cana i hånden.
Familien hentede hende i lufthavnen og tog hende med hjem til feriebyen Boca Chica.
- Tænk sig, jeg ville væk fra stofferne, og så rejste jeg til Sydamerika, hvor "peberet gror" og koster en sjettedel.
Det var dømt til at gå galt, siger Katrine Jepsen.
Hun kan sagtens selv se ironien i det.
Boca Chica var et paradis.
Katrine var med til at drive restauranten, og det gik godt.
Men - så kom Carlos ind i billedet.
En 37-årig lokal mand, der arbejdede i en surferbutik.
- Vi blev kærester, og jeg var forelsket i ham og betaget af ham og mit nye liv.
Der er noget særligt ved at feste i Sydamerika.
Desværre blev kokain igen en del af hverdagen med byture flere gange om ugen.
Carlos betalte det hele, så det var nemt for mig at hoppe med.
Jeg var naiv.
Katrine røg igen ud på et sidespor.
Den danske familie kunne se, hvad der foregik, og de opsagde samarbejdet.
Livsstilen fortsatte imidlertid ufortrødent.
- Jeg svævede rundt i en rus af forelskelse, alkohol og stoffer.
Sidst i december besluttede jeg mig for, at nu var det nok.
Jeg ville hjem til min familie.
Jeg havde lige fejret fødselsdag og jul uden dem, og det rørte noget i mig.
Hvad har du egentlig gang i, spurgte jeg mig selv.
Det er 14 måneder siden, Katrine genså sin familie efter fængselsopholdet.
Må vi se din bagagebillet?
Carlos blev ked af det, da hun fortalte om sine rejseplaner.
Som en afskedsgave inviterede han hende med på en tur til Cartagena de Indias i Colombia.
En havneby fra 1500-tallet med knap en million indbyggere.
De ankom 15.
januar.
- Vi havde en fin tur, hvor vi blandt andet var på et cruise til en ø.
Min kuffert havde jeg efterladt på hotellet.
Det må være her, én eller anden har haft fat i den.
To dage efter stod hun igen i lufthavnen og sagde farvel til Carlos.
Det var sidste gang, hun hørte og så noget til ham.
Kufferten blev tjekket ind, og hun gik igennem det obligatoriske security check og videre til boardingområdet.
- Pludselig stod der fire betjente foran mig og bad mig vise min bagagebillet.
Jeg sagde "selvfølgelig" og "værsgo".
De beordrede mig til at følge med.
Katrine kom ned i et sterilt rum med hvide vægge og et bord af stål, hvor hendes kuffert stod placeret.
En mand åbnede den, væltede indholdet ud, lynede op i bunden og brækkede et afstiver-rør op.
Det var hult, og han stak en kniv i det.
- Jeg tænkte: Nej!
Det er bare løgn, da der var hvidt pulver på kniven.
Så tog de et kosteskaft og bankede flere små, tamponlignende ruller ud på bordet.
De tog en prøve med noget, der blev blåt.
Det var kokain.
750 gram.
Fælden var klappet.
Katrine blev anholdt og fik læst sine rettigheder op.
Først på spansk og senere engelsk.
Læs også:Colombianer til danske kokainbrugere: 'Du dræber mit land'Hvor kom kokainen fra?
Hun var i chok og forstod ikke, hvad der foregik.
Det var surrealistisk.
Hun fik lov til at lave et opkald, og hun ringede til sin far.
- Han vidste ikke, at jeg var rejst videre til Colombia, så hans første reaktion var at spørge, hvorfor fanden jeg var dér.
Jeg sagde "Far, ikke nu!
Den snak tager vi en anden gang.
Jeg har brug for hjælp.
"Katrines far kontaktede ambassaden og fik anbefalet en advokat, der besøgte hende.
Han gjorde det hurtigt klart, at det ikke så godt ud.
At beviserne mod hende var svære at bortforklare.
Katrines sag blev ekspederet med en straksdom på fire års fængsel med mulighed for at komme i husarrest efter seks måneder.
Hun fastholder, at hun ikke aner, hvor kokainen kom fra.
At nogen må have plantet den.
- Jeg har haft god tid til at tænke det her igennem, og jeg ved, jeg ikke får spørgsmålet besvaret.
Mit bud er, at én eller anden har villet bruge mig til at fragte stoffet til Schweiz, hvor jeg skulle mellemlande.
Denne "én eller anden" kan være Carlos, som ifølge Katrine forsvandt som dug for solen lige efter hendes anholdelse.
Hans Facebook-profil er væk, og telefonen bliver ikke besvaret.
Hans efternavn fik hun aldrig fat i, og hvem siger egentlig, at Carlos er hans rigtige navn?
Spekulationerne står i kø.
- Jeg har en idé om, at han levede en dobbelttilværelse med en familie et andet sted og så mig som det festlige indslag.
Ah, una nueva!
Det var 25.
januar 2017, og Katrine blev ført til det kvindefængsel, der skulle blive hendes hjem de næste mange måneder.
De fleste af de 150 indsatte havde domme på to-tre år for prostitution og salg af narko.
Katrine blev placeret i celle nummer ét med 15 sovepladser.
Jeg gik i bad fire gange om dagen.
De tre af dem tændte jeg bare for vandet og lod det løbe.
Katrine Jepsen- Det var den celle, der var mindst hård.
Jeg tror, de tænkte, at hende dér kan kun overleve her.
De kunne se på mig, at jeg var bange.
Jeg husker, at de sagde "ah, una nueva" - en ny pige i flokken - og kiggede undersøgende på mig.
Den eneste lyshårede i fængslet.
Her var køjesenge med en tynd madras og løse træbrædder på et ustabilt skelet af stål.
Dagene startede 6.
30, når vagterne kørte kniplerne hen langs tremmerne, som man kender det fra filmene.
Katrine var som regel vågen ved seks-tiden, så hun var klar til at komme hurtigt ud i gården.
Hun tog løbesko på og fik lidt motion ved at cirkulere rundt.
Læs også:Colombias kokainproduktion sætter rekordHun har aldrig grædt så meget og følt sig så ensom, selv om der var folk tæt omkring hende konstant.
Hun fandt et frirum på badeværelset, som var det eneste sted, hun kunne være sig selv.
- Jeg gik i bad fire gange om dagen.
De tre af dem tændte jeg bare for vandet og lod det løbe, mens jeg prøvede at samle mig selv og mine tanker op.
Sådan fik jeg fem minutters privatliv.
Katrine sidder her sammen med nogle af de kvinder, hun delte celle nummer et med.
De fleste sad inde for prostitution og handel med narkotika og havde domme på to-tre år.
Privatfoto.
Inde bag det lyserøde forhæng var badeværelset, hvor Katrine flere gange om dagen gik ud og havde lidt privatliv.
Privatfoto.
Kunne du leve her i syv måneder?
Privatfoto.
Fængslet var i meget dårlig forfatning.
Katrine fik adgang til en mobiltelefon og sms'ede ind imellem til sin mor, hvor hun gav udtryk for, at det kunne styrte sammen om ørene på hende når som helst.
Privatfoto.
De fleste morgener gik Katrine en tur ud i gården med sine løbesko på.
Det var hendes eneste mulighed for at få lidt motion.
Privatfoto.
Katrine fortæller, at hun ofte tog sig selv i at savne regnen hjemme i Danmark.
Særligt på de varmeste dage, hvor temperaturene var meget høje i den sydamerikanske fængselsgård.
Privatfoto.
Lidt friske farver til at sætte kulør på en sort tilværelse.
Privatfoto.
1 / 7Katrine sidder her sammen med nogle af de kvinder, hun delte celle nummer et med.
De fleste sad inde for prostitution og handel med narkotika og havde domme på to-tre år.
Privatfoto.
1 / 7Inde bag det lyserøde forhæng var badeværelset, hvor Katrine flere gange om dagen gik ud og havde lidt privatliv.
Privatfoto.
2 / 7Kunne du leve her i syv måneder?
Privatfoto.
3 / 7Fængslet var i meget dårlig forfatning.
Katrine fik adgang til en mobiltelefon og sms'ede ind imellem til sin mor, hvor hun gav udtryk for, at det kunne styrte sammen om ørene på hende når som helst.
Privatfoto.
4 / 7De fleste morgener gik Katrine en tur ud i gården med sine løbesko på.
Det var hendes eneste mulighed for at få lidt motion.
Privatfoto.
5 / 7Katrine fortæller, at hun ofte tog sig selv i at savne regnen hjemme i Danmark.
Særligt på de varmeste dage, hvor temperaturene var meget høje i den sydamerikanske fængselsgård.
Privatfoto.
6 / 7Lidt friske farver til at sætte kulør på en sort tilværelse.
Privatfoto.
7 / 7Du kommer hjem - engang.
.
.
I marts fik hun en ny advokat, som havde ry for at kunne skaffe folk ud af fængslerne gennem sit kendskab til systemet og folk i det.
Hun havde anket afgørelsen.
Derfor kørte hendes sag stadig, og der var mulighed for at blive løsladt, til sagen skulle behandles igen.
Det ville blive dyrt at få Katrine ud, men hendes forældre var klar til at betale prisen.
I første omgang var meldingen, at Ariel Lopez, som advokaten hed, ville få hende ud om to og en halv måned - det vil sige midt i maj 2017 - men løsladelsesdatoen blev hele tiden rykket, og hver gang føltes det som en mavepuster for hende.
Altid med en ny finurlig forklaring og uvisheden om, hvorvidt han havde fyldt hende med løgn.
Hvem var han i grunden?
Katrine må ikke rejse til Colombia de næste mange år.
Gør hun det, bliver hun arresteret med det samme, for hendes sag er ikke formelt afsluttet.
11.
august skete det endelig.
Datoen har brændt sig fast i hukommelsen.
Hun lignede en mager fugleunge med en vægt på 47 kilo.
Normalt vejer hun 58, men en kost bestående primært af tun fra dåse, tørre kiks og frugt havde sat sit aftryk.
Advokaten havde været i retten og sendte hende pludselig en besked i WhatsApp, hvor han skrev: "Enhorabuena, eres libre, querida" - "tillykke, du er fri, min kære".
"Sagen kører stadig, men du er løsladt indtil videre".
- Jeg turde ikke tro på det, men den var god nok, og det kunne kun gå for langsomt.
Hun efterlod de fleste ejendele og blandt dem den kuffert, der fik hende bag tremmer.
Hun havde derfor kun sin håndbagage, da hun endelig igen stod i lufthavnen i Cartagena.
Forinden havde hun ventet seks dage på et hotel i den turistede del af Boco Grande.
Det var efter strenge anvisninger fra advokaten, der var bange for, at hun ville vække opsigt, hvis hun tog direkte fra fængslet til lufthavnen.
Lokale journalister havde hørt om den lyshårede kvinde i fængslet.
"La gringa", som de kaldte hende - et slangudtryk for en engelsktalende kvinde i Sydamerika.
Derfor skulle hun holde lav profil og falde i ét med de andre turister.
- Jeg havde ondt i maven hele dagen.
Følelsen af at gå igennem security og kropsscanneren uden at blive tilbageholdt var ubeskrivelig, og det var en kæmpe lettelse, da jeg satte mig til rette i flysædet.
Har du hørt det om Katrine?
Katrine skypede med en veninde, der arbejdede i lufthavnen, og hun stod klar til at tage imod hende, da hun kom ud af flyet.
Så stod de der i ti minutter og krammede livet halvt ud af hinanden.
- Vi græd, og hun holdt mig i hånden hele vejen ned til ankomsthallen, hvor mine forældre, søster, svoger og lillebror tog imod mig.
Slap af, hvor var jeg baldret i kroppen og i hovedet, siger Katrine, mens hun tørrer sine tårer væk.
Det rører hende, når hun tænker tilbage.
Også selv om hun har fortalt sin historie mange gange det seneste års tid.
Katrine Jepsen har sagt farvel til restaurationsbranchen.
Nu arbejder hun deltid i sin mors firma.
Det er hendes plan at søge ind på uddannelsen til fysioterapeut efter nytår.
Hun har i perioder isoleret sig fra omverdenen og haft brug for at være sig selv.
Derhjemme gik rygterne på, at hun havde forsøgt at smugle ti kilo kokain, at hun havde arbejdet som prostitueret på gaden, at hun var stiknarkoman og så videre.
"Onde tunger", som hun kalder det.
- Nogen - jeg ved ikke hvem - har startet de her rygter omkring mig, og det har været ubehageligt at opleve oven på alt det andet.
Jeg har mistet veninder på det her, men de bedste og tætteste har holdt ved.
De tror på mig, når jeg siger, at jeg var offer for en andens ondsindede handlinger.
Katrine tager ikke stoffer længere, og hun er overbevist om, at hun ikke falder i igen.
- Jeg har fået et andet syn på tilværelsen.
Hvad der er vigtigt, hvad der betyder noget, og hvad der er ligegyldigt.
Jeg var ved at ødelægge mig selv, fordi jeg tog nogle dumme beslutninger og lod mig rive med, men det er en del af mit liv nu, og jeg føler, jeg er kommet videre.
Nu ser jeg fremad, siger Katrine Jepsen.
FacebookTwitterKopier linkEmner:Sydamerika|Brug af euforiserende stoffer|Colombia|Facebook|Lufthavne




https://www.dr.dk/nyheder/regionale/bornholm/helikopter-snuser-sig-frem-til-et-stigende-antal-svovlsyndere

BornholmHelikopter snuser sig frem til et stigende antal svovlsyndereDer er flere og flere skibe, som udleder for meget svovl i dansk farvand.
Kemiingeniør Jon Knudsen står her ved den helikopter, der bruges til at opdage svovlsynderne i dansk farvand.
Af Kristian Volden og Morten Søgård Volff29.
nov.
2018 kl.
18.
09Bemærk: artiklen er mere end 30 dage gammelLæs opEn lille orange helikopter med en rigtig god lugtesans lander i Bornholms Lufthavn.
Det er på tide at fylde brændstof på Airbus-helikopteren.
Den er tørstig efter at have været på jagt efter havets miljøsyndere i Østersøen.
Tidligere på dagen lettede helikopteren fra Roskilde Lufthavn for at afsløre skibe med for mange svovlpartikler i udstødningsgassen.
Svovldioxid kan blandt andet lede til hjertekarsygdomme og få skyerne til at regne med syre, som får træerne til at gå ud.
Derfor har myndighederne bestemt, at der maksimalt må være 0,1 procent svovl i skibenes brændstof, hvilket er et miljøkrav i den såkaldte ECA-zone omkring Danmark.
Men det er ikke alle skibe, der overholder reglerne.
I 2017 udledte cirka fem procent af de registrerede skibe for meget svovl i luften, og allerede i år er andelen nået op på cirka otte til 10 procent.
Hvad stigningen skyldes er dog svært at sige, siger kemiingeniør Jon Knudsen, der holder øje med skibene.
Han er grundlægger af virksomheden Explicit og fungerer som Miljøstyrelsens forlængede arm i luften.
- Der kan være variationer fra år til år, men det kan måske også skyldes højere priser på skibsbrændstof, siger han.
Det er nemlig sådan, at skibsejerne skal betale mere for det brændstof, der indeholder mindre mængder af svovl, hvorimod det billigere skibsbrændstof indeholder større mængder af det skadelige stof.
Derfor er det også vigtigt, at helikopteren holder godt øje med de mange skiber, som dagligt sejler igennem det danske farvand.
En teknisk næseMonteret på den orange helikopters næse sidder en grøn boks på størrelse med to skotøjsæsker.
Denne boks udgør helikopterens ”næse”.
Det er en særlig sensor, som helikopteren tager i brug, når den flyver ind over røgen fra skibenes skorstene.
Når næsen har ”duftet” tilstrækkeligt, analyserer Jon Knudsen resultatet, som så sendes ind til Miljøstyrelsen.
Hvis prøverne viser alt for meget svovl, træder myndighederne til, og så skal skibet forberede sig på et besøg, når det lægger til, siger Jon Knudsen:- Hvis det er et skib, som skal i dansk havn, så står en mand fra Søfartsstyrelsen klar til at tage en brændstofsprøve.
Hvis skibet derimod sejler mod en europæisk havn, så registrerer vi det i en international database, og så bliver de udtaget til en kontrol, når de kommer i havn, siger han.
Hvis grænseværdien for svovl ikke overholdes, kan det blive dyrt for skibsejeren.
Det er nemlig ikke gratis at bryde grænseværdierne.
Ifølge Miljøministeriet har der været bøder på helt op til 375.
000 kroner, og står det til regeringen, så skal svovlsynderne ikke kun rammes på tegnebogen, men også på deres omdømme.
For regeringspartierne er kommet med et lovforslag, som betyder, at rederierne hænges ud offentligt, hvis deres skibe overtræder grænsen for svovl i brændstoffet.
Læs også:Regeringen vil afsløre navnene på havets svovlsyndereI dag målte Jon Knudsen 29 skibe på turen fra Roskilde Lufthavn og ud over Østersøen, og her var det en lille håndfuld skibe, som overskred grænseværdien.
Målingens resultater var dog ikke i nærheden af de største syndere, som Jon Knudsen har målt tidligere.
- Vi målte engang et skib, som sejlede på over 3,5 procent svovl, og det er jo så 35 gange over den tilladte grænse, så det må man sige er en overtrædelse, siger Jon Knudsen, inden han igen flyver hjem til Roskilde.
Explicit har fløjet over 100 ture i 2017 og 2018, og virksomheden har kontrolleret udstødningen fra flere end 1.
000 skibe.
FacebookTwitterKopier linkEmner:Roskilde Lufthavn|Miljøstyrelsen|Lufthavne|Miljøpolitik|Bornholm




https://www.dr.dk/nyheder/regionale/nordjylland/70-aarige-ole-skal-erstatte-soeren-gade-selvfoelgelig-kan-jeg-ikke

Nordjylland70-årige Ole skal erstatte Søren Gade: 'Selvfølgelig kan jeg ikke løfte arven'Efter Venstre-kreds' jagt efter et kendt navn til at erstatte Søren Gade, endte det med lokal og ukendt kandidatOle Friis stillede op til Aalborg Byråd, men kom ikke ind.
Af Michael Strandfelt29.
nov.
2018 kl.
18.
03 | opdateret 29.
nov.
2018 kl.
20.
38Bemærk: artiklen er mere end 30 dage gammelLæs opVenstres Aalborg Vest kreds har offentligt været på jagt efter et kendt navn til at tage over for Søren Gade, der ved sidste folketingsvalg sikrede kredsen et forrygende resultat.
Der har været rygter om, at nordjyske Inger Støjberg, skulle flytte til kredsen, og Bertel Haarder har offentligt takket nej på en forespørgsel fra kredsen.
I dag endte det så med Ole Friis, der er 70-årig pensioneret skolelærer, og næstformand for den lokale partiforening.
Og han prøver ikke at bilde nogen ind, at han var førstevalget.
- Jeg har selv håbet på, at vi kunne få et fantastisk navn, så vi kunne styrke Venstre i nord.
Men nu må jeg gøre hvad jeg kan, og man har henvendt sig til mig, fordi jeg går all-in på sager jeg brænder for, siger han.
Kan ikke løfte arvenDer kom især fokus på pladsen i den nordjyske kreds efter Mette Frederiksen (S) besluttede sig for at stille op i Aalborg, hvor hun kommer fra.
Med tabet af Søren Gade og tilgangen af den socialdemokratiske statsministerkandidat, er der umiddelbart lagt op til et stemmetab for Venstre i Nordjylland, hvor man lige nu har fire medlemmer valgt ind i Folketinget.
Ole Friis erkender blankt, at han ikke er et navn, der kan løfte arven efter Søren Gade.
- Det kan jeg selvfølgelig ikke.
Det ved jeg da godt, men jeg vil gøre alt hvad jeg kan og forsøge at kratte alle de stemmer ind til Venstre i Nordjylland som muligt, siger han.
Der kan da også synes et godt stykke op til de knap 29.
000 stemmer Søren Gade hentede til partiet, når man kigger på Ole Friis' stemmetal da han stillede op som byrådskandidat i Aalborg Kommune i 2017 og fik 165 stemmer.
Ikke VU'er eller DJØF'erMen selvom han formentlig ikke kommer til at nå op på Søren Gades tal, tror han alligevel, han kan hente nogle bestemte stemmer.
- Måske er det meget godt, at jeg ikke ligner så mange af de andre Venstre-kandidater.
Måske tænker nogle 'hov, det er måske meget godt at få én ind, som ikke er formet af VU eller er DJØF'er', siger han.
Han bliver endeligt valgt som kandidat 13.
december, hvis ikke der skulle komme et kendt hoved forbi inden da.
For døren står nemlig stadig lidt på klem.
- I det øjeblik, der skulle komme en kendis, skal man selvfølgelig bruge vedkommende.
Det er logisk.
Det går der ikke noget af mig af, siger Ole Friis.
FacebookTwitterKopier linkEmner:Bertel Haarder (politiker)|Inger Støjberg (politiker)|Socialdemokraterne|Jylland|Valg og folkeafstemninger




https://www.dr.dk/nyheder/udland/trump-aflyser-putin-moede

UdlandTrump aflyser Putin-mødeDe to præsidenter havde aftalt et møde under G20-topmødet i Argentina fredag og lørdag.
USA's præsident, Donald Trump, aflyser sit møde med Ruslands præsident, Vladimir Putin, som følge af den eskalerede krise mellem Rusland og Ukraine.
Af Simon Vincensen29.
nov.
2018 kl.
17.
57Bemærk: artiklen er mere end 30 dage gammelLæs opUSA's præsident, Donald Trump, aflyser nu sit planlagte møde med den russiske præsident, Vladimir Putin.
Det sker, ifølge Donald Trump selv, efter at situationen mellem Rusland og Ukraine er eskaleret de seneste dage, skriver han på Twitter.
- Eftersom at skibene og mandskabet ombord endnu ikke er vendt tilbage til Ukraine, har jeg besluttet at det vil være bedst for alle parter at aflyse mit møde i Argentina med Ruslands præsident, Vladimir Putin.
Donald Trump har tidligere truet Rusland med at aflyse mødet, hvis ikke der kom styr på situationen med Ukraine.
Putin afviser konfliktRusland beslaglagde søndag tre ukrainske skibe og anholdt besætningen.
Det har fået Ukraine til at indføre militær undtagelsestilstand i 19 af landets 27 regioner.
Læs også:Putin afviser konflikt med Ukraine som simpel grænsestrid: Det er ren provokationMen ifølge den russiske præsident, Vladimir Putin, er der blot tale om en simpel grænsedisputs og provokationer fra ukrainsk side.
Det sagde han i går ifølge blandt andet den russiske avis Kommersant og det ukrainske nyhedsbureau Unian.
FacebookTwitterKopier linkEmner:Donald Trump (politiker)|Rusland|Vladimir Putin (politiker)|Twitter|Ukraine




https://www.dr.dk/nyheder/regionale/fyn/kommune-har-stor-succes-med-ipads-og-gopro-kameraer-i-boernehuse

FynKommune har stor succes med iPads og GoPro-kameraer i børnehuseDigitale redskaber i daginstitutioner kan være dannende.
Men det skal bruges med omtanke.
I tre år har et mikroskop og en iPad været en fast bestanddel af legen i børnehusene i Faaborg-Midtfyn Kommune.
Af Jonatan Grau Møller29.
nov.
2018 kl.
18.
07Bemærk: artiklen er mere end 30 dage gammelLæs opEr iPads og GoPro-kameraer ligeså vigtige læringsredskaber som perleplader, puslespil og mudder på knæene?
Det mener Faaborg-Midtfyn Kommune, hvor de netop har afsluttet et treårigt projekt.
Jari Due Jessen er ansat som "Forstyrrelseskonsulent" i Faaborg Midtfyn Kommune.
Her er alle kommunens 20 børnehuse blevet udstyret med en mediekuffert fyldt med digitale redskaber.
Projektet har været en succes, forklarer Jari Due Jessen, der er ansat som konsulent i kommunen.
- Det giver dem en værktøjskasse, så når de kommer i skole, så ved de, at de kan løse nogle problemer med teknologien, som de ikke kunne ellers, forklarer han og uddyber:- Det gør, at vi får nogle børn, som er mere klar på at tænke fremadrettet, så når de står over for en udfordring, er de i stand til at se på en opgave og vurdere, om den skal løses med modellervoks eller teknologi.
Som afslutning på projektet var alle 330 børnehavebørn i Faaborg-Midtfyn Kommune i går samlet til en Digi-dag.
Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
 Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
 Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
 Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
 Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
1 / 5Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
1 / 5Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
2 / 5Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
3 / 5Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
4 / 5Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
5 / 5Her var der sat en masse forskellige stande op, hvor pædagoger og børn kunne eksperimentere og lade sig inspirere af nogle af de værktøjer, som de er blevet præsenteret for i løbet af de sidste tre år.
En af tingene var at bruge mikroskopet til at se nærmere på, hvad der gemte sig nede i nogle lukkede trækasser.
Men det kan Karl Alfred Jensen Poulsen på 5 år fortælle mere om:Karl Alfred.
wavEn digital sutDet er dog ikke alle, der synes, at brugen af digitale redskaber i daginstitutioner er den bedste idé.
En af dem er psykolog Ulla Dyrløv.
Hun synes, at kameraer og mikroskoper er en god ting.
Men når det kommer til tablets til børn, er hun slet ikke begejstret.
Ifølge hende bør de helt fjernes.
- Jeg har døbt det en digital sut.
Man kan få ethvert barn til at tie stille, når de får en tablet i hånden.
Ganske enkelt fordi den er skabt på den måde, så man udløser det afhængighedsskabende stof dopamin ret nemt, forklarer hun og fortsætter:- Man kan sige, at en tablet gør hjernen doven, og små børn har ingen forudsætninger for at stoppe det her af sig selv.
De har brug for voksen hjælp til at stoppe det.
Hvis det så er voksne, der serverer det for børnene, er det virkelig problematisk.
Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
 De 330 børnehavebørn var i den grad "klædt på til læring", da der i går var Digi-dag i Midtfyns Fritidscenter.
 Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
 Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
1 / 4Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
1 / 4De 330 børnehavebørn var i den grad "klædt på til læring", da der i går var Digi-dag i Midtfyns Fritidscenter.
2 / 4Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
3 / 4Børnene fra Kaptajngården i Vester Hæsinge var blandt de 330 børnehavebørn, der onsdag var samlet til Digi-dag i Midtfyns Fritidscenter.
4 / 4Klaus Thestrup, der er lektor ved Center for Undervisningsudvikling og Digitale Medier ved Aarhus Universitet, er derimod ikke enig.
Han har tidligt i projektet rådgivet Faaborg-Midtfyn Kommune om brugen af de digitale redskaber, og han synes, det er en rigtig god idé.
Man skal bare tage sine forholdsregler.
- Det handler enormt meget om, hvordan man gør det.
Man skal placere kroppen, legen og fællesskabet i centrum, og så kobler man digitale medier af forskellige slags til.
Nøjagtig som man vil gøre det med en saks, en tusch eller et teaterstykke.
- Det er noget, vi kan lege med, noget vi kan undersøge, spørge til verden med, og noget vi måske kan kommunikere med, siger han.
Et supplement - ikke en substitutI Faaborg-Midtfyn Kommune har konsulent Jari Due Jessen hele tiden haft for øje, at de digitale redskaber ikke kommer til at betyde, at et barn kommer til at sidde i hjørnet isoleret med en tablet.
- Det skal ikke erstatte den almindelige pædagogoiske praksisk, den skal tilføje noget til den.
Vi giver mulighed for at børnene kan undersøge verden på nye måder og får en større forståelse for det igennem det teknologiske, siger Jari Due Jessen.
Allan Borgstrøm er en af de 20 personer, der er blevet uddannet som nøglemedarbejder.
For at sikre at pædagogerne er klædt ordentligt på til opgaven, har Faaborg-Midtfyn Kommune uddannet 20 nøglemedarbejdere, der har ansvaret for at holde liv i den digitale læring.
I børnehusene rundt om i kommunen har man været glade for at få stillet redskaberne til rådighed.
- Ting bliver konkrete, og det handler om, at man kan få øje på ting, som man ikke tidligere kunne, forklarer Allan Borgstrøm, der er leder og nøglemederarbejder i børnehaven Kaptajngården i Vester Hæsinge.
I lydbiden herunder kan du høre 5-årige Luis Winther forklare, hvordan man kan bruge en iPad til at lave sit eget vendespil.
Loui Winther.
wavAlle pengene værdDet er dog ikke kun i Faaborg-Midtfyn, at man benytter sig af digitale tilbud til de mindste, mens de er i institution.
- Vi har en undersøgelse fra sidste år, hvor man kan se, at hvis man sammenligner fra 2014-2017, at der er flere og flere daginstitutioner, som bruger det her.
Jeg tror, at vi kan se en udvikling i dag, hvor vi er nede på to procent, der ikke bruger det, forklarer Peter Toft, der er kontorchef i Kommunernes Landsforening på området for Børn og Folkeskoler.
I den fynske kommune har man været mere end tilfredse med de resultater, de har set i løbet af de sidste tre år.
På Kaptajngården har man taget de digitale redskaber op af kufferten og i stedet indrettet en reol, så de er i øjenhøjde for børnene.
Derfor har de besluttet, at forsøget skal fortsætte med nøglepersonerne som tovholdere.
I løbet af projektet har kommunen postet i alt 1,5 millioner kroner i det.
FacebookTwitterKopier linkEmner:Faaborg-Midtfyn Kommune|Fyn|Faaborg|Apple Inc.
|Børnepasning




https://www.dr.dk/nyheder/indland/forhastede-studievalg-faar-studerende-til-falde-fra

IndlandForhastede studievalg får studerende til at falde fra37 procent af de unge, der var usikre på deres studievalg, faldt fra, viser ny undersøgelse.
Samlet set faldt 22 procent af dem, der blev optaget på en videregående uddannelse i 2016, fra i løbet af deres første år på studiet.
Af Sally Frydenlund Larsen29.
nov.
2018 kl.
17.
35Bemærk: artiklen er mere end 30 dage gammelLæs opHvad vil du være, når du bliver stor?
Mekaniker?
Læge?
Folkeskolelærer?
Det er et stort valg, der skal træffes, når landets unge vælger studie.
Og det kan have konsekvenser, hvis man ikke er helt sikker, når man søger ind på en videregående uddannelse.
Det viser en ny rapport fra Danmarks Evalueringsinstitut, EVA.
Sådan bliver du studieafklaretRapporten peger på en række ting, kommende studerende kan gøre for at blive afklaret omkring deres studievalg:- Find information om studiet.
92 procent af de studerende, der i meget høj grad føler sig tilstrækkeligt informerede, er afklarede omkring deres uddannelsesvalg.
Det samme gælder kun 33 procent af de studerende, der slet ikke føler sig tilstrækkeligt informerede om uddannelsen.
- Start dine overvejelser i god tid.
De unge, der valgte uddannelse kort før deadline, faldt oftere fra.
- Søg information mange steder.
Af de unge, der fik information om uddannelsen fra ni eller flere steder, var 84 procent afklarede om deres valg.
- Tal med undervisere og studerende.
De afklarede studerende besøgte uddannelsesstedet, deltog i åbent hus-arrangementer og talte med studerende på uddannelsen.
Kilde: Rapporten Studievalg og frafald på de videregående uddannelser, EVA.
Instituttet har spurgt unge, der søgte ind på en videregående uddannelse i 2016 om, hvor sikre de var på deres studievalg.
Hvor 15 procent af de studerende, som svarede, at de havde været meget afklarede om deres studievalg endte med at falde fra, gjaldt det samme for 37 procent af de studerende, der på ansøgningstidspunktet angav, at de slet ikke var afklarede omkring deres uddannelsesvalg.
Afklarede ved mereMed de nye tal har manden bag undersøgelsen, konsulent hos EVA Andreas Pihl Kjærsgård, fået bekræftet en mistanke.
- Det er første gang, vi har håndfaste beviser på, hvor meget det betyder at være afklaret, siger han.
Undersøgelsen viser, at afklarede studerende ved mere om det studie, de søger ind på, end uafklarede studerende gør.
Blandt andet har mange af de afklarede studerende besøgt studiestedet og talt med undervisere og studerende, inden de søgte.
Det betyder også meget for frafaldet, hvornår den studerende ansøger, fortæller Andreas Pihl Kjærsgård.
- Vi kan se, at dem, der træffer valget meget tæt på deadlinen, de er ofte ikke så afklarede, som dem, der træffer valget lang tid inden.
Reformernes skyldUndersøgelsen fortæller ikke noget om, hvorfor de unge dropper fra.
Men Forkvinde for Danske Studerendes Fællesråd, Sana Mahin Doost, er ikke overrasket over tallene.
Hun mener, at tallene er udtryk for, at de unge træffer forhastede beslutninger.
- Der er en generel fortælling om, at man skal hurtigt i gang og hurtigt ud på arbejdsmarkedet.
Det tror jeg sætter sig hos rigtig mange unge.
Vi ser den konsekvens, at mange unge vælger at gå hurtigt i gang, også fordi de er pligtopfyldende, siger hun.
Forkvinde for Danske Studerendes Fællesråd, Sana Mahin, til demonstration mod uddannelsesloftet i 2017.
De seneste års reformer på studieområdet, som blev søsat netop for at sikre en hurtigere studiegennemførsel, er de helt store årsager, mener hun.
- Vi har et uddannelsesloft, og vi har fremdriftsreformen.
Det er nogle reformer, der har til formål at skubbe os hurtigere igennem eller simpelthen lukke ned, hvis vi vælger forkert.
Samtidig er der også risiko for at miste sin SU, hvis man når for langt ind i en uddannelse og så skifter.
- Det gør, at hvis du er usikker, så er du mere tilbøjelig til at skifte hurtigere, end til lige at prøve det af, siger hun.
Samlet set faldt 22 procent af dem, der blev optaget på en videregående uddannelse i 2016, fra i løbet af deres første år på studiet.
FacebookTwitterKopier linkEmner:Uddannelse|Danmarks Evalueringsinstitut|Videregående uddannelser|Danske Studerendes Fællesråd




https://www.dr.dk/nyheder/indland/lokomotivforere-hos-dsb-far-bode-arbejdsnedlaeggelser

IndlandLokomotivførere hos DSB får bøde for arbejdsnedlæggelserDet var i strid med reglerne, at lokomotiv- og togførere hos DSB har forladt arbejdet tre gange i november.
En strid om arbejdstid har fået DSB's lokomotivførere til at nedlægge arbejdet tre gange i november.
(Arkivfoto) 29.
nov.
2018 kl.
17.
38 | opdateret 29.
nov.
2018 kl.
18.
39Bemærk: artiklen er mere end 30 dage gammelLæs opDet kommer til at koste lokomotiv- og togførere hos DSB på pengepungen, at de nedlagde arbejdet tre gange i november.
Det har Arbejdsretten afgjort i dag.
De tre arbejdsnedlæggelser, der skete 5.
, 21.
og 28.
, november, bliver betegnet som systematiske.
Det bekræfter både DSB og Dansk Jernbaneforbund, der repræsenterer lokomotiv- og togførerne.
De lokomotiv- og togførere, der nedlagde arbejdet, bliver derfor trukket i løn for de timer, de ikke har været på arbejde.
Derudover skal de betale en bøde, der lyder på 35 kroner for ufaglærte og 40 kroner for faglærte for de første to arbejdsnedlæggelser.
For den tredje er den økonomiske straf på henholdsvis 65 kroner og 70 kroner i timen.
- Jeg er tilfreds med, at Arbejdsretten med afgørelsen har sendt et klart signal, siger Flemming Jensen, administrerende direktør i DSB, i en pressemeddelelse.
- Jeg håber, at der nu bliver skabt ro, så vi kan komme videre i forhandlingerne om nye lokalaftaler med Dansk Jernbaneforbund, siger hanAfviser systematikDansk Jernbaneforbund har gennem forløbet erkendt, at det var i strid med overenskomsten at nedlægge arbejdet.
Men fagforeningen har afvist, at de skulle være koordineret, og at der dermed var tale om systematik.
Dansk Jernbaneforbund oplyser, at det tager Arbejdsrettens afgørelse til efterretning.
Læs også:Derfor er DSB og lokomotivførere endt i bittert slagsmålDe tre arbejdsnedlæggelser skyldes, at DSB og lokomotiv- og togførerne i øjeblikket forhandler en ny arbejdstidsaftale, hvor de ikke kan få enderne til at mødes.
Uenigheden går især på, hvor stor indflydelse de ansatte fremover skal have på planlægningen af arbejdstiden.
Hvornår er det weekend?
Derudover er en del af DSB's udspil, at en håndfuld af lokomotivførernes 26 årlige friweekender fremover kan ligge fredag-lørdag eller søndag-mandag.
DSB foreslår desuden, at lokomotivførerne på en del af deres arbejdsdage bliver vagtsat i tidsintervaller og senest fem dage før får deres helt præcise arbejdstid at vide.
Baggrunden for konflikten er, at DSB har meldt sig ind i den private arbejdsgiverorganisation Dansk Industri.
Derfor er de ansatte kommet over på en privat overenskomst, og der skal i forbindelse forhandles en række lokalaftaler på plads - herunder om arbejdstid.
Dansk Jernbaneforbund har i en anden sag anklaget DSB for at bryde reglerne i overenskomsten, da selskabet onsdag fratog lokomotivførere deres adgangskort og bad dem forlade arbejdspladsen.
I den sag er der endnu ikke faldet en afgørelse.
/ritzau//ritzau/FacebookTwitterKopier linkEmner:DSB|Dansk Jernbaneforbund|Togselskaber|Strejker og lockouts|Arbejdsretten




https://www.dr.dk/nyheder/udland/juleudsmykning-af-det-hvide-hus-faar-kritik-se-billederne-her

UdlandJuleudsmykning af Det Hvide Hus får kritik: Se billederne herÅrets juledekorationer i Det Hvide Hus er udvalgt af førstedamen, men udsmykningen får en noget hård medfart.
Af Magnus Dam Nielsen29.
nov.
2018 kl.
17.
46Bemærk: artiklen er mere end 30 dage gammelLæs opEn skov af kegleformede, karminrøde træer er en del af den juleudsmykning, som USA's førstedame, Melania Trump, har valgt at udsmykke Det Hvide Hus med.
Og netop den del af udsmykningen har fået folk til tasterne på de sociale medier, skriver det britiske medie The Guardian.
De 40 træer bliver af en bruger på Twitter blandt andet sammenlignet med de børster, der skrubber bilerne i en bilvask.
Temaet for juleudsmykningen er 'amerikanske skatte', og julepynten består blandt andet af juletræer, peberkagehuse, glitter og lys, oplyser Det Hvide Hus i en pressemeddelelse.
Læs også:Melania Trump: Jeg er en af de mest mobbede i verdenMelania Trump har selv været ude og forsvare sin juleudsmykning, skriver mediet Today.
com.
- Vi lever i det 21.
århundrede, og alle har forskellig smag.
Jeg synes, det ser fantastisk ud.
Jeg håber, at alle vil komme og se det.
I virkeligheden ser det endnu smukkere ud, siger hun.
Det er ikke første gang, førstedamen får kritik for sin juleudsmykning.
Det fik hun også sidste år, hvor nogen blandt andet mente, at den var skræmmende.
Indgangen til 'det blå rum', hvor Det Hvide Hus' officielle juletræ er klædt i blå fløjlsbånd broderet i guld.
1 / 8Det Hvide Hus' officielle juletræ er blevet pyntet.
2 / 8En miniatureudgave af det Hvide Hus er der også fundet plads til.
3 / 8De Hvide hus' officielle ornament, der hænger på juletræet.
4 / 8Julekransen er lavet af 'be best'-blyanter, som er et slogan fra Melanie Trumps egen kampagne, der fokuserer på de problemer, som børn kan stå overfor.
5 / 8En juledekoration, der er oppasset af to meterhøje juletræer.
6 / 8Midt i det røde rum står et juletræ, hvor der er godt knald på julelysene.
7 / 8En julekugle fra et af de mange juletræer.
8 / 8FacebookTwitterKopier linkEmner:Melania Trump (fotomodel)|Jul|USA|Twitter|The Guardian




https://www.dr.dk/sporten/haandbold/em-kvinder/fravalgt-floejkomet-bliver-i-landsholdslejren

EM KvinderFravalgt fløjkomet bliver i landsholdslejrenMathilde Hylleberg skal foreløbig blive i Frankrig, selv om hun ikke er en del af den danske kamptrup.
Mathilde Hylleberg, i midten, er sorteret  fra til Danmarks åbningskamp mod Sverige.
29.
nov.
2018 kl.
17.
09Bemærk: artiklen er mere end 30 dage gammelLæs opHun var den store overraskelse i Klavs Bruun Jørgensens oprindelige EM-trup, men det er ikke sikkert, at Mathilde Hylleberg kommer i aktion i slutrunden i Frankrig.
Fløjtalentet fra TTH Holstebro trak nemlig sorteper, da landstræneren skulle sortere en spiller fra efter Stine Jørgensens klarmelding.
Dermed må Hylleberg tage plads på tribunen til fredagens premierekamp mod Sverige og muligvis også til de efterfølgende kampe.
Foreløbig bliver hun i hvert fald i EM-lejren i Nantes.
Læs også:Landsholdsanfører med i truppen til Danmarks EM-åbningskamp- Som udgangspunkt skal jeg blive hernede.
Kommer der en skade eller noget, er jeg klar til at træde ind, siger Mathilde Hylleberg.
Hun afviser at være skuffet over landstrænerens beslutning.
For få uger siden havde hun slet ikke regnet med at være en del af den 28 mand store bruttotrup.
- Det var en overraskelse for mig.
Jeg havde ikke fået noget fingerpeg om, at de holdt øje med mig.
Da det så kom frem, at jeg var tæt på EM, var det sindssygt fedt.
- Alene det, at jeg er hernede nu, er en kæmpe bonus for mig.
Det havde selvfølgelig været fedt at spille, men jeg tager det bare som en oplevelse.
Jeg er jo helt ny i det her, så jeg suger til mig, siger Mathilde Hylleberg.
Læs også:Danmark taber tæt EM-test til FrankrigDen 19-årige TTH-spiller har i sine ungdomsår og første seniortid vekslet mellem at spille back og fløj.
Først fra starten af denne sæson er hun blevet placeret fast på højre fløj, og siden er det gået stærkt.
Torsdag i sidste uge spillede hun sin første kamp på A-landsholdet, da Danmark mødte Frankrig i Møbelringen Cup.
/ritzau/FacebookTwitterKopier link




https://www.dr.dk/nyheder/indland/faktatjek-virker-integrationsydelsen

IndlandFAKTATJEK: Virker integrationsydelsen?
”Man kan se, at integrationsydelsen virker”.
Sådan siger udlændinge- og integrationsminister Inger Støjberg i en video på Venstres facebookside.
Men den påstand er der ikke belæg for, vurderer eksperter.
Af Ida Elmdal Thagesen og Karoline Rahbek Juncker29.
nov.
2018 kl.
17.
01Læs opI en video på Venstres facebookside siger udlændinge- og integrationsminister Inger Støjberg, at ”man kan se, at integrationsydelsen virker”.
Venstre henviser til en rapport fra Udlændinge- og Integrationsministeriet.
Rapporten viser ikke, at integrationsydelsen virker, fortæller Rasmus Landersø, seniorforsker for Rockwoolfonden:- Rapporten viser, at antallet af personer, der er på integrationsydelse, er faldet i løbet af de sidste par år.
Men den siger ikke, om det skyldes integrationsydelsen eller ej.
Han fortæller, at der kan være flere årsager til, at antallet af personer på integrationsydelse er faldet:- Det kan skyldes mange ting.
For det første er antallet af asylansøgere faldet i perioden.
Derudover er beskæftigelsen og dermed efterspørgslen på arbejdskraft steget.
Frederik Thuesen, seniorforsker fra VIVE, er enig i, at der kan være mange grunde til, at antallet af personer på integrationsydelse er faldet:- Man kan ikke bruge opgørelsen til at sige, at integrationsydelsen virker, fordi der kan være flere forklaringer.
For det første har vi højkonjunktur.
For det andet kom der i 2015 en refusionsreform, der havde til formål at give kommunerne et kraftigere incitament til at fokusere beskæftigelsesindsatsen.
Læs også:FAKTATJEK: Reducerer økologisk kost risikoen for visse kræfttyper?
Detektor har kontaktet Venstre for at spørge, hvorfor de siger, at integrationsydelsen virker.
Udlændinge- og integrationsordfører, Mads Fuglede, erkender, at der kan være flere forklaringer på, at færre nu modtager integrationsydelsen:- Der kan være mange årsager til, at flere er kommet i beskæftigelse.
Men vi ved, at starthjælpen, som minder om integrationsydelsen, havde en effekt på beskæftigelsen.
Og undersøgelser tyder på, at det generelt virker at sætte ydelser ned.
Se mere i Detektor i aften kl.
21.
00 på DR2- Rasmus Landersø, seniorforsker, Rockwoolfonden- Frederik Thuesen, seniorforsker, VIVEFacebookTwitterKopier linkEmner:Inger Støjberg (politiker)|Mads Fuglede (politiker)|Flygtninge og asylansøgere|Venstre|Kontanthjælp




https://www.dr.dk/nyheder/udland/europa-parlamentet-vil-helt-til-bunds-i-skattesvindel-skandale

Valg til Europa-ParlamentetSe temaUdlandEuropa-Parlamentet vil helt til bunds i skattesvindel-skandaleDer er brug for en undersøgelse af den milliarddyre skatteskandale, mener Europa-Parlamentet.
CumEx-skandalen har formodentlig kostet de europæiske skatteydere 410 milliarder kroner.
Af Per Bang Thomsen - Bruxelles29.
nov.
2018 kl.
18.
13Bemærk: artiklen er mere end 30 dage gammelLæs opDer er brug for, at den omfattende CumEx-skatteskandale, der formodentlig har kostet de europæiske skatteborgere milliarder af kroner, bliver undersøgt helt til bunds, og at gerningsmændene bliver retsforfulgt.
Det mener medlemmerne af Europa-Parlamentet, der her til eftermiddag har opfordret EU's finansielle vagthunde, Den Europæiske Værdipapir- og Markedstilsynsmyndighed og Den Europæiske Banktilsynsmyndighed, til at undersøge, hvordan den formodede svindel med udbytteskat overhovedet kunne finde sted.
Der er blandt andet brug for at få kortlagt de ordninger, der gjorde det muligt for et netværk af finansfolk og storbanker at svindle for mere end 410 milliarder kroner i mindst 11 EU-medlemslande – heriblandt Danmark, hvor svindlen har kostet mere end 12,7 milliarder kroner.
Læs også:Tyskland kendte til mulige planer om skattesvindel mod Danmark i tre årManglende koordineringDerudover bør man ifølge europaparlamentarikerne få undersøgt, om lovgivningen er blevet overtrådt, og hvorfor der ikke var en bedre koordinering mellem de medlemsstater, der blev ramt.
Allerede i 2012 kom de tyske myndigheder på sporet af den formodede svindel.
Men de danske myndigheder blev eksempelvis aldrig advaret, og det har efterfølgende mødt hård kritik.
- Undersøgelsen bør også identificere manglerne ved "koordineringen i de medlemsstater, der har gjort det muligt for disse skattetyverier at fortsætte i årevis, også efter de er blevet identificeret", lyder det i en pressemeddelelse.
Det var under dagens plenarsamling, at europaparlamentarikerne opfordrede vagthundene til at udføre undersøgelsen.
Brug for bedre samarbejdeUdover undersøgelsen bør de nationale myndigheder ifølge Europa-Parlamentet sikre, at alle gerningsmændene bliver retsforfulgt.
Derudover opfordrer de EU-Kommissionen til at stramme de nuværende EU-regler for udveksling af skatteoplysninger, så man kan forsøge at undgå lignende sager i fremtiden.
Sidst men ikke mindst opfordrer de EU’s medlemsstater til at styrke deres nationale skattemyndigheder, som mange steder, herunder i Danmark, er blevet beskåret siden finanskrisen for ti år siden.
- Medlemmerne opfordrer ligeledes Kommissionen til at foreslå et europæisk samarbejde for grænseoverskridende skatteundersøgelser, oprettelse af en finansiel efterretningsenhed i EU og en mekanisme for tidlig varsling, står der.
Europæisk svarSiden CumEx-skandalen blev afsløret i oktober i år, har den sendt chokbølger igennem EU-systemet.
Få dage efter afsløringen var den også på programmet i Europa-Parlamentet, og her blev den betegnet som 'en international forbrydelse’, ’et enormt tyveri imod samfundet’ og ’en ubærlig skandale’.
- Det kan ikke passe, at hårdtarbejdende mennesker skal opleve, at deres penge forsvinder i sorte huller, fordi der findes skrupelløse individer og inkompetente kontrol- og tilsynsmyndigheder, lød det blandt andet fra den tjekkiske politiker Petr Jezek, der repræsenterede den liberale Alde-gruppe.
EU’s økonomikommissær, Pierre Moscovici, var også blandt talerne dengang, og han understregede, at svindlerne har udnyttet de forskellige skattelovgivninger, der findes i medlemslandene, og den manglende udveksling af information landene imellem.
- Af den grund bør svaret også være europæisk, sagde han.
FacebookTwitterKopier linkEmner:EU|Europa-Parlamentet|Europa-Kommissionen|Økonomisk kriminalitet|EU-forhold




https://www.dr.dk/nyheder/regionale/midtvest/gaes-haerger-og-aeder-landmaendenes-marker-laserlys-kan-skraemme-gaessene

Midt- og VestjyllandGæs hærger og æder landmændenes marker: Laserlys kan skræmme gæssene væk 200.
000 gæs lander på landmændenes marker.
Laserlys skal begrænse markskaderne fra de store flokke af bramgæs.
Et laserlys skræmmer gæs væk fra markerne.
I Danmark er der i perioder 200.
000 gæs på én gang.
Foto: Institut for Bioscience, Aarhus UniversitetAf Helge Røjle og Mona Aaberg29.
nov.
2018 kl.
16.
50Bemærk: artiklen er mere end 30 dage gammelLæs opGaskanoner, fugleskræmsler og skræmmeskud.
Landmænd i Vestjylland kæmper for at holde sultne gæs væk fra markerne.
Nu har forskere så fundet en ny metode.
- Et kraftigt laserlys kan skræmme bramgæs væk fra markerne i op til 800 meters afstand, fortæller professor Jesper Madsen fra Aarhus Universitet.
- Det virker på den måde, at man sigter med laserkanonen og svirper den kraftige grønne lysplet frem og tilbage foran gåseflokken.
Det skræmmer gæssene på vingerne, men generer ikke de ynglende fugle i området, siger Jesper Madsen.
- På den måde kan laserlyset være et godt alternativ til andre metoder til at begrænse markskader, siger forskeren.
200.
000 gæs på én gangBestanden af bramgæs er vokset fra kun 30.
000 fugle for 50 år siden til nu op mod halvanden million fugle, som overvintrer i Vesteuropa.
Fremgangen skyldes især, at dyrkningen af vinterafgrøder og dermed vintergrønne marker i hele Vesteuropa fungerer som et stort spisekammer for bramgæssene og flere andre gåsearter.
Men aftagende jagt på ynglepladserne i det nordlige Rusland er også en del af årsagen til bramgæssenes eksplosive fremgang.
I Danmark raster op til 200.
000 bramgæs på én gang, især i Vadehavet, langs Vestkysten og ved Limfjorden.
Landbrug ønsker at regulere bestandenIfølge specialkonsulent Marian Thorsted fra landbrugets videncenter Seges, så mister landmænd i udsatte områder omkring en tredjedel af høstudbyttet til de sultne bramgæs.
Lone Andersen, der er viceformand hos Landbrug og Fødevarer, genkender problemet med, at gæssene æder landmændenes afgrøder.
Hun hilser mulighederne med et laserlys velkomment og ser det som et godt værktøj, hvis man som landmand har problemer med gæssene.
Hun frygter dog, at det blot vil flytte problemet og ikke løse det.
- Det betyder, at gåsen bare flytter sig fra en mark og til en anden landsmands marker.
Så flytter den sig over til ham, som ikke har en laserstråle, siger Lone Andersen.
Bramgåsen er fredet i hele EU og har derfor ikke en egentlig jagttid herhjemme.
Men på grund af den stærkt voksende bestand er der de senere år indført muligheder for at regulere bramgæs ifølge reglerne i Vildtskadebekendtgørelsen.
Men for Lone Andersen er regulering ikke nok.
Hun ønsker, det bliver lovligt at drive jagt på dem.
- Jeg synes, det er fornuftigt, hvis man kan lave noget, der hedder en adaptiv forvaltning, altså hvor man går ind og sikrer en bæredygtig bestand og dermed minimere de konflikter, som er i landbruget, siger Lone Andersen.
Hun ønsker, at det bliver undersøgt mere præcist, hvor store skader gæssenes tilstedeværelse skaber, så man på den baggrund kan tage stilling til, om der skal gives flere muligheder for at regulere eller drive egentlig jagt på dem.
Karsten Lund Platz er vildkonsulent hos Naturstyrelsen Blåvandshuk, og han fortæller, at der allerede er rig mulighed for at regulere gæssene.
Fra den 1.
september til 31.
december må der med en tilladelse foregå regulering på marker, der bliver skadet af bramgæs.
Eksempelvis marker med vintersæd.
- De reguleringsmuligheder, vi har i dag, adskiller sig ikke ret meget fra reel jagt.
Som det er nu, må man regulere 50 bramgæs per dag, siger Karsten Lund Platz.
FacebookTwitterKopier linkEmner:Fugle|Landbrug|Jylland|SEGES|Aarhus Universitet




https://www.dr.dk/nyheder/kultur/film/danske-film-faar-premiere-paa-amerikansk-festival-det-kan-betyde-alt

Film og serierTo danske film får premiere på amerikansk festival: Det kan betyde alt!
Filmene 'Dronningen' og 'Cold Case Hammarskjöld's er blevet udtaget til Sundance Film Festival.
Og det kan blive starten på en vild rejse, fortæller producer.
Trine Dyrholm har hovedrollen i filmen 'Dronningen', hvor hun forfører sin 17-årige stedsøn, Gustav.
Af Malene Koops Grønborg29.
nov.
2018 kl.
17.
00Bemærk: artiklen er mere end 30 dage gammelLæs opNår to spritnye danske film, 'Dronningen' og 'Cold Case Hammarskjöld', får verdenspremiere, kommer det til at ske på den prestigefyldte amerikanske filmfestival Sundance Film Festival.
'Dronningen', der er lavet af instruktør May el-Toukhy, er udvalgt til konkurrencen for bedste internationale spillefilm, mens Mads Brüggers dokumentarfilm 'Cold Case Hammarskjöld', skal dyste om titlen som bedste internationale dokumentar.
Sundance Film Festival, der finder sted i starten af det nye år i staten Utah, har gennem en årrække været kendt for at præsentere smalle film eller film, der er lavet af mindre filmselskaber, for et større publikum.
Det skete blandt andet også for den danske film, 'Den skyldige', der havde premiere på netop Sundance Film Festival i januar i år.
Det blev startskuddet på en fuldstændig vanvittig rejse, fortæller producer på filmen, Lina Flint.
Læs også:Dansk film løber med publikumsprisen på amerikansk prestigefestival- Det har gjort alt!
Det gjorde det muligt at sælge filmen til distribution i hele verden, og vi har siden deltaget på 70-80 festivaler og vundet 24 priser, fortæller hun.
'Den skyldige' er blandt andet blevet solgt til USA, Kina, Brasilien, England, Italien, Frankrig, Spanien og Tyskland.
Filmen er desuden det danske bud i kapløbet om en nominering i kategorien for bedste udenlandske film til Oscar-uddelingen 2019.
- Det har været en helt vanvittig rejse, fortæller producer på 'Den skyldige', Lina Flint, der her ses i front sammen med holdet, der var af sted til Sundance Film Festival i starten af året.
Til venstre for hende står Jacob Cedergren, der spiller hovedrollen i filmen og til højre står instruktør Gustav Möller.
'Den skyldige' var både han og Lina Flints spillefilmdebut.
Den internationale succes, som den forholdsvis lille danske film med Jacob Cedergren i hovedrollen fik, er udelukkende på grund af deltagelsen på Sundance Film Festival, lyder det fra Lina Flint.
- Det gjorde jo, at hele verden blev opmærksom på den her film.
Det tog lidt røven på os.
Vi havde håbet, der var mange mennesker, der ville se filmen, men vi havde ikke i vores vildeste fantasi forestillet os, at det ville være i hele verden og på den her måde, siger hun.
'Den skyldige' vandt også publikumsprisen på filmfestivalen og har siden vundet flere internationale filmpriser.
Jacob Cedergren spiller hovedrollen i 'Den skyldige' som politibetjenten Asger Holm, der en aften modtager et dramatisk opkald via alarmcentralen fra en kidnappet kvinde.
God begyndelse på et nyt filmårHos Det Danske Filminstitut glæder man sig også over udvælgelsen af de to film.
- Det er en rigtig god begyndelse på et nyt filmår, hvor dansk film igen demonstrerer sin kunstneriske kvalitet og internationale gennemslagskraft, lyder det fra Claus Ladegaard, der er direktør for Det Danske Filminstitut.
Filmen 'Dronningen' med Trine Dyrholm i hovedrollen får dansk premiere den 28.
marts.
Filmen 'Dronningen' handler om Anne (Trine Dyrholm), der regerer med stor myndighed i sit eget liv.
Hun er succesfuld og kompromisløs i sit virke som advokat og er lykkeligt gift med lægen Peter (Magnus Krepper).
Filmen er en fortælling om begærets pris og løgnens magt.
Dokumentaren 'Cold Case Hammarskjöld' handler om den svenske FN-generalsekretær Dag Hammarskjöld.
Han døde under mystiske omstændigheder i en flyulykke i 1961.
Mads Brügger forsøger i filmen at opklare dødsfaldet og rejser til Afrika.
Det er Mads Brüggers tredje film, der deltager i konkurrencen for bedste internationale dokumentar på festivalen.
Sundance Film Festival er grundlagt af skuespilleren Robert Redford.
Festivalen foregår i dagene fra 24.
januar til 3.
februar 2019.
FacebookTwitterKopier linkEmner:Robert Redford (filminstruktør)|Trine Dyrholm (skuespiller)|USA|Teater|Afrika




https://www.dr.dk/sporten/badminton/spillere-er-skuffede-over-badminton-danmark-gavner-ikke-situationen

BadmintonSpillere er skuffede over Badminton Danmark: 'Gavner ikke situationen'Hans-Kristian Vittinghus forstår ikke, at Badminton Danmark tidligere i dag opgav at finde en ny landsholdsaftale inden deadline den 30.
november.
Hans-Kristian Vittinghus er skuffet over Badminton Danmarks udmelding.
Af Michael Sten Jensen i Lyon29.
nov.
2018 kl.
16.
18Bemærk: artiklen er mere end 30 dage gammelLæs opSituationen mellem Danmarks bedste badmintonspillere og Badminton Danmark blev torsdag eftermiddag en anelse mere anstrengt.
I flere måneder har parterne forhandlet om en ny landsholdsaftale uden at finde en løsning, og torsdag meddelte Badminton Danmark så, at målet om en ny aftale ikke bliver nået inden deadline d.
30.
november.
Dermed kan de danske badmintonspillere ikke træne under Badminton Danmarks forbundstræning i Brøndby fra næste uge, og det undrer en af spillerne, Hans-Kristian Vittinghus.
- Vi er først og fremmest skuffede over Badminton Danmark.
Vi synes, at forhandlingerne er gået fint, og vi har nærmet os hinanden, så det er lidt mærkeligt.
Jeg har svært ved at se, at det bringer os tættere på en løsning.
- Det ville være skidt for begge parter, hvis det slår en kile ned mellem os.
Det er der ikke nogen, der har interesse i.
Vi har møder i næste uge, hvor vi må arbejde lige så hårdt på at finde en løsning, som vi hele tiden har gjort, siger Hans-Kristian Vittinghus.
Træner sammen alligevelDe cirka 30 danske spillere, der normalt er med i forbundstræningen, kommer dog ikke til at vandre rundt uden en ketcher i hånden til en aftale falder på plads.
Fra på mandag har spillerne sammen arrangeret træning, så udelukkelsen fra forbundstræningen ikke får umiddelbare, sportslige konsekvenser, fortæller Hans-Kristian Vittinghus.
- Vi har forberedt os på situationen, så vi har allerede arrangeret træning fra mandag.
Og trækker forhandlingerne ud, hvilket vi ikke håber, så er vi også klar til at kunne træne videre på den måde.
Håbet fra spillerne er dog stadig, at der kommer en løsning på plads hurtigst muligt.
Allerede i næste uge er der aftalt møder mellem parterne, og så må eventuelle knaster knuses i fællesskab, selv om torsdagens udmelding ikke umiddelbart har bragt parterne tættere på hinanden.
- Det gør da ikke noget gavnligt for forhandlingssituationen, det har jeg svært ved at se.
Men det må Badminton Danmark jo tro, at det gør, siden de har taget den beslutning.
- Vi må se på næste møde, hvor vi er, så vi kan fortsætte de konstruktive forhandlinger, som vi har haft.
Det er spillernes udgangspunkt, og det tror og håber jeg også er Badminton Danmarks udgangspunkt, på trods af deres beslutning i dag, siger Hans-Kristian Vittinghus.
FacebookTwitterKopier linkEmner:Badminton Danmark|Hans-Kristian Vittinghus (badmintonspiller)|Badminton|Brøndby




https://www.dr.dk/nyheder/udland/senatet-gaar-imod-trump-om-saudi-arabien-et-meget-staerkt-signal

Khashoggi-sagenSe temaUdlandSenatet går imod Trump om Saudi-Arabien: 'Et meget stærkt signal'Det er dog tvivlsomt, om forslaget vil blive stemt igennem, vurderer USA-analytiker.
Den republikanske senator fra Tennessee og formand for Senatets udenrigsudvalg, Bob Corker, taler til pressen efter den lukkede briefing om Saudi-Arabien.
Af Lise Karlshøj Ipsen29.
nov.
2018 kl.
16.
15Bemærk: artiklen er mere end 30 dage gammelLæs opUSA skal standse sin militære støtte til den saudiarabiske krig i Yemen.
Sådan lyder det fra et flertal i det amerikanske Senat, som i aftes stemte for at skrive kravet ind i en resolution.
Læs også:Senat vil stoppe USA's militærhjælp til Saudi-Arabien i YemenDen amerikanske præsident, Donald Trump, har flere gange understreget, at han ikke vil indføre sanktioner mod Saudi-Arabien - og heller ikke sætte en prop i det omfangsrige amerikanske våbensalg til landet.
Senatets beslutning går derfor stik imod Trumps linje, fortæller udenrigsredaktør på netmediet Kongressen.
com, Philip Christian Ulrich:- Det er et meget stærkt signal fra Senatet.
Vi skal jo huske, at det er et republikansk-ledet senat, som nu stemmer for en resolution imod en krig, som Donald Trump har sagt, at man bør støtte.
- Og det følger en tendens, som man har set i stigende grad under præsident Trump – nemlig at Kongressen, særligt Senatet, tager sig flere friheder og prøver at tage mere ansvar på det udenrigspolitiske område, som ellers normalt ligger hos præsidenten.
Myrdet journalist var dråbenAfstemningen i Senatet kommer efter sagen om den saudiarabiske journalist Jamal Khashoggi, som i oktober blev slået ihjel på det saudiarabiske konsulat i Istanbul.
Saudi-Arabien har indrømmet, at saudiske agenter stod bag drabet, men siger samtidig, at kongefamilien og særligt kronprins Mohammed bin Salman ikke kendte til planerne.
Jamal Khashoggi var bosiddende i USA, hvorfra han skrev kritiske klummer om blandt andet det saudiarabiske kongehus for avisen Washington Post.
Efter sigende skal en nyligt udarbejdet CIA-rapport, som Trump har fået indblik i, mere end antyde, at det saudiske kongehus beordrede drabet på journalisten.
Og medlemmer af det amerikanske Senat har flere gange kritiseret præsident Trump for ikke at ville indføre sanktioner mod Saudi-Arabien.
Den amerikanske hjælpUSA støtter den internationale koalition ledet af Saudi-Arabien i borgerkrigen i Yemen, som har stået på siden 2015.
Amerikanerne bidrager blandt andet med efterretninger gennem droner, som hjælper saudierne med at udpege mål.
Derudover kommer salget af store mængder ammunition, som også bliver brugt i krigen.
Bliver resolutionen vedtaget i både Senat og Repræsentanternes Hus kan det blive vanskeligt for amerikanerne at kontrollere, at amerikanske våben ikke bliver brugt i Yemen, fortæller Philip Christian Ulrich:- Man kan skrive i en eventuel aftale, at våbnene ikke må bruges i denne her krig.
Men i sidste ende er det en ret umulig opgave at kontrollere det.
Juleferien kan spænde benSignalværdien er altså stærk, men vejen til en endelig beslutning er lang.
Resolutionen skal i første omgang til afstemning i Senatet.
Bliver den vedtaget, skal også Repræsentanternes Hus stemme om resolutionen.
Læs også:OVERBLIK Olie, våben og Snapchat: Fire grunde til at Saudi-Arabien er svære at straffeMen det store spørgsmål er, om Senatet overhovedet selv vil stemme for.
Den korte analyse lyder: Hvis de stemmer før jul, så er chancen god.
Hvis afstemningen bliver skubbet til efter nytår, er det meget tvivlsomt.
- Hvis de ikke vedtager resolutionen på denne her side af nytår, så vil det være et ny-tiltrådt republikansk Senat, som skal stemme.
- Og det er ikke sikkert, at man igen kan få samlet et republikansk flertal til at kritisere præsidenten, vurderer Philip Christian Ulrich.
FacebookTwitterKopier linkEmner:Donald Trump (politiker)|Jamal Khashoggi (journalist)|Saudi-Arabien|Repræsentanternes Hus|Royalt




https://www.dr.dk/nyheder/kultur/boeger/bogen-der-forandrede-mit-liv-7-kendte-danskere-anbefaler-deres-favoritbog

Ord i mørketSe temaBøgerBogen der forandrede mit liv: 7 kendte danskere anbefaler deres favoritbogAnne Sofie Espersen, Anders Agger og Emmelie de Forest er tre af de syv kendte danskere, der her fortæller om den bedste bog, de har læst.
Emmelie de Forest kalder sin yndlingbog for 'en af verdens bedste'.
(© (c) DR)Af Michelle From Hoxer29.
nov.
2018 kl.
16.
00Bemærk: artiklen er mere end 30 dage gammelLæs op- Det er vidunderligt at give sig hen til en læseoplevelse, at forsvinde ind i et univers, siger skuespiller Peter Mygind.
Han er en af de syv kendte danskere, som DR har bedt om at anbefale den bog, der har betydet mest for dem.
Anledningen er, at vi i november sætter ekstra fokus på bøger og gode læseoplevelser.
Hør dem fortælle om de syv vidt forskellige bøger:1Det ultimative tabSkuespiller Anne Sofie Espersen anbefaler ’Har døden taget noget fra dig så giv det tilbage.
Carls bog’ af Naja Marie Aidt, som udkom sidste år og handler om forfatterens sorg over at miste sin søn.
- Bogen er nødvendig for os alle sammen, fordi hun sætter ord på noget, der ikke er sprog for.
Døden og sorgen og det ultimative tab: at miste et barn, siger Anne Sofie Espersen.
Vi beklager, at forfatterens efternavn er stavet forkert i underteksten.
2En af verdens bedste bøgerSangerinde Emmelie de Forest var bare 18 år, da hun første gang læste 'Stormfulde højder' af britiske Emily Brontë, som hun kalder ’en af verdens bedste bøger’.
- Det er en bog, der har påvirket mig på flere forskellige punkter.
På mit første album fra 2013 var flere af mine tekster inspireret af bogen.
3Mening til det meningsløseSkuespiller Bodil Jørgensen anbefaler ’Lilien paa marken og fuglen under himlen’ af den danske filosof og forfatter Søren Kierkegaard.
For Bodil Jørgensen er bogen efterhånden blevet et helt opslagsværk, som hun igen og igen vender tilbage til.
- Da jeg lå brak efter den ulykke, jeg var ude for i 2014, genoptog jeg læsningen af denne her bog.
Og det gav rigtig god mening, det gav mening til det meningsløse.
4Indsigt i en verdenFor skuespiller Peter Mygind er ’Indvandreren’ af den danske journalist og forfatter Olav Hergel en af de bøger, der for alvor har åbnet hans øjne for, hvor svært det kan være at være udlænding i Danmark.
- Den giver indsigt i en verden, som de fleste af os tror, de ved noget om - men det gør vi alligevel ikke.
5Hemmeligheden om danskerneSkuespiller Lars Ranthes yndlingsbog er en lidt ældre sag, som udkom første gang i 1898.
Men ikke desto mindre føler han sig beslægtet med karaktererne i Johannes V.
Jensens ’Himmerlandshistorier’.
- Denne her bog rummer hemmeligheden om, hvem vi er som danskere.
Og den giver os alle sammen et pejlemærke, som vi kan bruge i denne her omskiftelige verden.
6Socialrealisme fra ’Harry Potters mor’Modeskribent og tidligere redaktør Lotte Freddies yndlingsbog er ’Den tomme plads’ af britiske J.
K.
Rowling, som vi ellers bedst kender som forfatteren bag Harry Potter-serien.
Lotte Freddies yndlingsbog er ikke fantasy, men i stedet en socialrealistisk roman om et klassedelt England.
- Man kommer til at tænke på, hvor godt man har det.
Og det har man udmærket af.
7Åbnet en verdenDR-journalist Anders Agger anbefaler ’Forbrydelse og straf’ af russiske Fjodor Dostojevskij, som tager fat på nogle af livets store moralske spørgsmål.
Ord i MørketDR og en række danske biblioteker sætter hele november fokus på bøger i flere programmer og arrangementer for at fremme læselysten i novembermørket.
Se mere ude på bibliotekerne og på DRs flader.
- Den åbnede en verden for mig, som jeg simpelthen aldrig havde tænkt over før.
FacebookTwitterKopier linkEmner:Anne Sofie Espersen (skuespiller)|Emmelie de Forest (musiker)|Litteratur|Teater|Storbritannien




https://www.dr.dk/nyheder/vejret/fredagsvejret-mest-graat-og-lidt-vaadt

VejretFredagsvejret: Mest gråt og lidt vådt Der bliver skruet ned for vejrets vandhane i morgen, men helt lukket bliver der ikke.
Paraplyen skal også luftes i visse landsdele i morgen.
Af Louise Gade Sig29.
nov.
2018 kl.
15.
57 | opdateret 29.
nov.
2018 kl.
19.
35Bemærk: artiklen er mere end 30 dage gammelLæs opSjaske, plaske, sjappe, sjap!
Sikke det har regnet i dag.
11,1 mm er der målt ved Aarhus Lufthavn og 8,2 mm ved Københavns Lufthavn.
Natteregn til østI løbet af aftenen trækker fronten med regn længere mod øst, så jyderne går ind til en overskyet tørvejrsnat, mens sjællænderne, folk på Sydhavsøerne og Bornholm kan få et skvæt regn i nattetimerne.
Her kommer temperaturerne til at ligge i et spænd mellem to og syv grader.
Lunest bliver det ved den jyske vestkyst.
Regn med lidt regnDet er ikke helt slut med regnvejret i morgen - det kommer dog med formindsket styrke.
Ingen landsdele kan se sig helt sikre, men prognoserne peger på, at særligt Nordvestjylland, Sydhavsøerne og Bornholm kan blive ramt af regn.
Resten af Danmark får overvejende tørvejr.
Gråt tørvejr, vel at mærke.
Måske et lille glimt af solenDer vil hele dagen igennem være en del skyer på himmelen, men med en lille portion optimisme også lidt kig til solen i ny og næ.
Termometeret vil placere sig et sted mellem tre og ni grader.
Samtidig er der stadig godt gang i vinden i morgen: en jævn til hård vind vil blæse fra syd, og ved kysterne stedvis op til kuling.
FacebookTwitterKopier link




https://www.dr.dk/nyheder/regionale/syd/laerer-skal-i-faengsel-slaa-boern-saadan-har-sagen-udviklet-sig

Syd- og SønderjyllandLærer skal i fængsel for at slå børn: Sådan har sagen udviklet sigEn mandlig lærer har i gennem to år været voldelig mod børn på en skole i Tønder.
En lærer fra den tyske privatskole Ludwig Andresen Schule i Tønder er bliver udvist og fratages retten til at arbejde med børn og unge efter han i dag blev dømt for i gennem to år at have slået yngre elever.
 DR)Af Sofie Lewring og Louise Mandrup (interview)29.
nov.
2018 kl.
15.
45Bemærk: artiklen er mere end 30 dage gammelLæs opI dag faldt der dom i retssagen mod en 40-årig lærer, der blandt andet har taget kvælertag og slået på flere elever.
Han blev kendt skyldig i i næsten to år at have udsat ti elever for vold på den tyske privatskole Ludwig Andresen Schule i Tønder.
Følg sagens udvikling herunder:Læs også:Lærer slog skolebørn i Tønder: Får et års fængselSep 2017: Forældre hører om lærervoldIfølge Line Hansen, der er mor til en af de forudrettede elever, advarede hun både skolelederen og klasselæreren for over et år siden, efter hendes søn fortalte om en voldelig hændelse med den tyske lærer.
Ifølge Line Hansen skete der ingenting i sagen - nogle måneder efter fortæller sønnen om en ny voldelig episode på skolen.
I retten har skolelederen i følge Jydske Vestkysten afvist at have kendskab til episoderne før starten af sommerferien.
6.
aug 2018: Lærer bliver fritstilletInden skolen begynder efter sommerferien bliver den 40-årig mandlige lærer fritstillet fra sit arbejde på den tyske privatskole.
Det sker, efter han angiveligt har været voldelig mod flere elever på skolen.
Det oplyser Claus Diedrichsen, der er direktør for de tyske skoler i Sønderjylland.
Han fortæller, at de i den tyske skoleforening vil gennemgå sagen og forsøge at lære af den.
3.
sep 2018: Lærer bliver tiltaltSyd- og Sønderjyllands Politi tiltaler den mandlige lærer for gentagne gange at udøve vold mod fem yngre elever.
Ifølge anklageskriftet har læreren i flere tilfælde taget fat om halsen på eleverne og løftet dem op, så eleverne ikke kunne nå jorden med fødderne eller trække vejret.
Derudover har læreren taget hårdt fat i elever, skubbet dem, og i et tilfælde har han slået en elev på overarmen/skulderen, fremgår det også af anklageskriftet.
Samtidig oplyser den anklagerfuldmægtige ved Syd- og Sønderjyllands Politi, Jens Lang Rask, at der er flere tiltaler på vej mod læreren.
De voldelige hændelser har angiveligt fundet sted i perioden fra 1.
august 2016 til 29.
juni 2018, hvor skolen går på sommerferie.
26.
sep 2018: Skoleleder beklagerSkoleleder på Ludwig Andresen Schule, Bonni Rathje-Ottenberg, sender to breve ud til skolens forældre.
I brevene beklager hun hændelsen og erkender, at sagen burde være blevet grebet an på en anderledes måde.
Samtidig beklager hun, at skolen ikke har informeret forældrene nok om sagen.
Skoleleder Bonni Rathje-Ottenberg skriver videre, at skolen ikke var vidende om lærerens angivelige overgreb på eleverne.
1.
nov 2018: Flere elever involveretAntallet af sigtelser mod en 40-årig lærer på den tyske privateskole Ludwig Andresen Schule i Tønder bliver fordoblet.
I oktober blev den 40-årige sigtet for vold mod fem elever, men efter afhøringer af i alt 13 børn, sigter anklagemyndigheden manden for mindst 52 tilfælde af vold mod ti børn født mellem 2009 og 2010.
19.
nov 2018: Retssagen begynderRetssagen mod den mandlige lærer begynder i Sønderborg.
Ifølge anklageskriftet vil anklagemyndigheden gå efter en fængselsstraf til den tyske lærer, og at han frakendes retten til at beskæftige sig med børn og unge under 18 år.
Samtidig vil anklagemyndigheden kræve, at den tyske lærer bliver udvist af Danmark med et indrejseforbud.
Læreren nægter sig skyldig i alle anklagepunkter.
29.
nov 2018: Dom i sagenLærer fra Tyskland bliver ved Retten i Sønderborg kendt skyldig i vold mod ti børn.
Han bliver idømt et års ubetinget fængsel og fratages retten til at have med børn og unge under 18 år at gøre.
Han bliver også udvist af danmark og får indrejseforbud i seks år.
Den nu dømte lærer har anket dommen til landsretten.
FacebookTwitterKopier linkEmner:Syd- og Sønderjyllands Politi|Uddannelse|Vold|Anklagemyndigheden|Jylland




https://www.dr.dk/sporten/badminton/badmintonlandsholdet-ramt-af-konflikt-spillerne-udelukket-fra-traening

BadmintonBadmintonlandsholdet ramt af konflikt: Spillerne udelukket fra træningBadminton Danmark og landsholdsspillerne når ikke at lave en ny eliteaftale inden fredagens deadline.
Landsholdet har tidligere været ramt af konflikt i forbindelse med den såkaldte småkage-konflikt, hvor modstridende sponsorer gjorde, at spillere blev udelukket fra landsholdet.
29.
nov.
2018 kl.
15.
32Bemærk: artiklen er mere end 30 dage gammelLæs opBadminton Danmark og landsholdsspillerne anført af Spillerforeningen når ikke at lave en ny eliteaftale inden fredagens deadline.
Det oplyser Badminton Danmark i en pressemeddelelse.
Det skyldes, at parterne ikke kan nå til enighed om en række punkter, lyder det.
Læs også:Badmintonkonflikt spidser til: Landsholdsaftale udløber fredagDirektør i Badminton Danmark Bo Jensen, der har været med til at forhandle, slår fast, at det handler om principielle spørgsmål i forhold til eliteprogrammet og dansk badmintons fremtid, som forbundet ikke kan gå på kompromis med.
I et faktaark sendt ud sammen med pressemeddelelsen forklarer Badminton Danmark knasterne, som forbundet ser dem.
- Diskussionerne handler især om en fælles forståelse af spillernes rettigheder og forpligtigelser i forhold til aftalens kommercielle bestemmelser, hvad landsholdssponsorerne må og især ikke må.
- Men også områder der handler om hele præmissen for deltagelse på det Nationale Elite Træningscenter i Brøndby, det tilhørende Eliteprogram og dermed udtagelse til landsholdet, lyder det.
Læs også:Badminton-direktør om skandalekamp: 'Svært at løfte bevisbyrden for snyd'Forbundet forklarer videre, at de strandede forhandlinger blandt andet betyder, at spillerne ikke kan fortsætte den daglige træning på elitecenteret, blive udtaget til landsholdet eller få trænere med til turneringer.
Badminton Danmarks Hovedbestyrelse skal på sit næste møde onsdag den 5.
december tage stilling til, om direktionen får forlænget sit nuværende forhandlingsmandat.
/ritzau/FacebookTwitterKopier linkEmner:Badminton Danmark|Badminton|Spillerforeningen




https://www.dr.dk/nyheder/penge/lokofoerere-vil-tage-ny-sag-i-arbejdsretten-vi-holder-fast-i-vores-klage-af-dsbs

PengeLokoførere vil tage ny sag i Arbejdsretten: 'Vi holder fast i vores klage af DSB's kampskridt'Konflikten mellem DSB og Dansk Jernbaneforbund har givet dårligt klima i forhandlingslokalet.
(Arkiv).
Af Signe Mai Vilsbøll29.
nov.
2018 kl.
15.
39Bemærk: artiklen er mere end 30 dage gammelLæs opDSB og Dansk Jernbaneforbund er ikke nået til enighed om retfærdigheden i, at DSB i går tog adgangskortet fra de lokomotivførere, der havde nedlagt arbejdet, og bad dem forlade stedet.
Det oplyser begge parter efter et flere timer langt fællesmøde om gårsdagens strid, der lammede togtrafikken på både Sjælland, Fyn og i Jylland.
- Vi holder fast i vores klage af de overenskomststridige kampskridt, DSB tog i går, men vi er blevet afvist på det af DSB, siger formand for Dansk Jernbaneforbund, Henrik Horup.
Formanden understreger, at Dansk Jernbaneforbund vil tage sagen til Arbejdsretten.
- Vi har bedt om en offentlig tilkendegivelse af, at alle får deres adgangskort tilbage.
Det har DSB også afvist, og derfor tager vi sagen videre.
Hvis man havde bedt om at få adgangskortene med en god forklaring, kunne det godt være, at der blev opnået forståelse, men det var ikke det, der skete, lyder det.
Læs også:Strid vokser: DSB-ansatte får inddraget adgangskortDSB: Alle har fået deres kortUnderdirektør i DSB Poul Gemzøe-Enemark bekræfter udfaldet af dagens fællesmøde hos Dansk Arbejdsgiverforening.
Han mener fortsat ikke, at DSB gjorde noget forkert, da medarbejdere, som havde nedlagt arbejdet, blev bedt om at indlevere deres adgangskort og forlade området, medmindre de havde tænkt sig at genoptage arbejdet.
- Der var ikke nogen medarbejdere i København, der fik taget deres arbejdskort.
De vendte straks tilbage til arbejdet, da vi oplyste dem om, at de ellers måtte forlade området, siger han og fortsætter:- I resten af landet havde alle fået deres adgangskort tilbage, da konflikten var ovre ved 18-tiden, og arbejdet var blevet genoptaget.
På nær en lille håndfuld.
De fik en mail i går aftes om, at de kan hente det, så snart de skal i tjeneste igen.
Læs også:Derfor er DSB og lokomotivførere endt i bittert slagsmålDårligt forhandlingsklimaStridighederne mellem DSB og lokomotivførernes fagforening kommer ovenpå næsten et år i konflikt over nye private overenskomster.
DSB valgte nemlig i 2017 at melde sig ind i Dansk Industri, hvorefter tidligere offentlige overenskomster og lokale aftaler blev opsagt, og det har siden ikke været muligt at indgå nye lokale aftaler.
Forhandlingsklimaet er generelt dårligt, lyder det fra Dansk Jernbaneforbunds formand.
- Ude på arbejdspladsen er der et meget dårligt klima, for ikke at tale om klimaet mellem Dansk Jernbaneforbund og DSB's ledelse.
Det er også virkelig dårligt, siger Henrik Horup.
Hvornår kan passagererne regne med, at konflikten stopper, så folk ikke skal opleve aflysninger og forsinkelser?
- Jeg kan ikke love, at togene kører, men jeg kan love, at vi gør alting for at få skabt fornuftige forhold, så det sker.
Lige nu ser det bare svært ud.
Vores opfattelse er, at DSB ønsker at forringe vilkårene, og det vi vi ikke acceptere, mener Henrik Horup.
Ses i ArbejdsrettenUoverensstemmelserne om det, Dansk Jernbaneforbund kalder "kampskridt" forventes ifølge formanden at blive bragt for Arbejdsretten så snart, der er lavet et klageskrift.
Og det er ikke eneste sag, der behandles i Arbejdsretten.
Parterne sidder her til eftermiddag også i Arbejdsretten for at få vurderet lokomotivførernes arbejdsnedlæggelser den seneste måned.
Her skal det vurderes, om det var lovligt af personalet at strejke den 5.
og 21.
november.
FacebookTwitterKopier linkEmner:Arbejdsretten|Dansk Jernbaneforbund|Togselskaber|Togtrafik|København




https://www.dr.dk/nyheder/udland/britisk-centralbank-brexit-kan-blive-vaerre-end-finanskrisen

UdlandBritisk centralbank: Brexit kan blive værre end finanskrisenBank of England advarer mod at forlade EU uden en overgangsperiode.
Den britiske centralbankchef, Mark Carney, på vej til et pressemøde om brexit.
Af Jakob Busk Olsen29.
nov.
2018 kl.
15.
31Bemærk: artiklen er mere end 30 dage gammelLæs opForestil dig, at dit hus i løbet af et år mister en tredjedel af dets værdi, mens renterne stiger, inflationen accelererer og arbejdsløsheden vokser.
Det er ikke det mest sandsynlige udfald af Storbritanniens afsked med EU-samarbejdet - men det kan ske, hvis det britiske underhus forkaster premierminister Theresas Mays skilsmisseaftale med EU, advarer den britiske centralbank Bank of England i en analyse af brexit.
Banken opstiller fire scenarier:1Skilsmisseaftale med tæt økonomisk samarbejde.
2Skilsmisseaftale med løsere økonomisk samarbejde.
3Ingen skilsmisseaftale: Forstyrrende brexit.
4Ingen skilsmisseaftale: Ukontrolleret brexit.
De negative økonomiske konsekvenser af brexit bliver værre, jo længere man kommer ned af listen.
Ovenstående mareridt er scenarie nummer 4: At Storbritannien forlader EU uden en overgangsperiode, hvor alle langsomt kan vænne sig til den nye tilstand, og der kommer til at herske en form for panik.
Det kan i det allerværste tilfælde betyde, at Storbritanniens bruttonationalprodukt (BNP) falder med otte procent på et enkelt år.
Til sammenligning faldt det britiske BNP med lidt over seks procent i løbet af finanskrisen i 2008-2009.
Læs også:EU skruer bissen på: Der kommer ingen anden brexit-aftaleForberedt på altDen britiske centralbankchef, Mark Carney, understreger, at man er forberedt på alle tænkelige udfald.
- Kernen af det finansielle system i Storbritannien er klar til brexit, uanset hvilken form den antager, sagde Mark Carney på et pressemøde i går.
I et interview med BBC i dag understreger han, at det er i landets interesse, at briterne får en eller anden overgangsordning med EU.
Mark Carney anser risikoen for en brexit uden nogen form for aftale med EU for at være lille.
SkræmmekampagneSelvom analysen fra Bank of England tager alle mulige forbehold, beskylder brexit-tilhængere banken for at føre skræmmekampagne.
Kritikerne peger på, at centralbanken før folkeafstemningen i 2016 forudså, at der var risiko for recession, hvis briterne stemte for at forlade EU.
Det skete ikke.
- Der er ingen tvivl om, at Bank of England satser noget af sin troværdighed på analysen, men hvis det hjælper med at få Theresa Mays aftale i hus, vil det blive opfattet som i orden, siger økonom hos finansmediet Bloomberg Dan Hanson.
FacebookTwitterKopier linkEmner:EU|Storbritannien|Theresa May (politiker)|Bank of England|EU-forhold




https://www.dr.dk/nyheder/regionale/nordjylland/raadgivningen-til-voldsramte-kvinder-halter-advarer-krisecentre

NordjyllandRådgivningen til voldsramte kvinder halter, advarer krisecentreSiden 2015 har voldsramte kvinder haft ret til rådgivning, men alt for ofte fungerer det ikke.
Fire ud af fem krisecentre i Nordjylland er utilfredse med kommunernes rådgivning.
Samme tendens ses flere steder, siger organisation.
Af Klaus Videbæk og Amal Guerdali29.
nov.
2018 kl.
15.
28Bemærk: artiklen er mere end 30 dage gammelLæs opNår kvinder ramt af vold skal videre i livet, er der ofte brug for en hjælpende hånd.
Derfor besluttede man i 2015, at kommunerne skal tilbyde en særlig koordinerende rådgivning, hvor kvinderne blandt andet kan få støtte til at få styr på deres boligsituation, økonomi og job samt skole og pasningstilbud for børnene.
Men den støtte halter i alt for mange tilfælde.
Rådgivning til kvinder på krisecenterSiden 2015 har kommunerne været forpligtet på at give koordinerende rådgivning til kvinder på krisecentre.
Rådgivningen handler om at hjælpe kvinderne med for eksempel boligforhold, økonomi, arbejdsmarked, skole, daginstitutioner og sundhedsvæsenet, når de skal tilbage til hverdagen efter ophold på krisecentret.
Initiativet er fra 2015 til 2018 støttet med penge fra satspuljeaftalen.
Kilde: SocialstyrelsenFire ud af fem krisecentre i Nordjylland er utilfredse med ordningen, og også andre steder i landet er der problemer, fortæller LOKK - Landsorganisation af Kvindekrisecentre.
Hvis kvinderne ikke får den rette rådgivning, kan det få alvorlige konsekvenser, siger leder af Hobro Krisecenter, Heidi Kløve Sørensen.
- I yderste konsekvens kan det betyde, at en kvinde bliver tvunget til at gå tilbage til et voldsramt parforhold.
Og det er rigtig skidt.
En lang og krævende procesEt af problemerne er ifølge Heidi Kløve Sørensen, at kommunerne ikke er enige om, hvordan de skal løfte opgaven.
- Det er langt fra den samme hjælp, de får.
Det er meget forskelligt, hvem det er, kvinden skal have fat i i de forskellige kommuner, siger hun.
I nogle kommuner kan man ikke få at vide, hvem der har funktionen, i andre kommuner findes den ikke, og få steder fungerer den godt.
Niels Christian Barkholt, Landsorganisation af KvindekrisecentreSamme oplevelse har formand for Landsorganisation af Kvindekrisecentre, Niels Christian Barkholt, når han taler med krisecentre rundt omkring i landet.
Faktisk er der steder, hvor rådgivningen slet ikke er til stede, siger han.
- I nogle kommuner kan man ikke få at vide, hvem der har funktionen, i andre kommuner findes den ikke, og få steder fungerer den godt.
- Man skal forstå, at det at få en kvinde fra et krisecenter og ud i tilværelsen igen er en meget krævende proces.
Det tager tid, og det kræver, at man har et særligt kendskab til kvinderne, og at man får koordineret en lang række opgaver, der handler om job, uddannelse, bolig, hverdag, børn, skole, dagtilbud og så videre, siger Niels Christian Barkholt.
Vi skyder os selv i fodenFor at hjælpe kvinderne videre på bedst mulig vis mener Niels Christian Barkholt, at det vil være en fordel af flytte opgaven med rådgivning fra kommunerne til at ligge direkte på krisecentrene.
Indsatsen skal i gang tidligt og ikke først, når kvinderne er klar til at forlade krisecentrene, argumenterer han.
- Det er der, vi kommer til at skyde os selv i forhold til at få den her indsats til at lykkes.
Læs også:Digitale krænkelser på krisecentre: Vrede mænd sporer eks-konen med gpsPå Christiansborg er problemstillingen om den koordinerende rådgivning ny for Orla Hav, medlem af Folketingets social-, indenrigs- og børneudvalg for Socialdemokraterne.
- Krisecentrene arbejder jo ofte i det stille, hvor de løser en fin samfundsmæssig opgave.
Derfor er der ikke så meget lys på det, og måske skubbes der nogle ting til side, siger Orla Hav.
Han vil nu stille spørgsmål til ministeren på området, Mai Mercado (K), for at få problemerne frem i lyset.
Kommunernes Landsforening har ikke ønsket at kommentere kritikken.
Ifølge Socialstyrelsen blev 1.
687 kvinder indskrevet på et krisecenter i 2017.
FacebookTwitterKopier linkEmner:Det Konservative Folkeparti|Mai Mercado (politiker)|Socialforhold|Kommunernes Landsforening|Jylland




https://www.dr.dk/nyheder/regionale/hovedstadsomraadet/efter-faengselsdom-til-sosu-assistent-region-laver

KøbenhavnEfter fængselsdom til sosu-assistent: Region laver retningslinjer for mistanke om overgrebRegion Hovedstadens Psykiatri har lavet retningslinjer for, hvad regionen gør, når der opstår mistanke om, at en patient er blevet krænket.
Psykiatrisk Center Amager.
Her foregik det ene af de seksuelle overgreb, som en sosu-assistent forrige år blev kendt skyldig i.
Af Ida Nathan og Emil Eusebius Olhoff-Jacobsen29.
nov.
2018 kl.
15.
00Bemærk: artiklen er mere end 30 dage gammelLæs opLedelsen på de psykiatriske centre i Region Hovedstaden har ansvaret for at melde det til politiet, hvis der er mistanke om, at en patient har været udsat for overgreb.
Det slår Region Hovedstadens Psykiatri fast i et sæt nye retningslinjer.
Sidste år kom det frem, at regionens ansatte undlod at gå til politiet, da to patienter i 2013 og 2014 fortalte om seksuelle overgreb begået af en sosu-assistent på to af regionens psykiatriske hospitaler.
Kun fordi en af patienterne selv gik til politiet, blev medarbejderen kendt skyldig og idømt fire måneders fængsel for overgrebene.
For at sikre, at politiet i fremtiden bliver underrettet om strafbare forhold, har regionen nu udarbejdet et sæt retningslinjer, der gør det klart, hvordan man håndterer mistanker om overgreb.
- Vejledningen er udarbejdet i kølvandet af den kritik, der var sidste sommer.
Det er ikke, fordi der har været uklarhed om, at det er vores ansvar at anmelde mistanker om strafbare forhold, men det indebærer ofte nogle svære afvejninger, og den her vejledning er en hjælp til vores ledere, siger HR-chef i Region Hovedstadens Psykiatri, Ulla Rasmussen.
Retningslinjer møder opbakningBåde blandt patienter og ansatte i Region Hovedstadens Psykiatri er der opbakning til retningslinjerne.
Det er vigtigt, at der bliver sat streg under regionens ansvar for at gå til de rette myndigheder, når patienter giver udtryk for krænkelser, siger Hanne Skou Kadziola, der sidder i landsledelsen hos Landsforeningen af tidligere og nuværende psykiatribrugere.
- Som patient er man i en fuldstændig hjælpeløs situation, og det er urealistisk at tro, at patienten selv kan gå til politiet eller Styrelsen for Patientsikkerhed.
Det ansvar ligger hos personalet, siger hun.
Hanne Skou Kadziola efterlyser samtidig, at det ikke kun er ledelsen på de psykiatriske centre, der har ansvar for at reagere på henvendelser om overgreb.
Det er i høj grad medarbejderne på gulvet, der skal være vågne, mener hun.
- Jeg savner nogle retningslinjer for, hvordan personalet sørger for, at de ser efter hinanden.
Og navnlig når man inviterer vikarer ind, som man slet ikke kender.
Læs også:Region undlod at politianmelde medarbejder, selvom patienter fortalte om seksuelle overgrebI de to sager i Region Hovedstaden, hvor en sosu-assistent er blevet kendt skyldig, var vedkommende hyret ind som vikar igennem regionens eget vikarbureau.
Også hos Dansk Sygeplejeråd ser man positivt på, at der nu er klare linjer for, hvordan man skal reagere på mistanker om krænkelser af patienter.
Det er med til at sikre rettighederne for de medarbejderne, der bliver anklaget, siger kredsformand for Dansk Sygeplejeråd i hovedstaden, Mette Sophie Haulrich.
Men hun savner samtidig støtte til de medarbejdere, der oplever at blive anklaget.
- Det er en voldsom anklage, særlig hvis der ikke er hold i det.
Vi kunne godt tænke os noget fokus på, hvordan man støtter en medarbejder, der anklages for at have begået en krænkelse; det kunne være i form af psykologhjælp.
I Region Hovedstadens Psykiatri er HR-chef Ulla Rasmussen enig i, at det er vigtigt med hjælp til medarbejdere, der er under mistanke.
Og det findes allerede, siger hun.
- Vi lavede en vejledning i 2014 om anklager mod ansatte, og her fremgår det netop, at det er vigtigt at tage hånd om medarbejdere, der oplever en anklage eller en mistanke, og her nævner vi også psykologhjælp, siger hun.
P1-dokumentaren ’Det perfekte offer’ har afdækket de omtalte sager, hvor en tidligere ansat i Region Hovedstadens Psykiatri er blevet kendt skyldig i seksuelle krænkelser.
FacebookTwitterKopier linkEmner:Region Hovedstaden|Arbejdsmarked|Psykiske lidelser|Dansk Sygeplejeråd|Patienter




https://www.dr.dk/nyheder/kultur/gaming/playstation-4-aendrede-spilbranchen-sony-tog-alle-med-bukserne-nede

GamingPlayStation 4 ændrede spilbranchen: Sony tog alle med bukserne nede!
Det er særligt de eksklusive titler og teknologiske satsninger, der kendetegner PlayStations 4's indflydelse på sin omverden, mener gaming-ekspert.
(© Sony Interactive Entertainment)Af Christian Mejdahl Buhl29.
nov.
2018 kl.
15.
02Bemærk: artiklen er mere end 30 dage gammelLæs op29.
november 2013 skulle blive startskuddet til store ændringer i spilverden.
For på den dato udkom Sonys PlayStation 4, der skulle vise sig at blive denne konsol-generations største succes.
Og med dét også genstand for historisk indflydelse på sin omverden.
Tæt på 90 millioner PlayStation 4-konsoller er der solgt til dato.
Og indkøberne af disse har sammen købt mere end 777 millioner spil til deres enheder.
Magnus Groth-Andersen er chefredaktør på Nordens største gaming-side Gamereactor, og udpeger her fem grunde til, at Sonys guldkalv har ændret verden.
1Klassisk konsol- Da PlayStation 4 udkom i 2013, var den oppe mod Xbox One, som stod for et meget anderledes koncept, der hed 'always online'.
Konsensus blandt eksperter og mediefolk var, at der ikke ikke var plads til den almindelige spillekonsol i hjemmet.
Man talte om streaming, Google og Amazon.
Man mente ikke der var plads til PlayStation 4.
- Sony tog jo så alle med bukserne nede og lavede en gigantisk succes med en helt traditionel konsol.
Du kunne spille brugte spil, kontrolleren lignede sig selv, og du kunne låne spil af dine venner og spille dem uden problemer.
Så PlayStation 4 var afgørende for, at den traditionelle konsoloplevelse bestod.
- Om den fortsat vil gøre det, ved vi ikke.
Men dengang beviste den for investorerne, at der stadig var gods i det almindelige konsolmarked.
Hvis den omvendt havde været en fiasko, så markedet helt anderledes ud i dag.
Men Sony beviste, at der er plads til denne her oplevelse, vi er vant til.
2Eksklusive spil(© Sony Interactive Entertainment)- Sony er pionerer inden for softwareudvikling.
Det gjorde sig allerede lidt gældende ved PlayStation 3, der var hjem for ikoniske, eksklusive titler, der kun kom til PlayStation.
Men med PlayStation 4 har Sony så sandelig udviklet deres familie af førstepart-studier, der har udvikler titler, vi vil huske årtier ud i fremtiden.
Det handler om 'God of War', 'Marvel's Spider-Man', 'Until Dawn', 'Bloodborne' og helt nye serier, der er blevet født.
- Succesen kommer kun, fordi de har en succesfuld skare at studier, de bruger, kultiverer og deler teknologi med.
Og Microsoft også er i fuld gang med at efterligne Sonys familie af spilstudier, som har gjort det førende på markedet for eksklusive titler.
3Platform for små udviklere(© Playdead)- Sony har støttet op om den bølge af indie-udviklere, der har været de sidste 8-9 år.
Der var stor bekymring i sidste konsolgeneration for, om der kun var plads til de store drenge, hvis det først var acceptabelt, hvis man solgte millioner af spil.
- Men Playstation 4 har på mange måder gået forrest i den proces af det, man kan kalde demokratiseringen af spiludviklingen.
Hvor det ikke så ud til at blive mangfoldigt.
Men via PlayStation-Network sørgede Sony for at indgå samarbejder med de små studier og gav dem en platform at udkomme på.
- Så med Sonys hjælp og støtte blev skvulpet i andedammen til en regulær bølge, fordi den populæreste konsol på markedet var let for indie-udviklere at udgive spil til.
4Online-gaming(© Epic Games)- Reel online-gaming på konsolplatformen var kickstartet med PlayStation 3 og Xbox 360 i generationen før.
Og det, som Sony bragte til bordet med PlayStation 4, var en PlayStation, der fungerede ret meget, som en konsol plejede at fungere.
Også online.
Det foregik med simple menuer og en overskuelig infrastruktur.
- Så de valgte en mere simpel tilgang og var dermed også mere forbrugervenlige.
Det er helt sikkert, at online-gaming var en trend, som allerede var begyndt.
Men den trives nu for de løsninger, som Sony valgte at bruge.
5Virtual Reality(© SONY)- Da man først begyndte at snakke om virtual reality for alvor med systemer som Oculus Rift og HTC Vive, så var det en dyr teknologi, der kostede omkring 15.
000 kroner at implementere for en forbruger.
- Men ud af det blå præsenterer Sony så deres VR, som kan nogenlunde det samme, og som arbejder sammen med deres PlayStation Move-kontrollere.
Og på det tidspunkt var det ret sindssygt.
De gjorde det, som en konsolproducent skal gøre: De tog en teknologi, som var lidt langt ude i fremtiden, og gjorde den tilgængelig for almindelige mennesker.
For på det her tidspunkt stod, der jo allerede millioner af PlayStation 4-konsoller rundt omkring i verden.
- At det viste sig, at det ikke havde den masseappel, som man havde håbet, det er til gengæld en helt anden historie.
FacebookTwitterKopier linkEmner:Playstation|Sony|Xbox|Teknologi|Forbrugerelektronik




https://www.dr.dk/nyheder/penge/dsb-og-lokofoerere-moedes-loese-gaarsdagens-strid-det-var-ikke-en-optrapning-af

PengeDSB og lokoførere mødes for at løse gårsdagens strid: 'Det var ikke en optrapning af konflikten'DSB og lokomotivførere strides om DSB's reaktion på arbejdsnedlæggelsen, der lammede togtrafikken i hele landet i går.
Arkivfoto.
DSB og lokomotivførerne har været i konflikt i månedsvis.
Af Signe Mai Vilsbøll29.
nov.
2018 kl.
14.
17Bemærk: artiklen er mere end 30 dage gammelLæs opDet var ikke en lockout, da DSB i går tog adgangskortet fra de lokomotivførere, der havde nedlagt arbejdet, og bad dem forlade stedet.
Sådan lyder det fra underdirektør i DSB, Poul Gemzøe-Enemark.
- Der er slet ingen tvivl om, at det, vi oplevede igår, var en overenskomststridig arbejdsnedlæggelse, som dem vi har set tidligere på måneden.
Ikke andet.
Ifølge Poul Gemzøe-Enemark var DSB's reaktionen på arbejdsnedlæggelsen udelukkende en "praktisk foranstaltning".
- Vi var flere gange inde på opholdsrum og bede medarbejderne genoptage arbejdet, og da opholdsrummene også bliver brugt til andre medarbejdere, var det vigtigt for os, at dem, der ikke var i arbejde, forlod stedet.
Vi ønsker ikke at facilitere overenskomststridige arbejdsnedlæggelser, siger han.
Men det kan jo virke som en optrapning af en konflikt?
- Det kan godt være, det kan virke sådan, men sådan var det ikke.
Det var en praktisk foranstaltning, som skulle sikre, at de ikke var på området.
De fik allesammen at vide, at de ville få kortet tilbage, hvis de var klar til at genoptage arbejdet på sædvanlig vis, og mig bekendt har alle fået deres kort igen, påpeger Poul Gemzøe-Enemark.
Ingen kommentarerPoul Gemzøe-Enemark fra DSB har i dag siddet i fællesmøde med Dansk Jernbaneforbund, Dansk Industri, Dansk Arbejdsgiverforening og LO for at finde ud af, hvad der er op og ned i konflikten, som lammede togtrafikken på både Sjælland, Fyn og i Jylland i går.
Det er lokomotivførernes fagforening, Dansk Jernbaneforbund, har indkaldt til fællesmødet.
De mener nemlig ikke kun, at der var tale om en arbejdsnedlæggelse men også en lockout fra DSB's side - og fagforeningen er sure over, at DSB ikke ville give adgangskortene tilbage, medmindre arbejdet blev genoptaget.
- Det er voldsomt at tage folks adgangskort og bede dem om at gå hjem.
Der sidder medlemmer, som er forvirrede og usikre på, hvad der sker nu, sagde formand for Dansk Jernbaneforbund Henrik Horup til Ekstra Bladet i dag.
Han har ikke ønsket at udtale sig om sagen i dag, men bekæfter overfor DR, at reaktionen stadig tolkes som voldsom adfærd fra arbejdsgiverside.
Hvad er et fællesmøde?
Fællesmøder er en fast del af konfliktløsningen på arbejdsmarkedet.
De er til for at løse stridigheder mellem arbejdsgivere og lønmodtagere, når konflikterne ender i hårdknude.
Fra arbejdsgiverside er det sædvanlig vis en eller flere virksomhedsrepræsentanter, der deltager, samt en repræsentant fra virksomhedens arbejdsgiverorganisation og en repræsentant fra DA.
Tillidsrepræsentanter fra forbundet og en repræsentant fra LO deltager derudover fra arbejdstagerside ved et fællesmøde.
DSB: Det er ikke en del af den danske modelHvis DSB og Dansk Jernbaneforbunds strid om, hvad der skete i går, ikke bliver løst på fællesmødet i dag, har partnerne hver især mulighed for at gå videre med sagen i Arbejdsretten.
Netop det gjorde DSB for en uge siden, fordi virksomheden mente, at medarbejdernes tidligere strejker den 5.
og 21.
november var systematiske.
Og eftersom at medarbejderne igen i går nedlagde arbejdet, skal parterne mødes i Arbejdsretten allerede i dag for at diskutere lovligheden af arbejdsnedlæggelser blandt lokomotivførere.
Underdirektør i DSB, Poul Gemzøe-Enemark, håber, at den månedlange strid mellem DSB og lokomotivførerne snart vil ende med en hovedaftale.
- Jeg tror stadig på, at det ender med supplerende aftaler i forhold til den private overenskomst, vi følger.
Og så håber jeg, det stopper med de her arbejdsnedlæggelser, for det er i hvert fald ikke en del af den danske model, siger han.
FacebookTwitterKopier linkEmner:DSB|Dansk Jernbaneforbund|Strejker og lockouts|Togselskaber|Fyn




https://www.dr.dk/nyheder/vejret/vinden-laver-lavvande-ved-de-danske-kyster

VejretVinden laver lavvande ved de danske kysterDen kraftige søndenvind har skubbet vandet i Østersøen mod nord.
Thomas Hansen fra Kerteminde må se sin båd ligge på grund, mens vandet har trukket sig tilbage.
Af Nina Bendixen29.
nov.
2018 kl.
14.
20Bemærk: artiklen er mere end 30 dage gammelLæs opTro kan flytte bjerge, men vind kan flytte oceaner.
Du har sikkert bemærket, at vinden er taget til og river i hår og køretøjer.
Det er skiftet fra højtryk til lavtryk, der giver os et ekstra skub på cykelstierne, og den kraftige vind giver nu også vandet i Østersøen et ekstra skub.
Flere steder er vandstanden lav, som her ved Kalundborg, hvor vandet er under en meter fra normalen.
(© DMI Grafik)Søndenvind er synderenOg der er muskler i den søndenvind.
Inde over land er vinden typisk frisk til hård, men ude over Østersøen blæser der en kuling, og når vinden så stædigt blæser i samme retning, så kan den skubbe store mængder vand foran sig.
Havet bliver så at sige skubbet fra havne og strande ved Østersøen op gennem Øresund og videre ind i Kattegat.
Det betyder, at man ved flere kyster har bemærket lavvande, og skibe der støder kølen på havbunden.
Læs også:Verdens ældste fyrskib reddet fra at kæntreVandstanden ligger flere steder mellem en halv og en hel meter under normalen, men man forventer, at den vil stige igen sidst på eftermiddagen.
Tidligere vejrvært Morten Lynge tog dette billede fra Christianshavn i København.
Kanalens flydende restaurant er også næsten stødt på grund.
Følg vandstanden på DMI.
FacebookTwitterKopier linkEmner:Vejret|Danmarks Meteorologiske Institut




https://www.dr.dk/nyheder/udland/trumps-tidligere-advokat-erkender-sig-skyldig-i-have-loejet-kongressen

UdlandTrumps tidligere advokat erkender sig skyldig i at have løjet for KongressenTidligere topadvokat for Donald Trump har afgivet forklaring for dommer i New York.
Michael Cohen arbejdede i mange år som Donald Trumps personlige advokat.
Af Simon Vincensen29.
nov.
2018 kl.
16.
49 | opdateret 29.
nov.
2018 kl.
17.
02Bemærk: artiklen er mere end 30 dage gammelLæs opMichael Cohen, USA's præsident Donald Trumps mangeårige advokat, har erklæret sig skyldig i at have løjet over for Kongressen.
Det forklarede han tidligere i dag under en fremstilling ved en føderal domstol i New York.
Ifølge samme medier, blandt andre New York Times, skal Michael Cohen have indgået en aftale med den særlige anklager Robert Mueller, efter at være blevet afhørt i adskillige timer.
Ifølge nyhedsbureauet AP har Cohen indrømmet, at have løjet over et udvalg i Senatet om arbejdet med at bygge et Trump Tower i Rusland.
Hvem er Michael Cohen?
Michael Cohen har i mange år arbejdet som Donald Trumps personlige advokat og været medlem af præsidentens mest loyale inderkreds.
Han levede stort set uden for offentlighedens søgelys, indtil januar i år hvor sagen om pornoskuespilleren Stormy Daniels begyndte at rulle.
Stormy Daniels fik 130.
000 dollars - en lille million kroner - for at holde mund om en affære med Donald Trump, som hun påstår fandt sted i 2006.
I sidste uge afleverede Donald Trump sine svar til Rusland-undersøgelsen og Robert Mueller.
Det vides ikke, hvad spørgsmålene gik på, og hvad præsidenten har svaret.
Men har præsidenten afleveret anderledes svar end dem, Cohen nu har givet til Robert Mueller, kan Donald Trump muligvis have løjet under ed, fortæller DR's USA-korrespondent, Lillian Gjerulf Kretz.
- Det store spørgsmål er, hvad der står i den skriftlige erklæring som Trump og hans advokater fornyligt afleverede.
Hvis Cohens tilståelse kan dokumenteres og Trumps skriftlige erklæring ikke matcher, så kan det blive problematisk for præsidenten, siger hun.
Læs også:Trump afleverer sine svar til Mueller i Rusland-undersøgelseErkendte sig skyldig i augustIfølge nyhedsbureauet Reuters sagde Michael Cohen i retten, at han havde løjet på grund af sin loyalitet over for præsidenten.
Tidligere i år indgik Cohen en særlig aftale med den føderale anklagemyndighed i New York.
Læs også:Tidligere Trump-advokat erklærer sig skyldig i skattesnydCohen erklærede sig blandt andet skyldig i skattesvindel og svindel med midler i forbindelse med valgkampen.
Han erkendte også, at han havde givet forkerte oplysninger til et pengeinstitut.
Dommen ventes omkring 12.
december.
Her risikerer Cohen fire til fem års fængsel.
Hvorvidt dagens udvikling ændrer på dette vides endnu ikke.
Michael Cohen kommenterede ikke sagen, da han forlod retten i New York.
Trump: Cohen lyver for at få en mildere strafUSA's præsident afviser enhver spekulation om, at han skulle have løjet under ed over for Rusland-undersøgelsen.
Ifølge nyhedsbureauet Reuters husker præsidenten ikke, hvornår han besluttede at bygge et Trump Tower i Rusland.
- Han lyver for at få en mildere straf, sagde præsidenten for kort tid siden, hvor han desuden kaldte Michael Cohen "en svag person.
"FBI ransagede kontor i aprilI begyndelsen af april 2018 udstedte statsanklageren i New Yorks anti-korruptionsenhed en ransagningskendelse, der ifølge New York Times gav FBI adgang til flere dokumenter med relation til Michael Cohens klienter.
Ransagningen skete på baggrund af informationer, som Robert Mueller har gravet frem under sin undersøgelse af Ruslands mulige indblanding i det amerikanske præsidentvalg i 2016.
Læs også:Fem spørgsmål og svar: Derfor giver Cohen-sagen Donald Trump alvorlig hovedpineIfølge New York Times drejede det sig om at finde dokumentation for betalinger til pornoskuespilleren Stormy Daniels, der påstår at have haft en affære med Donald Trump.
FacebookTwitterKopier linkEmner:Donald Trump (politiker)|New York Times|New York|Rusland|Kriminalitet




https://www.dr.dk/sporten/badminton/badmintonkonflikt-spidser-til-landsholdsaftale-udloeber-fredag

BadmintonBadmintonkonflikt spidser til: Landsholdsaftale udløber fredagForhandlingerne om en ny badmintonaftale er konstruktive, men endnu med knaster, oplyser Jens Meibom.
Hans-Kristian Vittinghus er blandt spillerne, der er med til at forhandle en ny aftale på plads.
Af Kasper Heide Lund og /ritzau/29.
nov.
2018 kl.
14.
55 | opdateret 30.
nov.
2018 kl.
13.
36Bemærk: artiklen er mere end 30 dage gammelLæs opBadminton Danmark ligger ikke på den lade side i disse dage.
Fredag den 30.
november udløber landsholdsaftalen med elitespillerne, og der forhandles intenst på at lande en ny aftale i tide.
Sportschef Jens Meibom sidder selv med til bords under de aktuelle forhandlinger som repræsentant for forbundet sammen med direktør Bo Jensen, der er chefforhandler, og forbundets advokat.
På den anden side af bordet sidder Spillerforeningens direktør, Mads Øland, Michael Døi fra DEF (Danske Elitesportsudøveres Forening) og to til fem spillere, oplyser Meibom.
Læs også:Badminton Danmark-direktør: 'Ærgerligt hvis spillere bryder med eliteprogam'- Vi er i en situation, som er ukendt terræn, men jeg kan sige, at vores forhandlingsklima er konstruktivt, og jeg oplever, at der er bevægelse fra begge parter.
Det er ikke sådan, at vi råber og kaster sko efter hinanden.
- Vi taler stille og roligt.
Der er punkter, hvor vi har forskellige holdninger, det må vi finde løsninger på.
Vi er ikke i mål endnu, men det må vi arbejde på at komme.
Der er lidt tid endnu, selv om det spidser til, siger Meibom.
De nuværende forhandlinger kan sammenlignes med dem, der tidligere på efteråret stod på mellem Dansk Boldspil-Union (DBU) og landsholdsspillerne, hvor de kommercielle rettigheder var et stort stridspunkt.
Her gik bølgerne undertiden højt mellem parterne, og siden har DBU ansat Peter Møller som direktør, mens Spillerforeningen har indlemmet William Kvist som konsulent, for at parterne kan få bedre forståelse for hinanden.
Læs også:Badminton-VM kommer til DanmarkJens Meibom frygter ikke forbundets forhold til spillerne, men medgiver dog, at der måske er brug for at tale ud, når alt på plads.
- Jeg har talt med flere spillere i dag (torsdag, red.
), og jeg mærker ingen distance.
- Men afhængigt af hvordan denne forhandlingsproces udvikler sig, og hvor langvarig den bliver, så kan det godt være, at vi på et tidspunkt har brug for se hinanden i øjnene, når tingene er landet, for at se, om vi har brug for at klinke nogle skår.
- Men grundlæggende er jeg ikke bekymret for vores relation til spillerne.
Begge parter er glade for samarbejdet, så det skal vi nok komme igennem, siger sportschefen.
Den oprindelige aftale, der omfatter 30 elitespillere, blev indgået i 2013 og forlænget i 2016 trods uenigheder.
Siden har man forsøgt at forhandle sig frem til en ny aftale, men da det ikke lykkedes, valgte forbundet i september at opsige aftalen, så den udløber ved udgangen af november.
Sideløbende med disse forhandlinger er badminton forbundet også i dialog med en del doublespillere, fordi der skal sammensættes konstellationer frem mod næste år, hvor OL-kvalifikationen begynder i maj.
Her arbejdes der med en deadline 3.
december.
Læs også:Axelsen parat til at bryde med forbund: Kan koste OL og VMKabalen er kun blevet mere udfordrende, efter Mads Conrad-Petersen, der har tilhørt verdenseliten i herredouble med Mads Pieler Kolding, har valgt at holde pause på ubestemt tid.
- Det er to adskilte elementer.
Landsholdsaftalen er hele rammen for vores eliteprogram, mens det andet er sportslige dialoger, men jeg kan ikke afvise, at det ene får betydning for det andet i forhold til processen, siger sportschef Jens Meibom.
DR Sporten har forgæves forsøgt at få en kommentar fra spillernes repræsentant Hans Kristian Vittinghus.
/ritzau/FacebookTwitterKopier linkEmner:DBU|Hans-Kristian Vittinghus (badmintonspiller)|Mads Conrad-Petersen (badmintonspiller)|Spillerforeningen|Badminton




https://www.dr.dk/sporten/haandbold/em-kvinder/landsholdsanfoerer-med-i-truppen-til-danmarks-em-aabningskamp

EM KvinderLandsholdsanfører med i truppen til Danmarks EM-åbningskampAnfører Stine Jørgensen er med i Danmarks første EM-kamp mod Sverige, mens Mathilde Hylleberg sidder over.
Stine Jørgensen kan juble over at være tilbage fra en slem knæskade på rekordtid.
29.
nov.
2018 kl.
14.
16 | opdateret 29.
nov.
2018 kl.
14.
34Bemærk: artiklen er mere end 30 dage gammelLæs opDanmarks kvindelandshold i håndbold har anfører Stine Jørgensen med fra første færd, når holdet fredag aften åbner EM i Frankrig mod Sverige.
Jørgensen har været skadet op til slutrunden og var tvivlsom til turneringens start, men hun er blandt de 16 navne, som landstræner Klavs Bruun Jørgensen har udtaget til kampen.
TTH Holstebros Mathilde Hylleberg sidder over i den første kamp, lyder det i Dansk Håndbold Forbunds (DHF) pressemeddelelse.
Læs også:Glad anfører er EM-klar efter slem skade: 'Når man er ude, mærker man virkelig savnet'Den talentfulde fløj Hylleberg fik en af de sidste pladser, da landstræneren udtog sin trup, og derfor er det ikke uventet, at den 19-årige slutrundedebutant må tage plads på tribunen til den første kamp.
Danmark er ud over Sverige i gruppe med Polen og Serbien.
Mødet med svenskerne begynder fredag klokken 21, mens værtsnationen, Frankrig, spiller turneringens åbningskamp torsdag klokken 21 mod Rusland.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Stine Jørgensen (håndboldspiller)|Dansk Håndbold Forbund|Sverige|Håndbold




https://www.dr.dk/nyheder/kultur/film/lars-noerdede-youtube-video-gav-pote-laerte-stjerner-fra-robin-hood-film-skyde

Film og serierLars’ nørdede Youtube-video gav pote: Lærte stjerner fra Robin Hood-film at skyde med bue og pilInstruktøren bag ’Robin Hood’ opdagede bueskytten Lars Andersen på Youtube og var så imponeret, at han hyrede ham til filmen.
Lars Andersen skød som barn med bue og pil.
Men det var først senere, da han spillede rollespil, at bueskydning for alvor blev en passion for ham.
(© DR/Nordisk Film)Af Silas Bay Nielsen29.
nov.
2018 kl.
14.
16Bemærk: artiklen er mere end 30 dage gammelLæs opI efteråret 2015 gik Lars Andersens vildeste drøm i opfyldelse.
Et lille års tid forinden havde han lagt en video op på Youtube, som ende med at gå viralt.
I videoen kunne man se hans vildeste bueskyttetricks.
I et af tricksene viste han, hvordan han kan ramme en pil, der bliver skudt direkte imod ham, så præcist at den angribende pil bliver flækket i to lange dele.
TemalørdagDR2's Temalørdag har tidligere besøgt Lars Andersen i forbindelse med et program om, hvordan man bliver verdens bedste.
Temalørdagen blev vist i oktober, og du kan se eller gense det på dr.
dk/tv.
Formålet var først og fremmest, at få alle os andre til bedre at kunne forstå bueskydning – men hvis nogen i Hollywood ville blive begejstrede over videoen, ville det skam slet ikke gøre noget.
Det med Hollywood var egentlig mest en joke.
Men mindre end et år senere, fik Lars Andersen et opkald.
I røret var Otto Bathurst, instruktøren bag den biografaktuelle film 'Robin Hood'.
- Det var helt vildt.
Det var drømmen over alle drømme at få muligheden for at være med til at lave en Robin Hood-film, siger Lars Andersen, der et par dage efter telefonsamtalen tog imod Otto Bathurst her i Danmark.
Se Lars Andersen lære skuespillerne, hvordan de skyder med bue og pil, i klippet nedenfor.
Instruktør tog til Danmark for at træneOtto Bathurst var mindst lige så begejstret.
Dengang han så filmen på Youtube, fik Lars Andersens vanvittige tricks ham næsten til at falde ned af stolen, og da han her i Danmark stod på træningsbanen med Lars Andersen, vidste han, at han måtte hyre ham til at træne skuespillerne.
- Jeg havde aldrig prøvet at skyde med bue og pil før.
Men inden for fem minutter havde han lært mig at ramme en bevægende skive, siger Otto Bathurst.
Jeg havde aldrig trænet nogen i bueskydning før, og det ville fandeme være pinligt, hvis jeg kom der og havde lovet, at jeg kunne træne dem i det, men i virkeligheden ikke kunne.
Lars AndersenLars Andersen, der efter nogle år med rollespil for alvor blev bidt af bueskydning for omkring otte år siden, trænede over et halvt år skuespillerne Taron Egerton, der spiller Robin Hood, og Jamie Foxx, der spiller John.
Desuden blev han hyret til at læse og komme med ændringsforslag til de dele af filmens manuskript, hvor skuespillerne skyder med bue, så det ser så naturligt ud som muligt.
- Jeg havde aldrig trænet nogen i bueskydning før, og det ville fandeme være pinligt, hvis jeg kom der og havde lovet, at jeg kunne træne dem i det, men i virkeligheden ikke kunne.
Så jeg havde lavet et undervisningsprogram, som blev afprøvet på mine venner, og som skulle være sjovt at komme igennem, siger Lars Andersen, der næsten uden tøven tilføjer, at Taron Egerton blev den bedste skytte af de to skuespillere.
Læs også:Anmelder slagter ny Robin Hood-film: Pinefuld, besynderlig og virkelig irriterendeRobin Hood er det størsteLars Andersens arbejde med filmen sluttede i sommer, og selvom det ikke er første gang, at han har trænet skuespillere i at skyde med bue og pil, så tror han ikke, at han bliver hyret til en lige så stor film igen lige foreløbig.
Se traileren til 'Robin Hood' her.
- Denne film har været en hel anden skala, og det kommer nok ikke noget i den her størrelse igen.
Bueskydning er et hovedelement i 'Robin Hood'.
Der er ikke mange film, hvor man vil bruge så mange kræfter på at undervise skuespillerne.
Men der skal nok komme noget andet, siger han.
FacebookTwitterKopier linkEmner:Youtube|Teater|Skydesport|Lars Andersen (erhvervsleder)




https://www.dr.dk/nyheder/regionale/syd/laerer-slog-skoleboern-i-toender-faar-et-aars-faengsel

Syd- og SønderjyllandLærer slog skolebørn i Tønder: Får et års fængsel I næsten to år har en lærer slået og taget kvælertag på elever på en skole i Tønder.
På Ludwig Andresen Schule i Tønder er ti børn blevet udsat for vold fra en lærer.
 DR)Af Louise Mandrup (interview), Mai von Guionneau Jessen og Simon Sandemand29.
nov.
2018 kl.
14.
21 | opdateret 29.
nov.
2018 kl.
15.
14Bemærk: artiklen er mere end 30 dage gammelLæs opEn 40-årig mandlig lærer fra Tyskland er i dag ved Retten i Sønderborg kendt skyldig i vold mod ti børn.
Han er blevet idømt et års ubetinget fængsel og fratages retten til at have med børn og unge under 18 år at gøre.
Han bliver også udvist af Danmark og får indrejseforbud i seks år.
Læreren har ifølge anklageskriftet mindst 52 gange begået vold mod ti yngre elever på den tyske privatskole Ludwig Andresen Schule i Tønder over en næsten to-årig periode.
Eleverne er født mellem 2009 og 2010.
Læs også:Lærer tiltalt for kvælertag mod flere elever: Line advarede skolen sidste årTog kvælertag på flere børnIfølge anklageskriftet har den 40-årige lærer flere gange grebet fat om halsen på eleverne og løftet dem op, så de ikke kunne trække vejret eller nå jorden med benene.
I andre tilfælde har læreren slået på en elevs overarm og trykket hårdt på en elevs skulder.
Retten lagde vægt på voldens karakter, og antallet af voldelige episoder mod børn, der var betroet tiltaltes varetægt som lærer.
Der blev også lagt vægt på, at andre børn har overværet volden.
Jeg føler mig mobbet i den her sag.
Jeg ser mig ikke som en gerningsmand, men som offer.
TiltalteLæreren føler sig mobbetLæreren nægtede sig skyldig i alle anklagepunkter og fortæller i dag i retten, at skolen har mange adfærdsvanskelige børn, der de sidste to år har krævet fysisk indgriben.
- For at beskytte dem mod sig selv og andre har jeg taget børnene i armen eller skulderen for at skille dem ad, for at berolige dem eller for at føre dem ud af klassen, siger han.
Den 40-årige lærer mener, der er drevet hetz mod ham, og at forældrene til de adfærdsvanskelige børn giver ham og skolen skylden for deres børns opførsel i stedet for at se på deres egne fejl.
- Jeg føler mig mobbet i den her sag.
Jeg har tabt min arbejdsplads, og det er jeg rystet over.
Jeg ser mig ikke som en gerningsmand, men som offer.
Dommen er anketAnklageren gik efter fængselsstraf, udvisning og fratagelse af retten til at arbejde med børn og unge.
Derfor er Jens Lang Rask, der er anklagefuldmægtig ved Syd- og Sønderjylland Politi, tilfreds med dommen i dag.
- Retten har vurderet, at der er tale om en grov sag, hvor børn har været udsat for vold gennem en længere periode.
Så det er tilfredsstillende, at der sker en domfældelse i sådan en sag.
Den nu dømte lærers forsvarsadvokat, Niels Erik Nielsen, fortæller, at hans klient er meget chokeret over dommen.
- Han havde jo forventet et andet resultat.
Han mener ikke, at tiltalepunkterne er blevet bevist.
Den 40-årige lærer har anket dommen til landsretten.
Opdateret med yderlige information vedrørende dommen og citater fra anklager og forsvarer.
FacebookTwitterKopier linkEmner:Uddannelse|Tønder|Vold|Retten i Sønderborg|Jylland




https://www.dr.dk/nyheder/viden/kroppen/genforskere-klar-med-bevis-det-perfekte-foraeldrepar-findes

KroppenGenforskere klar med bevis: Det perfekte forældrepar findesNy forskning på mus, gær og planter viser, at generne hverken skal være for ens eller for forskellige for at få det sundeste afkom.
Amerikanske forskere har fundet bevis for, at der findes en optimal forskel mellem et forældrepars gener ved at kigge på mange generationer af mus, en planteart og gær.
Af Jeppe Kyhne Knudsen29.
nov.
2018 kl.
12.
30Bemærk: artiklen er mere end 30 dage gammelLæs opIndavl er noget skidt.
Det ved vi vist allesammen - og det er vel også derfor, vi har lovgivning imod den slags.
Men faktisk er det heller ikke så godt, hvis fars og mors gener er alt for forskellige.
Amerikanske forskere har nemlig fundet bevis for, at der findes en optimal forskel mellem et forældrepars gener.
I en artikel i tidsskriftet “Science Advances” viser de, hvordan der for gær, planten “almindelig gåsemad” og mus er en helt bestemt genetisk afstand, der fører til det sundeste afkom.
Og for Bernt Guldbrandtsen, lektor på Center for Kvantitativ Genetik og Genomforskning på Aarhus Universitet, er det dejligt endelig at få bevis for, hvad biologer længe har formodet.
- Det er rart at vide, at det, vi har en teoretisk forventning om sker, faktisk finder sted.
Men jeg tror ikke, at deres forskning kommer til at rykke noget ved, hvordan vi i dag avler dyr eller forædler planter, siger han.
Ikke et “issue” for menneskerSelvom de amerikanske forskere kun har kigget på mus, gær og en enkelt planteart, så mener de alligevel, at deres resultater kan bredes ud til andre dyr og sågar mennesker.
Men ifølge Bernt Guldbrandtsen, så er menneskers gener så ens, at det ikke rigtigt giver mening at snakke om “optimal” afstand her.
- Vi ligner hinanden overraskende meget, og vores genetiske variation er så lille, at afstandene hos mennesker ikke har noget at sige, siger han.
Torsten Nygård Kristensen, der er professor på Institut for Kemi og Biovidenskab på Aalborg Universitet, tror heller ikke, at man kan brede forskernes resultater ud til at gælde alle mennesker, dyr og planter.
- Den optimale afstand vil afhænge af den genetiske sammensætning i en given kombination af dyr eller planter, og afstanden vil være afhængig af, hvilken egenskab der undersøges, siger han.
Sådan måler forskerne "genafstand" på musDen genetiske afstand er ikke en stregkode, der er tatoveret ind i musens hud.
Ifølge Bernt Guldbrandtsen har amerikanerne bag forsøget kigget på antallet af småbitte variationer i stort set hele genomet for gær, plante og mus.
Altså, Som du sikkert ved, så har vi alle 46 kromosomer - 23 fra vores mor og 23 fra vores far.
I hvert kromosom sidder en DNA-streng, der er bygget op af en nærmest uendelig lang række af bogstaverne A, T, C og G.
Hvert af de bogstaver er en såkaldt “base”, som danner den kode, der påvirker, hvordan vi ser ud og hvordan vores krop fungerer.
Forskerne har pillet DNA’en ud af kromosomerne hos både far og mor i gæren, planten og musene, og klistret det sammen til to lange strenge, som de så har fået kraftige computere til at sammenligne.
Computerne kigger efter små variationer i de lange bogstavsekvenser - det kan være, der står AATCG i stedet for ATTCG.
Jo flere af de variationer, computeren finder, desto større er den genetiske afstand.
Tungere mus og større bladeDen genetiske afstand var ikke den eneste, de amerikanske forskere havde for brug.
De havde også brug for at vide, hvordan børnene udviklede sig, for at vide, hvilke genafstand der skaber det bedste afkom - eller de unger med den bedste “fitness”, som forskerne kalder det.
Hos museungerne så de på, hvor meget de kom til at veje, når de blev voksne - og hvor mange unger de selv fik i deres første kuld.
Og de fandt altså frem til, at musene blev størst og fik flest unger, når mor og far havde en genetisk afstand, der hverken var for stor eller lille.
Indavl er noget skidtOg der er en god grund til, at de museunger, hvor far og mor havde den mindste genafstand klarede sig dårligere, det forklarer Bernt Guldbrandtsen.
- Vi har alle gener, som kan gøre os syge – hvis vi arver dem fra både far og mor.
Men disse gener er typisk meget sjældne.
Risikoen for at arve det samme skadelige gen fra både far og mor er lille.
Er dine forældre beslægtede, er der imidlertid en langt større risiko for, at du får genet fra dem begge - og bliver syg, siger han.
I en bestand af mus, hvor der ikke lukkes nye mus ind udefra, vil de små ændringer i generne gennem generationerne ophobe sig, fordi ungerne får dem fra både mor og far.
Og så bliver ungerne med tiden svagere og svagere.
- Hos mennesker er eksempelvis risikoen for at få den meget sjældne sygdom “cystisk fibrose” eksempelvis meget højere, hvis mor og far er i familie, siger genforskeren.
Bare der ikke går muldyr i denEn meget lav genafstand øger altså vores risiko for sygdom, men hvad hvis afstanden er for stor, hvad sker der så?
Ifølge Bernt Guldbrandtsen er muldyret et eksempel på, at genafstanden er blevet alt for stor.
Et muldyr har et æsel som far og en hest som mor - og de to dyr har naturligvis temmelig forskellige gener.
Det betyder, at det stakkels muldyr er sterilt og ikke kan føre slægten videre.
- I biologien kalder vi fænomenet for “outbreeding depression”.
Forældrenes gener er simpelthen for forskellige til, at de kan fungere ordentligt sammen, og afkommet klarer sig skidt, siger han.
Heldigvis skal vi mennesker ikke bekymre os om at finde en partner med den optimale genetiske afstand, men næste gang din kat vil parre sig med naboens Chihuahua, kan det da godt være, du lige skal bryde ind.
FacebookTwitterKopier linkEmner:Videnskab|Planter|Sygdomme og lidelser|Aalborg Universitet|Aarhus Universitet




https://www.dr.dk/sporten/badminton/badminton-vm-kommer-til-danmark

BadmintonBadminton-VM kommer til DanmarkBåde hold-VM og det individuelle VM i badminton skal afvikles i Danmark i henholdsvis 2020 og 2023.
Viktor Axelsen blev i 2017 Danmarks seneste badmintonverdensmester, og om få år får han muligheden for at høste mere VM-metal på hjemmebane.
(Arkivfoto) 29.
nov.
2018 kl.
13.
03 | opdateret 29.
nov.
2018 kl.
13.
16Bemærk: artiklen er mere end 30 dage gammelLæs opDanmark bliver vært for badminton-VM - både det individuelle og hold-VM.
Det individuelle VM i badminton kommer til landet i 2023, mens hold-VM for både mænd og kvinder, Thomas Cup og Uber Cup, allerede kan ses på dansk jord i 2020.
Det har Det Internationale Badmintonforbund (BWF) besluttet mandag, skriver Badminton Danmark i en pressemeddelelse.
- Vi glæder os til at tilbyde alle badmintonfans endnu en oplevelse med sportens absolut største stjerner på den største scene, siger Badminton Danmarks direktør, Bo Jensen, i en pressemeddelelse.
Thomas Cup og Uber Cup vil i 2020 finde sted i Aarhus, mens det individuelle VM i 2023 skal foregå i Royal Arena i København.
Mens Danmark fire gange tidligere har afholdt det individuelle VM - senest i 2014, så er det første gang nogensinde, at Thomas Cup og Uber Cup skal spilles i Danmark.
Og det er hele 36 år siden, at turneringerne seneste var på europæisk grund, da England var værter.
Badminton Danmark har arbejdet sammen med Sport Event Danmark om at stykke de to bud sammen, som altså imponerede BWF nok til at kigge Danmarks vej.
- Med dagens afgørelse styrker BWF partnerskabet med dansk badminton.
Danmark er en stærk eventnation og dermed et attraktivt sted at afvikle vores største mesterskaber, siger Poul-Erik Høyer, præsident i BWF.
/ritzau/FacebookTwitterKopier linkEmner:Poul-Erik Høyer (badmintonspiller)|Badminton Danmark|Badminton|Det Internationale Badmintonforbund|København




https://www.dr.dk/nyheder/regionale/midtvest/danskerne-er-tro-mod-deres-elselskab-men-loyaliteten-kan-vaere-dyr

Midt- og VestjyllandDanskerne er tro mod deres elselskab – men loyaliteten kan være dyrMange danskere har ikke skiftet elselskab eller undersøgt markedet, viser undersøgelse.
Hvis alle forbrugere undersøger prisen, kan det være med til at presse hele prisniveauet ned.
Af Kim Nybom og Mona Aaberg29.
nov.
2018 kl.
12.
56Bemærk: artiklen er mere end 30 dage gammelLæs opNår man først har valgt et elselskab, er vi danskere meget tilbageholdende med at skifte til et andet.
Faktisk har 51 procent af de forbrugere, der ikke har skiftet elleverandør inden for de sidste 12 måneder, aldrig sammenlignet deres kontrakt med andre kontrakter.
Det er den største andel blandt de nordiske lande.
Det viser en ny nordisk forbrugerundersøgelse, som blandt andre Forsyningstilsynet står bag.
Det kan være et problem, lyder det fra Carsten Smidt, de er direktør i Forsyningstilsynet.
- De danske forbrugere ved ikke, hvor mange penge de bruger på elregningen.
Når man ikke ved det, så ved man heller ikke, om der er en mulig besparelse, siger Carsten Smidt.
Forsyningstilsynet har spurgt 1500 forbrugere, og selv om der kan være penge at spare, er folk tilbageholdende med at skifte elselskab.
Det gælder blandt andre Jørgen Steen Christensen fra Holstebro.
- Vi har ikke overvejet det, for vi er godt tilfredse med det selskab vi har, siger Jørgen Steen Christensen.
Kan presse priserne endMen det kunne faktisk godt betale sig, hvis vi alle begynder at gå lidt mere op i at læse elregningen og sammenligne prisen med andre selskaber – med et eventuelt skifte som resultat.
- Forhåbentlig vil det kunne betyde, at der vil være en interesse fra flere leverandører om at konkurrere om elkunderne.
Det vil både kunne frembringe nye og mere interessante produkter for elforbrugerne, og og så vil det kunne presse prisen lidt længere ned end i dag, siger Carsten Smidt fra Forsyningstilsynet.
Hos Forbrugerrådet Tænk undrer de sig over danskerne trofasthed.
- De danske forbrugere er forbavsende passive i deres skift.
Der er mange forbrugere, som ikke har set, at man kan spare penge og måske forbedre service ved at skifte elleverandør eller støtte omstillingen mod mere klimavenlig produktion af el, siger Martin Salomon, der er cheføkonom i Forbrugerrådet Tænk.
Opfordring: Tjek din egen prisHan vurderer, at besparelsen typisk vil ligge på alt mellem 50 og 1000 kroner om året.
Afhængig af, om man eksempelvis har elvarme og elbil.
Med både penge at spare, forbedret service og mulig grøn klimaomstilling har Martin Salomon en opfordring til forbrugerne.
- Gå ind på elpris.
dk hvor man kan se, hvilke tilbud der er for tiden.
Det kan man holde op mod det, man betaler i dag.
Det er også måden at finde ud af, hvad der findes af gode tilbud og eventuelt mere klimavenlige elaftaler, siger Martin Salomon.
Én af dem, som allerede har fulgt Martin Salomons råd og undersøgt markedet er Tove Jørgensen.
- Vi ville gerne bruge grøn energi.
Efter at have undersøgt det, besluttede vi at blive, hvor vi er, fordi det var det bedste tilbud, siger Tove Jørgensen.
Læs også:Elselskab: Højere priser på CO2-kvoter rammer kunderne på sigtLæs også:Det er blevet dyrere at være el-kundeFacebookTwitterKopier linkEmner:Elsektoren|Forbrugerrådet|Forbrug|Boligøkonomi|Holstebro




https://www.dr.dk/nyheder/kultur/film/anmelder-slagter-ny-robin-hood-film-pinefuld-besynderlig-og-virkelig-irriterende

Af Filmanmelder og vært på FilmlandPer Juul CarlsenFilm og serierAnmelder slagter ny Robin Hood-film: Pinefuld, besynderlig og virkelig irriterendeAlt det, den fungerede så godt ved Robin Hood-myten, bliver pillet fra hinanden i 'Robin Hood'.
Per Juul Carlsen gik ud af biografen med en irriterende uro i kroppen, efter han havde set 'Robin Hood'.
(© Nordisk film distribution)29.
nov.
2018 kl.
12.
17Bemærk: artiklen er mere end 30 dage gammelLæs opDet tog noget tid at gennemskue den følelse, der sad i kroppen ovenpå den nye 'Robin Hood'-film.
Det var trods alt ikke en normal reaktion oven på en filmoplevelse.
Det var lidt den samme følelse, som når du er kommet for hurtigt ud ad døren om morgenen, og du ved – du ved bare – at du har glemt noget.
Men du kan ikke komme i tanke om hvad.
Det var sådan en underlig, irriterende uro – som hvis det kløede inde i kroppen.
Robin HoodInstruktør: Otto BathurstMedvirkende: Taron Egerton, Jamie Foxx, Eve HewsonPremiere: 29.
novemberMen efterhånden fik jeg analyseret bæstet.
Kløen skyldtes bl.
a.
en total forvirring over, at nogen har valgt at udvande en af den vestlige verdens store samlende fortællinger, den om den fredløse helt, der stjæler fra de rige og veletablerede og giver til de fattige og udstødte.
Det var en forundring over, hvorfor det mangfoldige figurgalleri omkring Robin Hood dog er blevet skåret ned til tre-fire hovedpunkter.
Prins John er væk.
Ærkemodstanderen Guy of Gisbourne har fået en lille, anonym birolle.
Den fortællende troubadour Alan-A-Dale er pillet ud.
Will Scarlett er blevet en underlig vendekåbe af et fjols, der slås med Robin om smukke Lady Marian.
Og Broder Tuck er blevet en pauseklovn, der til daglig assisterer Sheriffen af Nottingham.
Bevares, ingen har patent på Robin Hood-myten.
I 1200-tallet var Robin Hood bare et udtryk for en fredløs lykkejæger.
Først mange år senere blev historierne skrevet ned i forskellige fortolkninger.
Idéløse nedskæringerEn Robin Hood-fortæller har altså meget frie hænder.
Men hvorfor dog skære drastisk ned på et figurgalleri, der før har vist sit store værd, og presse det sammen til fire hovedroller: En ond hovedskurk i Sheriffen af Nottingham, helten Robin, hans hjertes udkårne i Lady Marian og hjælperen Little John, der her kommer fra Mellemøsten og hedder Yahya, eller på engelsk John?
De to besynderlige og idéløse nedskæringer på Robin Hood-myten er rigeligt at blive frustreret over – men der er flere andre gode grunde.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Det er f.
eks.
en ren gåde, hvorfor Robin er gjort til en halvbøvet adelsmand, der ikke har meget andet i hovedet end at overgramse og ondulere sin kæreste, Marian, på sit slot.
Først da Robin har været på korstog i Mellemøsten, hvor han møder Yahya og kommer hjem for at opdage at både hans slot og Marian er taget fra ham, dukker en historie med drivkraft op.
Til at begynde med vil Robin bare have det hele tilbage igen.
Han har ikke overvejet et sekund at spendere noget på de fattige.
Det koncept introducerer Marian ham først for cirka midtvejs i filmen.
I en tid, hvor skellet mellem rig og fattig vokser støt, og hvor idéen om at fordele goderne har en mere end solid klangbund, har instruktøren Otto Bathurst og hans forfattere altså valgt at gøre Robin Hood til en anonym fejde mellem en forulempet helt og en grådig magtmisbruger, Sheriffen af Nottingham.
Det er mildt sagt forbavsende.
Ildmur, som selv en spade kan hoppe igennemMen det virkeligt irriterende ved 'Robin Hood', det der var næsten umuligt at ryste ud af kroppen, var den håbløst svage historie.
Bathursts version af 'Robin Hood' vrimler med optrin, der kun fungerer som udgangspunkt for fed action.
Logisk set fører det hverken Robin eller historien videre.
Flere gange undervejs sætter Robins folk f.
eks.
ild til en olie-rende på tværs af vejen.
Det ser sejt ud, men ildmuren er så smal, at enhver spade kan hoppe igennem den uden at lide skade.
Og hvorfra kommer alle de guldfade, som de fattige bliver ved med at levere til Sheriffens opkrævning af skatter?
Og hvorfor skal der være en stor mine i Nottingham, når den ikke bliver brugt til spor?
Og så videre, og så videre.
Hvordan i alverden endte en Robin Hood-film at være så pinefuld at se på?
FacebookTwitterKopier linkEmner:Nottingham|Mellemøsten




https://www.dr.dk/nyheder/politik/44-kampvogne-skal-moderniseres-koster-mindst-829-millioner-mere-end-forventet

Politik44 kampvogne skal moderniseres: Koster mindst 829 millioner mere end forventetDet møder kritik fra flere partier, at regningen bliver mere end fordoblet.
Danmark købte i 2004 51 Leopard 2A5-kampgvognen.
Kampvognene ses her under en øvelse i Oksbøl tilbage i 2017.
(© Henning Bagger/Scanpix 2017)Af Emil Søndergård Ingvorsen29.
nov.
2018 kl.
12.
15Bemærk: artiklen er mere end 30 dage gammelLæs opNår Forsvaret skal modernisere deres kampvogne Leopard 2A5, bliver regningen markant højere, end man i første omgang havde budgetteret med.
Det fremgår af et aktstykke, som Forsvarsministeriet har oversendt til godkendelse hos Finansudvalget.
Regningen bliver ifølge Forsvarsministeriet 829,3 millioner kroner dyrere i forhold til det, man regnede med, da restaureringen blev godkendt i 2016.
I aktstykket udelukker ministeriet ikke, at regningen kan stige yderligere.
Derfor bliver moderniseringen dyrereDet var Folketinget Finansudvalg, der er i november 2016 godkendte, at 38 af Danmarks Leopard 2-kampvogne skulle moderniseres og hermed gøres kampdygtige til 2035.
Regning: 609 millioner kroner.
I Forsvarsministeriets aktstykke fremlægger de tre årsager til, at prisen er blevet kraftigt forøget og altså lander på minimum 1,438 milliarder kroner.
I januar indgik Forsvarsligskredsen et forlig, der betød, at Forsvaret skal modernisere 44 kampvogne mod 38, som ellers var planlagt i første omgang.
Derudover har man besluttet at udruste alle de 44 kampvogne med bedre beskyttelse og våbenteknologi, så de kan benytte moderne ammunition.
Det giver samlet en merudgift på 383 millioner kroner.
Desuden er der konstateret et merbehov på 313,6 millioner kroner, der blandt andet skyldes, at kampvognene er i ringere stand end først antaget (83,6 millioner kroner), at samtlige motorer skal udskiftes (pris 193,4 millioner) og at priserne generelt er blevet højere, end man havde regnet med (35 millioner kroner).
De resterende 132,1 millioner kroner forklarer ministeriet med, at tre delanskaffelser, som først blev betragtet som almindelige vedligehold af kampvognen, nu bliver betragtet som en del af de modifikationer og opdateringer, der skal foretages.
De tre delanskaffelser bliver ikke dyrere, end man først havde antaget.
Kampvognene skal moderniseres i Tyskland af producenten Krauss-Maffei Wegmann.
Det betyder, at Forsvaret frem mod 2023 kommer til at betale næsten halvanden milliard kroner for at få renoveret deres 54 ton tunge kampvogne.
Det vækker undren hos flere partier i oppositionen, at regningen nu ser ud til at blive mere end fordoblet.
Hos Socialdemokratiet har man stillet spørgsmål til forsvarsminister Claus Hjort Frederiksen (V) om den øgede udgift, men er ikke blevet helt betrygget af svaret.
- På det tidspunkt, vi traf beslutningen i 2016, lød regningen på godt 600 millioner kroner, og det er blevet til nogle flere penge nu.
Derfor kan man gøre sig den overvejelse, om vi måske skulle planlægge at købe nogle nye kampvogne i stedet for at reparere på de gamle, siger medlem af Forsvarsudvalget Bjarne Laustsen, der blandt andet undrer sig over, at det koster næsten 200 millioner kroner at skifte motorerne ud i de 44 kampvogne.
Hos Enhedslisten, der ikke er med i Forsvarsforligskredsen, tager man kritikken en oktav op.
- Gang på gang ser vi på forsvarsområdet, at de her store våbenprojekter skrider og bliver dyrere og dyrere.
Og så skal Folketinget efterfølgende bare bevillige pengene – det synes jeg simpelthen ikke er rimeligt, siger forsvarsordfører Eva Flyvholm.
DF: Øgede udgifter er helt i ordenDet var efter et meget klart ønske fra Forsvaret, at politikerne for to år siden besluttede, at de danske kampvogne skulle moderniseres.
Den gang lød det fra Forsvaret, at det ville blive to til tre gange dyrere at købe nye kampvogne i forhold til at betale udgifterne på 600 millioner kroner.
- Nu bringer vi Leopard 2 op på højeste standard både operativt og teknisk, sagde projektleder i Forsvarsministeriets Materiel- og Indkøbsstyrelse (FMI), Viggo Lemche, til soldaternes fagblad.
Hos Dansk Folkeparti mener man ikke, at de øgede udgifter er et problem.
Forsvarsordfører Jeppe Jakobsen mener stadig, at det er den rette beslutning at modernisere kampvognene frem for at købe nye.
- Det er mange penge, men det er glædeligt, at alle vores kampvogne bliver repareret, så de er i stand til at køre, hvilket de ikke var førhen, siger han.
Når udgifterne bliver så markant forøget, hvilke overvejelser bør man så gøre sig i forhold til at købe helt nye kampvogne i stedet for at modernisere de gamle?
- Det er selvfølgelig en afvejning, om det bedre kan svare sig at købe nye kampvogne.
Men den kampvogn, vi har i Danmark, er internationalt anerkendt som en af de allerbedste kampvogne, så derfor synes jeg, at det giver god mening at holde fast i vores Leoparder, siger ordføreren.
Forsvarsminister Claus Hjort Frederiksen (V) har ikke ønsket at stille op til et interview om sagen.
Forsvarsministeriet oplyser i en længere mailsvar, at "opgraderingen af kampvognene finansieres indenfor forsvarets samlede økonomiske ramme".
DR Nyheder ville gerne have hørt ministeren, om han betragter en merudgift på mere end 800 millioner kroner for acceptabel.
Desuden vil vi gerne have hørt ministeren om, hvor de 800 millioner kroner skal findes i Forsvarets materialebudget, og hvorfor priserne på projekter i Forsvaret skrider igen og igen.
DR Nyheder har også været i kontakt med Venstres forsvarsordfører, Peter Juel-Jensen, der ikke ønsker at udtale sig om sagen og henviser til Forsvarsministeriet.
Folketingets Finansudvalg har endnu ikke endeligt godkendt de forhøjede udgifter.
Leopard 2•Leopard 2A5-kampvognen er Forsvarets største pansrede køretøj.
Med sin 120 mm stabiliserede kanon er Leoparden i stand til at bekæmpe mål på ud til 4.
000 meters afstand i både dagslys og i mørke.
•Ifølge Forsvarets hjemmeside har Danmark 57 Leopard 2-kampvogne.
Kampvognen kan skyde en fart på 68 km/t og vejer 54 ton.
•Alle danske Leopard 2A5 er købt som brugte Leopard 2A4 fra den tyske hær, som så senere er blevet opgraderet til den standard, der betegnes Leopard 2A5.
Kilder: Forsvaret og PansermuseetFacebookTwitterKopier linkEmner:Eva Flyvholm (politiker)|Forsvarsministeriets Materiel- og Indkøbsstyrelse|Militærudstyr|Venstre|Økonomi




https://www.dr.dk/sporten/fodbold/europaleague/fcks-droem-om-europaeisk-avancement-kraever-point-og-maal-i-rusland

Europa LeagueFCK's drøm om europæisk avancement kræver point og mål i Rusland  FC København kan stadig gå videre i Europa League, men det kræver i første omgang point torsdag mod Zenit Skt.
Petersborg.
FC København-stopperen Andreas Bjelland (til højre), som her ses i aktion mod Zenits Sebastian Driussi i den første gruppekamp i Europa League i september.
Af Kasper Heide Lund og Interview: Andreas Kraul29.
nov.
2018 kl.
12.
14 | opdateret 30.
nov.
2018 kl.
07.
06Bemærk: artiklen er mere end 30 dage gammelLæs opFC København spillede i februar 16-delsfinale i Europa League.
Den bedrift vil københavnerne gerne gentage, så menuen efter nytår igen står på europæisk fodbold.
For at det skal lykkes, kræver det både point og mål torsdag aften i Rusland, hvor FCK møder Zenit Sankt Peterborg i den næstsidste Europa League-gruppekamp.
Læs også:FC København spiller uafgjort i Prag: Avancement besværliggjort- Vi skal have et resultat med hjem, for at kunne leve til den sidste kamp hjemme mod Bordeaux, og vi skal helst gerne have scoret et enkelt mål, så vi indbyrdes med Zenit har noget at komme med i den sidste kamp også, siger midtbanespilleren William Kvist.
- Vi ved godt, hvad det handler om.
Vi møder et europæisk tophold på udebane, hvor vi skal levere, lad os kalde det, en FCK-klassiker.
Vi skal virkelig lukke godt ned for dem med vores kollektiv, og så samtidig håbe på, at vores offensive esser har en god dag.
FCK ligger før kampen i det russiske nummer tre i sin gruppe med fem point, mens Slavia Prag har syv point på andenpladsen.
Øverst i gruppen ligger netop Zenit med otte point.
De to bedste går videre.
Læs også:FC København åbner Europa League med russisk remisI september spillede FCK 1-1 hjemme mod Zenit, som kan gå videre med en sejr over københavnerne eller resultatet 0-0 på grund af udebanemålet i Parken.
- Vi skal ud over stepperne.
Vi skal gerne have scoret et mål i hvert fald, for spiller vi 0-0, så kan vi ikke bruge det til det helt store.
Så vi skal have et resultat.
Så det bliver en spændende kamp mod en stærk modstander.
- Vi spillede en fin kamp mod dem i parken, så det nogle af de samme ting, vi skal gøre.
Men kommer vi hen i det sidste kvarter uden at have lavet et mål, så må vi gå over til en plan b og spille lidt mere primitivt og simpelt, for at få den kasse vi skal bruge.
Læs også:Sen scoring sikrer dramatisk FCK-sejrTorsdagens kamp mellem Zenit og FCK går i gang klokken 18.
55, og kan følges i Liga på P3.
Gruppens fjerde hold er franske Bordeaux, som den danske hovedstadshold møder hjemme i den sidste gruppekamp.
FacebookTwitterKopier linkEmner:FC København|William Kvist (fodboldspiller)|Europa League|Rusland|Fodbold




https://www.dr.dk/nyheder/regionale/syd/knivstikkeri-og-overfald-paa-borgmester-skygger-julemarked-i-flensborg

Syd- og SønderjyllandKnivstikkeri og overfald på borgmester skygger for julemarked i FlensborgDet er fortsat trygt for besøgende at færdes til julemarkedet trods overfald, fastslår kommunen.
Hvert år vælger mange danskere at rejse til Tyskland for at mærke den særlige juleatmosfære, som markederne byder på.
I Flensborg er der ifølge kommunen og politiet ingen grund til at frygte for sikkerheden.
(arkivfoto) Af Maja Lærke Maach29.
nov.
2018 kl.
12.
05Bemærk: artiklen er mere end 30 dage gammelLæs opJulemarkedet i den tyske by Flensborg tæt ved den danske grænse er hvert år et populært rejsemål for julehungrende danskere og tyskere med trang til bratwurst, glühwein og tonerne af 'Stille Nacht' fra julekoret.
Flere kriminelle tilfælde de seneste uger i byen har dog skabt utryghed blandt en række borgere, og det fik i går politiet og kommunen til at holde et ekstraordinært møde, hvor sikkerheden i byen blev drøftet.
- Vi har haft nogle episoder de seneste uger og måneder, og der er opstået en diskussion om sikkerheden.
Så nu ville vi lige tage snakken med politiet om, hvordan det står til med sikkerheden, og konklusionen er, at vi ikke er i en situation, hvor vi skal reagere på en drastisk måde, fortæller Clemens Teschendorf, der er pressechef for Flensborg Kommune.
I weekenden udviklede et skænderi mellem en gruppe mænd af udenlandsk herkomst sig til et knivstikkeri i byens indkøbscenter Galerie.
For en uge siden blev byens borgmester, Simone Lange, overfaldet af en hjemløs.
Derudover har forskellige lokationer siden i sommer været udsat for nogle bombetrusler.
Der er dog ingen sammenhæng mellem episoderne, og politiet vurderer, at besøgende slet ikke skal frygte for deres sikkerhed, påpeger Clemens Teschendorf.
Han fortæller, at borgmesteren var et tilfældigt offer, da gerningsmanden ikke vidste, hun var byens overhoved, og at hun allerede dagen efter var tilbage på job på rådhuset igen.
- Vi vil ikke have, at folk føler sig utrygge i Flensborg.
Vi har et øje på det, og folk har god grund til at føle sig trygge i Flensborg.
Ingen bliver ladt alene, og vi skal være bedre til at sige til folk, at de skal kontakte politiet, hvis de oplever noget, siger pressechefen.
Flere politifolk på gaderneClemens Teschendorf fortæller, at besøgende i julemåneden vil opleve mere synligt politi i gadebilledet.
- Men det har vi altid, når der kommer flere mennesker til byen, end vi har normalt.
Allerede i 2016 drøftede vi sikkerheden efter terrorangrebet mod et julemarked i Berlin, siger han.
På Flensborg Avis har man på det seneste fulgt sagen.
De kriminelle hændelser er noget, som har forskrækket flere lokale, der især har ytret på Facebook, at nogle af dem ikke turde gå udenfor efter mørkets frembrud i bestemte dele af byen.
- Men Flensborg er kendt for at være en fredelig by med lav kriminalitet, og det er ikke sådan, at der er knivstikkeri hver anden dag.
Der har heller ikke været noget folkekrav om et privat vagtværn eller lignende, fortæller journalist Niels Ole Krogh.
Byen lavede tidligere på året en kampagne, hvor kommunen opfordrede byens borgere til at fortælle, hvor i byen de følte sig utrygge.
Indberetningerne fik kommunen til at sætte mere belysning op flere steder.
FacebookTwitterKopier linkEmner:Flensborg|Kriminalitet|Jul|Tyskland|Facebook




https://www.dr.dk/nyheder/regionale/nordjylland/ung-mand-frikendt-doedsliste-men-idoemt-otte-aars-faengsel

NordjyllandUng mand frikendt for dødsliste, men idømt otte års fængsel for drabsforsøgRetten i Aalborg idømmer 22-årig mand otte års fængsel for voldtægts- og drabsforsøg, men frikender for dødsliste.
Retten i Aalborg har i dag fældet dom i en meget omtalt sag om en ung 22-årig mand.
(© Henning Bagger)Af Klaus Videbæk29.
nov.
2018 kl.
11.
41 | opdateret 29.
nov.
2018 kl.
14.
41Bemærk: artiklen er mere end 30 dage gammelLæs opDet var med henblik på at dræbe og begå voldtægt, at en 22-årig mand trængte ind i lejligheden hos sin 24-årige kvindelige nabo i Aalborg i januar.
Det har retten i Aalborg i dag afgjort.
Det har givet en på en dom på otte års fængsel.
Dømte har foreløbig udbedt sig betænkningstid.
Da manden blev anholdt, havde han i sin rygsæk en liste med navne på yderligere 16 kvinder, som han ifølge anklageren havde lignende planer om at voldtage eller dræbe.
Men det forhold er manden frikendt for.
Manden opsøgte den 24-årige, som han boede i opgang med, medbragte han en økse, en skruetrækker, strips og en elefanthue, som han havde indkøbt samme dag.
I lejligheden slog han kvinden og tog kvælertag, så hun besvimede.
Derfor var retten ikke i tvivl om, hvilken hensigt der låg bag.
Det lykkedes dog efterfølgende kvinden at slippe væk.
Anklager gik efter en dom på ti års fængsel og lagde vægt på, at det var en skærpende omstændighed, at dømte havde opsøgt den 24-årige kvinde i eget hjem.
Det endte dog med otte års fængsel, og derudover skal den 22-årige mand betale 60.
000 kroner i erstatning til kvinden.
Søgte efter voldtægtsvideoerMed hensyn til de øvrige 16 kvinder på listen, har retten ikke fundet grundlag for, at han også ville føre planer mod dem ud i livet.
Sammen med 'dødslisten' lå der også seks håndskrevne sider med en historie, som af anklageren i retten er blevet kaldt et manifest, mens den 22-årige har fastslået, at det var fiktion.
På siderne, som er blevet vist i retten, kan man læse en om mand, der i jeg-person fortæller, hvordan han er blevet mobbet i skolen og siden er blevet klam og kold og har fået lyst til at slå ihjel på brutal vis.
På mandens computer og telefon er der desuden dukket talrige søgninger på dødsporno, halshugninger og voldtægtsvideoer op.
736 gange har han søgt på dødsporno og 366 gange på voldtægtsvideoer.
Dommer og nævninge mener derfor, at manden nærede en betydelig, omfattende og vedholdende interesse for emnet.
De søgninger belastede også manden i forhold til den 24-årige nabo.
FacebookTwitterKopier linkEmner:Retten i Aalborg|Aalborg|Voldtægt|Kriminalitet




https://www.dr.dk/nyheder/indland/jens-er-affoeringsdonor-hvis-man-kan-hjaelpe-saa-skal-man

IndlandJens er afføringsdonor: Hvis man kan hjælpe, så skal manDen 59-årige østjyde Jens Viltoft-Hansen er én af Danmarks 28 fæcesdonorer.
Kollegerne hygger sig, når Jens Viltoft-Hansen kommer med sin lille blå taske, fortæller han.
Af Andreas Jeppesen29.
nov.
2018 kl.
11.
15Bemærk: artiklen er mere end 30 dage gammelLæs opDe fleste af os er hver dag vant til at vinke farvel til vores afføring ved at skylle den ud i toilettet.
Men for en lille gruppe danskere foregår det på en lidt anden måde.
De donerer nemlig deres fæces.
Danmark har i skrivende stund 28 fæcesdonorer på landsplan.
Og én af dem er den 59-årige boghandler fra Beder nær Aarhus, Jens Viltoft-Hansen.
I perioder samler han derfor sin afføring i en frysepose og transporterer det i en lille blå termotaske med køleelementer til Aarhus Universitetshospital.
Nogle gange med få dages mellemrum – andre gange med flere måneder imellem.
- Så folk de hygger sig oppe på arbejdet, når de ser mig med den der lille blå, fortæller Jens Viltoft-Hansen i P1-dokumentaren ”Når lort redder liv”.
Læs også:Afføring skal hjælpe med at redde for tidligt fødte børnIngen penge i lortetTo timer efter at have rejst sig fra toiletbrættet skal Jens Viltoft-Hansen aflevere afføringen hos Aarhus Universitetshospital, hvor donationen bliver blandet med saltvand, blendet, testet og opbevaret ved minus 80 grader.
Dernæst er den klar til at tage turen ned i en anden danskers tarmsystem.
Det foregår ved en fæcestransplantation, hvor rask donorafføring bliver sendt ned i tarmen via en kikkertundersøgelse eller en ernæringssonde.
Selvom Jens Viltoft-Hansens afføring kan være yderst værdifuld for patienterne, får han lige så få penge for sin afføring som for sit blod.
Nemlig nul kroner.
Læs også:Mads er afføringsdonor: Det føles godt at give andre et bedre liv- Jeg er af den holdning, at hvis man kan hjælpe andre mennesker, så skal man gøre det, forklarer Jens Viltoft-Hansen.
Afføringen kan hjælpe nogle af de op mod 4.
000 danskere, som hvert år ifølge Statens Serum Institut bliver ramt af en livstruende diarresygdom forårsaget af bakterien clostridium difficile.
Læs også:'Lægen lo, da jeg sagde, at jeg ville have donorafføring'Sygdommen vokser i ubalanceSygdommen clostridium difficile er ikke nogen harmløs sygdom, fortæller Christian Lodberg Hvas, der er overlæge på Aarhus Universitetshospital.
- Det er en slags ukrudtsbakterie, der kan vokse i tarmen, hvis der ikke er andre tarmbakterier til at holde den nede.
- Hvis man får antibiotika eller på anden måde får forstyrret balancen i tarmen, så kan de almindelige bakterier forsvinde.
Og så vokser clostridium difficile frem.
Lidt ligesom når der vokser ukrudt frem i græsplænen, uddyber han.
Diarresygdommen kan udvikle sig til en livstruende infektion, der kan ende med at koste patienten livet.
Men ni ud af ti kan blive helbredt ved én eller flere transplantationer med fæces.
De enestående resultater med fæcestransplantationer mod clostridium difficile har fået forskerne til at tro på, at man kan kurere mange andre sygdomme med rask afføring.
- Det er virkelig et wakeup call til os alle sammen om, at et sundt bakteriesamfund i tarmen har en enorm kraft i sig, siger Oluf Borbye Pedersen, der er professor ved Københavns Universitet og forsker i tarmbakterier.
Rundt omkring i verden bliver der derfor eksperimenteret med fæces mod blandt andet alzheimer, parkinson, diabetes, fedme, hjertekarsygdom og astma.
Ved hver af disse kroniske sygdomme finder forskerne specifikke ubalancer i tarmbakteriernes økosystem, fortæller Oluf Borbye Pedersen.
Fede mennesker afføring gør mus fedeIsær ved fedme og depression har donorafføring vist bemærkselsværdige resultater.
- Det har vist meget overbevisende, at når man tager afføring fra fede mennesker og giver til bakteriefrie mus, så bliver musene meget hurtigt fede.
Hvorimod hvis man tager afføring fra slanke mennesker og giver til lignende bakteriefrie mus, så forbliver musen slank, siger han til P1 Dokumentar.
- Og når vi tager afføring fra mennesker, der lider af en svær depression og giver det til bakteriefrie rotter, så bliver rotterne depressive.
De sidder og surmuler henne i et hjørne af buret og vil ingenting, fortsætter han.
Men selvom tarmbakterierne kan have en betydning for vores helbred og sygdom, er der dog grund til at være påpasselig.
Det er stadig usikkert, hvad der egentlig foregår blandt vores omtrent 50 billioner bakterier i tarmen.
- Nu skal man ikke være naiv og tro, at alle disse sygdomme er forårsaget af ubalancer i tarmsystemet.
Det er de aldeles ikke.
Vi ved i øjeblikket stadig ikke, hvad der er hønen og ægget, fortæller Oluf Borbye Pedersen.
Behøver ikke spise quinoa for at være donorFor at blive fæcesdonor stilles der i skrivende stund ikke krav til hverken afholdenhed eller fanatisk livsstil eller kost.
Jeg er ikke én der står op, løber og så kommer hjem og får quinoa og hørfrø i en bestemt dosering.
Og kun drikker en bestemt slags juice.
Det er ikke den, jeg er på.
Det er et helt almindeligt kedeligt livJens Viltoft-Hansen, fæcesdonorDerimod bliver fæcesdonorer udvalgt på baggrund af blandt andet resultater fra blodprøver, afføringsprøver, spørgeskemaer og den pågældendes helbredshistorie.
- Man skal have en krop, der ligger inden for normalområdet.
Man må ikke have allergi.
Man må ikke tage medicin.
Og man må ikke have nære familiemedlemmer med kroniske betændelsessygdomme, forklarer overlæge Christian Lodberg Hvas.
Donor Jens Viltoft-Hansen lever op til disse krav.
På trods af at han hverken har lagt cigaretterne eller alkoholen på hylden.
I det hele taget lever han, som danskerne gør flest.
- Jeg gør ikke noget specielt.
Jeg er ikke én, der står op, løber og så kommer hjem og får quinoa og hørfrø i en bestemt dosering.
Og kun drikker en bestemt slags juice.
Det er ikke den, jeg er på.
Det er et helt almindeligt kedeligt liv, fortæller Jens Viltoft-Hansen.
Note fra redaktionen: I dokumentaren og i en tidligere version af denne artikel fremgik det, at 71-årige Bjarne Andersen var en af dem, der nu havde fået det bedre efter fæcesdonation.
Bjarne Andersen, der led af tarmsygdommen clostridium difficile, er efter dokumentarens færdiggørelse død.
Bjarne Andersens død har ifølge lægerne ingen sammenhæng med transplantationen.
Både lægerne, der behandlede Bjarne Andersen, og hans pårørende er enige om, at transplantationen var med til at forbedre Bjarnes livskvalitet de sidste måneder.
FacebookTwitterKopier linkEmner:Oluf Borbye Pedersen (professor)|Aarhus Universitetshospital|Sygdomme og lidelser|Sundhed og velvære|Aarhus




https://www.dr.dk/nyheder/regionale/sjaelland/opladning-af-elbiler-det-danske-marked-traenger-i-den-grad-til

Regeringens klimaudspilSe temaSjællandOpladning af elbiler: ”Det danske marked trænger i den grad til konkurrence” FDM mener, at der er for lidt konkurrence, når elbilister skal lade Teslaen op.
Jimmy Lerche kører omkring 50.
000 kilometer om året i sin Tesla.
Han har kørt elbil i tre år.
 DR)Af Trine Warrer Juul og Ann Smed Madsen29.
nov.
2018 kl.
11.
34 | opdateret 29.
nov.
2018 kl.
15.
19Bemærk: artiklen er mere end 30 dage gammelLæs opJimmy Lerches elbil er sort, sporty og af mærket Tesla.
Den kører dagligt mellem Faxe og Stevns i det sydøstlige Sjælland.
Når bilen løber tør for strøm, bliver den enten ladet op hjemme hos Jimmy Lerche eller ved en ladestation.
Bilister, der kører benzin- og dieselbiler, har masser af valgmuligheder, når bilen løber tør for brændstof.
Uno X, Q8 og Cirkle K er blot nogle af de tankstationer, der kæmper på prisen om bilisternes penge, når bilen skal fyldes op.
Men hvis du kører elbil, er markedet i øjeblikket domineret af to store aktører med ladepunkter, nemlig Clever og E.
on, Og det er for lidt, mener FDM.
- Det danske marked trænger i den grad til yderligere konkurrence, fordi vi kun har to store spillere på markedet, siger forbrugerøkonom i FDM, Ilyas Dogru.
Både Clever og E.
on tilbyder abonnement på ubegrænset ladning, men med kun to store aktører er der ikke nok konkurrence på prisen, mener forbrugerøkonomen.
- De to konkurrenters priser ligger meget op ad hinanden, så for forbrugerne er det ikke priserne, der er afgørende, men om de har en ladestation i nærheden der afgør, hvilken udbyder de vælger.
Der er for lidt konkurrence, når det drejer sig om ladestationer med kun to aktører på markedet, mener FDM.
Her er det elbiler og en ladestander i København.
Prisen på et abonnement på ladning er den samme uanset, hvor langt du kører, og derfor er det billigere, jo mere man kører.
- Jeg tror, det er svært at få prisen ret meget længere ned end den er nu, siger branchechef i Dansk Elbil Alliance, Lærke Flader.
Svært at få overblik over ladestationerPå landsplan er der 2500 offentligt tilgængelige ladestationer, primært fra Clever og E.
on, og begge er på vej med flere.
- Og nu må vi så se, om der kommer flere på markedet, i takt med at der kommer flere elbiler.
Konkurrencen er i hvert fald frit tilgængelig, siger Lærke Flader.
Fakta om elbiler i DanmarkDer er pt.
2,6 elbiler pr.
1000 personbiler i Danmark.
Der er flest elbiler i Gentofte og Rudersdal kommuner, hvor der er 10 elbiler pr.
1000 personbiler.
Det nordlige Vendsyssel, Vest- og Sønderjylland, Langeland og Lolland-Falster er nogle af de områder med færrest elbiler.
Her er mellem 0,8 og 1,7 elbil pr.
1000 personbiler.
Rækkevidden på de forskellige elbiler varierer fra elbil til elbil og kan også være afhængigt at årstiden.
I dag kan du køre fra 80 km til 400 km i en opladet bil.
Prisen for at lade elbilen op varierer mellem 579 kr.
og 699 kr.
per måned afhængig af størrelsen på bilens batteri.
Prisen er inklusiv strøm ude og en ladestander hjemme.
Det er nogle af de løsninger, Clever og E.
On tilbyder.
Kilde: Danmarks Statistik, FDM og fdel.
dkHvis du overvejer at købe en elbil, kan det være svært at få et samlet overblik over, hvor der er ladestationer fra forskellige udbydere, og det er også et kritikpunkt fra FDM, som Dansk Elbil Alliance erkender, at der skal arbejdes på.
- Vi arbejder på at samle de her informationer, men vi kan ikke tilbyde det i øjeblikket, det er noget af det, jeg også håber, vi får inden for nær fremtid.
Roaming for elbilerHvis du har et abonnement på ladning hos en af udbyderne, har du ikke mulighed for at oplade på andre stationer.
FDM ønsker et system, som man kender det fra mobilabonnementer, hvor telefonen roamer og altså hopper på et andet teleselskab, hvis dit eget ikke er tilgængeligt.
- Vi har ikke meget information, vi kan ikke roame fra hinandens ladestationer, så på den måde er vi ikke særligt rustet til flere elbiler på vejene, som man ellers skulle tro, siger forbrugerøkonom i FDM, Ilyas Dogru.
Ifølge Dansk Elbil Alliance står vi foran et nyt år, hvor der vil ske rigtigt meget i branchen.
- Vi skal arbejde med at sikre, at der er ladeinfrastruktur i hele Danmark, og at det fungerer, så man kan roame imellem de forskellige operatører, siger branchechef Lærke Flader.
Entusiastisk elbilistJimmy Lerche kører 30 kilometer i sin elbil fra hjemmet i Faxe til jobbet som it-medarbejder på Stevns.
Han kan mærke, at det at køre elbil har ændret sig.
- Jeg kan se, der kommer flere steder, hvor vi kan lade bilerne, så det er blevet meget nemmere.
Jimmy Lerche har kørt elbil i tre år og kører cirka 50.
000 kilometer om året.
- I starten var min største bekymring, om jeg kunne få ladet bilen, siger han, der også er og bestyrelsesmedlem i Forenede Danske Elbilister.
Men med det udbud af ladestationer, der er nu, synes han ikke, at han har de store bekymringer, når han skal ud at køre.
- Man skal selvfølgelig planlægge det, hvis man skal ud på lange ture, siger han og forklarer, at der kan komme flere problemer fremover:- På et tidspunkt kommer der problemer, fordi der kommer flere og flere elbiler.
Det ser jeg også i bybilledet.
Så skal der også flere ladestandere til, specielt på motorvejene.
Vi er godt dækket ind her, men det er klart, der skal flere til.
Statsminister Lars Løkke Rasmussen (V) annoncerede i sin tale ved Folketingets åbning, at salget af benzin- og dieseldrevne biler og busser skal stoppe i 2030.
I stedet ønsker regeringen at få én million såkaldt grønne biler på de danske veje om 12 år.
Grønne biler er eksempelvis den batteridrevne elbil og hybridbiler, der kører på både el og benzin.
RETTET: Navnet for branchechef i Dansk Elbil Alliance er rettet til Lærke Flader.
FacebookTwitterKopier linkEmner:Biler|FDM|Lars Løkke Rasmussen (politiker)|Venstre|Sjælland




https://www.dr.dk/sporten/oevrig/et-liv-i-smerte-helle-frederiksen-vil-vaere-verdens-staerkeste-jernkvinde

SupermennesketSe temaØvrig sportEt liv i smerte: Helle Frederiksen vil være verdens stærkeste jernkvinde37-årige Helle Frederiksen har viet sit liv at presse kroppen til det yderste.
Med på sidelinjen har hun sin mand Ben Powell.
Han er samtidig Helles træner og presser hende til at blive ved - også når smerterne er store.
© Jesper GrønnemarkAf Peter Kobbersmed29.
nov.
2018 kl.
11.
07Læs opHun har verdensrekorden på den halve IRONMAN-distance - 1,9 kilometer svømning, 90 kilometer cykling og 21,1 kilometer løb.
Hun er verdensmester på den lange triatlon-distance - 3 kilometer svømning, 120 kilometers cykling og 30 kilometers løb.
SE DOKUMENTAREN "SUPERMENNESKET: DEN LANGSOMME DØD" HERMen karrierens største udfordring venter med efterårets VM i IRONMAN i de ikoniske omgivelser på Hawaii.
Jeg lever for at teste mig selv af og se, hvad jeg kan drive kroppen til at opnåHelle Frederiksen3,8 kilometer svømning, 180 kilometer løb og et marathonløb til at runde det hele af.
Det er blot anden gang i karrieren, at Hele Frederiksen skal konkurrere på den strabadserende distance.
- Det, der driver mig, er min fascination af, hvad man rent fysiologisk kan gøre med kroppen, hvis man behandler den ordentligt, man træner hårdt og man er målrettet og dedikeret.
- Jeg lever for udfordringer.
Jeg lever for at teste mig selv af og se, hvad jeg kan drive kroppen til at opnå.
Hvis jeg ikke opnår et tilfredsstillende resultat, vil jeg forsøge at gøre det bedre, siger Helle Frederiksen.
Helle Frederiksen og Ben Powell i dialog ved en svømmetræning på Hawaii i dagene op til VM i IRONMAN.
 Helle Frederiksen er tidligere elitesvømmer og er derfor mere end komfortabel i bassinet.
 På grund af en fodskade bliver de sidste forberedelsesdage på Hawaii primært brugt på cykling og svømning.
 Ruten på Hawaii byder på lange øde strækninger, hvor vind kan blive en stor udfordring.
 Under Hawaiis smukke ydre lurer ekstreme temperaturer og hidsige vinde, som gør omgivelserne svære at konkurrere i.
 Triatlonsporten stiller store krav til atleternes fysik, og Helle har brugt mange år på at finjustere sin krop.
 Helle kort efter hun krydser stregen ved sit første VM i IRONMAN.
1 / 7Helle Frederiksen og Ben Powell i dialog ved en svømmetræning på Hawaii i dagene op til VM i IRONMAN.
1 / 7Helle Frederiksen er tidligere elitesvømmer og er derfor mere end komfortabel i bassinet.
2 / 7På grund af en fodskade bliver de sidste forberedelsesdage på Hawaii primært brugt på cykling og svømning.
3 / 7Ruten på Hawaii byder på lange øde strækninger, hvor vind kan blive en stor udfordring.
4 / 7Under Hawaiis smukke ydre lurer ekstreme temperaturer og hidsige vinde, som gør omgivelserne svære at konkurrere i.
5 / 7Triatlonsporten stiller store krav til atleternes fysik, og Helle har brugt mange år på at finjustere sin krop.
6 / 7Helle kort efter hun krydser stregen ved sit første VM i IRONMAN.
7 / 7For to år siden såede hendes mand og træner Ben Powell frøet til deltagelsen ved VM på Hawaii, langdistancetriatlons tinde.
Han har selv gennemført løbet og mente, at Helle havde gode chancer for at kunne konkurrere blandt de bedste.
Tema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
Den drøm vinder hurtigt indpas hos Helle:- Helle er utroligt målrettet.
Hun udvælger sig en målsætning, hvor hun tænker, at hun kan være succesfuld, og så lægger det mål sig så i hendes hoved og får overtaget.
Og det gør ikke noget, at der kommer med- eller modgang.
Målet vil hele tiden være der.
- Hele kan have otte uger, hvor hun er skadet og ude af stand til at træne, men målet slipper hun ikke af syne, fortæller Ben.
Læs også:Stærke arme og store lår: Kan du gætte atletens sportsgren?
Med Helles dedikation og månedsvis af målrettet træning som ballast rejser ægteparret til Hawaii for at bide skeer med verdenseliten ved VM i IRONMAN.
Bliver smerten for stor?
Helle og Ben har god tid til at vænne sig til forholdene på Hawaii.
Den ekstreme varme, den høje luftfugtighed og den store opmærksomhed, som følger med løbskalenderens største begivenhed.
Forberedelserne går godt.
Helle har i ugerne op til mesterskabet været plaget af en fodskade, men foden responderer godt på den sidste løbetræning.
Hun har gennem 14 år bygget sin krop op til hele tiden at kunne konkurrere på længere distancer.
Og hun har i Ben sin mest fortrolige som både støtte og vejleder.
Men på selve løbsdagen bliver Helle bekymret.
En gammel skade spøger i hendes sind.
Helle har tidligere haft en diskusprolaps, og hun er bekymret for, at skaden vil bryde op under løbet.
Hun har siden sine unge år som elitesvømmer været i utallige konkurrencesituationer.
Hun er blevet triatlonspecialist med adskillige sejre i udmagrende løb, men mesterskabet på Hawaii er blot Helles anden forsøg på den lange IRONMAN-distance.
Den erfarne eliteatlet er pludselig usikker: Kan hendes krop holde til den ekstreme udfordring, som ligger foran?
Læs også:Mere fedt og mindre muskler – men kvindekroppen har hemmelige superevnerHer vil det i mange andre parforhold være enhver ægtemands opgave at træde til og fortælle, at det allervigtigste er Helles helbred, og hvis ikke krop og sind er 100% klar, skal hun ikke stille op.
Men sådan fungerer det ikke hos Helle og Ben.
- Jeg har intet andet valg end at motivere på det tidspunkt, forklarer Ben.
Han ved, hvor meget forberedelse Helle har lagt i deltagelsen.
Han ved, at hun forventer opbakning - også når hun selv har lyst til at give op.
Og Helle stiller selvfølgelig til start.
9 timer i helvedeHelle er i sit es under den indledende svømning.
Fortiden som elitesvømmer giver hende en fordel i forhold til konkurrenterne, og da de forreste atleter træder op fra vandet, er Helle Frederiksen med.
Hun ligger nummer fire.
Men under cyklingen får Helle problemer.
Konkurrenterne begynder at overhale, og Helles frygt er blevet til virkelighed: Ryggen volder ulidelige smerter.
Læs også:Opdagelsesrejser og parringsritualer: Derfor stræber atleter efter storhedDa de sidste kilometer på cyklen er tilbagelagt, har Helle udspillet since chancer i kampen om topplaceringerne.
Nu skal marathonløbet overstås: For Helle handler det ikke længere om at konkurrere, men om at gennemføre.
Og Ben er der til at give den sidste støtte.
Helle slutter som nummer 16.
Sportsligt er det en skuffelse, men hun og Ben er ikke færdige med Hawaii og verdensmesterskabet på IRONMAN-distancen.
Til trods for de smerter som også vil være en naturlig del af Helles næste forsøg.
Det ligger i løbets natur.
- Folk siger, at det er den langsomme død.
Man kan faktisk mærke, hvordan muskelfiber på muskelfiber dør.
Dokumentaren "Supermennesket: Den langsomme død” kan ses i sin fulde længde på DR TV.
FacebookTwitterKopier linkEmner:Hawaii|Triathlon|Svømmesport|Cykelsport|Sundhed og velvære




https://www.dr.dk/nyheder/regionale/fyn/principiel-sag-afgjort-efter-fire-aar-skolelaerer-vinder-kampen-om-sin

FynPrincipiel sag afgjort efter fire år: Skolelærer vinder kampen om sin ytringsfrihed- Jeg er lykkelig for den dom, siger Erik Schmidt, som netop har vundet ankesagen mod Odense Kommune.
Byretten i Odense har ellers tidligere afgjort, at det var en tjenstlig forseelse, da Erik Schmidt kritiserede skoleledelsen på et personalemøde.
Nu får han medhold.
Af William Kaalø og Sine Skott29.
nov.
2018 kl.
10.
45 | opdateret 29.
nov.
2018 kl.
12.
30Bemærk: artiklen er mere end 30 dage gammelLæs opMå du ytre dig negativt, hvis du er folkeskolelærer?
Det mente Odense Kommune ikke i 2014, hvor Erik Schmidt havde været kritisk på et personalemøde over for ændringer på arbejdspladsen.
Erik Schmidt havde i 34 år været lærer på Agedrup Skole i Odense, indtil han i maj 2014 sagde op.
Hans ytringfrihed var blevet krænket, efter Odense Kommune havde givet ham en advarsel og tjenstlig samtale for at have haft "en negativ attitude".
Det mente flere kolleger og Lærerforeningen, og pludselig var der både sat underskriftindsamling, demonstration og retssag i gang - i kampen for alle læreres ytringsfrihed.
I oktober nåede sagen til Østre Landsret, hvor den blev fremlagt for tre dommere.
Og i dag faldt den endelige dom så:Det var uberettiget, at Odense Kommune gav lærer Erik Schmidt en advarsel.
Odense Kommune skal derfor betale sagsomkostningerne på 126.
250 kroner plus renter til Danmarks Lærerforening.
- Jeg har det rigtig, rigtig fint.
Jeg er lykkelig for den dom, fortæller Erik Schmidt.
Foreningens formand, Anders Bondo, har tidligere udtalt, at sagen er principiel og derfor vigtig for alle landets skolelærere.
Odense Kommune vil nærlæse dommen, inden de vil kommentere afgørelsen.
FacebookTwitterKopier linkEmner:Odense Kommune|Ytringsfrihed|Danmarks Lærerforening|Odense|Anders Bondo Christensen (fagforeningsleder)




https://www.dr.dk/nyheder/udland/filippinske-narkobetjente-far-skelsaettende-dom-drab

UdlandFilippinske narkobetjente får skelsættende dom for drabFor første gang under præsident Dutertes berygtede "narkokrig" er filippinske betjente fundet skyldige i drab.
To af de betjente (i gule T-shirts), som var involveret i drabet på Kian delos Santos sidste år, bliver ledsaget ud af retten i Caloocan.
29.
nov.
2018 kl.
10.
56Bemærk: artiklen er mere end 30 dage gammelLæs opTre politibetjente i Filippinerne er torsdag ved en domstol kendt skyldige i at have dræbt en teenager i en narkoaktion i et slumkvarter.
Det er første gang under præsident Rodrigo Dutertes berygtede kampagne mod narkokriminalitet i Filippinerne, at politifolk bliver kendt skyldige i drab.
Det skriver nyhedsbureauerne Reuters og dpa.
Siden juli 2015 har næsten 5000 mennesker mistet livet som følge af den hårde linje, Duterte har slået an for at bekæmpe narkohandel.
Kampagnen er blevet fordømt internationalt.
Både af politiske ledere og menneskerettighedsorganisationer.
Læs også:Korrespondent: Filippinernes befolkning støtter stadig Dutertes blodige narkokrigDommer Rodolfo Azucena idømte de tre betjente en fængselsstraf på op til 40 år for drabet på den 17-årige gymnasieelev Kian Lloyd delos Santos.
Drabet skete i august 2017.
Betjentene blev dog frifundet for at have placeret ulovlige stoffer og andre beviser, såsom en pistol, ved gerningsstedet.
- En "skyd først, tænk senere"-holdning kan aldrig forsvares i et civiliseret samfund.
Vold eller drab har aldrig været en del af ordenshåndhævelsen, sagde dommeren ved strafudmålingen.
Ramaskrig efter drabDrabet på Santos og to andre teenagere udløste et ramaskrig i offentligheden over Dutertes såkaldte narkokrig.
Optagelser fra overvågningskameraer viste de tre betjente slæbe den 17-årige Santos ind i en mørk gyde i en nordlig forstad til Manilla.
Her blev han dræbt af skud i hovedet, mens han knælende bad for sit liv.
Læs også:Skyd for at dræbe: Filippinernes blodige narkokrig vækker bekymring i USAHans mor, Lorenza, håber, at dommen vil tjene som en advarsel til andre betjente om ikke at begå overgreb.
- Det her beviser, at min søn var uskyldig og ikke havde noget med ulovlige stoffer at gøre, siger hun ifølge dpa.
Politiet afviser beskyldninger om, at delos Santos blev regulært henrettet.
/ritzau/FacebookTwitterKopier linkEmner:Rodrigo Duterte (politiker)|Filippinerne|Mord|Narkokriminalitet|Kriminalitet




https://www.dr.dk/nyheder/indland/verdens-aeldste-fyrskib-reddet-fra-kaentre

IndlandVerdens ældste fyrskib reddet fra at kæntreI aftes var verdens ældste fyrskib, Fyrskib No.
X, ved at kæntre.
Nu er det tæt på at være på ret køl igen.
Af Jens Andersen29.
nov.
2018 kl.
10.
03 | opdateret 29.
nov.
2018 kl.
10.
25Bemærk: artiklen er mere end 30 dage gammelLæs opDet er altid med en forventning om masser af drama, at man sætter sig til rette foran skærmen og blænder op for en omgang Champions League-fodbold.
I går aftes blev det dog lidt for meget af det gode for Carsten Lehrskov, der midt i gårsdagens transmission fra den største klubturnering i verden kunne mærke, at husbåden begyndte at krænge.
Han forlod derfor straks sit hjem, det ombyggede Fyrskib No.
X, der ligger ved Refshaleøen i København, og tilkaldte hjælp.
Fyrskib No.
X, der er verdens ældste fyrskib, stod pludselig på kølen og begyndte at få slagside, men Carsten Lehrskov kan formentlig ånde lettet op.
Naturen hjælper tilHusbåden blev fastgjort til kajen med kraftige reb af redningsfolkene fra Hovedstadens Beredskab, mens der blev monteret dykpumper i tilfælde af, at der skulle trænge vand ind i skibet.
Naturen gør nu det sidste arbejde med at få Fyrskib No.
X på ret køl igen, da vandstanden i Københavns Havn forventes at stige i løbet af dagen.
Fyrskib No.
X blev bygget i 1877 og var i brug frem til 1965.
FacebookTwitterKopier linkEmner:København|Københavns Havn|Hovedstadens Beredskab




https://www.dr.dk/nyheder/udland/eu-skruer-bissen-paa-der-kommer-ingen-anden-brexit-aftale

BrexitSe temaUdlandEU skruer bissen på: Der kommer ingen anden brexit-aftaleSelv Trump kan se, at aftalen er dårlig, siger EU-kritikeren Nigel Farage.
Den franske Michel Barnier har været EU's brexit-chefforhandler.
I forgrunden kan man se Nigel Farage, der har været en af forkæmperne for det britiske brexit.
Af Per Bang Thomsen - Bruxelles29.
nov.
2018 kl.
14.
05Bemærk: artiklen er mere end 30 dage gammelLæs opDet er simpelthen ikke muligt at nå frem til en anden brexit-aftale end den, der ligger på bordet nu.
Det bør de britiske parlamentarikere have i baghovedet, når de skal stemme om aftalen 11.
december.
Det var meldingen fra EU’s brexit-forhandler, Michael Barnier, da han her formiddag debatterede aftalen i Europa-Parlamentet i Bruxelles.
- I lyset af de vanskelige forhold, forhandlingerne har foregået under, og i lyset af, at alle emnerne har været utrolig komplekse, så er det sådan, at den aftale, der ligger på bordet nu, er den eneste mulige, sagde chefforhandleren, som har brugt de seneste 17 måneder på at forhandle den på plads med den britiske regering.
'Påtage sig sit ansvar'Aftalen består både af en udtrædelsesaftale og en politisk erklæring om det fremtidige forhold mellem EU og Det Forenede Kongerige.
De europæiske stats- og regeringschefer sagde søndag god for den samlede brexit-aftale.
Om små to uger er det så de britiske parlamentarikere, der skal stemme om aftalen, og her er utilfredsheden stor.
Lige nu kæmper den britiske premierminister, Theresa May, for at overbevise både politiske modstandere og mange af hendes egne partifæller om, at de skal godkende aftalen.
- Det her er et vigtigt øjeblik i vores historie.
Det er en afstemning, som kommer til at afgøre, om vi leverer på det, briterne har besluttet, sagde premierministeren for kort tid siden under en debat med en række britiske parlamentarikere.
Læs også:Uklart om May har brexit-opbakning fra sit nordirske støttepartiDen pointe er Michel Barnier enig i.
Han mener, at 'tiden nu er inde til, at hver enkelt skal påtage sig sit ansvar'.
- Denne afstemning vil blive betegnende for Storbritanniens fremtid, sagde han i salen og understregede, at det ikke var EU, der ønskede et brexit.
- Ingen har for øvrigt kunnet påvise, hvilken merværdi der er ved brexit.
Men vi respekterer afstemningen.
Den er demokratisk og suveræn, understregede han.
Nigel Farage fra Ukip-partiet kritiserede den aftale, som chefforhandler Michel Barnier har været med til at forhandle på plads.
Farage: Trump mener også, at den er dårligDen EU-kritiske europaparlamentariker Nigel Farage, der har været en af bannerførerne for Storbritanniens brexit, overværede chefforhandlerens tale i Europa-Parlamentet.
Han lagde dog ikke skjul på sin utilfredshed med den aftale, der nu skal til afstemning.
- Det er en god aftale for EU, men for Storbritannien er det nok den værste aftale i historien.
Det er også noget, som præsident Trump har noteret, og han respekterer Europas nationalstater og er bestemt ikke nogen fjende af nogen af dem, sagde Nigel Farage.
Han mener, at Theresa May har ”forrådt” briterne med aftalen, og han er overbevist om, at den vil falde stort i det britiske parlament.
- Du (Michel Barnier, red.
) siger, at det er den eneste mulige aftale, men den bliver ikke godkendt.
Derfor skal vi alle blive voksne og indse, at der er stor sandsynlighed for, at Storbritannien forlader EU uden nogen aftale, sagde han.
Hvis det sker, kan det ifølge den britiske centralbank, Bank of England, få alvorlige konsekvenser for briterne.
Ifølge centralbankchef Mark Carney kan det udløse det største økonomiske chok siden Anden Verdenskrig.
Centralbankens prognose viser også, at det vil være bedre for den britiske økonomi, hvis briterne var blevet i EU.
Hvad handler brexit-aftalen om?
•Aftalen handler overordnet om tre ting: Skilsmisseaftalen, overgangsordningen og en politisk erklæring om rammen for det fremtidige forhold.
•Skilsmisseaftalen handler blandt andet om, hvilke vilkår der skal gælde for de 4,5 millioner EU-borgere, som bor i Storbritannien og for britere, der bor i EU-landene.
Derudover håndterer den spørgsmålet om, hvordan grænsen mellem Irland og Nordirland skal kontrolleres, når den bliver en ydre EU-grænse.
•Overgangsordningen gør det muligt for Storbritannien fortsat at deltage i store dele af EU-samarbejdet efter skilsmissen.
Under overgangen vil Storbritannien ikke være med til at træffe beslutninger i EU, men landet bliver ved med at følge lovgivningen frem til 2021.
•Den politiske erklæring om rammen for det fremtidige forhold handler om, hvilket udgangspunkt, der vil være for kommende handels- og samarbejdsaftaler mellem EU og Storbritannien.
Når Storbritannien er ude af EU og overgangsordningen er ophørt, er det tanken, at disse aftaler skal være indgået.
FacebookTwitterKopier linkEmner:Donald Trump (politiker)|EU|Europa-Parlamentet|Storbritannien|EU-forhold




https://www.dr.dk/nyheder/udland/lillian-gjerulf-kretz

UdlandLillian Gjerulf KretzLillian Gjerulf Kretz er DR's USA-korrespondent og dækker hele landet med base i Washington D.
C.
Lillian Gjerulf Kretz er DR's USA-korrespondent.
 © dr)29.
nov.
2018 kl.
09.
57Bemærk: artiklen er mere end 30 dage gammelLæs opLillian Gjerulf Kretz er DR's korrespondent i Washington D.
C.
og dækker amerikanske forhold i alle dele af USA.
Lillian Gjerulf Kretz har i en årrække været vært på TV Avisen samt 21Søndag.
Hun har stået i spidsen for en række magasinprogrammer samt politiske valgdebatter.
Hun har rapporteret fra store dele af verden og var international medvært, da 1,5 milliarder seere fulgte kåringen af Rio De Janeiro som værtsby for de Olympiske lege i 2016.
Hun har tilrettelagt en række nationale og internationale produktioner, herunder DRs internationale interviewserie, De Skrev Historie, som blev sendt på tv-stationer mange steder i verden.
Privat er Lillian Gjerulf Kretz, gift med DR's anden korrespondent i USA, Steffen Kretz.
FacebookTwitterKopier linkEmner:USA|Rio de Janeiro|Steffen Kretz (journalist)




https://www.dr.dk/nyheder/udland/slutspurten-om-merkels-stol-er-sat-ind-der-er-gaaet-casting-show-i-formandsvalget

UdlandSlutspurten om Merkels stol er sat ind: 'Der er gået casting-show i formandsvalget'Vinderen af formandsvalget i CDU kan meget vel blive Tysklands næste kansler.
De tre kandidater- Fra venstre: Friedrich Merz, Annegret Kramp-Karrenbauer og Jens Spahn debatterede i aftes i Düsseldorf.
Af Lise Karlshøj Ipsen29.
nov.
2018 kl.
09.
46Bemærk: artiklen er mere end 30 dage gammelLæs op4.
000 CDU-medlemmer sad i aftes bænket i Messehallen i Düsseldorf.
Lokalforeninger havde arrangeret busser, så alle interesserede kunne komme med og opleve de tre kandidater, som stræber efter at tage over efter 18 år med Angela Merkel som partiets spydspids.
I aftes var den sjette ud af otte debatter mellem de tre kandidater.
Og måske også den vigtigste.
Den foregik nemlig i Nordrhein-Westfalen, Tysklands folkerigeste delstat - og dermed også den delstat med flest stemmer, når der skal vælges ny formand 7.
-8.
december.
Faktisk sidder delstaten på næsten en tredjedel af de delegerede, og det var derfor vigtigt for Annegret Kramp-Karrenbauer, Friedrich Merz og Jens Spahn, som kandidaterne hedder, at gøre god figur lige denne aften.
Læs også:Spillet om CDU: Hvem skal erstatte Merkel?
'Elektriske partisoldater'Der er for alvor skruet op for valgkampsstemningen internt i Angela Merkels kristent-konservative parti.
De seneste 47 år har medlemmerne kun kunnet stemme på én kandidat, som var opstillet af partitoppen.
De seneste 18 år har den kandidat været Angela Merkel - og det "store" udvalg på hele tre kandidater har for alvor tændt en ild under medlemmerne, fortæller DR's tysklandskorrespondent, Michael Reiter:- Det gør partisoldaterne helt elektriske.
Der er simpelthen gået castingshow i et formandsvalg, som plejer at være en søvnig affære.
Og kandidaterne har for alvor grebet den sjældne chance for at sætte sig i CDU's formandsstol.
- Vi ser tre kandidater, som nærmest forsøger at sælge sig selv, som var de den nyeste Iphone, siger Michael Reiter, som selv var til stede under debatten i aftes.
- Man mærker meget tydeligt, at de vil være formand, de vil være Tysklands kommende kansler.
'Jeg bliver valgt som formand'Det var også tre kampklare kandidater, som i aftes indtog scenen i Messehallen i Düsseldorf.
Især Friedrich Merz, som havde hjemmebanefordel, idet han kommer fra Nordrhein-Westfalen.
- Jeg er fast overbevist om, at jeg bliver valgt som CDU-formand, erklærede han selvsikkert kort før konferencen.
Fra talerstolen gjorde han det klart, at partiet i højere grad bør distancere sig fra sin regeringspartner, socialdemokraterne i SPD.
Mere forsonlige toner lød der fra Annegret Kramp-Karrenbauer.
Konstruktive debatter i partiet er vejen ud af krisen, mente hun.
CDU/CSU har lige nu en opbakning på cirka 26 procent i meningsmålingerne.
Ved valget for et år siden var opbakningen på 33 procent.
Hvem vinder så?
Meningsmålingerne spår Merkels egen favorit, Annegret Kramp-Karrenbauer, de bedste chancer.
Hun bliver drillende kaldt for 'Mini-Merkel', da hun anses for i høj grad at være Merkels opfindelse.
En joker kan være Friedrich Merz, som nærmere ses som Merkels modsætning, mener Michael Reiter, som noterede sig en god portion velvilje overfor ham i aftes i Düsseldorf.
- Han fik stående bifald i går.
- Men det er ikke meningsmålingerne, som bestemmer, hvem der skal være formand - men de 1.
001 delegerede, hvoraf mange var i Düsseldorf i aftes, siger Michael Reiter.
Merkel bliver - måske - som kanslerDa Angela Merkel i slutningen af oktober meddelte, at hun ikke ville genopstille som partiformand, gjorde hun det samtidig klart, at hun blev siddende som forbundskansler.
Men det kommende formandsvalg kan komme til at få afgørende indflydelse på, om Merkel ender med at blive siddende helt indtil næste valg i 2021.
Hedder CDU's næste formand Annegret Kramp-Karrenbauer er det ikke utænkeligt, at Merkel bliver siddende.
Men hvis hendes kritiker Friedrich Merz vinder, kan det blive vanskelige år for Merkel, vurderer Michael Reiter:- Han repræsenterer det "gamle CDU", som kansleren har styret partiet væk fra - og ind mod den politiske midte i Tyskland.
- Det kan alt sammen give knas i samarbejdet mellem Merz som ny formand og Merkel, der jo vil fortsætte som kansler.
Det kan få hende til at trække sig langt tidligere end 2021.
FacebookTwitterKopier linkEmner:Angela Merkel (politiker)|Annegret Kramp-Karrenbauer (politiker)|Tyskland|Socialdemokraterne|Apple Inc.





https://www.dr.dk/nyheder/indland/derfor-er-dsb-og-lokomotivfoerere-endt-i-bittert-slagsmaal

IndlandDerfor er DSB og lokomotivførere endt i bittert slagsmålDSB ønsker samme vilkår som konkurrenterne.
Lokomotivførere oplever, at det fører til forringede arbejdsvilkår.
Lokomotivførerne skal have nye lokalaftale, og de frygter, at det forringer deres arbejdsvilkår.
Af Theis Lange Olsen29.
nov.
2018 kl.
13.
02Bemærk: artiklen er mere end 30 dage gammelLæs opSlagsmålet mellem DSB og lokomotivførerne fortsætter med at eskalere og kan ende med at påvirke den travle juletrafik på tværs af landet.
Men hvad foregår der egentlig mellem de to stridende parter?
Først og fremmest bunder konkflikten i, at DSB for godt et år siden valgte at melde sig ind i Dansk Industri og i den forbindelse opsagde alle overenskomster og lokale aftaler, som tidligere var indgået.
Det fik Dansk Jernbaneforbund til - via LO - at gå i Arbejdsretten og klage, men her blev det vurderet, at DSB's indmeldelse var helt efter bogen.
Nu skal der så indgås en række nye aftaler, men forhandlingerne er gået i hårdknude.
Tre arbejdsnedlæggelser i novemberMandag 5.
november om morgenen holdt samtlige S-tog stille, fordi lokomotivførere var gået til fagligt møde.
Onsdag 21.
november var det regionaltog og Intercity- og Intercitylyntog på Sjælland, der blev ramt af arbejdsnedlæggelser.
Onsdag 28.
november var der flere aflysninger og forsinkelser i hele landet på grund af arbejdsnedlæggelser.
Det skyldes primært, at lønmodtagerne oplever, at DSB benytter lejligheden til at lave en række forringelser af medarbejdernes vilkår, fortæller Laust Høgedahl, lektor og arbejdsmarkedsforsker ved Aalborg Universitet:- Jeg tror, det har overrasket Dansk Jernbaneforbund, hvor mange forringelser de - set med deres egne øjne - skulle acceptere for at få de lokale aftaler fra den statslige overenskomst over på en privat overenskomst, siger han.
Liberalisering af togdriftDSB ønsker blandt andet at reducere antallet af tillidsfolk kraftigt - fra 99 til 29, men de lokale aftaler, som der findes over 100 af, regulerer også forhold som løn, arbejdstid, medarbejderindflydelse og ferie.
Årsagen til at DSB gerne ville ind i Dansk Industri er, at de i højere grad vil ligne nogle af deres konkurrenter på markedet.
Arriva betjener i dag cirka 15 procent af det danske jernbanenet og har 6,5 millioner passagerer årligt.
- Der er sket en række liberaliseringer af togdriften i Danmark, og vi har fået nye aktører ind.
DSB har ønsket at ligne deres konkurrenter mere, både i forhold til de løn- og arbejdsvilkår, de kan tilbyde medarbejdere, men også for at være til stede i Dansk Industri og få deres interessevaretagelse igennem i den arbejdsgiverforening, siger Laust Høgedahl.
Togpassagerer har i den seneste tid oplevet flere forsinkede og aflyste tog som følge af konflikten mellem DSB og lokomotivførerne.
Derfor kan det lyde paradoksalt, at lokomotivførerne oplever, at de nu skal arbejde under forringede arbejdsvilkår, men der er en god forklaring, lyder det fra arbejdsmarkedsforskeren.
- Der er forskel på den statslige overenskomst og den private overenskomst i Dansk Industri.
Der er blandt andet lagt op til, at man får en højere startløn i den private overenskomst, men at ældre medarbejdere ikke får den samme løn.
- Og så er der alle de her lokale aftaler, hvor DSB-ansatte har haft gode aftaler med staten, og det er noget, som bliver udfordret med overgangen til Dansk Industri.
Det er de lokale aftaler, som er blevet det store slagsmål, og derfor ser vi arbejdsnedlæggelser, siger Laust Høgedahl.
Kan påvirke juletrafikSå sent som i går oplevede DSB-kunder aflyste togture som følge af arbejdsnedlæggelser, der er overenskomststridige.
Når det handler om de lokale aftaler, har lokomotivførerne nemlig ikke det kort at spille.
- De ansatte i DSB står i en situation, hvor de må forhandle om de lokale aftaler, og hvordan de skal se ud, når de overgår til en privat overenskomst, men de kan ikke lovligt nedlægge arbejdet for at lægge magt bag de her forhandlinger, siger Laust Høgedahl.
Han forudser, at forhandlingerne om de nye aftaler kan trække ud i længere tid og dermed risikerer at gå ud over den travle juletrafik.
- Hvis vi kommer hen omkring jul, hvor der er stor trafik på jernbanenettet, kan det skabe nervøsitet i DSB.
Og det kan da godt være, at de fra lønmodtagernes side tænker, at det kunne være et stærkt kort, hvis man kunne trække forhandlingerne indtil nogle af de afgørende dage i forhold til juletrafikken, men det bliver kun et gæt, siger arbejdsmarkedsforskeren.
I dag klokken 14.
30 mødes parterne i Arbejdsretten, hvor det vil blive vurderet, om det var lovligt, at lokomotivførerne nedlagde arbejdet tidligere i november.
FacebookTwitterKopier linkEmner:DSB|Laust Høgedahl (samfundsforsker)|Dansk Industri|Togselskaber|Arbejdsmarked




https://www.dr.dk/nyheder/indland/var-toget-forsinket-saadan-bliver-du-kompenseret

IndlandVar toget forsinket?
Sådan bliver du kompenseretDer er rig mulighed for at blive kompenseret, hvis dit tog er forsinket.
Se hvordan her.
Er dit tog forsinket med mere end en halv time, så har du krav på kompensation eller en helt ny rejse.
Af Jens Andersen29.
nov.
2018 kl.
09.
43Bemærk: artiklen er mere end 30 dage gammelLæs opEn strid mellem DSB og lokomotivførerne lammede i går togtrafikken flere steder i landet.
Lokomotivførerne nedlagde arbejdet i protest mod en ny arbejdstidsaftale, mens DSB inddrog nogle af lokomotivførernes adgangskort og bad dem forlade deres arbejdsplads.
I Nyborg blev en større gruppe passagerer sat af med beskeden om, at toget ikke kørte videre, hvorfor de selv måtte hyre et lokalt busselskab til at køre dem videre over Fyn og til Jylland.
Læs også:DSB midt i strid: Normal togdrift - indtil videreDSB oplyser i dag, at togdriften er tilbage på normalt niveau, men det var også meldingen onsdag morgen, så risikoen for nye forsinkelser synes at være til stede.
Selvom situationen er speciel, oplyser DSB til DR, at der gælder de normale regler for rejsegaranti i forbindelse med eventuelle forsinkelser og aflysninger.
Og hvordan stiller det så passagererne?
Penge tilbage eller ny rejseRegel nummer et er, at toget skal være forsinket med mere end 30 minutter.
Er ens tog mod Aalborg fremme 28 minutter for sent, så må man altså nøjes med at ærgre sig.
Er toget i stedet forsinket med 31 minutter, så kan man vælge at få 25 procent af rejsens pris sat ind på sin NemKonto.
Ankomsttiden på din bestemmelsesstation, altså der hvor din rejse ender, afgør, hvor meget du er forsinket.
Alternativt kan man bede om at få tilsendt en ny billet til samme strækning, som man er blevet forsinket på.
Rejser man eksempelvis fra København til Aalborg, hvilket er en rejse til 438 kroner, og er 31 minutter forsinket, så kan man få udbetalt 109,50 kroner eller få en helt ny tur fra København til Aalborg.
Læs også:Strid vokser: DSB-ansatte får inddraget adgangskortJo mere ens tog er forsinket, jo mere kan man få i kompensation (se tabellen), men i alle tilfælde, hvor toget er forsinket med mere end 30 minutter, kan man vælge at få udstedt en helt ny rejse.
Kompensation30 minutter eller mere - 25% af rejsens pris60 minutter eller mere - 50% af rejsens pris90 minutter eller mere - 75% af rejsens pris120 minutter eller mere - 100% af rejsens prisRejser man ofte på den strækning, hvor toget er forsinket, så kan det altså i langt de fleste tilfælde bedst betale sig at bede om en ny rejse, når man søger om kompensation.
Og hvor gør man så det?
Lige her: DSB Rejsegaranti.
Er toget mere end 60 minutter forsinket, så kan man desuden få noget at spise på DSB’s regning.
Læs mere her.
FacebookTwitterKopier linkEmner:DSB|København|Aalborg|Togselskaber|Togtrafik




https://www.dr.dk/nyheder/indland/mistaenkt-i-sag-om-groft-bankroveri-i-2009-anholdt

IndlandMistænkt i sag om groft bankrøveri i 2009 anholdtPolitiet har anholdt en ny mistænkt i en gammel sag om et bankrøveri mod en pengetransport og en bank.
Politiet har anholdt en ny mistænkt i en gammel sag om et bankrøveri mod en pengetransport og Jyske Bank i Valby.
29.
nov.
2018 kl.
09.
38Bemærk: artiklen er mere end 30 dage gammelLæs opEn mistænkt i en sag om bankrøveri i Valby i 2009 er blevet anholdt i Spanien og udleveret til Danmark.
Det oplyser Københavns Politi i en pressemeddelelse.
Bankrøveriet fandt sted 12.
oktober 2009.
Røveriet var ifølge politiet "særdeles groft" og det gik ud over en pengetransport og Jyske Bank i Valby.
Gerningsmændene brugte maskinpistoler og en pistol og slap af sted med cirka 2,4 millioner kroner.
Tre mænd blev efterfølgende idømt fængsel i tre år og 11 måneder for røveriet.
De blev desuden udvist for bestandigt.
Sidste år fik politiet dog nye oplysninger i sagen, som betød, at det genoptog efterforskningen.
I maj valgte Retten på Frederiksberg at varetægtsfængsle den mistænkte i sagen in absentia - altså uden at være til stede.
På den baggrund blev der i august udsendt en nordisk arrestordre, som senere blev til en europæisk arrestordre.
13.
november blev den mistænkte anholdt i Spanien, og onsdag blev den pågældende udleveret til Danmark.
Torsdag vil personen blive stillet for en dommer i Retten på Frederiksberg.
En anklager vil kræve den mistænkte varetægtsfængslet.
/ritzau/FacebookTwitterKopier linkEmner:Kriminalitet|Jyske Bank|Retten på Frederiksberg|Røverier|Spanien




https://www.dr.dk/nyheder/penge/kaempe-hvidvask-aktion-i-tyskland-deutsche-banks-hovedkvarter-ransaget

PengeKæmpe hvidvask-aktion i Tyskland: Deutsche Banks hovedkvarter ransagetTo betroede medarbejdere er under mistanke for at have hjulpet kunder med at oprette selskaber i skattely og hvidvaske penge.
Et stort opbud af politibiler var til stede ved Deutsche Banks hovedkvarter i Frankfurt her til formiddag for at lede efter beviser.
Af Signe Mai Vilsbøll29.
nov.
2018 kl.
12.
43Bemærk: artiklen er mere end 30 dage gammelLæs opDeutsche Banks hovedkvarter i Frankfurt er i dag blevet ransaget af tysk politi i forbindelse med en stor hvidvaskundersøgelse.
Det skriver flere udenlandske medier.
Ifølge den tyske avis Süddeutzche Zeitung er 170 efterforskere til stede ved undersøgelsen på bankens kontorer, fordi den tyske anklagemyndighed mener, at ansatte i Deutsche Bank har hjulpet kunder med at oprette udenlandske selskaber i skattely - og undladt at indberette det til myndigheder, hvilket er i strid med hvidvasklovgivningen.
Süddeutzche Zeitung skriver, at razziaen i Deutsche Bank primært er rettet mod to betroede medarbejdere i banken.
En 50-årig og en 46-årig.
Der kan dog også være andre endnu uidentificerede personer involveret, mener anklagemyndigheden.
Mistanken mod Deutsche Banks medarbejdere stammer angiveligt fra det store læk af papirer fra advokatkontoret Mossack Fonseca i Panama - de såkaldte Panama Papers - som adskillige medier har bragt afsløringer på baggrund af.
Hvad er Panama Papers?
Den 3.
april 2016 bragte DR og medier i det meste af verden afsløringerne, der er blevet kendt som Panama Papers.
Panama-papirerne er mere end 11 millioner lækkede dokumenter fra advokatfirmaet Mossack Fonseca, der har hovedsæde i Panama og har hjulpet adskillige mennesker med at oprette skuffeselskaber og føre penge i skattely.
Mange politikere og berømtheder fik afsløret hemmelige selskaber, som de ejede eller havde ejet, og i Danmark var én af de mest opsigtsvækkende historier, at nordens største bank, Nordea, havde et omfattende samarbejde med Mossack Fonseca.
Flere hundrede danskere fandtes også i papirerne.
Samarbejdsbank for Danske BankTidligere i november kom det frem, at Deutsche Bank var en af de største samarbejdsbanker for Danske Banks estiske filial, der er under mistanke for at have hvidvasket for milliarder.
De tyske myndigheder har dog i dag understreget, at razziaen ikke har relation til sagen om Danske Bank.
Deutsche Bank har i et skriftligt svar til mediet Bloomberg bekræftet, at der er en undersøgelse i gang af hovedkontoret i Frankfurt, som har relation til Panama Papers.
Og banken skriver desuden, at der bliver samarbejdet fuldt ud med myndighederne for at nå til bunds i sagen.
Skærpet kontrolDen tyske storbank har tidligere fået store bøder, reprimander og indgået forlig for hvidvask, sanktionsbrud, manipulation af referencerenten Libor og misinformation af kunder ved salg af værdipapirer op til og under finanskrisen.
Og det er ikke mere end to måneder siden, at kravet til Deutsche Banks kontrolmekanismer blev skærpet.
I september besluttede statens finansielle vagthund, BaFin, at der fremover skal være en ekstern medarbejder i banken, der kan holde øje med, at den interne kontrol med hvidvask ikke slipper.
Foreløbigt skal en ekstern vagthund vogte banken i 36 måneder.
Den tyske anklagemyndighed har bekræftet, at der har været en ransagning i dag.
I en pressemeddelelse skriver anklagemyndigheden, at yderligere undersøgelser følger ransagningen i dag.
FacebookTwitterKopier linkEmner:Deutsche Bank|Økonomisk kriminalitet|Danske Bank|Pengeinstitutter|Frankfurt




https://www.dr.dk/sporten/haandbold/em-kvinder/hvem-er-ems-favoritter-norge-kan-presses-af-verdensmestre

EM KvinderHvem er EM's favoritter?
Norge kan presses af verdensmestreEM-slutrunden starter torsdag aften, så vi har set nærmere på, hvem der er favoritter til at vinde det hele.
EM i Håndbold for kvinder i Helsingborg 13.
12.
2016 Norge vinder over Ungarn.
 Af Frederik Palle29.
nov.
2018 kl.
09.
00Bemærk: artiklen er mere end 30 dage gammelLæs opTorsdag aften bliver EM-slutrunden i kvindehåndbold kastet i gang, når værterne Frankrig møder stærke Rusland.
Det kan allerede der meget vel blive en af de mest interessante kampe ved hele turneringen.
Men hvordan er det egentlig lige, at favoritværdigheden skal fordeles?
Er det bare Norge, der som altid er storfavoritter, eller er der også andre nationer, der kan presse håndboldstormagten?
Læs også:Norge løber Danmark over ende i EM-optaktOg hvordan er Danmarks chancer egentligt?
Vi har snakket med DR Sportens håndboldekspert Lars Krogh Jeppesen, og han har herunder set nærmere på, hvem der formentlig er europamester, når turneringen er slut.
De store favoritterNorgeDe største favoritter er som altid Norge.
Det er egentlig paradoksalt, når man ser på, at de faktisk er blevet ramt af en del skader.
Man har mistet Nora Mørk, og så mistede man også Amanda Kurtevic lige her op til EM.
Men på trods af det har de et dygtigt mandskab.
Vigtigst for dem er, at de har en virkelig god defensiv, og så er de nok dem af favoritterne, som er stærkest besat på målvogterpladsen.
Så Norge er for mig de helt store favoritter.
Veronica Kristiansen er den helt store profil på det norske landshold.
Der kommer hele tiden nogle nye profiler fra Norge, men det er også det forbund, som bruger flest penge i deres udvikling.
FrankrigMan skal selvfølgelig også holde øje med de franske verdensmestre.
Det er et rigtig dygtigt hold med en stor fysik med en fremragende keeper i Amandine Leynaud.
Det giver også altid noget at kunne spille på hjemmebane, hvis man spiller i en fuldstændig fyldt hal.
Man plejer at sige, at det altid lige giver de her 10-15 procent.
Det kan også give en lille tand mere af de her marginalkendelser fra dommerne, som i sidste ende kan blive meget afgørende.
Læs også:GOG-profil skifter til tyske Rhein-Neckar LöwenNår man kommer som verdensmester og skal spille europamesterskab på hjemmebane, så er man selvfølgelig favorit.
De har både rutinen og spillerne til at komme over det pres, der eventuelt kan følge med favoritværdigheden.
OutsiderneHollandHolland ligger lige under de to favoritter, men de har så mistet Danick Snelder til en skade.
Hun er en vigtig brik i defensiven, og så har Yvette Broch også valgt at stoppe sin karriere.
Det har givet to store huller på det hollandske hold.
Klavs Bruun Jørgensen og Helle Thomsen.
Sidstnævnte er landstræner for Holland.
Det giver nogle problemer for Helle Thomsen, der er træner for det her hold.
Tess Wester er heller ikke på det niveau, som hun tidligere har været de andre år.
Hun har ikke spillet så meget i Odense, og når hun har spillet, så har det ikke været imponerende.
RuslandDet går godt ovre i Rostov-Don, hvor mange af de russiske landsholdsspillere spiller, og det betyder, at de kommer ind til slutrunden med masser af selvtillid.
Rusland mangler dog lidt i forhold til det kollektive spil sammenlignet med de andre nationer.
Læs også:Rutineret playmaker og talentfuld fløj fuldender EM-truppenDe mangler også på målvogter-positionen i forhold til de tre andre, hvor de må føle sig overmatchet.
Det er dog et virkelig dygtigt håndboldhold på grund af nogle store profiler.
Alle de andreDer er en masse outsidere i turneringen.
Du kan godt placere Danmark i den gruppe.
Det kræver selvfølgelig, at alt spiller.
Jeg synes, at danskerne ligger lige under de øverste.
Læs også:VIDEO Bag om karrierestop: To personer gav Skjern-træner ny motivationSpanien har også vist virkelig godt spil her op til slutrunden, og så er der et hold som Montenegro, som altid kommer med en masse fysik bare for at nævne nogle af dem.
Rumænien med Cristina Neagu kunne også være en mulighed.
FacebookTwitterKopier linkEmner:Norge|Rusland|Holland|Frankrig|Montenegro




https://www.dr.dk/nyheder/regionale/trekanten/kraeftfremkaldende-stoffer-fundet-i-kloakken-i-grindsted

TrekantområdetKræftfremkaldende stoffer fundet i kloakken i GrindstedDe første undersøgelser af grindstedforureningen har påvist forurening i seks ud af ti kloaksystemer i en stikprøve i området.
I sidste uge kom det frem, at vandet fra Grindsted Å er forurenet med vinylklorid (bade- og fiskeriforbuddet er dog af ældre dato).
Af Jonas Guldberg og Rasmus Dyrberg Hansen29.
nov.
2018 kl.
08.
30Bemærk: artiklen er mere end 30 dage gammelLæs opRegion Syddanmark er i de seneste uger gået i gang med de omfattende undersøgelser i forbindelse med den store forurening i Grindsted.
De første stikprøver viser, at der i seks ud af ti undersøgte kloaksystemer er fundet mængder af det kræftfremkaldende stof vinylklorid, som overskrider Miljøstyrelsens afdampningskriterium.
Også oliestoffer og andre opløsningsmidler blev der fundet for høje koncentrationer af.
Hvad er vinylklorid?
Vinylklorid er et kræftfremkaldende klorstof.
Stoffet er især kendt i plastindustrien og anvendes til fremstilling af såkaldt PVC-plast, der kan bruges i alt fra tagrender til medicinsk udstyr.
Når man hører om forurenede grunde, hvor der tidligere har ligget et renseri, er det også ofte vinylklorid, der er problemet.
I forbindelse med metrobyggeriet i København har der for eksempel været tilfælde, hvor ansatte er blevet udsat for det kræftfremkaldende og brændbare stof, når der er blevet gravet i tidligere renserigrunde.
Stoffet kan komme ind i kroppen ved indånding eller indtagelse, da det både kan have form af gas og væske.
- De koncentrationer, der er målt i kloakken, giver ikke anledning til, at der er problemer med udeluften.
Men det indikerer, at der muligvis kan være et problem i nogle huse eller et mindre område.
Det skal vi undersøge, siger miljøchef i Billund Kommune, Karl Grundahl.
Det er særligt to brønde i Grindsted, der slår ud med høje koncentrationer af vinylklorid, og derfor vil kommunen kontakte borgere i de områder, hvis de nye undersøgelser viser, at forureningen kan påvirke indeklimaet i folks boliger.
Læs også:Sygdomsramte fraflyttere vil med i stor Grindsted-undersøgelse: Der sidder en mistanke i mig- Hvis undersøgelserne viser, at der er grund til at gå ind i huse for at lave yderligere undersøgelser, så vil vi kontakte de borgere, der bliver berørt af det, siger Karl Grundahl.
Forureningen stammer fra det tidligere Grindstedværket, der fra 1956 og frem til 1973 dumpede 350.
000 ton giftigt spildevand.
Værket har efterladt sig mindst fire depoter med gift i selve Grindsted by.
Heraf et på selve fabriksgrunden, hvorfra udsivningen til Grindsted Å sker.
GrindstedforureningenDet tidligere Grindstedværket dumpede i perioden 1956 til 1973 hundredetusindevis af liter spildevand samt kemikalieaffald i fast form.
De tre kendte steder, det skete, er henholdsvis på to områder i Grindsted tæt ved byen samt i Kærgaard Klitplantage i Vestjylland.
I januar 2018 opdagede forskere fra DTU, at forureningen fra fabriksgrunden var langt værre end først antaget.
Hvert år siver der 235 kilo af det kræftfremkaldende stof vinylklorid fra giftdepoterne og ud i Grindsted Å.
100 af de 235 kilo siver ud i et meget lille geografisk område af Grindsted Å.
Professor Poul Løgstrup Bjerg fra DTU Miljø kaldte det over for Ingeniøren for en af de største forureninger i Danmark.
- Selv på verdensplan er der tale om en meget stor forurening, sagde han.
Flere borgere har reageret på forureningen og vil have undersøgt, om det har en betydning for deres sundhed.
Region Syddanmark har besluttet sig for, at der skal laves et forskningsprojekt, der skal forsøge at klarlægge, om der er sundhedsmæssige risici ved at bo i området.
I Region Syddanmarks indledende undersøgelser skulle det også via såkaldte poreluftprøver undersøges, om der er en generel fare for indeklimaet hos alle borgere i Grindsted.
Undersøgelsen viste som forventet, at forureningen ikke påvirker indeklimaet i folks boliger.
- Det er naturligvis meget positivt, at vores undersøgelse bekræfter tidligere undersøgelser, og at borgerne dermed ikke skal frygte en generel påvirkning af indeklimaet fra grundvandet, forklarer Jørn Lehmann Petersen (S), formand for miljøudvalget i Region Syddanmark, i en pressemeddelelse.
Borgmesteren er foruroligetBillunds borgmester Ib Kristensen (V) er også glad for, at indeklimaet tilsyneladende ikke er forurenet, men det nye fund i kloakken gør ham utryg.
- Det gør mig tryg ved indeklimaet, men det gør mig foruroliget, når vi finder en ny forurening, som vi gør her med kloakken, siger han.
- Vi har kontaktet et ingeniørfirma, der er specialister i den her slags målinger, så vi kan få problemet indkredset, og vi kan finde ud af, om der er en fare i nogle af husene, siger Ib Kristensen (V).
Borgerne i Grindsted har siden januar, hvor forureningens omfang blev kendt, været bekymrede for, om deres sundhed var i fare.
I løbet af de seneste måneder har flere borgere stået frem og fortalt om deres bekymringer.
Blandt andet er der en procentvis stor forekomst af ALS-tilfælde i Grindsted, og flere borgere har ønsket det undersøgt, om deres mænds for tidlige død skyldtes forureningen.
FacebookTwitterKopier linkEmner:Grindsted|Ib Kristensen (politiker)|Forurening|Region Syddanmark|Venstre




https://www.dr.dk/nyheder/indland/du-gambler-med-din-krop-naar-du-tager-mdma

MDMA-dødsfaldSe temaIndlandDu gambler med din krop, når du tager MDMAAt tage MDMA er lidt ligesom at spille russisk roulette med kroppen.
Af Malene Lembcke Petersen, Niels B.
Nielsen (foto og efterredigering), Esben Grage (foto) og Espen Moe (grafik)29.
nov.
2018 kl.
09.
30Bemærk: artiklen er mere end 30 dage gammelLæs opDet er langt fra alle unge, der har prøvet MDMA.
Men mange har og i dag er MDMA og ecstasy en fast bestanddel af nattelivet mange steder.
En rus på MDMA gør mange ting ved din krop, og man kan koge det ned til to ting: Du kan sagtens tage MDMA og ikke få alvorlige bivirkninger bagefter, men du kan også dø af en en MDMA-rus.
Men du ved ikke på forhånd, hvordan det ender for dig.
I 2018 har der indtil nu været tre dødsfald herhjemme, der direkte sættes i forbindelse med MDMA.
Se i videoen her, hvad MDMA gør ved din krop, og mød Willy, der har prøvet det flere gange.
Indtil det var ved at gå rigtigt galt.
Du kan læse hele Willys historie her.
Læs også:16-årige Willy oplevede MDMA-forgiftning: Nogen holdt hånden over migInformationskilder: netstof.
dk, altomstoffer.
dk, videnskab.
dk, Sundhedsstyrelsen, Center for Rusmiddelforskning.
Musik: Upright.
FacebookTwitterKopier linkEmner:Brug af euforiserende stoffer|Sundhedsstyrelsen|Videnskab.
dk|Videnskab




https://www.dr.dk/nyheder/regionale/oestjylland/bi-familier-skal-slaa-pjalterne-sammen-gode-bestoevnings-tips-skal

ØstjyllandBi-familier skal slå pjalterne sammen: Gode bestøvnings-tips skal hjælpe landbrugetDanmarks Biavlerforening har uddannet instruktører, som skal komme både biavlere og landmænd til gavn.
Både frugt og forskellige frø er afhængige af biernes bestøvning.
Derfor vil biavlere og landmænd nu samarbejde, så afgrøderne kan blive bedre bestøvet.
(ARKIVFOTO) Af Jesper Pedersen og Emma Lichscheidt29.
nov.
2018 kl.
08.
11Bemærk: artiklen er mere end 30 dage gammelLæs opBierne skal være i topform til foråret.
Det skal 30 nyuddannede instruktører hos Danmarks Biavlerforening sørge for ved henover vinteren at lære andre biavlere, hvordan de får mest ud af de bistader, som de lejer ud til bestøvning hos frugt- og frøavlere.
Mange afgrøder er nemlig helt afhængige af bestøvning, men nogle gange kan der være for få bier til opgaven.
Derfor er der ét overordnet formål med kurserne, siger projektleder hos Danmarks Biavlerforening Lise Hansted.
- Formålet er at få nogle flere biavlere til at gå ind i bestøvningsavl, for vi kan se, at der nogle steder kan mangle bier til bestøvning af vores afgrøder, siger hun.
På den måde håber biavlerforeningen på et større udbytte hos landmændene og samtidig mere kvalitet i afgrøderne.
Palle Skovborg fra Kjellerup ved Silkeborg er en af de nye instruktører, der skal lære fra sig.
Han forklarer, at det især handler om at gøre familierne store hurtigst muligt, så de er klar til at bestøve de afgrøder, som blomstrer tidligere og tidligere på foråret.
- Man kan sætte to familier sammen om foråret og på den måde få dem hurtigere i gang og så skille dem ad igen, når vi kommer hen på sommeren, siger han.
Landbruget hilser initiativet velkommenI landbruget glæder man sig over initiativet og tror på, at det kan være med til at optimere afgrøderne både i frugtplantager og på markerne, siger landskonsulent hos Landbrug & Fødevarer Barthold Feidenhans'l.
- Vi mangler stadig viden om, hvor mange bier der skal være på et givent areal for at optimere bestøvningen, og hvilke bier, vi skal have.
Vi vil gerne have nogle flittige bier, der trækker godt på afgrøderne, så vi skal måske også se på, hvad det er for bi-familier, vi skal bruge, siger han.
Han peger eksempelvis på, at landmændenes arealer bliver større og større, og at bistaderne derfor skal placeres rigtigt, så de kommer hele vejen rundt.
- Man skal nok se på placeringen af bistaderne og ikke bare smide dem i et hjørne af marken.
Man er jo nødt til at se på, om de er rigtigt placeret, og om der er vand til bierne, som de kan drikke, siger han.
Palle Skovborg fra Kjellerup har selv bistader ude hos landmænd.
Han håber, at en større viden om bestøvning hos biavlerne kan skabe en større efterspørgsel hos de jyske landmænd og dermed skaffe ham og hans kolleger en bedre forretning.
Lige nu tjener han nemlig ingen penge på det.
- På Sjælland kan de tjene fra 500-1.
500 kroner per stade på bestøvning.
Det kunne da være rart, hvis vi i Jylland også kunne komme op på sådan noget, siger han.
Danmarks Biavlerforening har desuden oprettet en bestøverportal, hvor biavlere kan hente mere viden og samtidig matche med landmænd, som søger bistader til bestøvning.
Læs også:De snylter, gylper og danser - Tre ting, du ikke vidste om bierFacebookTwitterKopier linkEmner:Landbrug|Danmarks Biavlerforening|Havebrug|Kjellerup|Jylland




https://www.dr.dk/nyheder/regionale/oestjylland/dansk-firma-har-leveret-militaergrej-til-borgerkrig-taenker-i-paa

ØstjyllandDansk firma har leveret militærgrej til borgerkrig: 'Tænker I på Yemens børn?
'Oxfam Ibis vil have Terma til at boykotte våbenleverancer til De Forenede Arabiske Emirater.
Aktivister fra Oxfam Ibis protesterer torsdag morgen mod Termas leverancer af flydele til De Forenede Arabiske Emirater.
Af Johannes Reimer, Tina Vestergaard og Flemming Nielsen29.
nov.
2018 kl.
09.
20 | opdateret 29.
nov.
2018 kl.
12.
02Bemærk: artiklen er mere end 30 dage gammelLæs opTerma skal stoppe med at sælge dele til kampfly, som deltager i borgerkrigen i Yemen, mener en gruppe aktivistister, der torsdag morgen demonstrerer foran virksomhedens afdeling i Lystrup.
Den østjyske virksomhed, der udvikler og producerer højteknologisk udstyr til militær og rumfart, har leveret udstyr til F16-fly i De Forenede Arabiske Emirater, og udviklingsorganisationen Oxfam Ibis mener, det er forkasteligt, fordi emiraterne bruger flyene i Yemen.
- Det, de laver, er dele, der sørger for, at kampfly kan flyve, slås og dræbe.
Og det er selvfølgelig et problem.
Især hvis de indgår i en krig for et diktatur, som blæser på menneskerettigheder, siger engagementschef Per Bjerre fra Oxfam Ibis.
Sammen med en halv snes aktivister fra organisationen demonstrerer han her til morgen foran Terma i Lystrup ved Aarhus.
De kræver, at virksomheden skal holde op med at levere våbendele til emiraterne.
Læs også:Organisationer i fælles opråb om konflikt i Yemen: Vi står foran en brutal eskaleringSalget er ellers fuldt lovligt, for Danmark har ikke fastsat restriktioner over for emiraterne - i modsætning til for eksempel Saudi-Arabien.
Men Per Bjerre mener, at Terma bør stille skrappere krav til sig selv.
- Når vi snakker om en virksomhed i Termas størrelse med den omsætning, den har, så kan den sagtens sætte sig ind i, om den handler med en slyngel eller et godt menneske, siger han.
Vil påvirke ansattePer Bjerre lægger ikke skjul på, at han og de ti andre demonstranter står med protestskilte og billeder af børn fra Yemen ved Termas indgang for at påvirke virksomhedens ansatte, der møder på arbejde.
- Vi vil gerne have Termas ansatte til at tænke på, hvad det er, de laver.
Jeg er sikre på, at dem, der kører ind af porten her, er dygtige medarbejdere og fremragende ingeniører.
De finder på gode ting, der kan sælges over hele verden.
Men jeg synes også, at de skal tænke på, hvad der sker med de ting, de laver, siger Per Bjerre.
Han opfordrer medarbejderne til at stille kritiske spørgsmål.
- Hvis ledelsen er ligeglad med, hvem de sælger deres ting til, så kan de ansatte selvfølgelig stille spørgsmål.
Det vil også være i virksomhedens interesse, mener Per Bjerre.
- Jeg tror ikke, at Terma kan klare sig i længden, hvis de sælger våben til slyngelstater.
- Jeg tror ikke, at Terma kan klare sig i længden, hvis de sælger våben til slyngelstater.
Per Bjerre, Oxfam IbisMen skal en virksomhed som Terma føre sin egen udenrigspolitik?
- Hvis man laver ting, der er med til at slå børn ihjel, så synes jeg, at man skal tænke sig om: Er det det rigtige for os at gøre?
Selvom det ikke er forbudt, så er der ikke noget, der forhindrer én i at have en etik og en moral, siger Per Bjerre.
- Demo er deres retTerma vil ikke være med til et interview, men siger i en skriftlig udtalelse, at virksomheden følger alle afgørelser truffet af de danske myndigheder om eksport af forsvarsmateriel og udstyr.
- Vi har noteret os, at Oxfam vil demonstrere foran Terma i morgen (torsdag, red.
).
Det er de i deres gode ret til, skriver virksomheden.
Terma bekræfter også, at virksomheden har leveret udstyr til emiraternes fly.
Men det er mindst 13 år siden.
- Vi kan oplyse, at Terma tilbage i 2003-2005 har leveret selvbeskyttelsesudstyr til F-16 fly, som opereres af De forenede Arabiske Emirater, skriver de.
Ifølge virksomheden er efterfølgende reservedele leveret direkte til flyfabrikken Lockheed Martin i USA, og alle leverancer er godkendt af danske myndigheder.
Terma understreger, at de ikke har leveret systemer til fly i Saudi-Arabien, der også er involveret i krigen i Yemen.
Opdateret 29/11/2018 12:02: Navn rettet i billedtekst.
Læs også:Puk Damsgårds dagbog fra Yemen: Skoledrengene, der overlevede et luftangrebFacebookTwitterKopier linkEmner:Terma A/S|Forenede Arabiske Emirater|Oxfam|Yemen|Erhverv




https://www.dr.dk/nyheder/indland/kraftigt-blaesevejr-koersel-med-vindfoelsomme-koeretoejer-fraraades-paa-store-broer

IndlandKraftigt blæsevejr: Kørsel med vindfølsomme køretøjer frarådes på store broerVejdirektoratet fraråder kørsel med vindfølsomme køretøjer på Storebæltsbroen og Øresundsbroen.
Der er restriktioner i forhold til vindfølsomme kørertøjer på Storebæltsbroen og Øresundsbroen.
Det gælder blandt andet biler med trailer, lastbiler og motorcykler.
Af Magnus Dam Nielsen29.
nov.
2018 kl.
07.
59Bemærk: artiklen er mere end 30 dage gammelLæs opDu har måske lagt mærke til, at vinden har pebet og tudet her til morgen.
Og den kraftige vind gør også, at man har restriktioner i forhold til vindfølsomme køretøjer på Storebæltsbroen og Øresundsbroen, oplyser Vejdirektoratet på sin hjemmeside.
Det gælder blandt andet biler med trailer, lastbiler og motorcykler, der skal være særligt opmærksomme.
På Øresundsbroen forventer man, at vinden aftager i løbet af morgenen, mens vinden på Storebæltsbroen først forventes at aftage i løbet af i morgen tidlig.
Til gengæld kan man roligt køre over Lillebæltsbroen og Farøbroerne, hvor der dog også meldes om kraftig vind.
Vinden er kommet, fordi det højtryksprægede vejr, vi har haft det seneste stykke tid, er blevet erstattet af et lavtryk, der har ligget nordvest for Skotland, og som nu kommer til Danmark.
Ved kysterne kan vinden blive op til kuling, fortæller vagthavende meteorolog hos DMI, Klaus Larsen.
Varmere vejrMen det er ikke kun blæsevejr, som lavtrykket har taget med sig.
Den polarluft, vi har fået på det seneste, bliver nemlig erstattet, og det giver højere temperaturer.
- Lavtrykket fra vest gør, at vi får vind fra syd og sydvest, som er en lunere vindretning.
Dermed kommer vi op i underkanten af 10 grader, siger Klaus Larsen.
Dermed kan vi se frem til et par blæsende dage med en jævn til frisk vind med lunere temperaturer.
Vi skal helt frem til mandag, før vinden aftager.
FacebookTwitterKopier linkEmner:Vejret|A/S Storebælt|Øresundsbron|Korsør|Nyborg




https://www.dr.dk/nyheder/udland/seks-aarig-dreng-stjaeler-showet-fra-pave-frans

UdlandSeks-årig dreng stjæler showet fra pave FransEn stum dreng gik på eventyr på scenen i Vatikanet - og paven lod ham gøre det.
Et barn går på scenen og kommer usædvanligt tæt på pave Frans under den ugentlige audiens i Vatikanet.
Af Stine Delfs29.
nov.
2018 kl.
12.
50Bemærk: artiklen er mere end 30 dage gammelLæs opEn seks-årig dreng fra Argentina undslap sin mors greb og gik i går op på scenen til en af de mest bevogtede mænd i verden under en ceremoni i Vatikanet.
Det skriver nyhedsbureauet Reuters.
Drengen hedder Wenzel Wirth og er stum.
Det fortalte hans fortumlede mor til pave Frans, da hun forsøgte at få sin søn med tilbage til tilskuerrækkerne.
Den lille dreng legede rundt på scenen og gik hen til en af pavens velkendte og farverige livvagter - en vagt fra schweizergarden - som ikke fortrak en eneste mine under episoden.
- Lad ham bare lege, sagde pave Frans og fortsatte med et smil på læben:- Drengen kan ikke tale, han er stum.
Men han kan kommunikere.
Han har noget, som får mig til at tænke, at han er fri.
Uregerlig - men fri.
Og så er han argentiner (ligesom paven selv, red.
), udisciplineret, jokede paven.
FacebookTwitterKopier linkEmner:Pave Frans (religiøst overhoved)|Den Katolske Kirke|Vatikanstaten|Kristendom|Argentina




https://www.dr.dk/nyheder/indland/dsb-midt-i-strid-normal-togdrift-indtil-videre

IndlandDSB midt i strid: Normal togdrift - indtil videre Arbejdsretten skal senere i dag vurdere lovligheden af arbejdsnedlæggelser blandt lokomotivførere tidligere i november.
Togdriften hos DSB er torsdag normal - indtil videre.
Af Theis Lange Olsen29.
nov.
2018 kl.
07.
51Bemærk: artiklen er mere end 30 dage gammelLæs opI går var en kaotisk dag på skinnerne, da en strid mellem DSB og lokomotivførerne lammede dele af togtrafikken i Danmark.
I Nyborg strandede flere passagerer, og de måtte efterfølgende på egen hånd skaffe en privat bus, der kunne køre dem videre over Fyn og til Jylland.
Her til morgen er togdriften tilbage på normalt niveau, oplyser DSB.
Det var dog samme melding, der kom i går morges.
Læs også:Strandede togpassagerer tog sagen i egen hånd - hyrede privatbus for at komme fremSenere på dagen nedlagde lokomotivførere arbejdet, men nogle af dem fik efterfølgende inddraget deres adgangskort og blev bedt om at forlade deres arbejdsplads.
Derfor har fagforeningen Dansk Jernbaneforbund, repræsenteret ved LO, indkaldt til møde i dag klokken 10 med DSB i Dansk Arbejdsgiverforening.
Ifølge Dansk Jernbaneforbund er der tale om en overenskomststridig lockout af lokomotivførerne.
I Arbejdsretten i eftermiddagDSB og Dansk Jernbaneforbund har i længere tid forhandlet om en ny arbejdstidsaftale.
Der er blandt andet uenighed om, hvor meget indflydelse de ansatte skal have på planlægningen af arbejdet, og parterne er ifølge Dansk Jernbaneforbund langt fra hinanden.
Baggrunden for striden er, at DSB har meldt sig ind i den private arbejdsgiverorganisation Dansk Industri og opsagt overenskomster med staten, så de ansatte hos DSB skal over på private overenskomster.
I den forbindelse har DSB opsagt en lang række lokalaftaler med de ansatte.
I dag klokken 14.
30 mødes parterne i Arbejdsretten, hvor det vil blive vurderet, om det var lovligt, at lokomotivførerne nedlagde arbejdet tidligere i november.
I samme ombæring vil Dansk Jernbaneforbund forsøge at få Arbejdsretten til at vurdere, om det var en lockout, da DSB sendte lokomotivførere væk fra deres arbejdsplads og fratog dem deres adgangskort onsdag.
DSB oplyser, at det er de normale regler for rejsetidsgaranti, der gælder i forbindelse med eventuelle forsinkelser eller tog, der stopper og ikke kører videre - som det skete i Nyborg onsdag.
Bliver man forsinket i 120 minutter eller mere, kompenseres hele rejsens pris.
FacebookTwitterKopier linkEmner:DSB|Dansk Jernbaneforbund|Togselskaber|Togtrafik|Nyborg




https://www.dr.dk/nyheder/kultur/film/claes-bang-scorer-ikonisk-rolle-i-ny-serie-han-har-det-hele

Film og serierClaes Bang scorer ikonisk rolle i ny serie: Han har det hele!
Den danske skuespiller indtager rollen som Dracula i en ny miniserie på Netflix.
Claes Bang vandt ved European Film Awards i december 2017 en pris for bedste mandlige hovedrolle for sin rolle i filmen 'The Square'.
 Ritzau Scanpix)29.
nov.
2018 kl.
07.
16Bemærk: artiklen er mere end 30 dage gammelLæs opDen danske skuespiller Claes Bang skal indtage den ikoniske rolle som vampyren Dracula i en ny miniserie bestående af tre afsnit.
Det oplyser streaminggiganten Netflix i en pressemeddelelse.
Det er også Netflix, der sammen med BBC One er co-producere på serien.
Den er skrevet og skabt af Steven Moffat og Mark Gattis, der blandt andet har været producere på den populære serie 'Sherlock'.
Læs også:Vild med Sherlock?
Nu laver BBC og Netflix ny serie om blodsugeren DraculaOg Claes Bang er glad for at have landet rollen som blodsugende vampyr.
- Jeg er ekstremt glad for at spille rollen som Dracula.
Specielt når manuskriptet er i hænderne på de talentfulde Steven Moffat, Mark Gatiss og holdet, der står bag Sherlock, siger han i pressemeddelelsen.
- Jeg glæder mig rigtig meget til at fordybe mig i denne ikoniske og meget interessante karakter.
Ja, han er ond, men der er så meget mere ved ham.
Han er karismatisk, intelligent, vittig og sexet, siger Claes Bang.
- Han har det heleSkuespilleren oplevede stor succes i 2017, hvor han havde hovedrollen i filmen 'The Square', der vandt Guldpalmen i Cannes.
Den rolle kastede blandt andet en pris af sig ved European Film Awards, hvor han i december 2017 modtog en pris for bedste mandlige hovedrolle.
Der er da også stor begejstring blandt seriens skabere, over at den danske skuespiller har sagt ja til at portrættere Dracula.
- BBC One har fundet en enestående ny mandlig hovedperson.
Vi har været heldige med Claes, og det ville være en underdrivelse at sige, at holdet bag serien har fundet den rigtige skuespiller til en redefinering af en ikonisk rolle, siger Piers Wenger fra BBC Drama.
Læs også:Claes Bang vinder stor filmpris: Jeg er sindssygt stoltOgså produceren Hartswood Films er glad for castingen af Claes Bang:- Han har det hele.
Han er klog, pragtfuld, karismatisk, dødsensfarlig.
Høj, mørk og grusom på en og samme tid.
Helvede har fået en ny chef.
Serien kommer til at bestå af tre afsnit af cirka halvanden times længde.
Den tager udgangspunkt i Transsylvanien i 1897, hvor Dracula lægger planer mod det viktorianske London.
Optagelserne går i gang i 2019.
Når den er færdig, kan den ses på Netflix.
/ritzau/FacebookTwitterKopier linkEmner:BBC|Netflix|Teater|Claes Bang (skuespiller)|Cannes




https://www.dr.dk/nyheder/viden/klima/naturbevarelse-sker-paa-papiret-der-er-kun-styr-paa-20-procent-af-beskyttede

KlimaNaturbevarelse sker på papiret: Der er kun styr på 20 procent af beskyttede områder Vi er ifølge FN tæt på at opfylde målene for at bevare vores natur.
Men kigger man nærmere på rapporten, er der lang vej endnu, før naturen er i trygge hænder.
Oversigt over de udvalgte områder i 2018.
I 2020 skal 17 procent land og 10 procent vand være beskyttet for at opfylde én af FNs 20 naturmål.
(© UNEP-WCMC og IUCN)Af Pernille Kjeldgaard Kristensen29.
nov.
2018 kl.
06.
29Bemærk: artiklen er mere end 30 dage gammelLæs opHvis vi kigger på FNs seneste opgørelse over, hvor godt vi beskytter verdens natur, ser det ved første øjekast ud til, at vi er tæt på at nå i mål.
Verdens regeringer har nemlig udpeget 15 procent af landbaserede arealer og syv procent af havene som ‘beskyttede områder’.
Læs også:Rapport: Vi er ved at ødelægge fundamentet for livDet svarer til mere end 20 millioner kvadratkilometer landområder og næsten 27 millioner kvadratkilometer havområder, skriver FN i en pressemeddelelse.
Til sammenligning udgør Europas samlede areal omkring 10,2 millioner kvadratkilometer.
Hvad er målet?
Aichi Biodiversity Target 11 om naturbeskyttelse er det 11.
delmål af i alt 20 natur-mål, som FNs medlemslande har indvilliget i at opfylde i 2020.
Det 11.
delmål skal sikre økosystemer og biodiversitet.
Der skal tages højde for og gives beskyttelse til forskellige habitater, økosystemer og arter.
Målet er, at mindst 17 procent af land-arealer og 10 procent af havarealer skal bevares og beskyttes.
Ifølge International Union for Conservation of Natures defintion af ”beskyttede områder” er hovedfokus på natur, men der er også fokus på kulturværdier og økosystemtjenester som eksempelvis landbrug.
Det handler altså ikke kun om at bevare natur.
De beskyttede områder skal være økologisk repræsentative, effektivt forvaltet, tage højde for lokalmiljøet og –befolkningen og med store sammenhængskraft.
Kilder: Pil B.
M.
Pedersen, der er akademisk medarbejder ved Institut for Bioscience på Aarhus Universitet, UNRIC og FN.
De nye tal gør, at vi kommer tættere end nogensinde før på de mål for 2020, som FN har opstillet i forhold til naturbevarelse.
Målet indebærer kort sagt, at 17 procent af land og 10 procent af vand skal være beskyttede økosystemer.
Men kigger vi lidt nærmere på den nye rapport, er der flere tiltag som skal gennemføres før vi kan konkludere, at vi er helt i mål.
Bare fordi et område er udpeget til at være ‘beskyttet’, betyder det nemlig ikke, at økosystemet rent faktisk får den beskyttelse, det skal have.
Der er kun styr på 20 procent af områderneI rapporten fremlægges det nemlig, at der kun er 20 procent af de beskyttede områder, der har fået lavet en undersøgelse af om det udpegede område beskyttes effektivt- Man kan sagtens udpege en masse områder, men det er forvaltning, som beskytter det.
Og her er der kun 20 procent angivet i rapporten, som har dokumentation for, at der er en forvaltning, siger Vivian K.
Johannsen, som er seniorforsker ved Sektion for Skov, Natur og Biomasse på Københavns Universitet.
Og i de 20 procent vurderes det ikke, hvor optimalt områderne beskyttes og kvaliteten af arbejdet.
- Det konkluderes kun, at der er beskrevet en forvaltning, siger hun.
Holder prognosen frem til 2020?
Det lyder muligvis ikke af meget, at vi skal gå fra 15 til 17 procent beskyttede landområder, før vi rammer år 2020.
Men siden sidste FN-rapport i 2016 er de beskyttede landarealer kun steget med 0,2 procent - og så er en stigning på to procent de næste to år meget.
På havområderne har stigningen i beskyttede områder været større, da den er gået fra 5,8 procent til syv procent.
Målet er 10 procent.
Fremskrivningen er lavet ud fra, hvad landene selv melder ind til Protected Planet.
Kilde: Data, som ikke er publiceret, fra the CBD Secretariat, UNEP-WCMC og IUCN.
(© Protected Planet Digital Report)Men Vivian K.
Johannsen, mener ikke, at statistikken giver det fulde billede af beskyttelsen.
- Det er en kraftig stigning, der lægges op til de kommende år.
Landene har selv lovet at nå målene, og de vil derfor arbejde for at det kommer til at ske, forventer hun.
Derfor ses der også en markant stigning over de næste to år.
Derudover kan nogle af områderne også have været beskyttet i længere tid.
De er bare ikke blevet medtaget i statistikken før nu.
Læs også:FN advarer mod tab af dyrearter og naturområder: Kan udrydde menneskeheden- Stigningen kan således være et udtryk for, at flere lande er begyndt at rapportere deres beskyttede områder.
Så noget af den seneste stigning kan skyldes, at der er samlet flere data ind, siger hun og fortsætter.
- Man vidste simpelthen ikke i den internationale rapportering, at det var beskyttede områder før, siger Vivian K.
Johannsen.
Det store arbejde begynder nuVivian K.
Johannsen forklarer, at man kan se rapporten sådan, at vi indtil nu har fokuseret på udpegningen.
Efter år 2020 begynder arbejdet med at få ordnet og dokumenteret beskyttelsen af områderne.
- Det gør noget positivt, at man får opmærksomhed på interessante områder.
Men udpegningen i sig selv beskytter dem ikke.
Det er forvaltningen og overvågningen af naturens udvikling bagefter, der gør det, siger hun.
Hvis vi skal nå det fulde mål, som både indebærer udpegning af områder og en sikring af, at forvaltningen af områderne er af ordentlig kvalitet, så har vi travlt, forklarer Pil B.
M.
Pedersen, som er akademisk medarbejder ved Institut for Bioscience, Aarhus Universitet.
- Det er et ambitiøst mål, hvis man tager hele målet med og ikke kun udpegningen af områder, siger hun.
Pil B.
M.
Pedersen forklarer, at selv hvis de resterende 80 procent af de beskyttede områder fik foretaget en undersøgelse af, hvor effektivt beskyttelsen er, så vil det stadig være meget vanskeligt at konkludere hvad der virker godt, og hvad der kan gøres bedre.
- Det er ekstremt komplekst, hvis man kigger på alle de former for naturbeskyttelse, der er globalt.
Lande har jo forskellige regler.
De varierer meget, og det er svært at evaluere, hvor effektivt det er, siger Pil B.
M.
Pedersen.
Udpegningen af naturområder, som skal beskyttes, giver heldigvis også et nødvendigt fokus på biodiversitet.
Læs også:Opråb fra forskere: Op mod 75 procent af naturen skal fredes, hvis vi skal overleve- Det er fremskridt, at vi har fokus på naturbeskyttelse, men det skal følges op med handling for, at det har en effekt.
Og som jeg læser rapporten, at der stadig et arbejde her, afslutter Vivian K.
Johannsen.
FacebookTwitterKopier linkEmner:Forenede Nationer|Københavns Universitet|Miljø og natur|Naturbeskyttelse|Aarhus Universitet




https://www.dr.dk/nyheder/regionale/hovedstadsomraadet/her-faar-paaroerende-en-speciel-pose-med-hjem-udlevering-af

KøbenhavnHer får pårørende en speciel pose med hjem: Udlevering af afdødes ejendele skal gøres mere respektfuldI stedet for en plastikpose med den afdødes ejendele får pårørende på Rigshospitalet udleveret en stofpose med tingene i.
Stofposerne med træmotivet erstatter almindelige plastiksække, som de pårørende før fik udleveret med de afdødes ejendele i.
Af Anne Sophie Flach og Marcus Mathiasen Bank29.
nov.
2018 kl.
06.
01Bemærk: artiklen er mere end 30 dage gammelLæs opNår en patient dør på et hospital, får de pårørende ofte udleveret den afdødes personlige ting i en plastikpose.
Men på Rigshospitalet vil man gøre det anderledes, efter en tidligere ansat berettede om, hvor stor betydning, det som pårørende kan have at modtage tingene på en anden måde.
Derfor har hospitalet - som det første sted i Region Hovedstaden - udviklet en speciel stofpose til at udlevere de afdøde patienters ejendele i.
- Jeg tror på, at vi kan gøre afslutningen på en patients liv mere ordentligt og respektfuldt, siger vicedirektør på Rigshospitalet, Susanne Poulsen.
Læs også:Små poser skal redde liv: Medicin bliver samlet ét stedIdeen opstod, da Ellis Hybholdt, der er pensioneret sygeplejerske, for to år siden ringede og fortalte om en oplevelse, hvor hendes søns barndomskammerat døde i forbindelse med et sygdomsforløb på Rigshospitalet.
Her fik han udleveret sin vens tøj og sko i en klar plastiksæk.
- Min søn fortalte mig, at det gav et ekstra chok, da de hentede en klar sæk med sko, bukser og t-shirt i.
Han følte, at han skulle kaste op ved synet af den sæk.
Det var resterne, der var tilbage.
- Jeg har jo selv været med til at pakke i, hvad der var ved hånden, og tænkte ikke over den måde, det kunne påvirke folk på.
Ellis Hybholdt, pensioneret sygeplejerskeDet gjorde så stort indtryk på Ellis Hybholdt, at hun tog kontakt til Rigshospitalet.
- Jeg har jo selv været med til at pakke i, hvad der var ved hånden, og tænkte ikke over den måde, det kunne påvirke folk på.
Både Ellis Hybholdt og Susanne Poulsen synes, det er uværdigt at aflevere ejendelene på den måde.
- Vi havde et ønske om at få lavet nogle net eller poser, som var respektfulde, siger Susanne Poulsen, siger hun og fortsætter:- Det er en lille ting, kan man godt sige.
Men det er en lille ting, som kan have en meget stor betydning.
Derfor håber hun også, at andre hospitaler vil tage poserne i brug.
- Det her er noget, som andre sagtens kan bruge.
Nu har vi arbejdet lidt med designet, og det er andre velkomne til at overtage, siger Susanne Poulsen.
Rigshospitalet har foreløbigt indkøbt 2.
000 eksemplarer af poserne.
FacebookTwitterKopier linkEmner:Rigshospitalet|Hospitaler|Region Hovedstaden|Tøj




https://www.dr.dk/nyheder/udland/koln-evakuerer-10000-efter-fund-af-gammel-krigsbombe

UdlandKöln evakuerer 10.
000 efter fund af gammel krigsbombeKöln-indbyggere evakueres efter fund af bombe fra Anden Verdenskrig.
Flygtningecentre og plejehjem er berørte.
29.
nov.
2018 kl.
02.
10Bemærk: artiklen er mere end 30 dage gammelLæs opOmkring 10.
000 mennesker blev sent onsdag aften tvunget til at forlade deres hjem i den tyske millionby Köln.
Masseevakueringen fandt sted, efter at der blev fundet en ueksploderet bombe fra Anden Verdenskrig i distriktet Poll i den sydøstlige del af byen.
Området omkring bomben blev evakueret i en radius af 1000 meter.
Klokken 02.
24 natten til torsdag oplyser myndighederne i Köln, at de berørte beboere kan vende hjem, efter at bomben er blevet desarmeret.
Tidligere på natten gik evakueringsprocessen langsomt frem.
Foruden private hjem var flere flygtningecentre og plejehjem i området berørte.
Mange ældre mennesker måtte have hjælp til at forlade deres hjem.
Mere end 70 år efter, at Anden Verdenskrig sluttede, dukker der ind i mellem stadig store bomber frem, som ikke eksploderede, da de allierede styrker kastede dem ned over Nazityskland.
Som regel bliver bomberne fundet i forbindelse med byggearbejde.
I august måtte 18.
500 beboere i Ludwigshafen i den vestlige del af landet evakueres, mens eksperter desarmerede en ueksploderet bombe på et halvt ton.
Og i april måtte tusindvis af mennesker evakueres fra et område omkring Berlins hovedbanegård, mens en gammel bombe blev uskadeliggjort.
Sidste år foretog Tyskland den hidtil største evakuering, da der blev fundet en bombe på 1,8 ton i Frankfurt.
Her blev omkring 60.
000 indbyggere evakueret.
Det skønnes, at der er omkring 3000 ueksploderede bomber tilbage i Berlin.
/ritzau/dpaFacebookTwitterKopier linkEmner:Köln|Tyskland|Historie|Berlin|Krige og væbnede konflikter




https://www.dr.dk/sporten/haandbold/em-kvinder/erfaren-dansk-em-keeper-bliver-pustet-i-nakken-af-konkurrenten

EM KvinderErfaren dansk EM-keeper bliver pustet i nakken af konkurrenten Althea Reinhardt har løftet sit niveau i målet og presser sig ifølge landstræneren på til mere spilletid.
Sandra Toft (i rødt) har fået hård konkurrence af Odense Håndbolds Althea Reinhardt (i sort) (Arkivfoto) 29.
nov.
2018 kl.
07.
34Bemærk: artiklen er mere end 30 dage gammelLæs opMere end 100 landskampe står der på Sandra Tofts cv, og i de seneste mange år har den nu 29-årige målvogter været Danmarks førstevalg på positionen.
Men forskellen fra Toft ned til nærmeste konkurrent er blevet mindre.
Althea Reinhardt har med stærke præstationer i både ligaen og på landsholdet kørt sig selv i stilling til en større rolle ved EM end ved tidligere slutrunder.
Læs også:Glad anfører er EM-klar efter slem skade: 'Når man er ude, mærker man virkelig savnet'- Vi står i en situation, hvor Althea presser sig mere på.
Det tror jeg også, at EM kommer til at afspejle, med mindre Sandra bare lukker totalt af, siger landstræner Klavs Bruun Jørgensen.
- Sandra vil stadig være førstevalget.
Men Althea har nået et niveau, hvor jeg ikke vil afvise, at hun også starter kampene i en slutrunde og ikke kun i træningsturneringer.
I kvindernes liga ligger Reinhardts Odense på en klar førsteplads og har otte point mere end Tofts Esbjerg.
Althea Reinhardt fik også pladsen i målet, da HTH Ligaen offentliggjorde "efterårets hold" på baggrund af kampstatistikker, hvor hun står med ligaens markant højeste redningsprocent.
Læs også:Norge løber Danmark over ende i EM-optaktDer kan dog være mange årsager til de tal, og på landsholdet kender den 22-årige Odense-keeper sin plads som andetvalg.
Men ambitionen er selvsagt, at rollerne bliver byttet om på et tidspunkt.
- Det håber jeg da.
Jeg vil jo gerne have mere og mere spilletid, siger Althea Reinhardt.
Det er ikke kun alderen, der gør de to målvogtere forskellige.
De har også hver deres styrker og svagheder, hvilket i landstrænerens øjne skaber en optimal duo.
- Vi står vidt forskelligt, og det er jo en fordel.
Jeg er mere typen, der står inde i målet og prøver at læse, hvad der kommer til at ske, og så reagerer jeg ud fra det, siger Sandra Toft.
- Jeg kommer med noget rutine, mens Althea måske kender nogle af de yngre spillere bedre fra ungdomslandsholdene, siger hun.
Reserven Reinhardt, der senest fik masser af spilletid i sidste weekends testkampe i Norge, forsøger at lære af sin mere erfarne kollega.
Læs også:Smertefri håndboldanfører melder sig klar til EM-premiere- Hun er rigtig god til nærskud og til at placere sig.
Jeg kan bedre lide langskud og kan godt lide samarbejdet med forsvaret.
- Personligt har vi det godt med hinanden, selv om vi ikke tilbringer vildt meget tid sammen.
Der er trods alt også en aldersforskel.
Men vi samarbejder på og uden for banen, siger Althea Reinhardt.
Sammen med resten af det danske landshold åbner de to målvogtere EM med en kamp mod Sverige fredag aften.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Odense|Sandra Toft (håndboldspiller)|HTH Køkkener|Håndbold




https://www.dr.dk/nyheder/kultur/gaming/succesfuld-spilkonsol-fylder-5-aar-her-er-de-bedste-spil-til-playstation-4-og

GamingSuccesfuld spilkonsol fylder 5 år: Her er de bedste spil til PlayStation 4 - og ét der er oversetPlayStation-ekspert udpeger 'Spider-Man' og 'God of War' som nogle af de spil til Sonys succes-konsol, man ikke kan komme udenom.
(© Sony Interactive Entertainment)Af Christian Mejdahl Buhl29.
nov.
2018 kl.
07.
02Bemærk: artiklen er mere end 30 dage gammelLæs opSonys PlayStation 4-konsol kan i dag fejre femårs fødselsdag med over 86 millioner solgte enheder i bagagen og over 777 millioner solgte spil.
Det er denne generations mest populære konsol - og har været det siden udgivelsen tilbage i efteråret 2013.
I den anledning kigger PlayStation-ekspert og redaktør på PSLife.
dk, Palle Havshøi-Jensen, tilbage på gaming-mastodontens største og bedste spil og ét spil, der blev glemt midt i den kolossale succes.
Se den ikke-rangerede liste nedenfor.
- Det gik op for mig, at alle spillene, jeg er endt med at vælge, er store single player-spil.
Jeg kunne ikke rigtigt få øje på nogle deciderede multiplayerspil, der er udkommet eksklusivt til PlayStation 4 siger han og fortsætter:- Selvom et par af de spil, jeg har valgt, har noget multiplayer påklistret.
Så PlayStation 4 har åbenbart udmærket sig ved store singleplayer-oplevelser, lyder det fra Palle Havshøi-Jensen.
1'The Last of Us: Remastered': Sætter nye standarder for historiefortælling(© Naughty Dog)- 'The Last of Us: Remastered' fra 2014 er en genudgivelse af PlayStation 3-spillet, der kom året før.
Det er firmaet Nautghy Dog, der er delvist ejet af Sony, der står bag det her action-eventyr, der virkelig viste, hvad konsollen kunne.
Det satte nye standarder for grafik, og hvordan en historie skulle fortælles med filmiske virkemidler, lyder det fra Palle Havshøi-Jensen.
- Det her spil foregår tyve år efter et udbrud af svampesporer, der har lagt USA øde og gjort folk til noget, der minder om zombier.
Den ene hovedperson, Joel, skal eskortere pigen Ellie tværs gennem landet i jagten på en kur mod denne her sygdom, der plager landet.
For Ellie er nemlig immun og bærer måske nøglen til en kur, så han skal sørge for, at hun overlever, siger han.
2'Marvel's Spider-Man': Must have, hvis du er superhelte-fan(© Sony Interactive Entertainment)- Der har været rigtig mange sløje superheltespil tidligere.
Der var lige et par gode Batman-spil, men ellers har de fleste spil med superhelte været dårlige.
Og på en eller anden måde har Sony fået det her scoop med Marvel.
'Marvel's Spider-Man' er et superfedt openworld-spil med Spider-Man i hovedrollen i en rigtig godt fortalt historie.
Også set fra Peter Parkers vinkel - ikke kun Spider-Mans.
Det her er spillet man skal have som superheltefan, siger Palle Havshøi-Jensen.
- Spillet er med til at definere PlayStation 4 på den måde, at det er ret unikt, at de her store spil baseret på en licens kommer eksklusivt til én konsol.
De her rettigheder er jo megadyre, og man vil som rettighedshaver gerne have dem ud til mange platforme.
Så det er årets scoop for Sony, at de har denne her titel eksklusivt, lyder det fra PlayStation-eksperten.
3'Uncharted 4: A Thief's End': Ren Indiana Jones-action(© Naughty Dog)- Det er også Naugthy Dog, der har leveret 'Uncharted 4: A Thief's End'.
Det er fjerde og sidste spil i 'Uncharted'-serien med Nathan Drake i hovedrollen og endnu et spil fra Naugthy Dog, som gerne vil vise, hvad platformen teknisk er i stand til.
Det leverede en hidtil uset grafisk kvalitet.
Hver gang, Naughty Dog kommer med noget, rykker de platformen lidt mere.
Det er sådan en titel, som Xbox- og PC-ejere gerne så udkomme på deres platform, siger Palle Havshøi-Jensen.
- Serien har kørt siden PlayStation 2, og det er ren Indiana Jones-eventyr, hvor du svinger dig rundt i junglen.
Teknisk er spillet helt i top, og det er svært at sætte en finger på, hvad der gør det så fedt.
Det har bare X Factor'en og er dét federe end 'Tomb Raider' og lignende spil.
Naughty Dog har en evne til at levere spil, som en film du deltager i, lyder vurderingen fra Palle Havshøi-Jensen.
4'God of War': En rørende spiloplevelse(© Sony Interactive Entertainment)- Sony valgte med det her spil at reboote 'God of War'-serien, som har eksisteret lige så længe, jeg kan huske.
Man spille hovedpersonen Kratos, der i dette nye, fabelagtige eventyrspil har fået en søn og ikke længere er en endimensionel gudedræber, som i de tidligere spil.
Nu er han far og skal forholde sig til nogle flere ting, siger Palle Havshøi-Jensen.
- Det flytter grænsen for, hvordan en historie skal fortælles.
Han er blevet far og har mistet sin kone og skal beskytte sin søn mod den grumme, nordiske mytologi, hvor det hele foregår i.
Og sønnen udvikler sig også i forhold til sin far.
Det er meget rørende, siger han.
5'Hell Blade': Den oversete perle, som blev glemt i forvirringen(© Ninja Theory)- 'Hell Blade: Senua's Sacrifice' er virkelig en perle og noget så sjældent som et spil, der har noget på hjerte.
Man spiller en pige med en psykisk lidelse.
Den måde, spillet illustrerer, hvordan de har det, det er fantastisk.
Hun hører stemmer, synsfeltet bliver forvrænget, og man kan næsten sætte sig ind i, hvordan folk har det, siger Palle Havshøi-Jensen.
- Det har noget på hjerte, og det prøver at fortælle en historie om noget, som mange har haft inde på livet i en eller anden form og stiller spørgsmål ved, hvordan man tackler pyskiske lidelser.
Det er ikke et spil, man har hørt så meget om.
Der var ikke meget markedsføring af spillet, og Sony var ikke inde over på nogen måde.
Så det er i hvert falden glemt perle, lyder vurderingen af 'Hell Blade: Senua's Sacrifice' fra Palle Havshøi-Jensen.
FacebookTwitterKopier linkEmner:Playstation|Sony|USA|Computerspil|Forbrugerelektronik




https://www.dr.dk/nyheder/udland/senat-vil-stoppe-usas-militaerhjaelp-til-saudi-arabien-i-yemen

Khashoggi-sagenSe temaUdlandSenat vil stoppe USA's militærhjælp til Saudi-Arabien i YemenEt flertal i Senatet vil som følge af drab på journalist stoppe USA's militærhjælp til Saudi-Arabien i Yemen.
Udenrigsminister Mike Pompeo forsvarede onsdag eftermiddag USA's tiltagende støtte til Saudi-Arabiens engagement i krigen i Yemen.
29.
nov.
2018 kl.
06.
03Bemærk: artiklen er mere end 30 dage gammelLæs opAmerikanske senatorer har onsdag sendt et stærkt signal om, at de ønsker at straffe Saudi-Arabien for landets rolle i drabet på den regimekritiske journalist Jamal Khashoggi.
Således har et flertal af senatorerne onsdag eftermiddag lokal tid stemt for at udarbejde en resolution med kravet om at standse USA's militærhjælp til Saudi-Arabien i Yemen.
Forslaget blev stemt igennem med 63 for og 37 imod.
Det skriver nyhedsbureauet AP.
En debat om resolutionen skal efter planen finde sted i næste uge.
Vedtages en resolution, vil det være et stort nederlag for præsident Donald Trump, som ønsker at fortsætte den amerikanske militærhjælp til den saudi-ledede krig i Yemen.
Udenrigsminister Mike Pompeo og forsvarsminister Jim Mattis var onsdag formiddag på besøg på Capitol Hill for at forsvare USA's tiltagende støtte til Saudi-Arabiens engagement i krigen i Yemen.
Mike Pompeo advarede om, at den brutale krig, der er blevet kaldt verdens største humanitære katastrofe, vil blive endnu værre uden USA's engagement.
- Hvis vi lader Yemen i stikken, så vil vi gøre enorm skade på USA's nationale interesser.
Vi vil samtidig skade vores allierede i Mellemøsten og vores andre partnere.
Pompeo forklarede videre, at hvis USA ikke støtter den saudi-ledede koalition i Yemen militært - blandt andet med efterretningsoplysninger og oplysninger om angrebsmål for luftangreb - så vil flere mennesker ifølge ham blive slået ihjel.
- Det vil efterlade Yemens terrororganisationer med sikre områder, sagde Pompeo inden onsdagens afstemning.
Saudi-Arabien gik i krig mod houthi-oprørere i Yemen i marts 2015.
Det skete i spidsen for en regional koalition med støtte fra USA.
Siden er mindst 10.
000 mennesker blevet dræbt, og halvdelen af Yemens godt 28 millioner indbyggere står ifølge FN på randen af en sultkatastrofe.
/ritzau/FacebookTwitterKopier linkEmner:Donald Trump (politiker)|Jamal Khashoggi (journalist)|Saudi-Arabien|Forenede Nationer|Krige og væbnede konflikter




https://www.dr.dk/nyheder/kultur/film/anmelder-begejstret-von-triers-nye-seriemorderfilm-den-er-brutal-grim-og-den

Af Filmanmelder og vært på FilmlandPer Juul CarlsenFilm og serierAnmelder begejstret for von Triers nye seriemorderfilm: Den er brutal, grim - og den gør kraftedeme ondtFilmanmelder genser 'The House that Jack Built' og er overrasket over sin egen reaktion.
Matt Dillon spiller hovedrollen som seriemorderen Jack i Lars von Triers nye film 'The House that Jack Built'.
29.
nov.
2018 kl.
06.
30Bemærk: artiklen er mere end 30 dage gammelLæs opDet her skulle have været en slags retræte af en anmeldelse.
Den skulle have sat tingene på plads efter en lidt overstadig reaktion på Lars von Triers 'The House that Jack Built' under årets filmfestival i Cannes.
Den internationale filmverden er blevet en utrolig artig paradeforestilling i rigtige meninger.
#metoo-bevægelsen, identitetspolitikken og andre strømninger har deres naturlige berettigelse, men de bliver også brugt til at banke litteratur, film, serier og andre kulturelle tiltag på plads, når de træder ud over korrekthedens selvbestaltede love.
Det bliver tydeligere år for år på de store internationale filmfestivaler, der ihærdigt forsøger at komme eventuel ballade i forkøbet, blandt andet ved at frasortere provokerende film.
Jack (Matt Dillon) kæmper med at få bygget det helt rigtige hus.
Vi kan godt afsløre, at han ender med en lidt anden model end den, han ser på her.
Lars von Trier blev taget delvist til nåde i Cannes med 'The House that Jack Built', der blev vist på festivalen, syv år efter 'jeg forstår Hitler'-balladen.
Den beslutning blev modtaget med protester i flere medier, men vist blev filmen, og med sin kompromisløse stil skar den gennem strømmen af artige film som en hajfinne i en glat havoverflade.
The House that Jack BuiltInstruktør: Lars von TrierMedvirkende: Matt Dillon, Bruno Ganz, Uma Thurman, Sofie GråbølPremiere: 29.
novemberOg så skrev den her anmelder en begejstret anmeldelse i glæde over endelig at blive rusket, provokeret og udfordret.
Læs også:Per Juul Carlsens første anmeldelse af 'The House that Jack Built' fra Cannes-festivalenMen så meldte tømmermændene sig.
Var Triers nye film ikke lidt flad med sin banale seriemorder?
Og var 'Jack' ikke bare en tynd gentagelse af stilen i 'Nymphomaniac'?
'Jeg må hellere se den igen, inden jeg skruer ned for begejstringen', mumlede jeg for mig selv.
Og så 'Jack' igen.
Og blev mere begejstret end første gang.
Fuld af politisk ukorrekte grovhederSeriemorderen Jack alias Mr.
Sophistication, spillet af Matt Dillon, er en gådefuld figur.
Han begynder først sin karriere som seriemorder, da han en dag bliver stoppet af en kvinde på en øde landevej.
Kvinden (Uma Thurman) er frygteligt irriterende.
Hun generer endda Jack ved at hævde, at han ligner en seriemorder.
Altså får hun et gok i nøden med sin defekte donkraft – og så er Jack i gang.
Inden længe planlægger han sine mord som en del af et kunstværk, en egoistisk higen mod storhed.
En frygtelig irriterende Uma Thurman kickstarter Jacks (Matt Dillon) karriere som seriemorder.
Trier præsenterer Jacks mord med kulsort humor og politisk ukorrekte grovheder, som for eksempel at lade Jack skære brysterne at sine kønne kæreste, som han konsekvent kalder Tumpe, og derefter bruge det ene bryst som tegnedreng.
Jack får mere eller mindre lov til at gøre, som han har lyst, hvilket indirekte får Trier til at ligne Jacks åndelige medsammensvorne.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Læs også:Lars von Trier om seriemorder i sin nye film: Det er mig som psykopatMen undervejs viser Trier sin væmmelse ved Jack, eksempelvis ved at bruge David Bowies 'Fame', når Jack har begået et mord.
Jack er en narcissist, der higer efter berømmelse med sine mord, antyder Trier og hudfletter dermed et træk ved historiens små og store massemordere – en trang til at udødeliggøre sig selv ved at dræbe medmennesker.
Triers mest imødekommende film?
I den konversation med en vis Virgil, som løber gennem hele 'The House that Jack Built', serverer Jack den ene storladne teori om drab efter den næste.
På et tidspunkt sammenligner han for eksempel massemord i krig med vinproduktion på ædelt rådnede druer.
Og sådan sender Trier sit publikum på en lang rejse gennem digressioner, syrede sammenligninger, filosofiske teser og andre strøtanker, der hele tiden tvinger publikum til at tænke videre og finde deres egne associationer.
Så kompleks og mangefacetteret en film er 'The House that Jack Built', så meget udfordrer Trier os, indtil Jack møder sin velfortjente skæbne.
Stakkels Sofie Gråbøl støder også ind i Jack undervejs i filmen.
Det møde kommer der en af filmens grummeste scener ud af.
Alt det faldt smukkere på plads for mig ved andet gennemsyn.
Og pludselig stod 'Jack' som Triers hidtil mest imødekommende film, et angreb på menneskets iboende grusomhed og ikke mindst et angreb på den trang til at svælge i mord og død, som præger vores kultur og medier.
'The House that Jack Built' er en brutal og grim film om mord, fordi film om mord ikke skal være lækkertgrumme, sådan som krimier og serier har for vane.
En film om en seriemorder skal kraftedeme gøre ondt.
Og en film om menneskets iboende ondskab skal ikke være et bilag til aftenkaffen.
Det skal syde helt ind i sjælen, revse, rive, flå, bore og blive ved med at stille spørgsmål – første gang, især anden gang og formentlig også tredje gang.
.
.
'The House that Jack Built' havde verdenspremiere på Cannes-filmfestivalen i maj.
Nu er filmen endelig tilgængelig i de danske biografer.
(© Nordisk Film)FacebookTwitterKopier linkEmner:David Bowie (musiker)|Lars von Trier (filminstruktør)|Mord|Socialdemokraterne|Cannes




https://www.dr.dk/sporten/oevrig/mirakel-blod-kloning-og-moderkage-6-maader-videnskaben-flytter-sportens-graenser






https://www.dr.dk/nyheder/politik/voldsofre-venter-laengere-og-laengere-tid-paa-erstatning






https://www.dr.dk/nyheder/regionale/fyn/fynske-virksomheder-anfoert-af-chokoladekonge-i-faelles-front-mod-omstridt






https://www.dr.dk/musik/festival/stjernerapper-hiphop-kollektiv-og-verdenskendt-trio-festivaler-annoncerer-nye-navne






