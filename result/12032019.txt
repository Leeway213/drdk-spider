https://www.dr.dk/sporten/badminton/dansk-doublepar-spiller-sig-videre-i-afskedsturnering

BadmintonDansk doublepar spiller sig videre i afskedsturneringChristinna Pedersen er sammen med Mathias Christensen klar til anden runde i Swiss Open.
Christinna Pedersen og Mathias Christiansen er videre i Swiss Open.
12.
mar.
2019 kl.
22.
39Bemærk: artiklen er mere end 30 dage gammelLæs opBadmintonspilleren Christinna Pedersen får mindst én kamp mere, inden hendes internationale karriere er forbi.
Læs også:Lettet Christinna Pedersen: 'Der har været for mange hårde dage'Sammen med sin makker, Mathias Christiansen, spillede den dobbelte OL-medaljevinder sig tirsdag aften videre i mixeddoublerækken ved Swiss Open.
Pedersen og Christiansen vandt i to sæt med cifrene 21-19, 21-9 over Jan Colin Völker og Eva Janssens fra Tyskland og er dermed klar til anden runde, hvor en engelsk duo venter.
Farvel til badminton på topplanDen 32-årige nordjyde meddelte mandag, at turneringen i Basel bliver hendes sidste på højeste plan.
Derefter sætter hun karrieren på lavt blus og nøjes med at optræde i den hjemlige liga, mens Mathias Christiansen skal på jagt efter en ny makker.
Christinna Pedersen har to gange vundet Swiss Open, begge gange med Joachim Fischer som makker.
Flere danskere på banenOgså Mathias Bay-Smidt og Rikke Søby er videre i mixeddouble efter en sejr i to sæt over et canadisk par.
Onsdag træder yderligere en stribe danske spillere ind i turneringen, der rangerer på niveau 5 på World Touren.
/ritzau/FacebookTwitterKopier linkEmner:Badminton|Basel|Tyskland




https://www.dr.dk/sporten/fodbold/championsleague/ronaldo-hattrick-sikrer-juventus-sensationelt-comeback-mod-atletico

Champions LeagueRonaldo-hattrick sikrer Juventus sensationelt comeback mod Atletico Madrid På tre mål af Cristiano Ronaldo leverede Juventus et stort CL-comeback mod Atlético Madrid.
Christiano Ronaldo var intet mindre end flyvende, da Juventus slog Atletico Madrid.
12.
mar.
2019 kl.
22.
56Bemærk: artiklen er mere end 30 dage gammelLæs opTre sæsoner i træk har han båret Real Madrid frem til Champions League-titlen, og nu kan Cristiano Ronaldo måske flytte trofæet over i Juventus' hænder.
Den portugisiske superstjerne scorede således hattrick, da Juventus med en hjemmesejr på 3-0 onsdag sendte Atlético Madrid ud af Champions League-ottendedelsfinalen med sammenlagt 3-2.
Læs også:Manchester City ydmyger chanceløse Schalke og er sikkert videre i CLDermed fortsætter det med at være Champions League-turneringen med de helt store comebacks.
Manchester United og Ajax udrettede det næsten umulige og kom tilbage mod henholdsvis Paris Saint-Germain og Real Madrid, og tirsdag var det Juventus, der vendte et svært udgangspunkt til eufori over en plads i kvartfinalen.
Juventus dominerede fra startNede med 0-2 efter den første kamp åbnede Juventus opgøret i et hæsblæsende tempo i jagten på en tidlig scoring.
Hjemmeholdet havde faktisk bolden i nettet efter fire minutter, men dommeren vurderede, at Cristiano Ronaldo begik frispark på målmand Jan Oblak, inden Giorgio Chiellini sparkede bolden i mål.
Juventus dominerede første halvleg tungt, og efter 27 minutter gav det så endelig afkast i form af mål.
Federico Bernardeschi sendte bolden ind i feltet, hvor Ronaldo ved bageste stolpe hoppede højere end sin oppasser og headede føringen ind.
Hjemmeholdet havde muligheder for at fordoble føringen, men omvendt kunne Alvaro Morata med en lidt større præcision i sit hovedstød have udlignet i halvlegens tillægstid på spaniernes første reelle mulighed.
Ronaldo over allePræcision er til gengæld Cristiano Ronaldos mellemnavn, når det kommer til hovedstød.
Tre minutter efter pausen understregede han det igen.
Trods tæt markering fra det normalt så stærke Atlético-forsvar fik han så meget kraft på sit hovedstød, at keeper Oblak først reddede på flot vis, da bolden lige netop havde passeret målstregen.
Det fik dommeren meddelt ved hjælp mållinjeteknologi, og så var 2-0 en kendsgerning.
Målet skabte lidt mere påpasselighed hos mandskaberne, men ni minutter før tid kom chancen, der kunne sende Juventus videre.
Netop indskiftede Moise Kean blev sendt fri afsted i dybden, men hans afslutning gik lige forbi.
Juventus insisterede dog på at afgøre kampen før den forlængede spilletid.
Kort efter skar Federico Bernardeschi ind i Atlético-feltet og blev skubbet omkuld til et straffespark.
Det omsatte Ronaldo med den største selvfølgelighed til stillingen 3-0 med fem minutter tilbage.
Så var Atlético tvunget frem i forsøget på at score, men spanierne blev aldrig farlige, og så kunne Ronaldo nok engang fejres som sin klubs helt store helt.
/ritzau/FacebookTwitterKopier linkEmner:Cristiano Ronaldo (fodboldspiller)|Fodbold|Juventus FC|Paris Saint-Germain|Giorgio Chiellini (fodboldspiller)




https://www.dr.dk/sporten/fodbold/championsleague/manchester-city-ydmyger-chanceloese-schalke-og-er-sikkert-videre-i

Champions LeagueManchester City ydmyger chanceløse Schalke og er sikkert videre i CLSchalke 04 kunne intet stille op mod Manchester City, der let spillede sig i kvartfinalen i Champions League.
Manchester City-spillerne jubler efter deres syvende scoring i Champions League-kampen mod Schalke.
12.
mar.
2019 kl.
23.
01Bemærk: artiklen er mere end 30 dage gammelLæs opPå forhånd lignede det en formsag for Manchester City at avancere til kvartfinalerne i Champions League på bekostning af Schalke 04.
Og tirsdagens returkamp i Manchester satte en fed streg under den antagelse.
Premier Leagues førerhold havde ikke de fjerneste problemer med de tyske gæster, der så ud som det, de er: et hold i krise.
Læs også:Ronaldo-hattrick sikrer Juventus sensationelt comeback mod Atletico MadridCity vandt 7-0 i en kamp, der var afgjort allerede ved pausen.
Samlet avancerer Josep Guardiolas tropper med de knusende cifre 10-2.
Tre mål på ti minutterEfter 35 målløse minutter ramlede det hele for Schalke i første halvlegs slutfase, hvor hjemmeholdet scorede tre gange mod et forfjamsket tysk forsvar.
Sergio Agüero indledte scoringen på straffespark, og blot tre minutter senere trampede argentineren sig igennem efter en aflevering fra Raheem Sterling i højre side.
Sterling var lige på kanten af offside, da han modtog bolden, så dommer Clément Turpin måtte have hjælp af videodommere, inden han endegyldigt anerkendte 2-0-træfferen.
Tre minutter før pausen øgede Leroy Sané til 3-0 mod sin tidligere klub, da han udnyttede en stikning fra Oleksandr Zinchenko.
Vurderet på kampforløbet var det en lovlig stor føring, men for tiden går det meste galt for Schalke og sidste sæsons trænerkomet Domenico Tedesco, som har tabt fem kampe i træk.
City uddelte kløIntet ændrede sig efter sidebyttet.
At Leroy Sané fik et mål annulleret for offside var en stakket frist for gæsterne, for kort efter bankede Raheem Sterling bolden ind til 4-0.
Da var spændingen for længst punkteret på Etihad Stadium, hvor et tilbagelænet publikum kunne se hjemmeholdet få minutterne til at gå uden at få alt for meget sved på panderne.
Det lykkedes dog alligevel Bernardo Silva og Phil Foden at score til 5-0 og 6-0, inden Gabriel Jesus seks minutter før tid afrundede ydmygelsen af et fuldstændig overmatchet tysk hold.
Dermed er tre engelske hold klar til kvartfinalerne.
Onsdag kan det tal blive øget til fire, hvis Liverpool klarer skærene mod Bayern München.
/ritzau/FacebookTwitterKopier linkEmner:Bernardo Silva (fodboldspiller)|Gabriel Jesus (fodboldspiller)|Manchester City FC|Fodbold|England




https://www.dr.dk/nyheder/vejret/sao-paulo-drukner-i-regn-og-oversvoemmelser

VejretSao Paulo drukner i regn og oversvømmelser11 mennesker er omkommet og der udsigt til mere regn i de kommende dage.
Af Christian Jon Cherry12.
mar.
2019 kl.
21.
10Bemærk: artiklen er mere end 30 dage gammelLæs opBrasiliens største by er ramt af kraftig regn i disse dage.
Allerede nu har Sao Paulo fået omkring 182 millimeter regn i marts, hvilket svarer til ca.
hvad man normalt forventer i marts.
Det er sommer på den sydlige halvkugle og det er i denne årstid, at den sydlige del af Brasilien får meget nedbør.
Samtidig er det varmt i den sydlige del af Brasilien i disse dage.
Det er kombinationen af høje temperaturer over land og fugtig luft fra det sydlige Atlanterhav, som giver de perfekte forudsætninger for opbygning af potente byger.
Samtidig er bjergene langs kysten en væsentlig årsag til de store mængder regn.
Ved Paranapiacaba og Itapanhaú sydøst for Sao Paulo er rekorden for årligt nedbør 4.
458 millimeter.
Til sammenligning er rekorden for årligt nedbør i Danmark 905 millimeter.
Vand og mudder strømmer mod Sao PauloI udkanten af millionbyen Sao Paulo tårner bjerget Pico do Jaraguá.
På en klar dag har man herfra en flot panoramaudsigt, men i disse dage er bjergskråningerne nord for byen medvirkende til enorme oversvømmelser og mudderskred.
Det er ikke kun på grund det elevaterede terræn omkring byen, at man er ekstra udsat i Sao Paulo.
Byens mange asfalterede veje, gør det svært for vandet at sive ned i jorden.
I stedet ledes vandet ned gennem storbyens netværk af gader.
Infrastruktur er delvis lammetStore dele af den kollektive trafik har siden søndag været delvist lammet.
Da både togskinner og veje er bregravet under meterhøje vandmasser og mudder.
Samtidig er over 150 træer væltetOg forsinkelserne i transporttid rammer et i forvejen overophedet vejnet.
Faktisk er Sao Paulo et af de mest trafikerede steder i verden.
En gennemsnitlig pendler bruger en måned om året siddende bag rattet eller ombord på de offentlige transportmidler.
Oprydningsarbejdet er i fuld gang.
Vand og mudder har ødelagt inventar i mange boliger.
Affald fra oprydning fylder på gaderne, hvilket også blokerer for trafikken.
Gaderne i Sao Paulo vidner om de ødelæggelser kraftig regn har forsaget.
11 mennesker er døde og fire af dem er omkommet, da de blev fanget i et hus som kollapsede.
 Ritzau Scanpix/AFP)Mere regn på vejIfølge prognoserne er der mere regn på vej i dag og i de kommende dage.
Når den fugtige og varme luft bevæger sig ind over den endnu varmere landmasse, vil de kraftige bygeskyer bygge sig yderligere op.
Samtidig forstærkes intensiteten, når luftmassen tvinges op over bjergene langs kysten.
Både tirsdag og onsdag er der kraftige byger i det sydlige Brasilien.
FacebookTwitterKopier linkEmner:Sao Paulo|Brasilien|Vejret|Trafik|Ulykker




https://www.dr.dk/nyheder/indland/trafikstyrelsen-om-flyveforbud-kan-vare-i-lang-tid

Boeing 737 MAX 8Se temaIndlandTrafikstyrelsen om flyveforbud: 'Kan vare i lang tid'Ren spekulation, at der er noget galt med flytypen, lyder det fra Trafikstyrelsen.
Mange danskere har købt flybilletter til Norwegians  suspenderede 737 Max 8.
Af Mette Richardt12.
mar.
2019 kl.
21.
57Bemærk: artiklen er mere end 30 dage gammelLæs opDen europæiske luftfartsmyndighed, Easa, har suspenderet al flyvning med flytypen Boeing 737 MAX 8.
Forbuddet sker som en følge af flystyrtet i Etiopien i søndags, som skete med denne flytype.
Det er uvist, hvorfor flyet fra Ethiopian Airlines styrtede, og det er derfor også uvist, om det er af samme årsag, som da samme flytype styrtede ned i Indonesien i oktober.
Af sikkerhedsmæssige årsager har den europæiske luftfartsmyndighed, Easa, tirsdag aften valgt at suspendere flyvninger i Europa.
Det betyder, at der heller ikke vil være flyvninger med flytypen til og fra Danmark.
Mange europæiske lande herunder Storbritannien og Tyskland var selv ude at suspendere flyvninger tidligere på dagen, men ifølge Michael Dela, der er kontorchef i Center for Luftfart i Trafik- Bygge- og Boligstyrelsen, vurderede man ikke, at der var grund til at gøre det samme i Danmark.
- Vi valgte ikke at gøre det, før vi fik noget mere fra Easa.
Vi havde ingen informationer, der be- eller afkræftede en sammenhæng mellem de to flystyrt.
Det er ren spekulation.
Og det kan man også se af det, Easa skriver.
De gør det udelukkende på mistanken og på, at man ikke kan udelukke en sammenhæng, siger Michael Dela.
Suspendering kan vare et stykke tidMichael Dela har ikke oplevet en suspendering i det her omfang tidligere.
Men han vurderer, at der kan gå et stykke tid, før der gives grønt lys til flytypen igen.
- Det kommer an på, hvor hurtigt undersøgelsen af havariet skrider frem.
For at ophæve suspenderingen skal der en begrundelse til.
Men når man ikke kender begrundelsen for, hvorfor flyet havarerede, så kan det være svært at finde en begrundelse for at ophæve den.
Så der kan gå lang tid, siger Michael Dela.
Selv om ingen danske selskaber flyver med Boeings 737 MAX 8, så vil det komme til at påvirke mange danskeres rejser i den kommende tid.
Blandt andre har Norwegian 18 fly af typen.
- Der er passagerer, som har købt billetter med udenlandske selskaber som Norwegian, og det kan ikke udelukkes, at ruteprogrammet bliver påvirket.
Og på verdensplan kan det påvirke flytrafikken ganske betydeligt, siger Michael Dela.
Boeing står fortsat inde for sikkerheden af deres fly, meddelte de i en pressemeddelelse tidligere i dag.
I USA og Canada er flyvningerne med Boeings 737 Max 8 endnu ikke suspenderet.
Læs også:Boeing står inde for sikkerheden: Vi har fuld tiltro til MaxFacebookTwitterKopier linkEmner:Boeing|Flytrafik|Norwegian|Storbritannien|Trafik




https://www.dr.dk/sporten/fodbold/championsleague/minut-minut-hattrick-ronaldo-sikrer-juventus-sensationelt-comeback

Champions LeagueMINUT FOR MINUT Hattrick-Ronaldo sikrer Juventus sensationelt comeback Juventus og Atlético Madrid mødes i 1/8-finalerne i Champions League.
12.
mar.
2019 kl.
20.
50Bemærk: artiklen er mere end 30 dage gammelLæs opFacebookTwitterKopier linkEmner:Juventus FC|Fodbold|Atlético Madrid|Manchester City FC




https://www.dr.dk/nyheder/politik/ringberg-loekke-og-frederiksen-gav-forsmag-paa-valgkampen-under-spoergetime

PolitikRingberg: Løkke og Frederiksen gav forsmag på valgkampen under spørgetimeLøkke kritiserede Frederiksen for manglende svar i debat om tidlig tilbagetrækning.
Af Lasse Bastian Larsen12.
mar.
2019 kl.
20.
25Bemærk: artiklen er mere end 30 dage gammelLæs opSocialdemokratiets formand, Mette Frederiksen, forsøgte i dagens spørgetime i Folketinget at få statsminister Lars Løkke Rasmussen (V) til at indføre en ret til tidlig pension for nedslidte.
Forslaget er et af Socialdemokratiets store mærkesager op til folketingsvalget, som højst ligger knap tre måneder væk.
Men Lars Løkke Rasmussen kritiserede i hårde vendinger oppositionens leder for ikke at give svar på, hvad hendes partis udspil om differentieret pensionsalder indeholder.
- Forslaget rækker til 2.
850 mennesker, udtalte Lars Løkke Rasmussen med henvisning til de tre milliarder kroner, som Socialdemokratiet med udspillet årligt vil afsætte til ordningen.
Han spurgte derefter, om partiet "vil slå et kæmpestort hul i statskassen” efter valget, hvis det antal ikke ligger fast.
Det står dog ikke klart, hvilke beregninger der ligger til grund for tallet på de knap 3000.
'Efterløn er de facto afskaffet'Ifølge DR's analytiker Jens Ringberg er det ikke nogen tilfældighed, at emnet igen fyldte under dagens debat.
- Det her bliver et helt afgørende tema, som kan komme til at række langt ind i valgkampen, mener han.
Mette Frederiksen understregede, at ”efterlønnen de facto er afskaffet, og den værdige tilbagetrækning ikke længere findes,” og mindede om, at det skete på Lars Løkke Rasmussens initiativ tilbage i 2011.
Hun gentog flere gange budskabet om, at det er vigtigt at sikre en "værdig" pension for nedslidte.
Statsministeren vil ændre vælgernes opfattelseEn debat af den karakter vil komme til at præge valgkampen, mener Jens Ringberg.
Mens Mette Frederiksen vil gøre det til et spørgsmål om, at folk skal have ret til en god sen alder, vil Lars Løkke Rasmussen forsøge at få det til at se ud som en plan, som kun meget få vil få noget ud af.
- Lars Løkke Rasmussen er ved at gøre helt klar til at kunne angribe Socialdemokratiets forslag i løbet af en valgkamp, mener DR's analytiker.
Folketingsvalget skal afholdes senest den 17.
juni i år.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/udland/kim-bildsoee-mays-brexit-aftale-har-brug-kunstigt-aandedraet

BrexitSe temaUdlandKim Bildsøe: Mays brexit-aftale har brug for kunstigt åndedrætAftenens nej til en skilsmisseaftale efterlader briterne med endnu mere forvirring og flere ubesvarede spørgsmål.
Theresa May slog her til aften fast, at hun var ked af Underhusets beslutning, men at hun vil kæmpe videre for at forlade EU med en aftale.
Af Sean Coogan12.
mar.
2019 kl.
23.
34Bemærk: artiklen er mere end 30 dage gammelLæs opDet britiske underhus har her til aften stemt klart nej til premierminister Theresa Mays reviderede skilsmisseaftale med EU.
Med 242 stemmer for og 391 imod var der tale om et stort nej til aftalen, og det ser derfor svært ud for May at få sin aftale igennem, siger DR's korrespondent i Storbritannien, Kim Bildsøe.
Læs også:Endnu et rungende nej: May taber brexit-afstemningMen det er for tidligt at erklære skilsmisseaftalen for død, siger han.
- Hun vil kæmpe videre for aftalen, hvilket hun understregede i aftes.
Men hvordan det skal foregå, er rigtig svært at se lige nu, siger korrespondenten.
Det skal der ske nu- Efter at Underhuset har forkastet Mays skilsmisseplan, så skal de onsdag beslutte, om de vil forlade EU med eller uden en aftale - en såkaldt 'no deal'-aftale.
Hvis parlamentarikerne siger ja tak til 'no deal', så forlader Storbritannien EU uden en aftale den 29.
marts – og det fremtidige handelsforhold mellem EU og Storbritannien baserer sig på WTO-regler.
- Hvis Underhuset afviser en 'no deal'-løsning, så skal parlamentarikerne torsdag beslutte, om de vil udskyde brexit-datoen – der altså lige nu er 29.
marts.
Hvis der er opbakning til det, så skal Theresa May overtale EU til det samme.
May har tidligere sagt, at hun ikke ønsker at udskyde brexitdatoen – og har samtidig advaret mod, at muligheden for at forhandle en aftale på plads med EU ikke bliver nemmere, hvis datoen bliver udskudt.
- Den har brug for kunstigt åndedræt, og så skal der ske noget dramatisk for, at den igen er i spil, siger han.
- Hvordan det her rent faktisk skal løses, er det, som alle prøver at gætte lige nu.
Flere afstemninger i venteEfter det store nederlag her til aften tog Theresa May ordet og bekræftede, at parlamentarikerne i morgen skal beslutte, om de vil forlade EU med eller uden en aftale.
Her sagde premierministeren, at hendes partifæller ikke vil blive krævet at stemme den ene eller den anden vej.
Hvad hun selv vælger, vides endnu ikke med sikkerhed, men iagttagere peger på, at hun vil afvise no-deal.
Efter afstemningen sagde hun:- Jeg har personligt kæmpet med dette valg, hvilket jeg er sikker på, at mange af jer også vil.
Premierministeren sagde, at hun på den ene side ønskede at forlade EU, som et flertal af briterne stemte for.
- Men jeg tror lige så passioneret på, at den bedste måde at gøre det på, er ved at forlade EU under ordnede forhold med en aftale, sagde hun.
Kim Bildsøe forventer, at morgendagens afstemning bliver et forholdsvis klart ja til at undgå en papirløs skilsmisse.
Bliver det sådan, så skal Underhuset torsdag stemme om en mulig forlængelse af brexitprocessen.
Ifølge planen skal briterne nemlig træde ud af fællesskabet den 29.
marts.
Vil May trække tiden?
Her ligger der en mulighed for, at Mays regering kan udsætte farvellet til EU frem til eksempelvis slutningen af maj, påpeger Kim Bildsøe.
Måneden byder på en klar skillelinje, da der bliver afholdt valg til Europa-parlamentsvalget 23.
-26.
maj.
EU slog mandag fast, at Storbritannien kun kan udskyde brexit efter denne periode, hvis de afholder valget som os andre.
Mange demonstranter var i dag troppet op ved det britiske parlament for at bekende kulør.
De har udsigt til flere afstemninger de næste dage.
Med den 23.
maj som bagkant, kan regeringen vælge at trække tiden og så sende en variation af Mays skilsmisse-aftale til afstemning i 11.
time.
- Så vil valget være mellem den aftale eller at forlade EU uden en aftale.
I det scenarie håber de, at der vil blive stemt for hendes aftale, siger Kim Bildsøe.
Hvor mange liv har May tilbage?
Aftenens nederlag var det fjerdestørste for en siddende britisk regering i demokratiets tid, skriver The Guardian.
Det største indkasserede May, da aftalen blev nedsablet for første gang i midten af januar.
- Hun har lagt al sin energi i det her.
Hun har kæmpet for denne aftale igennem mange måneder – stort set som den eneste, der har troet på det.
Men nu har hun fået to meget store nederlag, siger korrespondenten.
- Der må være nogle i parlamentet, der spørger sig selv, om May er den, der kan lede processen videre, siger han.
På den anden side har korrespondenten talt med konservative her til aften, der mener, at det ikke er det rette tidspunkt at skifte premierminister på.
- Men hun er svækket, slår han fast.
Oppositionsleder Jeremy Corbyn opfordrede her til aften til et nyvalg.
Det er dog ikke noget, han skal forvente at få, lyder vurderingen fra Kim Bildsøe.
- Det er klart, at jo større problemer, forvirring og kaos, der bliver, jo større er muligheden for et nyvalg eller en ny folkeafstemning.
Men vi er altså et stykke vej fra begge dele, som det ser ud lige nu.
FacebookTwitterKopier linkEmner:EU|Jeremy Corbyn (politiker)|Storbritannien|Theresa May (politiker)|Skilsmisse




https://www.dr.dk/nyheder/politik/loekke-om-dumpet-brexit-aftale-de-er-noedt-til-tage-sig-sammen

BrexitSe temaPolitikLøkke om dumpet brexit-aftale: 'De er nødt til at tage sig sammen'Det britiske nej til en brexit-aftale rykker et 'no deal-scenarie' tættere på, siger statsministeren.
Statsminister Lars Løkke Rasmussen (V) kalder situationen omkring brexit-aftalen for "utrolig trist".
Af Lars Lindevall12.
mar.
2019 kl.
22.
25Bemærk: artiklen er mere end 30 dage gammelLæs opDet blev et rungende nej, da briterne for kort tid siden stemte om den nye brexit-aftale, som Storbritanniens premierminister, Theresa May, havde forhandlet sig frem til med EU.
Mays skilsmisseaftale-aftale med EU blev i det britiske underhus afvist med stemmerne 391 imod og 242 for.
Afvisningen betyder, at der fortsat er stor usikkerhed om, hvad der skal ske frem mod den 29.
marts, hvor Storbritannien efter planen forlader EU.
De er nødt til at tage sig sammen i Storbritannien - for at sige det på godt dansk - og finde ud af, hvad det er for en fremtidig relation til EU, man vil have.
Statsminister Lars Løkke Rasmussen (V)Statsminister Lars Løkke Rasmussen (V) siger, at han er "utroligt trist" over afstemningens resultat.
- Det er nogle triste ting, vi har været vidner til i aften med nærmest kaotiske forhold i det engelske parlament.
Det gør, at et 'no deal-scenarie' rykker tættere på, for der er kun 17 dage til deadline, siger Lars Løkke Rasmussen.
Kan ramme dansk erhvervslivHan slår fast, at et hårdt brexit uden en aftale, der sikrer ordnede forhold omkring handel, kan få alvorlige konsekvenser for det danske erhvervsliv.
Især fiskerne er afhængige af at kunne fiske i engelsk farvand.
- Hvis vi får et hårdt brexit, kan vi ikke længere fiske i engelsk farvand.
Omvendt kan de heller ikke eksportere fiskene til Europa, og de kan nok ikke spise dem alle sammen selv, siger statsministeren og fortsætter:- De er nødt til at tage sig sammen i Storbritannien - for at sige det på godt dansk - og finde ud af, hvad det er for en fremtidig relation til EU, man vil have.
Det britiske parlament stemte igen nej til Theresa Mays skilsmisseaftale med EU.
Selv om et hårdt brexit kan kan påvirke den danske økonomi, er det dog først og fremmest en "katastrofe" for Storbritannien, mener Lars Løkke Rasmussen.
- De vil blive fuldstændig isoleret og tabe arbejdspladser, velstand og velfærd på det her.
Enten er de nødt til at besinde sig, eller også må de anvise en helt anden vej, siger statsministeren.
På Twitter skriver udenrigsminister Anders Samuelsen (LA), at "bolden ligger igen på briternes banehalvdel.
"- Det må være op til den britiske regering og det britiske parlament at komme med løsninger.
I mellemtiden fortsætter regeringen vores forberedelser til et no-deal scenarie, så vi er forberedt, lige meget hvilken retning det går, skriver Anders Samuelsen.
Nye afstemningerI morgen vil der være en debat i Underhuset og en afstemning om, hvorvidt man vil forlade EU med eller uden en aftale - en såkaldt 'no deal'-aftale.
Hvis parlamentet stemmer for, at 'no deal' ikke er en mulighed, så vil der på torsdag være en afstemning om at udskyde datoen for brexit.
Det er anden gang, at Mays aftale stemmes ned.
Første gang var 15.
januar.
Her blev aftalen afvist med et flertal på hele 230 stemmer, hvilket var et historisk stort nederlag for en britisk regering.
EU-præsident Donald Tusks talsmand siger, at aftenens resultat "betragteligt øger" risikoen for et brexit uden aftale.
- Vi er kede af udfaldet af aftenens afstemningen.
Fra EU's side har vi gjort alt, hvad vi kunne for at nå frem til en aftale.
Det er svært at se, hvad vi ellers kan gøre, lyder det fra talsmanden ifølge Reuters.
Det skal der ske nu:•Efter at Underhuset har forkastet Mays skilsmisseplan, så skal de i morgen beslutte, om de vil forlade EU med eller uden en aftale - en såkaldt 'no deal'-aftale.
Hvis parlamentarikerne siger ja tak til 'no deal', så forlader Storbritannien EU uden en aftale den 29.
marts – og det fremtidige handelsforhold mellem EU og Storbritannien baserer sig på WTO-regler.
•Hvis Underhuset afviser en 'no deal'-løsning, så skal parlamentarikerne torsdag beslutte, om de vil udskyde Brexitdatoen – der altså lige nu er 29.
marts.
Hvis der er opbakning til det, så skal Theresa May overtale EU til det samme.
May har tidligere sagt, at hun ikke ønsker at udskyde brexitdatoen – og har samtidig advaret mod, at muligheden for at forhandle en aftale på plads med EU ikke bliver nemmere, hvis datoen bliver udskudt.
•FacebookTwitterKopier linkEmner:Anders Samuelsen (politiker)|Donald Tusk (politiker)|EU|Storbritannien|EU-forhold




https://www.dr.dk/nyheder/regionale/syd/braendt-menneskekoed-forgifter-sygeplejersker-hver-dag

Syd- og SønderjyllandBrændt menneskekød forgifter sygeplejersker hver dagSygehuse afventer test af 300 nye og bedre operationsmasker.
Almindelige mundbind beskytter ikke læger og sygeplejersker nok mod giftig røg, som opstår ved ni ud af ti operationer.
Nu afventer sygehuse resultatet fra forsøg med nye nye masker, der er ved at blive testet i Viborg.
Af Louise Mandrup (interview) og Søren Pors Grundahl12.
mar.
2019 kl.
19.
35Bemærk: artiklen er mere end 30 dage gammelLæs opHovedpine, allergisymptomer og øget risiko for KOL og kræft.
Det er nogle af de konsekvenser sygeplejersker og læger, der arbejder på operationsstuer, risikerer at må leve med.
Ved ni ud af ti operationer bruger kirurgerne i dag el-kirurgi, hvor man skærer sig igennem væv ved at brænde det over.
Men metoden giver også røg på operationsstuen.
Giftig røg.
På Sydvestjysk Sygehus forsøger man sig med flere forskellige udsugningssystemer og særlige masker ved bestemte operationer.
Man bruger også alminelige mundbind, men de er ikke fintmaskede nok til at fange de mindste partikler, siger ledende oversygeplejerske Arne Brehm.
- Der hersker ingen tvivl om, at vi gør det, vi kan.
Vi kan ikke fjerne røgudviklingen, men vi skal fjerne røgens påvirkning af medarbejderne.
Ved ni ud af ti operationer skærer man igennem vævet ved at brænde det over.
Teknikken udvikler dog røg, som det bliver illustreret her på et stykke svinekød.
 Den kirurgiske røg, som det kaldes, indeholder 80 giftige partikler.
1 / 2Ved ni ud af ti operationer skærer man igennem vævet ved at brænde det over.
Teknikken udvikler dog røg, som det bliver illustreret her på et stykke svinekød.
1 / 2Den kirurgiske røg, som det kaldes, indeholder 80 giftige partikler.
2 / 2En dags røg svarer til 25-30 smøgerRøgen indeholder mere end 80 sundhedsskadelige stoffer, og i dag findes der ikke metoder, der kan opsnappe alle partiklerne fra røgen.
Derfor er det et problem, når sundhedspersonalet udsættes for røgen hver eneste dag mere end 200 dage om året.
Det fortæller Susanne Friis Søndergaard, der er forskningssygeplejerske på området.
- Undersøgelser peger på, at der er samme indholdsstoffer i kirurgisk røg som i cigaretrøg.
Så en hel dag på operationsstuen svarer til, at man har røget 25-30 cigaretter.
Kirurgisk røg kan giveHovedpineTræthedRøde øjneLøbende næseDobbelt så stor risiko for KOL og andre luftvejslidelserSusanne Friis Søndergaard er leder af et forskningsprojekt på Regionshospitalet Viborg, der netop er i gang med at teste forskellige masker, som skal beskytte de ansatte bedre mod den giftige røg under operationer.
Hospitalet i Viborg tester 300 masker af fem forskellige typer.
Og når resultaterne kommer frem, er Sydvestjysk Sygehus klar til at følge anbefalingerne, siger Arne Brehm.
- På vores sygehuse følger vi projektet tæt.
Vi lægger os i kølvandet af det, de finder ud af som det mest virksomme.
Dobbelt så høj risiko for KOLFem forskellige masker er i gang med at blive testet på sygehuset i Viborg.
Alle masker har så fint et filter, at de kan holde 95 procent af røgpartiklerne ude, men testen skal vise, om de også slutter tæt.
Susanne Friis Søndergaard peger på, at der er dobbelt så høj risiko for luftvejslidelser og -infektioner - for eksempel sygdommen KOL - blandt personalet på operationsstuen i forhold til det øvrige personale.
Nogle af partiklerne fra røgen er desuden kræftfremkaldende.
- Vores medarbejdere går hjem med hovedpine, er ukoncentreret, har allergisymptomer, røde øjne og løbende næse.
Generelt er de utilpasse efter en hel dag i røgen, siger Susanne Friis Søndergaard.
På Sydvestjysk Sygehus oplever de ansatte også gener fra røgen.
- Vi har fået meldinger om, at de oplever ubehag ved at stå i røgen, men vi har ingen, der er gået hjem med hovedpine, siger Arne Brehm.
Susanne Friis Søndergaard forventer at kunne anbefale nogle af de testede masker inden sommerferien.
Patienter udsættes kun kortvarigt for røgen og er derfor ikke i fare.
Sygehus Sønderjylland er også bekendt med problemet og har selv iværksat forskellige tiltag for at sikre de ansattes arbejdsmiljø.
De følger med i projektet fra Viborg med henblik på at lave eventuelle yderligere sikkerhedsforanstaltninger for at beskytte de ansatte mod røgen.
Læs også:Fjernbetjeninger forsvinder fra sygehus: Sygeplejersker bruger kostbar tid på at lede efter demFacebookTwitterKopier linkEmner:Hospitaler|Sydvestjysk Sygehus|Operationer|Regionshospitalet Viborg|Viborg




https://www.dr.dk/nyheder/udland/live-tv-skaebneafstemning-om-mays-brexit-aftale






https://www.dr.dk/nyheder/viden/kroppen/katrine-hoerer-ondsindede-stemmer-du-er-ikke-noget-vaerd-man-kan-ikke-elske

KroppenKatrine hører ondsindede stemmer: ’Du er ikke noget værd, man kan ikke elske dig’22-årige Katrine Sinkbæk lider af paranoid skizofreni.
Nu skal hun nedtrappe sin medicin.
Af Anton Lind12.
mar.
2019 kl.
19.
30Læs opIngen andre kan høre dem, men Katrine hører stemmerne klart og tydeligt.
- Du er ikke noget værd, man kan ikke elske dig, siger de.
Stemmerne er grove og onde og kommer med kommandoer til 22-årige Katrine Sinkbæk.
- Tag den kniv og skær i dig selv, beordrer de.
STIL SPØRGSMÅLKatrine Sinkbæk sidder i aften klokken 20.
30 klar til at svare på spørgsmål.
Du kan allerede nu stille dit spørgsmål her.
Katrine har hørt stemmerne, siden hun var 11 år gammel.
- I starten var det rigtig voldsomt.
Der kunne jeg ikke tage afstand fra det overhovedet.
Nu er de der bare, fortæller hun.
Katrine har fire til fem stemmer i hovedet.
Nogle gange ligger de i baggrunden, og hun skal koncentrere sig for at høre dem.
Andre gange har de overdøvet alt, og hun har haft svært ved at høre de mennesker, hun talte med.
Se Katrine fortælle om stemmerne i hovedet i klippet her:Den værste stemme er en kvinde, der er meget dominerende, som Katrine forklarer det.
Kvinden kan specifikt fortælle, at Katrine ikke er noget værd og har det dårligt, og at hun bare lader, som om hun har det godt, og at hun aldrig kommer ud af sin medicin.
En af de mest alvorlige lidelserKatrine har diagnosen paranoid skizofreni, som hvert år rammer 3.
500 danskere.
Sygdommen er en af de alvorligste og mest invaliderende psykiske sygdomme og viser sig i 15-30 års-alderen.
Sygdommen er arvelig, men den opstår også i familier uden tidligere tilfælde, så man ved faktisk ikke helt, hvorfor den opstår, og hvem den kommer til at ramme.
- Opfylder man en samling kriterier, får man diagnosen paranoid skizofreni.
Det er ikke en lidelse, man kan vise, hvor sidder i hjernen.
Det er højst sandsynligt mange forskellige sygdomme, som vi ikke kender den biologiske årsag til, siger psykiater og professor Jimmi Nielsen.
De typiske symptomer er, at man hører stemmer eller ser syner.
Man kan også få svært ved at skelne mellem fantasi og virkelighed.
- Det kan være vrangforestillinger, hvor patienterne føler sig forfulgt eller kan føle sig som en anden person, eller at de har en anden funktion, siger professor Jimmi Nielsen.
Sundhedsmagasinet I aften handler Sundhedsmagasinet på DR1 om at høre stemmer.
Du kan se det klokken 21.
55 DR1 eller allerede nu på DR TV.
Sundhedsmagasinet på DR1 har set nærmere på lidelsen og fulgt 22-årige Katrine, der har sagt ja til at deltage i et forsøg ledet af Jimmi Nielsen.
Her skal hun sammen med andre skizofreni-patienter forsøge at nedtrappe deres medicin gradvist.
Blev selvmordstruet og indlagtSpoler vi tiden nogle år tilbage, var Katrines situation på sit værste.
I de første mange år gik hun nemlig med stemmerne for sig selv.
De talte til hende hele tiden, og hun turde ikke fortælle nogen om dem.
Hun begyndte også at føle sig overvåget, og at alle omkring hende kiggede og grinte af hende.
Når stemmerne sagde, at hun skulle skære i sig selv, kunne hun ikke stå imod, fordi hun bare ville have fred.
- Jeg tænkte, at stemmen ville holde mund et lille stykke tid, men det skete bare ikke.
Og så blev jeg mere og mere ivrig for at få stemmen væk, så jeg skar mere og mere i mig selv, siger Katrine.
Stemmerne spurgte også, hvorfor hun ikke begik selvmord.
De sagde, at ingen ville komme til at elske hende.
Som 18-årig blev det hele for meget for Katrine.
Hun blev selvmordstruet og fortalte det til sin mor, Mette, der fik hende indlagt på den psykiatriske skadestue.
Se Katrines mor genhøre sit opkald til alarmcentralen her:Her fik hun relativt hurtigt diagnosen paranoid skizofreni.
Det hele kom som et chok for Mette.
- Jeg tror ikke, at der findes noget værre.
Altså det at jeg ikke kunne hjælpe mit barn.
Jeg var fuldstændig magtesløs, siger hun.
Efter den første indlæggelse blev Katrine indlagt gentagende gange, og det er langt fra noget, hun husker tilbage på med glæde.
- Det er ikke noget, jeg ville ønske for min værste fjende, siger hun, mens hun grådkvalt husker tilbage:- Der kommer billeder af den lukkede, og hvor skidt jeg egentlig havde det.
Det giver en klump i halsen, at jeg var så langt ude, siger hun.
Medicin er effektiv, men har bivirkningerKatrine er blevet stabil, efter hun kom i behandling og blev medicineret.
Hendes liv er blevet mere normalt, og hun har været i stand til at læse enkeltfag på HF.
Hun har lært at ignorere stemmerne og ikke lade dem styre, hvordan hun lever sit liv.
Målet er at leve et så normalt liv som muligt, og det er også grunden til, at hun har sagt ja til at deltage i projektet med at skulle reducere sit medicinforbrug med halvdelen.
For selvom medicinen har været effektiv og hjulpet hende, har bivirkningerne også været store.
Hun er blev meget mere sløv og har taget op mod 50 kilo på.
Nogle gange føler hun sig som en zombie.
Det er også motivation for professor Jimmi Nielsen til at gennemføre forsøget med at få patienterne til at trappe ned på medicinen.
- Det er medicin, som har alvorlige bivirkninger; patienterne bliver overvægtige, de kan dø pludseligt, de kan udvikle diabetes, og derfor mener jeg, at vi har en forpligtelse til at være helt sikre på, at de vitterlig har brug for den medicin, siger han.
I takt med at Katrine trapper ned på sin medicin, begynder hun også at kunne mærke ændringer.
- Det bliver mere og mere normalt at mærke følelser.
Jeg ved ikke, om det går mig på.
Men det fylder, fortæller hun.
Samtidig læser hun til eksamen på HF, og en dag får hun det dårligt.
- Jeg begynder at græde, og jeg føler, at jeg har meget om ørene.
Og så kommer den ene stemme efter den anden med højt lydniveau.
Den ene siger, at jeg ikke er noget værd.
Den anden siger, at jeg ikke hører til på jorden, siger hun.
Katrine bliver indlagt, men bliver udskrevet samme dag.
Herefter bliver hun bedre til at fokusere på at holde pauser i hverdagen og have gode strategier til at håndtere de stærkere følelser.
Det lykkedes at gennemføre projektet og halvere medicinforbruget.
Stemmerne kommer hun dog nok aldrig helt af med.
- Jeg hører stemmer hele tiden.
Jeg er bare blevet bedre til at aflede mig selv og ikke lade stemmerne styre, alt hvad jeg gør.
Og forsøget har stadig været en stor sejr for hende.
- Jeg har kæmpet og kæmpet for at nå hertil, hvor jeg er i dag.
Jeg har været mere igennem end mange andre, og jeg vil nok altid have udfordringer psykisk, men jeg er sikker på, at jeg kan komme over på den anden side med de redskaber, jeg har nu, siger hun.
Du kan se endnu mere om Katrines skizofreni i Sundhedsmagasinet på DR1 i aften klokken 21.
55.
Eller du kan se det på DR TV.
FacebookTwitterKopier linkEmner:DR1|Medicin|Psykiske lidelser|Sundhed og velvære|Sygdomme og lidelser




https://www.dr.dk/nyheder/kultur/velhavere-og-tv-beroemtheder-sigtet-bestikke-sig-til-deres-boerns-studieoptag-i-usa

KulturVelhavere og tv-berømtheder sigtet for at bestikke sig til deres børns studieoptag i USAEn lang række velhavende forældre - heriblandt kendte tv-stjerner - er sigtet i en stor korruptionssag i USA.
Felicity Huffman og Lori Loughlin er et par af de mere prominente navne i amerikansk svindelsag.
12.
mar.
2019 kl.
19.
34 | opdateret 12.
mar.
2019 kl.
19.
46Bemærk: artiklen er mere end 30 dage gammelLæs opOmkring 50 personer er blevet sigtet i en omfattende amerikansk korruptionssag.
Sagen går ud på, at flere velhavende forældre skal have bestukket ansatte for at få deres børn ind på prestigefulde universiteter.
Det oplyser føderale anklagere.
Blandt de sigtede er skuespillerinden Felicity Huffman, der havde en af hovedrollerne i tv-serien "Desperate Housewives".
- De her forældre er alle velhavende og privilegerede, siger anklageren Andrew Lelling, der tirsdag har fremlagt sagen.
Der er tale om bestikkelse for i alt omkring 25 millioner dollar.
Anklageren kalder sagen den største skandale om optagelse på amerikanske skoler, som justitsministeriet i USA har efterforsket.
Mindst ni sportstrænere og dusinvis af forældre er sigtet.
I alt 46 folk var blevet anholdt midt på tirsdagen i USA.
Blandt dem altså Felicity Huffman.
Også skuespillerinden Lori Loughlin, der spillede med i den amerikanske tv-serie "Hænderne Fulde", er sigtet.
Millioner har skiftet hænderDe sigtede trænere var ansat på fornemme universiteter som eksempelvis Stanford, Georgetown, Wake Forest samt ansatte fra University of Southern California og University of California, begge i Los Angeles.
En fodboldtræner fra Yale University har ligeledes indrømmet at have taget imod betaling.
Han har siden hjulpet anklagerne i sagen.
Ifølge anklagerne har forældrene siden 2011 betalt en person, der er ansvarlig for optagelse, til at bestikke ansatte på skolerne.
Deres børn er derefter blevet registreret som værende eksempelvis dygtige sportsudøvere.
De kan også have fået registreret højere karakterer.
Forældrene skal have brugt mellem 200.
000 og 6,5 millioner dollar på at få garanteret deres børn en plads på deres foretrukne skole.
Ingen studerende er blevet sigtet i sagen.
Myndighederne oplyser, at i mange tilfælde har de studerende ikke været vidende om betalingerne.
/ritzau/APFacebookTwitterKopier linkEmner:USA|Korruption|Videregående uddannelser|University of California|Yale University




https://www.dr.dk/nyheder/indland/laes-svarene-stemmer-i-katrines-hoved-siger-hun-ikke-er-god-nok






https://www.dr.dk/sporten/oevrig/hjemmebanehaab-henter-vm-guld-til-sverige

Øvrig sportHjemmebanehåb henter VM-guld til SverigeHanna Oeberg imponerede ved VM i skiskydning.
Hanna Oeberg ramte plet tyve ud af tyve gange.
Af Andreas Kraul og Anne Hedegaard Petersen12.
mar.
2019 kl.
19.
19Bemærk: artiklen er mere end 30 dage gammelLæs op© ScanpixTop 5Hanna Oeberg, Sverige: 43:10.
4Lisa Vittozzi, Italien: 43:34.
0Justine Braisaz, Frankrig: 43:42.
9Laura Dahlmeier, Tyskland: 49:49.
9Paulina Failkova, Slovakiet: 43:55.
9Der var kamp om guldet, da kvinderne i dag var ude på en 15 kilometer lang rute ved VM i skiskydning i Östersund i Sverige.
Gennem løbet bød flere løbere sig til, men ingen gjorde det ligeså godt som svenske Hanna Oeberg, der havde publikum i ryggen.
Læs også:Tysk VM-guld efter stor svensk nedtur på hjemmebaneHun ramte plet tyve ud af tyve gange og forkælede altså de fremmødte med en total fejlfri skydning, som sikrede hende guldet.
Hun var en sikker vinder foran italieneren Lisa Vittozzi, der kom ind som nummer to, og Justine Braisaz fra Frankrig, der blev nummer tre.
FacebookTwitterKopier linkEmner:Sverige|Skydesport|Frankrig




https://www.dr.dk/nyheder/vejret/tredje-storm-i-aar-paa-vej-til-storbritannien

VejretTredje storm i år på vej til StorbritannienStormlavtrykket har kurs mod Danmark de kommende dage.
Stormen Erik sendte i februar store bølger ind over kysten ved Dawlish i den sydvestlige del af Storbritannien.
REUTERS/Toby Melville Af Nina Bendixen12.
mar.
2019 kl.
19.
16Bemærk: artiklen er mere end 30 dage gammelLæs opFørst var det Erik.
Så kom Freya, og nu blæser Gareth ind over Storbritannien med høje vindstød og masser af regn.
De britiske øer har på årets tre første måneder fået tre navngivne og ødelæggende storme ind fra Atlanten.
Stormen Erik var den første til at blæse ind over de britiske øer den 8.
og 9.
februar, og forårsagede både lokale oversvømmelser og vindstød af orkanstyrke.
Danmark blev også ramt af blæst, men i langt mindre grad, og lavtrykket fortsatte sin kurs nordpå.
I dagene omkring den 3.
og 4.
marts ramte stormen Freya, som også gav Danmark et mærkbart blæsevejr og forhøjet vandstand ved Vadehavet.
Gareth rammer i eftermiddagStormen Gareth er forudset til at kaste vindstød af sig på op til orkanstød, ligesom stormen Erik også gjorde.
Prognoserne melder desuden om regnmængder lokalt op til 40 millimeter, hvilket svarer til nedbørsmængden for hele marts måned i Danmark.
Stormlavtrykket på vej mod DanmarkI løbet af i morgen tager lavtrykket, som giver Storbritannien vind og vand i dag, turen hen over Nordsøen og passerer lige henover Danmark.
Og det er ikke så ringe endda.
Det betyder nemlig, at størstedelen af blæsevejret rammer syd for Danmark, så vi de kommende dage kan nøjes med en jævn til hård vind, der stedvis vil være med kuling og hårde vindstød.
Vi slipper altså for den storm, som britterne må døje med i dag.
Læs også:Våd marts kan blive rekordvådFacebookTwitterKopier linkEmner:Storbritannien|Vejret




https://www.dr.dk/nyheder/udland/gamle-le-pen-faar-ophaevet-sin-parlamentariske-immunitet

Valg til Europa-ParlamentetSe temaUdlandGamle Le Pen får ophævet sin parlamentariske immunitetFranske dommere vil undersøge, om den 90-årige franskmand har misbrugt EU-midler.
Front National-stifteren, Jean-Marie Le Pen, giver ikke meget for Europa-Parlamentets beslutning om at løfte hans parlamentariske immunitet.
Af Per Bang Thomsen - Strasbourg12.
mar.
2019 kl.
19.
11Bemærk: artiklen er mere end 30 dage gammelLæs opEt flertal i Europa-Parlamentet har valgt at ophæve den franske europaparlamentariker Jean-Marie Le Pens parlamentariske immunitet.
Det sker efter anmodning fra franske dommere, der er ved at undersøge, om han misbrugt millioner af euro fra Europa-Parlamentet til at aflønne en medarbejder til at udføre opgaver, der intet havde med parlamentsarbejdet at gøre.
Jean-Marie Le Pen har hidtil afvist at udtale sig i sagen med henvisning til sin immunitet som medlem af Europa-Parlamentet.
Den nu 90-årige franskmand stiftede i 1972 det højrenationalistiske og stærkt EU-kritiske parti Front National, som sidste år skiftede navn til Rassemblement National.
Han stod i spidsen for partiet frem til 2011, hvor hans datter, Marine Le Pen, overtog lederskabet.
Og i 2002 nåede han til den anden og afgørende runde af det franske præsidentvalg, hvilket overraskede store dele af det etablerede Frankrig.
Marine Le Pen, der i dag står i spidsen for Rassemblment National, valgte for et par år siden at ekskludere sin far fra det parti, som han selv stiftede.
Forventer ingen objektivetetDet er fjerde gang, at Jean-Marie Le Pen, som første gang blev valgt ind i Europa-Parlamentet i 1984, får ophævet sin parlamentariske immunitet.
Det skete blandt andet i 1997, efter at han havde sået tvivl om holocaust under Anden Verdenskrig.
Det var dog ikke sidste gang, at han gjorde det, og i 2015 valgte datteren at ekskludere sin far fra partiet efter stødende udtalelser.
Hans datter blev sidste år sigtet i sagen.
Jean-Marie Le Pen, der ikke selv var tilstede under dagens afstemning i Europa-Parlamentet i Strasbourg, giver ikke meget for hverken beskyldningerne eller dagens afstemning.
Til nyhedsbureauet AFP siger han, at Europa-Parlamentet er splittet mellem to grupper – ”den socialistiske venstrefløj og den såkaldte liberale højrefløj” – og at han derfor hverken forventer ”overbærenhed eller objektivitet fra sine kollegaer”.
Læs også:Gamle Le Pen raser over datterens navneplaner: Det er politisk mordFacebookTwitterKopier linkEmner:Europa-Parlamentet|Jean-Marie Le Pen (politiker)|Marine Le Pen (politiker)|Frankrig|EU-forhold




https://www.dr.dk/nyheder/udland/endnu-et-rungende-nej-may-taber-brexit-afstemning

BrexitSe temaUdlandEndnu et rungende nej: May taber brexit-afstemningDet britiske parlament forkaster igen premierministerens skilsmisse-aftale med EU.
Underhuset i det britiske parlament har stemt nej til skilsmisse-aftale med EU.
Det betyder, at parlamentet skal stemme om en ‘no deal’-aftale.
Af Lars Lindevall12.
mar.
2019 kl.
20.
23Bemærk: artiklen er mere end 30 dage gammelLæs opDen britiske premierminister, Theresa May, har lidt endnu et sviende nederlag i forsøget på at få en skilsmisseaftale med EU på plads.
Med stemmerne 391 mod 242 har underhuset i det britiske parlament stemt nej til den nye aftale, som premierministeren sent mandag aften var nået til enighed om med formanden for Europa-Kommissionen, Jean-Claude Juncker.
Skilsmisseaftalen skulle sikre, at briterne forlader EU under ordnede forhold, men nu er den proces fortsat uvis.
I morgen vil der være en debat i Underhuset og en afstemning om, hvorvidt man vil forlade EU med eller uden en aftale - en såkaldt 'no deal'-aftale.
Hvis parlamentet stemmer for, at 'no deal' ikke er en mulighed, så vil der på torsdag være en afstemning om at udskyde datoen for brexit.
Det britiske parlaments nej til Theresa Mays brexitaftale øger "betragteligt" risikoen for et brexit uden aftale.
Det siger en talsmand for EU-præsident Donald Tusk ifølge nyhedsbureauet Reuters.
Andet store nederlagDet er anden gang, at Theresa May forgæves har forsøgt at få opbakning til skilsmisseaftalen i det britiske parlament.
Da underhuset stemte om den første udgave af aftalen den 15.
januar i år, blev det et historisk stort nederlag med stemmerne 432 mod 202.
Derefter måtte Theresa May endnu engang forsøge sig med en ny aftale.
Sent mandag aften blev EU og May enige om 'juridisk bindende tilføjelser' til den tidligere brexit-aftale.
Disse tilføjelser handlede især om grænseudfordringerne mellem Irland og Nordirland.
Men de juridiske tilføjelser til aftalen var ikke nok til at stille de kritiske parlamentarikere tilfredse.
En gruppe EU-modstandere i det britiske konservative parti, European Research Group, anbefalede kort før afstemningen at stemme imod brexitaftalen.
Det samme gjorde det nordirske parti DUP, der er støtteparti for Theresa Mays konservative.
Læs også:Seks spørgsmål og svar: Ny brexit-afgrund truer, hvis May får endnu et ’nej’ i aftenStrid om 'bagstopper'Et omstridt punkt i skilsmisseaftalen har handlet om grænsen mellem EU-medlemslandet Irland og Nordirland, der er en del af Storbritannien.
EU og Storbritannien er som udgangspunkt enige om, at der ikke skal indføres egentlig grænsekontrol mellem Nordirland og Irland - men som en garanti for at det ikke sker alligevel, har EU indført en såkaldt 'bagstopper' i aftalen.
Den skal sikre, at grænsen forbliver åben ved at opstille et sæt regler, som træder i kraft, hvis EU og briterne ikke har indgået en handelsaftale, når overgangsperioden udløber.
Skilsmisseaftalen siger, at i den situation forbliver hele Storbritannien i en toldunion med EU, og netop det punkt har vakt stor kritik fra mange britiske politikere.
De frygter, at bagstopper-ordningen kan binde Storbritannien til EU i mange år frem.
Den supplerende aftale, som Theresa May havde nået til enighed om med EU mandag aften, skulle netop sikre, at EU 'ikke kan handle med intentionen om at anvende bagstopperen på ubestemt tid'.
Men på trods af tilføjelserne til skilsmisse-aftalen, har kritikerne fastholdt, at Storbritannien risikerer at blive bundet til EU's toldunion, efter de har forladt EU.
På trods af det markante nederlag har den britiske premierminister tænkt sig at fortsætte kampen for at få landet en aftale omkring brexit.
- Jeg mener fortsat, at det bedste udfald vil være, hvis Storbritannien kan forlade EU på en velordnet måde, sagde Theresa May umiddelbart efter afstemningen tirsdag aften.
Det skal der ske nu:•Efter Underhuset har forkastet Mays skilsmisseplan, så skal de i morgen beslutte, om de vil forlade EU med eller uden en aftale - en såkaldt 'no deal'-aftale.
Hvis parlamentarikerne siger ja tak til 'no deal', så forlader Storbritannien EU uden en aftale den 29.
marts – og det fremtidige handelsforhold mellem EU og Storbritannien baserer sig på WTO-regler.
•Hvis Underhuset afviser en 'no deal'-løsning, så skal parlamentarikerne torsdag beslutte, om de vil udskyde brexitdatoen – der altså lige nu er 29.
marts.
Hvis der er opbakning til det, så skal Theresa May overtale EU til det samme.
May har tidligere sagt, at hun ikke ønsker at udskyde brexitdatoen – og har samtidig advaret om, at muligheden for at forhandle en aftale på plads med EU ikke bliver nemmere, hvis datoen bliver udskudt.
FacebookTwitterKopier linkEmner:Donald Tusk (politiker)|EU|Jean-Claude Juncker (politiker)|Storbritannien|EU-forhold




https://www.dr.dk/nyheder/indland/23-aarig-redigerede-mindreaariges-facebook-billeder-til-porno-var-forelsket-i-dem

Indland23-årig redigerede mindreåriges Facebook-billeder til porno: Var forelsket i dem- Der er ikke så meget, jeg kan gøre, andet end at sige undskyld, siger tiltalt i retten.
Den tiltalte onanerede til billederne har han forklaret i retten.
Modelfoto.
Af Cecilie Rosenkvist Dam og Natacha Tjørnholm12.
mar.
2019 kl.
19.
01Bemærk: artiklen er mere end 30 dage gammelLæs opDen 27.
februar i år er den 23-årige på arbejde i Midtjylland, da han bliver taget til side.
Politiet har ransaget skabene på hans arbejdsplads og hans lejlighed.
Han bliver anholdt samme dag for at være i besidelse af en harddisk med 229 pornografiske billeder af personer under 18 år.
Det kom frem i dag, hvor sagen var for retten i Viborg.
Manden er tiltalt for at have krænket 18 kvinder ved at manipulere deres billeder og delt og distribueret børneporno, og med undtagelse af en enkelt har han været venner med alle de forurettede på Facebook, og størstedelen er veninder og bekendte.
Hvad er en fake porn site?
Fake porn sites er sider, hvor der bliver delt pornografiske videoer og billeder, hvor de oprindelige modellers ansigter er udskiftet med et ansigt af en person, der intet har med materialet at gøre.
Der findes også 'deepfake porn sites', hvor ansigterne i materialet manipuleres og skiftes ud med kendte mennesker som for eksempel tidligere førstedame Michelle Obama.
Læs også:23-årig i retten for at lave kvinders profilbilleder til porno: 'De føler sig stalket og forfulgt'I 8.
-9.
-klasse opdager han 'fake porn'-sider, hvor man uploader billeder og får ansigterne fra dem redigeret hen på pornomodellers kroppe.
Han begynder at lægge helt almindelige Facebook-billeder op på siderne - 'sæd på, ikke penis', ønsker han.
Han ville gerne onanere til de redigerede billeder, forklarede han i retten.
Var du forelsket i dem?
- Ja.
Og pigernes interesse i dig?
- Det ved jeg sgu ikke, jeg var lidt en kujon.
Jeg turde ikke at gøre noget ved det.
Det her var en form for at have noget privat med dem.
Han downloader pigernes Facebook-billeder og uploader dem på siderne med en titel.
Et af dem kalder han fornavn + fisse, pussy.
Når de er redigeret downloader han dem og gemmer dem på sin computer.
Billeder af piger ned til 12 årKvinderne er meget unge og i 16 af de 18 tilfælde er der tale om børneporno.
I et af tilfældene er der brugt billeder af en pige ned til 12 års-alderen.
Anklager i sagen, Iben Ernst Bødker, mener, at sagen er endnu mere alvorlig end en lignende, der var for Højesteret i 2015.
- Det er helt usædvanligt, at der er tale om så mange piger, og at 16 af dem er under 18 år, så den her er langt, langt alvorligere.
Den 23-årige blev spurgt i retten, om han tænkte over konskvenserne af hans handlinger.
- Næh.
Jeg er den eneste, der har kendskab til det, så hvis ikke jeg siger det til nogen.
Det var først, da jeg blev anholdt, det gik op for mig, hvad jeg havde gang i, svarede han.
- Der er ikke så meget, jeg kan gøre, andet end at sige undskyld.
Alle kvinderne har søgt om erstatning.
Dommen bliver afsagt den 19.
marts i næste uge.
FacebookTwitterKopier linkEmner:Facebook|Kriminalitet|Højesteret|Pornografi|Jylland




https://www.dr.dk/nyheder/udland/boeings-ulykkesfly-faar-flyveforbud-i-hele-europa

UdlandBoeings ulykkesfly får flyveforbud i hele EuropaDen europæiske luftfartsmyndighed, Easa, har suspenderet al flyvning med flytypen Boeing 737 MAX 8.
Boeing 737 MAX 8 har ikke længere tilladelse til at flyve i Europa.
12.
mar.
2019 kl.
18.
37 | opdateret 12.
mar.
2019 kl.
18.
53Bemærk: artiklen er mere end 30 dage gammelLæs opDen europæiske luftfartsmyndighed, Easa, har suspenderet al flyvning med flytypen Boeing 737 MAX 8, der styrtede søndag.
Forbuddet træder i kraft tirsdag aften klokken 20.
Det oplyser Easa.
Beslutningen kommer i forlængelse af søndagens flystyrt i Etiopien, hvor 157 personer omkom.
Det var andet styrt med det pågældende fly på få måneder.
I oktober mistede 189 mennesker livet, da et fly styrtede ned i Indonesien.
Easa skriver, at det er for tidligt at konkludere, hvad der var årsag til ulykken i Etiopien.
Flyveforbuddet skal ses som en sikkerhedsforanstaltning350 fly på verdensplanForud for beslutningen havde en lang række lande og luftfartsselskaber rundt i verden besluttet at holde flytypen på jorden.
Der er omkring 350 fly af typen på verdensplan.
I Europa er Norwegian og TUI blandt de selskaber, der har flytypen i deres flåder.
TUI fortæller, at ingen af selskabets 15 fly som udgangspunkt bliver brugt på afgange til og fra Danmark.
Norwegian, der har 18 fly af typen, fortæller, at det forsøger at indsætte andre fly på de ruter, hvor Boeing 737 MAX 8-flyene er brugt.
/ritzau/FacebookTwitterKopier linkEmner:Boeing|Norwegian|Flytrafik|Etiopien|Ulykker




https://www.dr.dk/nyheder/udland/boeing-staar-inde-sikkerheden-vi-har-fuld-tiltro-til-max

Boeing 737 MAX 8Se temaUdlandBoeing står inde for sikkerheden: Vi har fuld tiltro til MaxFlytypen er helt central for Boeings vækst, siger luftfartsanalytiker.
En Boeing 737 Max 8 fra Norwegian lander her i København.
Nu har Norwegian indstillet alle flyvninger med flytypen.
Af Mette Richardt12.
mar.
2019 kl.
17.
32Bemærk: artiklen er mere end 30 dage gammelLæs opDen amerikanske flyproducent Boeing har fortsat fuld tiltro til sikkerheden af flytypen Boeing 737 Max 8.
Det meddeler Boeing i en pressemeddelelse.
Meldingen kommer efter, at flytypen er blevet suspenderet flere steder verden over, efter at en Boeing 737 Max 8 styrtede ned i Etiopien i søndags.
Alle 157 mennesker ombord mistede livet.
- Sikkerheden er Boeings højeste prioritet, og vi har fuld tiltro til sikkerheden i Max, skriver Boeing.
I oktober sidste år styrtede et fly af samme type ned i Javahavet ved Indonesien.
Også her omkom alle ombord.
Det er endnu ikke kommet frem, om ulykken i Etiopien skete på samme måde som den i Indoniesen.
De seneste dage er tiltroen til sikkerheden tilsyneladende dalet, da flere og flere selskaber har suspenderet flytypen.
I dag har blandt andre Norwegian indført flyveforbud, og luftrummet er her til aften blevett lukket i hele Europa for flytypen.
- Vi kan forstå, at vores kunder har taget de beslutninger, der passer dem bedst.
Vi vil fortsat være i kontakt med dem for at sikre, de har den information, der er nødvendig for at flyve, skriver Boeing.
Analytiker: 'Det bliver dyrt for Boeing'For Boeing er det en dyr omgang, at netop denne flytype er kommet i uvejr.
Det vurderer luftfartsanalytiker i Sydbank, Jacob Pedersen.
- Den her flytype er helt central for Boeings vækst i fremtiden.
Der er bestilt mere end 5.
000 fly af den her type, og det er det fly, der er bestilt hurtigst hos dem.
- Det er også vigtigt for kunderne.
For det er et fly, der gør det økonomisk fornuftigt at flyve eksempelvis fra Aalborg til New York.
Det åbner for nogle helt nye rejsemuligheder for mange passagerer, så det er meget vigtigt for mange flyselskaber, siger Jacob Pedersen.
Norwegian har i øjeblikket 18 fly af typen Boeing 737 Max 8, men har bestilt i alt 110.
Han vurderer han, at det koster Norwegian omkring en halv million norske kroner om dagen, at holde flyene på jorden.
- Det er dyrt for Norwegian.
Nu er marts ikke en måned med høj aktivitet, så de har nok mulighed for at tage andre fly.
Men spørgsmålet er, om man kan det over en længere periode.
Norwegian har normalt et tæt pakket trafikprogram, som ikke tillader mange forstyrrelser, før det bliver dyrt, siger Jacob Pedersen.
Amerikanske luftfartsmyndigheder har endnu ikke set nogen grund til at holde flytypen på jorden.
Boeing oplyser, at de lige nu ikke har noget grundlag for at komme med nye vejledinger til flyoperatørerne.
Læs også:Norwegian indfører flyveforbud for Boeing 737 Max 8FacebookTwitterKopier linkEmner:Boeing|Norwegian|Flytrafik|Etiopien|Jacob Pedersen (analytiker)




https://www.dr.dk/nyheder/kultur/gaming/playstations-svar-paa-netflix-kommer-til-danmark-men-er-det-overhovedet

GamingPlaystations svar på Netflix kommer til Danmark - men er det overhovedet pengene værd?
Mere end 600 Playstation-spil er nu tilgængelige på Sonys nye streamingtjeneste.
Kæmpe-succesen 'The Last of Us: Remastered' er tilgængelig på 'PS Now'.
Spillet udkom oprindeligt til PlayStation 3, men er senere genudgivet til PlayStation 4.
Det er med andre ord en del år siden, at det stod dugfriskt på hylderne.
Nu er spillet en del af slagtilbuddene på den nye streamingtjeneste.
(© Naughty Dog)Af Lasse Kjær Christiansen12.
mar.
2019 kl.
18.
31Bemærk: artiklen er mere end 30 dage gammelLæs opDu kender Spotify, hvor du kan streame ubegrænset musik.
Og du har sikkert også et Netflix-abonnement, hvor du kan se alle de film og serier, du vil.
Nu er streaming-tilbuddet også kommet til Playstation, eftersom Sony tirsdag lancerer streaming-tjenesten 'PS Now' i Danmark, hvor man for et fast, månedligt beløb får adgang til mere end 600 spil, som kan streames til både PC og Playstation 4.
Men streamingtjenesten kommer ikke flyvende ud over rampen med 120 kilometer i timen.
Det tror i hvert fald ikke spilekspert og chefredaktør på PSLife.
dk, Palle Havshøi-Jensen.
- Det her er en streamingtjeneste som ikke helt er der endnu.
Det er første skridt i den rigtige retning.
Sony kører i første gear lige nu, men de skal op i andet eller tredje gear, før det bliver rigtig interessant, siger han.
Streaming-tjenesten 'PS Now' lanceres i dag og koster 109 kroner pr.
måned eller 749 kroner for et årligt abonnement.
'PS Now' tilbyder ikke de allernyeste spil, men blandt udbuddet kan man finde titler som det udfordrende 'Bloodborne', det omfangsrige eventyr 'God of War III' og actionspillet med et zombie-twist 'The Last of Us'.
Alle sammen spil, der har en lille håndfuld år på bagen.
Og netop dét faktum stiller Palle Havshøi-Jensen sig lidt kritisk overfor:- Jeg kan ikke helt se fidusen med denne streamingtjeneste og de her ældre spil, må jeg indrømme.
Men det var jo også det, vi så med Netflix i begyndelsen.
Der lå også primært gamle film og tv-serier, mens de på det seneste tilbyder helt nye produktioner på deres streamingtjeneste.
Det samme bør Sony gøre med 'PS Now', hvis de skal helt op i gear, siger Palle Havshøi-Jensen og fortsætter:- Jeg synes også, prisen er lidt pebret.
Jeg har lidt svært ved at se, hvad jeg får for mine penge.
Jo, jeg får adgang til nogle ældre spil til Playstation 2, 3 og 4, men ikke de allernyeste spil.
Sammenligner man med eksempelvis Microsofts Xbox, så tilbyder de med deres streaming-abonnement, 'Game Pass', adgang til de helt nye spil, som de selv har udviklet og udgiver.
Slut med de fysiske skiver?
Ligesom de fysiske cd'er og dvd'er blevet overhalet inden om at streamingtjenester, så går der nu også i spilbranchen rygter om, at det snart er slut med de fysiske skiver.
Med lanceringen af 'PS Now' er de rygter kun blevet forstærket, mener spilekspert Palle Havshøi-Jensen.
- Der er ikke mange, der køber cd'er og dvd'er længere - så det er et spørgsmål om tid, før det også rammer spilbranchen, forklarer han.
Læs også:Succesfuld spilkonsol fylder 5 år: Her er de bedste spil til PlayStation 4 - og ét der er oversetFacebookTwitterKopier linkEmner:Playstation|Sony|Netflix|Computerspil|Forbrugerelektronik




https://www.dr.dk/nyheder/regionale/nordjylland/staerekasse-fangede-13-trafiksyndere-faa-kilometer-senere-blev-122

NordjyllandStærekasse fangede 13 trafiksyndere – få kilometer senere blev 122 blitzet af fotovognDet duer ikke at erstatte fotovogne med stærekasser, advarer trafikforsker.
En fotovogn mellem Aabybro og Aalborg viste sig i weekenden at være noget mere effekt end stedets stærekasse.
Af Klaus Videbæk12.
mar.
2019 kl.
18.
15Bemærk: artiklen er mere end 30 dage gammelLæs opDer blev holdt godt øje med trafikken mellem Aalborg og Aabybro i weekenden.
Her har en af landets 11 nye stærekasser siden efteråret overvåget bilister på strækningen, og på lidt over seks timer fangede stærekassen 13 bilister i at overtræde loven.
Heraf blev der uddelt to klip til kørekortet.
Det var dog intet i forhold til den fotovogn, som politiet havde opstillet 3,5 kilometer længere nede ad samme vej.
Det er ikke rocket science det her.
Hvis man bare lige tænker sig om i forhold til, hvordan man selv har det, så ved man jo godt, hvordan man kører.
Harry Lahrmann, trafikforskerHer blev der i samme tidsrum registreret 122 lovovertrædelser, og politiet kunne give i alt ni klip til bilisterne.
Det kommer ikke som sådan bag på politiassistent ved Nordjyllands Politi Kim Haubro, at bilisterne sætter farten op igen, når de har passeret en stærekasse.
Men han havde gerne set, at stærekassen havde haft en større virkning.
- Vi synes jo nok, at effekten skulle holde en smule længere, siger han.
Brug for begge deleFor nylig luftede Socialdemokratiets transportordfører Rasmus Prehn idéen om, at man på et tidspunkt kan udfase fotovognene og erstatte dem helt med stærekasser.
Men med afsæt i de aktuelle resultater er der brug for begge dele, vurderer Kim Haubro.
- Hvor mange der skal være af det ene og det andet, er jo politisk (bestemt, red.
), og det skal politiet ikke blande sig i.
Men det her viser jo, at det kun er lige omkring stærekassen, at det virker, og at det er der, farten bliver sat ned, siger han.
Giver kængurukørselDen holdning deler Harry Lahrmann, lektor ved trafikforskningsgruppen på Aalborg Universitet.
Politiets erfaringer ved Aabybro er udtryk for det, man kalder kængurukørsel, forklarer han.
Det vil sige, at bilisterne går først ned og så op i tempo igen, når de skal passere en stærekasse, og det er ikke noget nyt, understreger Harry Lahrmann.
- Det var præcist det, som den test, man havde med stærekasser for fem til syv år siden, viste.
At den hastighedsnedsættende effekt holder lige omkring stærekassen.
Så forsvinder den igen, siger han.
Ikke rocket scienceHarry Lahrmann kalder det på den baggrund en dårlig ide at erstatte fotovogne med stærekasser.
- Det er ikke rocket science det her.
Hvis man bare lige tænker sig om i forhold til, hvordan man selv har det, så ved man jo godt, hvordan man kører.
Derfor bliver man nødt til at have overraskelseselementet fra fotovognene.
Hvis man udfaser fotovognene, er der fare for, at flere vil komme til skade i trafikken, mener han.
- Fotovogne har en effekt over det hele og på alle de 35.
000 ulykker med kvæstede, der sker i trafikken, og det er det, der er pointen.
Man kan bare tage et Danmarkskort, og så kan man plotte ulykker ind over det hele.
Det er ikke sådan, at der er nogle få steder med nogle store ophobninger af ulykker.
Hvis det var sådan, så kunne stærekasserne have en berettigelse.
Men sådan er det altså ikke, lyder det.
S: Stadig nødvendigtHos Socialdemokratiet understreger Rasmus Prehn, at det først på længere sigt vil være aktuelt at lade stærekasser afløse af fotovogne.
Det sker, når der kommer en ny generation af stærekasser med en anden teknologi.
- Det er nødvendigt at få stærekasser, der måler på en strækning og ikke bare på ét punkt.
Mens vi venter på det, er det nok en god ide, at vi både har stærekasser og fotovogne, siger han.
Læs også:Nye stærekasser har blitzet over 22.
000 bilisterHan fastholder, at det har en virkning, når man placerer stærekasser nøjagtigt de steder, hvor der er flest uheld.
- Der er ikke nogen tvivl om, at vi nok desværre aldrig kommer derhen, hvor vi kan helgardere.
Derfor er vi nødt til at sætte ind der, hvor der er mest fare på færde.
Så kan der være andre steder, hvor der også er fare på færde.
Der er det en god ide, at man har en kombinationen af stærekasser og fotovogne, så man kan få en bedre dækning end ellers.
En stærekasse måler i dag farten fra 50 til 20 meter op til kameraet.
FacebookTwitterKopier linkEmner:Færdselsforseelser|Trafiksikkerhed|Aabybro|Nordjyllands Politi|Rasmus Prehn (politiker)




https://www.dr.dk/sporten/fodbold/championsleague/manchester-city-jagter-champions-league-trofae-i-skyggen-af-uefa

Champions LeagueManchester City jagter Champions League-trofæ i skyggen af UEFA undersøgelseDen engelske mesterklub risikerer sanktioner efter, at UEFA har åbnet en sag for at undersøge, om klubben har forbrudt sig mod Financial Fairplay.
Etihad Stadium i Manchester Af Peter Fiilsø Jensen12.
mar.
2019 kl.
17.
20Bemærk: artiklen er mere end 30 dage gammelLæs opNår Manchester City spillerne i aften træder ind på Etihad Stadium i Manchester til lyden af Champions League hymnen, vil der sikkert blive buhet ekstra højt fra hjemmeholdets fans.
City-fans har for vane at buhe af hymnen, for at vise deres utilfredshed med det europæiske fodboldforbund UEFA, som i 2014 idømte klubben en bøde, for at have forbrudt sig mod Financial Fairplay.
Læs også:Dokumenter: Fodboldpræsident hjalp rige klubber med at snydeTorsdag i sidste uge besluttede UEFA på ny at åbne en sag mod den engelske mesterklub, ovenpå nye alvorlige beskyldninger om brud på reglerne om Financial Fairplay, og det vil ikke gå ubemærket hen i Manchester.
Her er et overblik over sagen:Falske sponsoraterDet er det tyske medie Der Spiegel, som har gravet i de såkaldte ”Football leaks” og i en artikelserie, har afsløret hvordan Manchester City har lavet en forretningsmodel, der gør det muligt for klubben at omgå UEFA’s fairplay-regler.
Ifølge artiklerne i Der Spiegel viser interne emails hvordan klubbens ejer, Sheik Mansour bin Zayed Al Nahyan, flere gange har suppleret klubbens allerede lukrative sponsoraftaler med diverse firmaer i Emiraterne, med penge fra egen lomme.
Det er sket for at omgå UEFA’s regler om, at en klub ikke må bruge flere penge end den tjener.
Ulovlig betaling til mindreårigeDer Spiegel har også påvist hvordan Manchester City i 2015 ulovligt betalte 200.
000 £, til den dengang kun 14-årige Jadon Sancho’s agent, for at sikre Sanchos skifte fra Watford til Manchester City.
Det er ulovligt at handle med spillere før de bliver 16 år ifølge UEFA’s regler.
Sådan kan City straffesUEFA’s sanktionsmuligheder mod Manchester City, hvis klubben bliver dømt skyldig, omfatter blandt andet:•Forbud mod at skrive kontrakt med nye spillere•Udelukkelse fra igangværende og kommende UEFAturneringer•Fratagelse af titlerPremier League går ind i sagenFredag den 8.
marts, dagen efter at UEFA åbnede deres sag mod Manchester City, besluttede Premier League ligeledes, at indlede en sag mod mesterholdet, angiveligt efter pres fra 12 øvrige Premier League klubber.
Manchester City spiller Champions League 1/8-finale mod Schalke 04 tirsdag kl.
21.
00 og fører 3-2 efter den første kamp.
FacebookTwitterKopier linkEmner:Manchester City FC|UEFA|Fodbold|Storbritannien|England




https://www.dr.dk/nyheder/indland/nordiske-lande-stopper-eu-skat-paa-google-og-facebook

IndlandNordiske lande stopper EU-skat på Google og FacebookModstand fra blandt andet Danmark får EU-lande til at skifte spor og søge global skatteløsning.
Der bliver ingen digital EU-skat.
12.
mar.
2019 kl.
17.
04Bemærk: artiklen er mere end 30 dage gammelLæs opPlaner om en digital EU-skat, der var rettet mod store virksomheder som Google, Facebook og Amazon, er skrinlagt.
Danmark, Sverige, Finland og Irland blokerer for en aftale, der ville ændre en eksisterende beskatning af overskud til beskatning af omsætning.
EU-landene vil i stedet sigte mod en global aftale via OECD, konstaterer det rumænske EU-formandskab på et møde i Bruxelles tirsdag.
- Jeg beklager, men vi er ikke enige om kompromisteksten.
Vi er alle enige om, at vi skal fokusere på arbejdet i OECD, siger Rumæniens finansminister, Eugen Teodorovici, som leder mødet.
Finansminister Kristian Jensen (V) kan dermed konstatere, at man har valgt den vej, som den danske regering ønsker.
- Det er den rigtige løsning.
Det er den bedste, siger Jensen.
Finansministeren mener, at "der fortsat vil være EU-lande, der vil forsøge at holde liv" i en EU-løsning.
Global løsningDer var på mødet bred enighed om, at man skal søge en global løsning, så man kan beskatte de store it-giganter, der høster store indtægter i Europa.
Nogle EU-lande har så ønsket en midlertidig EU-løsning, inden en global aftale via OECD skulle ligge klar.
På mødet sagde Frankrigs finansminister, Bruno Le Maire, at det går fremad med en aftale i OECD, og der er håb for, at den kan være klar før ventet.
Le Maire, som har gået forrest i arbejdet med en digital skat, er fokuseret på at "se frem" og vise fælles front i bestræbelserne på at nå en global aftale.
I Danmark har Socialdemokratiet sagt, at partiet ønsker en digital skat i EU.
Det vil finansministeren ikke være med til, for det vil blive dyrt for Danmark, mener han.
- Jeg kæmper for de danske skatteyderes interesser.
Danske skatteydere har ingen interesse i, at vi begynder at skifte fra en overskudsbeskatning til en omsætningsbeskatning, siger Kristian Jensen.
Han mener, at en beskatning af omsætning vil koste for statskassen, da danske virksomheder, der har eksport, vil komme til at betale en del af deres skat i udlandet i stedet for i Danmark.
- Med det overskud på handelsbalancen, som Danmark har, så vil det betyde en betydelig nedgang i vores skatteprovenu, hvis man skifter fra overskudsbeskatning til omsætningsbeskatning, siger Jensen.
/ritzau/FacebookTwitterKopier linkEmner:Kristian Jensen (politiker)|Venstre|OECD|EU-forhold|Bruxelles




https://www.dr.dk/nyheder/politik/loekke-om-ulovlig-partistoette-folketingskandidater-har-gjort-praecis-som-de-skulle

PolitikLøkke om ulovlig partistøtte: Folketingskandidater har gjort præcis, som de skulleHelt fair, at Venstre får en på næsen, mener statsministeren.
Der var i dag udvidet spørgetime med statsminister Lars Løkke Rasmussen (V).
Efterfølgende blev han spurgt til sit partis overtrædelse af partistøtteloven.
Af Thomas Klose Jensen12.
mar.
2019 kl.
17.
30Bemærk: artiklen er mere end 30 dage gammelLæs opVenstre brød i årene omkring det seneste folketingsvalg i 2015 partistøtteloven, da partiet i Region Midtjylland i mindst 16 tilfælde ikke indberettede beløb over 20.
000 kroner i partistøtte.
Det erkender partiformand og statsminister Lars Løkke Rasmussen (V) her til eftermiddag.
- Det er jo simpelthen beklageligt, og derfor er det også fair nok, at organisationen får den her over næsen, siger Lars Løkke Rasmussen med henvisning til den bøde på 10.
000 kroner, som partiet har fået for lovbruddet.
Finansminister Kristian Jensen, udlændinge- og integrationsminister Inger Støjberg, energiordfører Thomas Danielsen og transportordfører Kristian Pihl Lorentzen er blandt de V-profiler, der har modtaget penge til deres valgkamp.
Nøglepersoner har ikke sjakret med støttenStatsministeren understreger dog, at det ikke er de lokale kredse, der har begået fejl i sagen.
- Det er vigtigt at sige, at de kredse, som har modtaget støtten, og de folketingskandidater, som er opstillet i de kredse, har gjort præcis, som de skulle, forklarer statsministeren.
- Så alt det der, man forsøger at køre op med, at der er nøglepersoner i Venstre, der lige sjakrer med det.
.
.
Altså folketingskredsene har gjort præcis, som de skulle.
Der er så sket et svigt, kan du sige, fra en leder på det regionale niveau.
Sagen har fået den tidligere formand og kasserer i Venstre i Region Midtjylland til at trække sig fra sine poster.
Ifølge partistøtteekspert og juraprofessor Jørgen Albæk Jensen fra Aarhus Universitet er bøden til Venstre den første af sin slags i danmarkshistorien.
FacebookTwitterKopier linkEmner:Inger Støjberg (politiker)|Kristian Pihl Lorentzen (politiker)|Venstre|Valg og folkeafstemninger|Jylland




https://www.dr.dk/nyheder/indland/regionsraad-anmelder-politiker-flere-aars-bedrageri

IndlandRegionsråd anmelder politiker for flere års bedrageriMedlem af Region Nordjylland erkender svindel.
Fik uretmæssigt udbetalt 728.
000 i tabt arbejdsfortjeneste.
Tina Juul Kjellberg (S) har erkendt svindel og er trådt ud af regionsrådet i Region Nordjylland.
12.
mar.
2019 kl.
16.
49Bemærk: artiklen er mere end 30 dage gammelLæs opEt medlem af Region Nordjylland er blevet meldt til politiet for bedrageri.
Det oplyser regionen.
Ifølge Region Nordjyllands oplysninger har politikeren - Tina Juul Kjellberg (S) - fået udbetalt omkring 728.
000 kroner i tabt arbejdsfortjeneste for et arbejde, hun ikke har haft.
Tina Juul Kjellberg er gået til bekendelse, efter at Region Nordjylland blev opmærksom på mistænkelige forhold omkring hende.
Hun har valgt at træde ud af regionsrådet med virkning fra den 26.
marts, fortæller regionsrådsformand Ulla Astman (S).
- Som udgangspunkt har jeg tillid til mine medmennesker, og derfor er jeg selvfølgelig meget rystet over, at et regionsrådsmedlem tilsyneladende desværre har begået bedrageri for omkring 728.
000 kroner.
- Det er selvfølgelig uacceptabelt.
Det er forkasteligt.
Det er skatteydernes penge.
Så da tingene ikke rigtigt stemte, måtte vi politianmelde vedkommende, siger Ulla Astman.
Simpel svindelSvindlen skal være foregået over en periode på fire år.
Det er Region Nordjylland, der har udbetalt kompensation for tabt arbejdsfortjeneste til politikeren.
En gang om året beder regionen om dokumentation for ansættelse og lønforhold fra sine regionsrådsmedlemmer.
Trods flere rykkere har Tina Juul Kjellberg ikke indleveret den fornødne dokumentation for de sidste to år.
- Jeg blev gjort opmærksom på sagen i fredags og indkaldte prompte det pågældende regionsrådsmedlem til et møde på mit kontor, siger Ulla Astman.
I første omgang udeblev politikeren.
Men siden gik hun til bekendelse over for formanden for Region Nordjylland og indrømmede, at hun har svindlet for godt 700.
000 kroner.
En ekstern revision har løbende tjekket politikerens løn- og ansættelsesforhold gennem de sidste år.
De første to år, som hun menes at have begået bedrageri, blev den indsendte dokumentation godkendt.
Hvorvidt Tina Juul Kjellberg selv har fabrikeret denne information, er uvist.
Regionen blev først mistænksom, da den ikke kunne få udleveret dokumentation for hendes løn- og arbejdsforhold de seneste to år.
Nordjyllands Politi bekræfter, at det har modtaget en anmeldelse mod et regionsrådsmedlem for bedrageri.
/ritzau/FacebookTwitterKopier linkEmner:Region Nordjylland|Ulla Astman (politiker)|Lokalpolitik|Økonomisk kriminalitet|Jylland




https://www.dr.dk/sporten/badminton/mogensen-langer-ud-efter-eksmakkeren-boe-synes-han-skylder-mig-en-forklaring

BadmintonMogensen langer ud efter eksmakkeren Boe: 'Synes han skylder mig en forklaring'Carsten Mogensen er dybt skuffet over udtalelser fra sin tidligere makker.
Carsten Mogensen og Mathias Boe under All England, der blev parrets sidste turnering sammen.
12.
mar.
2019 kl.
16.
34Bemærk: artiklen er mere end 30 dage gammelLæs opSkilsmissen mellem Carsten Mogensen og Mathias Boe, der i en årrække har udgjort Danmarks mest succesfulde herredouble i badminton, har udviklet sig til en kamp på ord.
I søndags sagde Mathias Boe til DR, at han ikke mente, at Carsten Mogensen var kommet sig 100 procent over den livstruende hjerneblødning, han fik i 2016.
Udtalelsen har dog ikke hold i virkeligheden, siger Carsten Mogensen tirsdag til B.
T.
- Jeg ved ikke, hvornår han er blevet overlæge, for jeg er kommet mig helt over det.
Lægerne har erklæret mig rask, og min hjerne fejler intet.
Ja, jeg har været svimmel.
Men brækker man en fod, skal man efterfølgende genoptræne.
- Jeg har været tæt på at dø, og selvfølgelig har der været nogle udfordringer.
Men hans udtalelse skuffer mig.
Det må jeg ærligt indrømme, siger Carsten Mogensen til B.
T.
Mathias Boe skal i fremtiden spille sammen med Mads Conrad-Petersen.
- Når Mathias mener, at jeg ikke er kommet mig 100 procent over efterveerne fra min hjerneblødning, synes jeg, at han skylder mig en forklaring på, hvordan vi året efter både vandt Super Series-turneringer og tilbageerobrede førstepladsen på verdensranglisten, tilføjer Mogensen over for avisen.
Carsten Mogensen tror, at Mathias Boe har udtalt sig for at retfærdiggøre, hvorfor Boe i fremtiden skal være doublemakker med Mads Conrad-Petersen.
Boe og Mogensen spillede deres sidste turnering sammen i sidste uge, da de blev slået ud af All England i anden runde.
/ritzau/FacebookTwitterKopier linkEmner:Mads Conrad-Petersen (badmintonspiller)|Badminton




https://www.dr.dk/sporten/badminton/traet-axelsen-traekker-sig-fra-world-tour-turnering-i-schweiz

BadmintonTræt Axelsen trækker sig fra World Tour-turnering i SchweizViktor Axelsen stiller ikke til start i denne uges Swiss Open.
Han har brug for at restituere.
Denne uges World Tour-turnering Swiss Open bliver uden deltagelse af badmintonspilleren Viktor Axelsen.
12.
mar.
2019 kl.
15.
46Bemærk: artiklen er mere end 30 dage gammelLæs opDenne uges World Tour-turnering Swiss Open bliver uden deltagelse af badmintonspilleren Viktor Axelsen.
Den danske stjerne har trukket sig, da han ikke føler sig helt frisk og har brug for mere restitution efter All England.
Det skriver han i et opslag på sin Instagram-profil tirsdag eftermiddag.
Læs også:Axelsen efter All England-skuffelse: 'Tættere på Momota end nogensinde før'- Jeg vil lade jer vide, at jeg desværre har trukket mig fra Swiss Open i denne uge.
Selv om jeg ville have elsket at spille i Basel, fortæller min krop mig, at jeg skal prioritere at blive 100 procent frisk igen, skriver Viktor Axelsen blandt andet.
Dermed får den tidligere verdensmester ikke mulighed for at revanchere søndagens finalenederlag i All England.
I første runde af Swiss Open skulle Axelsen have mødt useedede Lucas Corvee fra Frankrig.
Swiss Open er en Super 300-turnering på World Touren, hvilket er Tourens næstlaveste niveau.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Instagram|Schweiz|Basel




https://www.dr.dk/musik/maatte-i-terapi-foer-genforening-nu-topper-disney-broedre-hitlisterne

MusikMåtte i terapi før genforening: Nu topper Disney-brødre hitlisterneBrødrene Kevin, Joe og Nick Jonas blev kendt som stjerner på Disney Channel.
De tre brødre i bandet Jonas Brothers er genforenede og har udgivet singlen 'Sucker'.
Af Marie Søndergaard12.
mar.
2019 kl.
16.
15Bemærk: artiklen er mere end 30 dage gammelLæs opFor ti år siden smeltede de teenagehjerter på Disney Channel og fik børn og unge over hele verden til at synge med på sange som 'Burnin' Up' og 'S.
O.
S.
', før bandet efter fire album gik i opløsning i 2013.
Nu er Kevin, Joe og Nick med efternavnet Jonas tilbage.
Og det har åbenbart været længe ventet.
I hvert fald er singlen 'Sucker' fra det genetablerede Jonas Brothers den første af bandets sange, der har toppet den anerkendte single-hitliste Billboard Top 100.
Lyt til 'Sucker' her, mens du læser videre:Jonas Brothers - SuckerDet kommer dog ikke som nogen overraskelse for radiovært og popekspert Sandie Westh.
- Jonas Brothers var samme Disney-generation som Demi Lovato, Selena Gomez og Miley Cyrus, som jo stadig er kæmpestore i dag.
Det er stadig den samme Disney-hype, de lever på nu.
Det er samme fanbase, siger hun.
Om Jonas BrothersBandet består af de tre brødre Kevin (31), Joe (29) og Nick (26).
De gik sammen som band i 2005 og nåede at udgive fire album, før gruppen gik i opløsning i 2013.
Jonas Brothers fik især succes med serien 'Jonas' på Disney Channel (2009-2010).
Efter bruddet var Joe Jonas med i gruppen DNCE, Nick Jonas fik en fin solokarriere, og Kevin Jonas prøvede kræfter med boligsalg.
Den 1.
marts 2019 udkom singlen 'Sucker' fra Jonas Brothers, der er gruppens første udspil siden genforeningen.
- De var flotte, og alle piger drømte om at blive gift med dem.
De formåede virkelig at skabe en loyal fanbase dengang, hvilket ikke er nemt, for måske kan teenagere være hysteriske, men de er også flygtige.
Fansene var ikke mættedeSandie Westh sammenligner hypen, der var i USA omkring de tre brødre, med dengang, Jon vandt 'Popstars' i Danmark i 2002.
Men så skal man bare lige gange hypen med 1.
000.
Og så valgte de tre brødre at stoppe på det helt rigtige tidspunkt i 2013.
Joe Jonas hittede efterfølgende med bandet DNCE, og den yngste bror, Nick Jonas, har haft en stor solokarriere.
Læs også:Dansk hitband vender tilbage efter 6 års pause: 'Det har været en stor beslutning'- Siden, de gik i opløsning, er det jo gået godt for i hvert fald to af dem, som har haft succesfulde karrierer, men det var også stadig god musik, Jonas Brothers lavede, da de gik i opløsning.
Når du ikke har mættet markedet, så vil markedet gerne have mere – især når det handler om den her særlige fanbase, mener Sandie Westh.
Jonas Brothers, da de i 2009 deltog i en Disney-parade.
Svær genforeningMen det har ikke været en helt nem genforening for de tre brødre.
Nick Jonas har indrømmet, at det var ham, der for seks år siden besluttede, at han ikke ville være i bandet længere, og det har krævet en del samtaler det seneste år for, at de tre søskende kunne finde sammen igen.
Vi blev nødt til at være virkelig åbne og ærlige.
Nick Jonas om bandets terapi-timerDe skulle nemlig sørge for at få talt fortiden igennem, før de endnu engang kunne lave musik sammen som et band.
- Vi brugte nærmest et år på terapi, hvor vi fik arbejdet på nogle ting, og vi fandt ud af, hvordan det næste kapitel skulle se ud.
Vi blev nødt til at være virkelig åbne og ærlige.
Der var nogle ting fra fortiden, som gik os på – endda også i vores optrædender, sagde Nick Jonas, da brødrene besøgte 'The Late Late Night Show With James Corden' i forbindelse med genforeningen.
Lyt til Nick Jonas' 'Jealous' her:Nick Jonas - JealousSamtidig afslørede han også, at det var optagelserne til en kommende dokumentar om Jonas Brothers, der fik dem til at indse, at det var tid til at lave musik sammen igen.
Læs også:Mere end bare 'hende fra Eminem-sangen': Husker du Dido?
Nu er hun tilbage- Det var i løbet af den tid, vi begyndte at føle, vi savnede den der magi.
Så vi besluttede egentlig bare at give det et skud.
Vi begyndte at spille lidt musik sammen og fandt med det samme ud af, at det var meningen med vores liv lige nu, sagde Nick Jonas til talkshow-værten James Corden.
Opsigtsvækkende musikvideo'Sucker' er i skrivende stund afspillet næsten 54 millioner gange på streamingtjenesten Spotify, siden den udkom i starten af marts, og musikvideoen til nummeret er set mere end 64 millioner gange på Youtube.
I videoen medvirker blandt andre Sophie Turner, som er kendt fra hitserien 'Game of Thrones' og kæreste med Joe Jonas, og skuespillerinden Priyanka Chopra, som blev gift med Nick Jonas i sommer.
Jeg synes ikke, 'Sucker' er prangende overhovedet.
Sandie Westh, radioværtOg måske er det også mest hypen omkring genforeningen og den opsigtsvækkende musikvideo, der har gjort 'Sucker' til en succes.
Læs også:It's Broadway, bitch: Britney Spears-hits bliver til ny musicalI hvert fald hvis man skal tro Sandie Westh.
- Jeg synes ikke, 'Sucker' er prangende overhovedet, og med Joes 'Cake By The Ocean' med bandet DNCE og Nicks sange 'Jalous' og 'Levels' havde jeg nok forventet en tour de force ud i popmusik med den her Jonas Brothers-sang, men måske har vi lige fået lov til at smage på dem med førstesinglen, og så kommer der en andensingle, der slår benene væk under os.
Det håber jeg i hvert fald.
FacebookTwitterKopier linkEmner:Miley Cyrus (musiker)|USA|Pop og rock|Billboard|Spotify




https://www.dr.dk/nyheder/udland/folkebevaegelsen-mod-eu-frygter-nye-dagpengeregler-regeringen-boer-traekke-i

Valg til Europa-ParlamentetSe temaUdlandFolkebevægelsen mod EU frygter nye dagpengeregler: Regeringen bør trække i nødbremsenNye EU-regler for dagpenge vil ikke slå bunden ud af statskassen, mener den danske regering.
Forhandlingerne om EU's forordning 883/04, der blandt andet omhandler dagpengereglerne, har skabt stor debat i Danmark.
Af Per Bang Thomsen - Strasbourg12.
mar.
2019 kl.
16.
45Bemærk: artiklen er mere end 30 dage gammelLæs opDet kan få alvorlige konsekvenser for det danske dagpengesystem, hvis borgere fra andre EU-lande, der arbejder i Danmark, fremover får hurtigere adgang til dagpengene.
Det mener europaparlamentariker Rina Ronja Kari fra Folkebevægelsen mod EU, som følger de igangværende og afgørende dagpengeforhandlinger i EU tæt.
Derfor bør den danske regering trække i den politiske nødbremse, inden det er for sent, siger hun.
- Forslaget har potentialet til at blive voldsomt undergravende for det danske dagpengesystem, og derfor skal vi bruge alle redskaber for at stoppe det, siger Rina Ronja Kari.
Rina Ronja Kari fra Folkebevægelsen mod EU frygter for det danske dagpengesystems fremtid, hvis nye EU-regler bliver vedtaget.
Forhandlingerne om den såkaldte forordning 883/04, der blandt andet omhandler dagpengereglerne, er lige nu i fuld gang i Strasbourg.
Og hvis Europa-Parlamentet og EU’s medlemslande skal nå at blive enige om en reform inden det kommende europaparlamentsvalg i maj, er det ved at være oppe over.
Hvad går dagpenge-forhandlingerne i EU ud på?
Dagpengeforslaget er en del af en større revision af EU's lovkompleks om social sikring, som sikrer de grundlæggende rettigheder for de EU-borgere, der i dag arbejder i et andet EU-land.
Hvis forhandlingerne lander som forventet, vil en EU-borger fra et andet land kan få adgang til danske dagpenge efter kun én måneds opsparing i en dansk a-kasse, hvis vedkommende mister sit arbejde.
I dag er det efter tre måneders opsparing i Danmark.
Arbejderen skal dog leve op til en række krav og have arbejdet og været arbejdsløshedsforsikret et helt år, inden vedkommende kommer til Danmark,Samtidig vil der sandsynligvis blive mulighed for at kunne tage sine dagpenge med ud af Danmark i seks måneder.
I dag er det tre måneder.
Lander forhandlingerne som ventet, vil EU-borgere fra andre lande få adgang til danske dagpenge efter blot én måneds opsparing i en dansk a-kasse, hvis vedkommende mister sit arbejde.
I dag er det efter tre måneders opsparing i Danmark.
Derudover vil EU-borgere kunne tage dagpengene med til udlandet i seks måneder mod tre måneder i dag.
Det er et problem, mener Rina Ronja Kari, som nu opfordrer den danske regering til at trække i ’nødbremsen’ og tage sagen op med de andre EU-landes regeringer, inden de nye dagpengeregler i givet fald bliver ført ud i livet.
Læs også:Danmark styrer mod dagpenge-nederlag i EUDet sidste halmstrå- ’Nødbremsen’ er det sidste halmstrå, vi kan gribe til, siger hun med henvisning til Lissabontraktaten, der udstikker spillereglerne for EU-samarbejdet.
Den giver de enkelte medlemslande mulighed for at trække i ’nødbremsen’, hvis de vurderer, at en ny EU-lov vil berøre vigtige aspekter af blandt andet det sociale sikringssystem i hjemlandet.
Hvis det sker, skal spørgsmålet tages op i Det Europæiske Råd, hvor medlemslandenes stats- og regeringschefer sidder.
Det mener Rina Ronja Kari, at den danske regering bliver nødt til at gøre.
- Det handler ikke om, at andre EU-borgere ikke må arbejde i Danmark og være en del af dagpengesystemet.
Det handler derimod om, hvor mange fordele de skal have i forhold til herboende arbejdere, siger hun og henviser til, at danskere skal spare op ét år i en a-kasse for at få adgang til dagpenge.
- At sende statsministeren vil være det stærkeste skyts, vi kan bruge.
Det er ikke sikkert, at vi så kan stoppe dem.
Men vi skal ikke stå om 20 år og fortryde, at vi ikke gjorde alt, hvad vi kunne, siger hun.
Læs også:Ungarer om mulighed for danske dagpenge efter en dag: Jeg er kommet for at arbejdeRettidig omhuI 2017 var der 124.
412 borgere fra andre EU-lande, herunder pendlere, der arbejdede i Danmark.
I det år var der blot 41 EU-borgere, der gjorde brug af muligheden for at få hurtigere adgang til dagpenge i Danmark, og langt størstedelen kom fra Norge, Storbritannien, Sverige og Tyskland.
Og ifølge professor Dorte Sindbjerg Martinsen fra Københavns Universitet, der forsker i EU’s vandrende arbejdstagere, vil det ikke få nogen betydning, hvis man sætter kravet om tre måneder ned til en måned.
- Med de erfaringer vi har nu, og sådan som systemet er skruet sammen, så er der ikke noget, der skulle få os til antage, at en kortere karensperiode vil få EU-borgerne til at udnytte systemet, sagde hun i sidste uge til DR Nyheder.
Rina Ronja Kari erkender, at det er uvist, hvilke konsekvenser det i givet fald vil få for dagpengesystemet, hvis de nye regler bliver ført ud i livet.
- Det er rigtigt, at vi hverken ved, hvor mange der vil benytte sig af det, eller hvor mange sager om misbrug fra arbejdsgivernes side, som vi kan risikere at få.
Men når det først er blevet vedtaget, kan vi ikke ændre det, så jeg mener, der er tale om rettidig omhu, understreger hun.
Ministeren: Handler om ret og rimelighedMen hos beskæftigelsesminister Troels Lund Poulsen (V) er der ingen planer om at trække i nødbremsen.
Selvom regeringen ikke er glad for reformen, så har ministeren tidligere understreget, at ”det er vigtigt at holde proportionerne for øje”.
Beskæftigelsesminister Troels Lund Poulsen (V) mener ikke, at det vil slå bunden ud på den danske statskasse, hvis de nye dagpengeregler bliver vedtaget.
Ifølge Beskæftigelsesministeriets beregninger vil det føre til merudgifter på 170 millioner kroner årligt for Danmark.
- Det er klart, det slår ikke bunden ud af dansk økonomi med den model, man måtte nå frem.
Jeg vil ikke udelukket, at det på sigt kan blive et større økonomisk problem.
Men for mig handler det om ret og rimelighed, og det er derfor, Danmark har stemt imod, udtalte Troels Lund Poulsen i sidste uge til DR Nyheder.
Ifølge DR's EU-korrespondent, Ole Ryborg, er det meget usandsynligt, at statsminister Lars Løkke Rasmussen (V) beslutter sig for at trække i nødbremsen over for EU.
- Hvis en statsminister skal tage et sådan emne op på et topmøde, skal han være under et stort pres i hjemlandet.
Derudover skal han kunne argumentere for, at det er en samfundsøkonomisk trussel mod Danmark, siger Ole Ryborg og fortsætter:- Men det vil blive noget nær umuligt for statsministeren at vinde gehør for noget, hvor der indtil videre ikke er nogen dokumentation for, at det vil få store, samfundsøkonomiske konsekvenser i Danmark.
Forhandlingerne om forordning 883/04 fortsætter i aften i Strasbourg.
FacebookTwitterKopier linkEmner:Rina Ronja Kari (politiker)|Troels Lund Poulsen (politiker)|EU-forhold|Dagpenge|Storbritannien




https://www.dr.dk/nyheder/udland/seks-spoergsmaal-og-svar-ny-brexit-afgrund-truer-hvis-may-faar-endnu-et-nej-i-aften

BrexitSe temaUdlandSeks spørgsmål og svar: Ny brexit-afgrund truer, hvis May får endnu et ’nej’ i aftenOle Ryborg giver her svar på, hvad aftenens brexit-afstemning kan få af konsekvenser.
Den britiske premierminister, Theresa May, skal i aften prøve at få godkendt sin omstridte brexitplan.
Af Ole Ryborg - DR's EU-korrespondent12.
mar.
2019 kl.
17.
13Bemærk: artiklen er mere end 30 dage gammelLæs opI aften skal de britiske parlamentarikere endnu engang stemme om den brexit-aftale, som premierminister Theresa May sidste år indgik med EU-landene.
Det sker blot et døgn efter, at hun mandag fik forhandlet en række juridisk bindende tilføjelser på plads til aftalen.
Theresa May håber nu, at det kan få de kritiske politikere i det britiske underhus til at bakke op om aftalen, der blev nedstemt i begyndelsen af året.
- Nu er tiden kommet til, at vi skal stå sammen og bakke op om denne forbedrede brexit-aftale, så vi kan levere det, som det britiske folk har instrueret os i, lød det i går fra premierministeren.
Men hvor vigtig er aftenens afstemning, og hvad sker der, hvis det igen bliver et nej?
1Hvor vigtig er aftenens afstemning i det britiske parlament for EU-landene?
.
Alle EU-landene ønsker, at Storbritanniens exit fra EU skal ske under ordnede forhold.
Hvis aftalen vedtages, vil Storbritannien være forpligtet til at følge EU´s regler for eksempelvis det indre marked frem til udgangen af 2020.
Det vil give ro på for både virksomheder, der sælger varer på tværs af kanalen, og for briter, som bor i EU samt EU-borgere i Storbritannien.
Hvis Storbritannien forlader EU uden en aftale, vil det være usikkert, hvilke vilkår som vil gælde for eksempelvis danskere, som bor i Storbritannien, og briter som bor i Danmark.
Der vil komme nye regler for eksport af varer til Storbritannien, opkrævning af told og meget andet.
Derfor er det utroligt vigtigt for begge parter, at den aftale, som premierminister Theresa May har indgået med EU-landene, bliver gennemført.
2Hvordan vil EU reagere, hvis det britiske parlament endnu engang afviser den aftale, som Theresa May har indgået med EU?
.
Hvis Theresa May ikke kan få flertal i det britiske parlament for aftalen, er der reelt tre muligheder:Theresa May kan bede EU om at få brexit udskudt.
I dag står Storbritannien til at forlade EU den 29.
marts.
EU kan ikke selv udskyde den dato, men Storbritannien kan bede om at få datoen udskudt.
Så det kræver en anmodning fra Theresa May, og derefter skal en udskydelse godkendes af samtlige 27 EU-lande.
Hvis bare et land siger nej, bliver der ikke nogen udskydelse, og det er exit den 29.
marts.
En anden mulighed er, at Storbritannien vælger at forlade EU uden en aftale.
Endelig har Storbritannien faktisk ret til at trække landets skilsmisseansøgning tilbage.
Storbritannien kan i princippet droppe brexit, og briterne behøver ikke at spørge EU-landene om tilladelse.
Så længe Storbritannien ikke formelt har forladt EU, kan briterne stadig fortryde og meddele, at landet bliver i EU.
3Hvis May taber afstemningen, er det så stadig muligt, at Storbritannien kan forlade EU med en brexit-aftale den 29.
marts?
.
Der er kun 17.
dage til brexit-dagen den 29.
marts.
Hvis Storbritannien skal forlade EU-samarbejdet med en brexit-aftale, er det ikke nok, at det britiske parlament godkender aftalen med EU.
Der skal også gennemføres en stor mængde national følgelovgivning i det britiske parlament.
Hvis det britiske parlament afviser Theresa Mays aftale med EU, vil EU og briterne endnu engang skulle lede efter nye løsninger.
Det betyder, at det britiske parlaments arbejde med følgelovgivningen ikke kan færdiggøres.
Dermed bliver det mindre og mindre sandsynligt – for ikke at sige umuligt – at Storbritannien kan forlade EU den 29.
marts med en aftale.
Storbritannien kan dog stadig forlade EU den 29.
marts uden en aftale.
4Kan EU acceptere at brexit udskydes efter den 29.
marts?
.
EU-landene har klart indikeret, at de kan acceptere, at brexit udskydes, hvis Storbritannien beder om det.
Men spørgsmålet er, hvor lang tid brexit kan udskydes.
Der er nemlig valg til Europa-Parlamentet den 23.
-26.
maj i år.
EU-Kommissionens formand, Jean-Claude Juncker, har gjort både Theresa May og EU-landene opmærksom på, at hvis Storbritannien ønsker at forlænge landets EU-medlemskab til efter valget til Europa-Parlamentet, så skal der afholdes europaparlamentsvalg i Storbritannien.
Det betyder, at hvis Theresa May ønsker at udskyde brexit, så skal hun bestemme, om hun vil udskyde brexit frem til den 23.
maj.
Hvis hun gør det, så kan hun udskyde brexit uden at afholde valg til Europa-Parlamentet.
Hvis Theresa May derimod forventer, at hun får brug for mere tid og for eksempel beder om at udskyde brexit med et helt år eller mere, så skal der afholdes valg til Europa-Parlamentet i Storbritannien.
Det vil samtidig betyde, at der fra 2.
juli stadig vil sidde 73 britiske medlemmer af Europa-Parlamentet.
5Hvad sker der, hvis Theresa May stadig ikke har flertal for brexit-aftalen inden valget til Europa-Parlamentet?
.
Hvis Theresa May beder om at udskyde brexit til den 23.
maj, og der derfor ikke afholdes valg til Europa-Parlamentet i Storbritannien, så vil Europa-Kommissionen argumentere for, at Storbritannien ikke kan udskyde Brexit yderligere.
En udskydelse af brexit udover den 23.
maj kræver nemlig, at der er afholdt valg til Europa-Parlamentet i Storbritannien.
Dermed vil der opstå en situation, hvor det britiske parlament ikke længere kan vælge endnu engang at udskyde brexit.
Parlamentet vil kun kunne vælge mellem at godkende Mays aftale med EU eller at forlade EU uden en aftale.
I et sådant scenarie vil det heller ikke være muligt at afholde en ny folkeafstemning, sådan som blandt andet arbejder- og oppositionspartiet Labour ønsker.
6Hvorfor vil Europa-Kommissionen ikke acceptere yderligere udskydelse af brexit efter den 23.
maj, hvis Theresa May og Storbritannien stadig har brug for lidt ekstra tid?
.
Op imod fire millioner borgere – EU-borgere i Storbritannien samt briter, som bor i de 27 EU-lande – har ret til at stemme ved valget til Europa-Parlamentet.
Hvis EU accepterer, at Storbritannien fortsætter som EU-medlem uden at der afholdes valg til Europa-Parlamentet og uden at briter, som bor i eksempelvis Danmark, har haft mulighed for at stemme ved valget, så har EU-landene frataget fire millioner borgere en af deres vigtigste borgerrettigheder:Nemlig retten til at stemme.
EU-jurister i både EU´s ministerråd, EU-Kommissionen og Europa-Parlamentet er alle enige om, at det øjeblikkeligt vil føre til, at nogle af de fire millioner borgere vil anlægge sag ved EU-Domstolen for at få valget til Europa-Parlamentet annulleret.
Juristerne frygter, at en sådan sag kan føre til, at EU-Domstolen vurderer, at det nyvalgte parlament ikke overholder EU-traktaten, og at alle beslutninger truffet af Europa-Parlamentet derfor ikke er lovlige.
Og da EU´s medlemslande og Europa-Parlamentet i utroligt mange sager vedtager lovgivning i fællesskab, så kan et manglende britisk valg til Europa-Parlamentet i princippet risikere at handlingslamme hele EU´s beslutningsmaskine i det meste af et år.
Den risiko er mange medlemslande ikke villige til at tage.
Derfor er der risiko for, at EU-landene trods alt hellere risikerer, at Storbritannien forlader EU uden en aftale, end at de risikerer at få problemer med at få vedtaget EU-love eller måske risikere at skulle afholde valg til Europa-Parlamentet endnu engang.
FacebookTwitterKopier linkEmner:EU|EU-Domstolen|EU-forhold|Jean-Claude Juncker (politiker)|Storbritannien




https://www.dr.dk/nyheder/regionale/oestjylland/gebyrkritiker-kaemper-indflydelse-i-realkreditkaempe-bidragssatser

BidragssatserSe temaØstjyllandGebyrkritiker kæmper for indflydelse i realkreditkæmpe: Bidragssatser skal nedI aften er der valg til repræsentantskabet i foreningen, der ejer Nykredit og Totalkredit.
- Bidragssatserne er alt for høje, lyder det fra Forbrugerrådet Tænk.
Det er formanden for foreningen Forenet Kredit ikke enige i.
Af Heikki Yding og Emma Lichscheidt12.
mar.
2019 kl.
16.
31Bemærk: artiklen er mere end 30 dage gammelLæs opNår man køber hus eller lejlighed, er der altid noget med småt, som man bør interessere sig rigtig meget for.
Det gælder også de bidragssatser, som alle realkreditlånere betaler til deres realkreditinstitut, for de løber nemlig op i tusindvis af kroner hvert år.
Hvad er en bidragssats?
Bidragssatsen er det gebyr, du betaler til dit realkreditinstitut.
Det dækker udgifter til den daglige drift og administration og er samtidig med til at opbygge kapital i realinstituttet til, at det kan låne penge ud til kunderne.
I aften er ”bidragssatser” også det helt varme emne - i hvert fald i Skanderborg, Ebeltoft og på Samsø, hvor Forenet Kredit, der ejer landets største realkreditselskab, Nykredit, og herunder også Totalkredit, holder valg til foreningens repræsentantskab i Østjylland.
I alt har over 1.
100 meldt sig til Forenet Kredits tre valgmøder, og det er rekord for et valg i foreningen.
Det er det ikke ligegyldigt, hvem der bestemmer over bidragssatserne, for mens nogle ønsker at sænke bidragssatserne, mener andre, at det er afgørende, at de forbliver på det niveau, de er nu.
En af dem, der gerne vil sidde med ved bordet, er boligejer Chresten Ibsen fra Brabrand.
Han er formand i foreningen Fair Bidragssats, der kæmper for lavere bidragssatser, og de sidste par uger har han rendt sine naboer i Brabrand på dørene for at fortælle om valget i foreningen Forenet Kredit.
For Nykredits og Totalkredits kunder er også medlemmer af Forenet Kredit, og derfor har han samlet fuldmagter fra kunderne i håb om at blive valgt.
- Vi står for at være almindelige boligejere, som faktisk tager deres lån seriøst.
Der er nogle, der ikke skænker det særlig mange tanker, og derfor synes jeg, det er vigtigt, at vi er nogle, der gør, siger han.
Der er 104 medlemmer i repræsentantskabet, og i aften skal der vælges fire repræsentanter for private boligejere fra Østjylland.
Det er det, Chresten Ibsen stiller op til, for han savner flere almindelige mennesker i foreningens repræsentantskab.
Chresten Ibsen har stemt dørklokker for at få opbakning til valget til Forenet Kredit tirsdag aften.
Når man kigger ned over listen over de nuværende 104 medlemmer, er det nemlig direktører, advokater, gårdejere og godsejere, der dominerer repræsentantskabet i Forenet Kredit.
- Det bør være mere retfærdigt for alle, og jeg tror på, at det bliver det, ved at sørge for, at repræsentantskabet repræsenterer kunderne meget bedre, siger han.
Repræsentantskabet i Forenet KreditRepræsentantskabet er øverste myndighed i Forenet Kredit, der er foreningen bag landets største realkreditinstitut Nykredit og herunder Totalkredit.
Det består af 104 medlemmer, som blandt andet står for at vælge foreningens bestyrelse, beslutte hvordan foreningens overskud skal fordeles og godkende ændringer af foreningens vedtægter.
70 repræsentanter vælges af og blandt kunderne i Nykredit og Totalkredit, mens 35 vælges af valggruppen Privat og 35 af Erhverv, 30 repræsentanter vælges af og blandt obligationsejere, og fire vælges af og blandt medarbejdere i Nykredit Realkredit A/S.
Kilde: Forenet KreditBidragssatser er steget og stegetI årevis har boligejerne gnedet sig i hænderne, når renten på realkreditlån gik ned, mens der ikke var mange, der gik op i bidragssatsen, som er den pris, realkreditselskaberne tager for blandt andet at administrere lånene og for at opbygge kapital.
Og faktisk er bidragssatsen bare steget og steget i mange år, og en ny rapport fra Konkurrence- og Forbrugerstyrelsen viser, at de danske boligejeres gennemsnitlige bidragsbetaling for deres realkreditlån er steget med 80 procent fra 2009 til 2018.
For mange boligejere betyder det en ekstraregning på tusindvis af kroner om året - alt efter hvilket lån, de har.
Udviklingen i bidragssatserBidragssatserne er steget mest på de risikable lån; dem med variabel rente eller lån uden afdrag.
Den gennemsnitlige bidragssats for et fastforrentet lån med afdrag er p.
t.
på knap 0,68 procent.
Den er steget fra 0,53 procent i 2009, hvilket svarer til en stigning på knap 30 procent.
Den gennemsnitlige bidragsbetaling på husholdningernes samlede udestående realkredit er steget fra ca.
0,5 procent i 2009 til godt 0,9 procent i starten af 2018.
Det vil sige en stigning på cirka 80 procent.
Stigningen har stabiliseret sig de seneste par år.
F3-lån uden afdrag hører blandt de lån, hvor der har været den største bidragsstigning.
For F3 i 2003-2009 var bidragssatsen på 0,55 procent af retsgælden.
Nu er den steget til mere end 1,2 procent i alle insitutter, der udbyder lånet.
Det betyder, at på et F3 lån på 1,5 millioner uden afdrag og belåning på 80 procent er bidraget cirka 12.
600 kroner større før skat i oktober 2018 end for ti år siden.
I 2009 var bidragssatsen på et F1-lån på 0,55 procent af restgælden.
I 2018 er den på mere end 1 procent.
Det betyder, at for et F1 lån på 1,5 millioner kroner med en belåning på 80 procent er bidragsbetalingen 7.
800 kroner større i 2018 end for ti år siden.
Kilde: Konkurrence- og Forbrugerstyrelsen- I min egen økonomi betyder bidragssatsen cirka 3.
500 kroner ekstra om året, men det varierer jo fra kunde til kunde; nogle bliver ramt med 20.
000-30.
000 kroner om året.
Der er folk, der lige har sat sig i et hus og regner med, at de har en overskuelig økonomi de næste mange år, og så har de altså ikke, siger Chresten Ibsen.
De sidste to år har bidragssatserne været holdt i ro, og Forenet Kredit har givet over to milliarder kroner tilbage til kunder i Nykredit og Totalkredit i form af rabatter.
Men det er ikke nok for Chresten Ibsen og de tre andre kandidater fra Fair Bidragssats.
- Jeg synes, det ville være logisk at rulle den forhøjelse, der har været, tilbage, men jeg er jo heller ikke urealistisk, så jeg tænker, at jeg gerne vil ind og se på det, siger han.
Forbrugerrådet Tænk: Bidragssatser er for højeI Forbrugerrådet Tænk er seniorøkonom Morten Bruun Pedersen enig i, at boligejerne betaler for meget for deres realkreditlån.
- Bidragssatserne er alt for høje.
For enkelte lånetyper er de steget med over hundrede procent siden 2009.
Det er flere tusind kroner om måneden, folk skal finde i budgettet, siger han.
For selvom de har været holdt i ro de sidste par år, mener Morten Bruun Pedersen, at de stadig ligger på et højt niveau.
- De udgør stadig en meget stor post i forbrugernes budget, siger han.
I lydklippet her fortæller Morten Bruun Pedersen fra Forbrugerrådet Tænk mere om bidragssatsernes tilstand, og hvad han mener om Forenet Kredits forkaring på de høje bidragssatser.
Forbrugerrådet TænkFormand for Forenet Kredit: Nej til at sænke bidragssatserneFormanden for Forenet Kredit, økonomiprofessor Nina Smith, mener derimod ikke, bidragssatserne skal sænkes.
- Det er det, der gør, at vi er en stærk virksomhed og får det, der hedder Triple A-rating på vores obligationer; det, der gør, at kurserne er gode på vores obligationer, og det, der gør, at renterne er så lave på danske realkreditobligationer, siger hun.
Hun frygter, at det ville være en dårlig forretning, hvis man satte bidragssatserne ned.
- Så vil Nykredit blive en dårligere og dårligere virksomhed, og vi ville få ratingproblemer, og så ville vi i virkeligheden køre vores arvesølv ned, og så er jeg ikke sikker på, at der ville være noget tilbage til vores børn og børnebørn, siger hun.
Den forklaring køber Forbrugerrådet Tænk dog ikke.
Han peger på, at flere analyser viser, at det går meget godt hos realkreditinstitutterne.
- Realkreditinstitutterne har en overdækning af kapital, altså større kapital, end de har brug for, lyder det fra Morten Bruun Pedersen.
Tidligere var de store danske realkreditselskaber ejet af foreninger, men nu er der kun én tilbage - nemlig Nykredit, der er ejet af Forenet Kredit.
De andre realkreditselskaber er ejet af banker.
Valget til repræsentantskabet i Forenet Kredit går i gang klokken 17.
FacebookTwitterKopier linkEmner:Konkurrence- og Forbrugerstyrelsen|Kreditforeninger|Nina Smith (økonom)|Nykredit|Jylland




https://www.dr.dk/nyheder/udland/splittede-briter-paa-gaden-stop-brexit

UdlandSplittede briter på gaden: Stop brexit!
Brexit har åbnet en kløft ned gennem Storbritannien Af Benjamin Schildknecht Kodboel12.
mar.
2019 kl.
16.
07Bemærk: artiklen er mere end 30 dage gammelLæs opMidt i brexit-kaosset, har en gruppe briter har de seneste døgn demonstreret nær parlamentet i London.
Men de protesterer ikke imod samme sag.
Nogen ønsker en ny folkeafstemning, mens andre foretrækker at Theresa May holder ord, og trækker landet ud af Den Euopæiske Union.
Mandag aften blev forhandlere for Storbritannien og EU nemlig enige om et udkast til en politisk erklæring om rammerne for det fremtidige forhold, efter at briterne forlader unionen.
I en voxpop har vi fået fire briter, til at forholde sig til Storbritanniens nyeste tilføjelser i brexit-aftalen med EU.
FacebookTwitterKopier linkEmner:Storbritannien|Theresa May (politiker)|EU|EU-forhold|London




https://www.dr.dk/nyheder/udland/may-brexit-kan-gaa-tabt-hvis-i-stemmer-nej-til-skilsmisse

BrexitSe temaUdlandMay: Brexit kan gå tabt, hvis I stemmer nej til skilsmisseDen britiske premierminister forsøger at få opbakning inden skæbneafstemning.
Premierminister May har i dag forsvaret sin brexit-aftale i de britiske underhus.
Af Sean Coogan12.
mar.
2019 kl.
17.
22Bemærk: artiklen er mere end 30 dage gammelLæs op- Hvis denne aftale ikke går igennem, så kan vi have mistet brexit.
Sådan lyder meldingen fra den britiske premierminister, Theresa May, der i eftermiddag har været i det britiske underhus for at forsøge at overbevise parlamentarikerne om at stemme for hendes skilsmisseaftale med EU senere i aften.
Her har hun blandt andet lovet, at de lovgivningsmæssige standarder i Nordirland vil forblive de samme som i Storbritannien, hvilket ses som et forsøg på at berolige de politikere, der frygter for konsekvenserne af den såkaldte backstop-aftale.
Læs også:Partifæller og støtteparti: Vi kan ikke støtte Mays brexit-planMen i løbet af eftermiddagen - få timer før den længe ventede afstemning om Mays skilsmisseaftale - er opgaven for premierministeren vokset støt.
Først meldte den EU-skeptiske konservative ERG-gruppe, at man opfordrede sine kollegaer til ikke at støtte aftalen.
Snart fulgte meldingen fra May-regeringens støtteparti, DUP, at de ikke kunne bakke op om aftalen.
Ved sidste afstemning om aftalen i midten af januar fik premierministeren en historisk lussing, da hun tabte med en margin på 230 stemmer.
Corbyn: Gammel vin på nye flaskerDirekte adspurgt om, hvorvidt hun ville udskyde datoen for brexit, hvis hun fik et ja til sin aftale i aften, valgte May ikke at svare direkte på spørgsmålet.
Hendes mening om skilsmisseaftalen var hun derimod meget mere direkte omkring.
- Et nej i aften betyder, at usikkerheden fortsætter for vores borgere og vores selskaber, sagde hun foran medlemmerne af Underhuset.
- Tiden er kommet for at støtte denne aftale.
I videoen ovenfor kan du få forklaret aftenens afstemning på to minutter.
Det var oppositionslederen Jeremy Corbyn ikke enig i.
Mays aftale har ikke ændret sig, siden Underhuset nedstemte den, lyder budskabet fra Labour-formanden.
- Det er ren spin og ingen substans, lød det blandt andet fra Corbyn, som stemplede aftalen som en dårlig en af slagsen og gjorde det meget klart, at hans parti vil stemme imod.
Mens ERG, Labour og DUP har meldt ud, at de ikke vil støtte Mays aftale, så har der været drypvise meldinger om det modsatte fra enkelte parlamentsmedlemmer.
Det gælder blandt andet det konservative medlem Derek Thomas, der har skiftet side og nu vil stemme for aftalen.
Aftenens afstemning ventes at finde sted klokken otte dansk tid.
FacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|EU|EU-forhold




https://www.dr.dk/nyheder/politik/kraenkelser-i-ungdomsparti-mette-frederiksen-kendte-rigtig-aarsag-til-dsu-formands

PolitikKrænkelser i ungdomsparti: Mette Frederiksen kendte rigtig årsag til DSU-formands afgangUngdomspartiet håndterede ifølge Mette Frederiksen sagen klogt.
Socialdemokratiets formand, Mette Frederiksen, kendte den reelle årsag til, hvorfor DSU's daværende formand trak sig i 2017.
Af Thomas Klose Jensen12.
mar.
2019 kl.
15.
40Bemærk: artiklen er mere end 30 dage gammelLæs opSocialdemokratiets formand, Mette Frederiksen, kendte den reelle årsag til, hvorfor ungdomspartiets daværende formand trak sig i 2017.
Det forklarede hun efter dagens spørgetime med statsminister, Lars Løkke Rasmussen (V).
- Der tilgår os et brev, som der er redegjort for, og umiddelbart derefter fratræder DSU’s daværende formand, og det, synes jeg, var en klog beslutning, siger Mette Frederiksen.
Så da formanden Lasse Rasmussen fratræder, kendte du godt til den egentlige årsag?
Altså at han havde krænket nogle kvinder?
- Ja, og det afgørende for mig er jo, at DSU har handlet på de episoder, der har været.
Det synes jeg, at man har gjort klogt ved, at den formand, som var involveret i det, fratrådte.
Nu er der kommet en ny formand, og det er rigtig godt.
Læs også:Socialdemokratiet: Anklaget DSU-formand kan godt være medlem hos osS-ledelse blev orienteretSagen kom frem i sidste uge, da den daværende formand for Danmarks Socialdemokratiske Ungdom (DSU), Lasse Quvang Rasmussen, erkendte, at han trak sig fra posten på baggrund af nogle sager i partiet, hvor han krænkede flere kvinder.
Det skete efter, DR Nyheder i flere dage havde forsøgt at få DSU til at forholde sig til sagen.
Samlet handler det om DSU-medlemmer, der henvendte sig til ungdomspartiets hovedbestyrelse og berettede om "grænseoverskridende bemærkninger og befamlinger " med den daværende partiformand.
Gruppesekretær for den socialdemokratiske folketingsgruppe, Henrik Dam Kristensen, forklarede også i sidste uge, at Socialdemokratiet var blevet orienteret om sagen i ungdomspartiet.
Det er dog første gang, at Mette Frederiksen forklarer, at hun personligt kendte til den reelle årsag til, at Lasse Quvang Rasmussen trak sig.
FacebookTwitterKopier linkEmner:Henrik Dam Kristensen (politiker)|Lars Løkke Rasmussen (politiker)|Mette Frederiksen (politiker)|Socialdemokraterne|Venstre




https://www.dr.dk/nyheder/indland/minister-udskyder-omstridt-proevesystem-efter-fejl

IndlandMinister udskyder omstridt prøvesystem efter fejlUndervisningsminister Merete Riisager (LA) udskyder prøvesystemet Den Digitale Prøvevagt efter tekniske fejl.
Den Digitale Prøvevagt bliver sendt uden for døren.
12.
mar.
2019 kl.
15.
09Bemærk: artiklen er mere end 30 dage gammelLæs opDet skabte problemer, da systemet Den Digitale Prøvevagt i sidste uge blev afprøvet ved terminsprøver på landets gymnasier.
Flere af de 8000 gymnasieelever, der testede programmet, oplevede at blive smidt af programmet, der er udviklet til at opdage snyd ved opgaveskrivningen.
Det får nu undervisningsminister Merete Riisager (LA) til at udskyde udrulningen af programmet, der ellers skulle have været obligatorisk ved sommerens eksamener.
- Vurderingen er, at der simpelthen er for mange fejl i produktet, og derfor bliver vi ikke klar til sommer, siger Merete Riisager.
Læs også:Rektorer: Testkørsel af prøvesystem gav store problemerFlere gymnasier meldte i dagene efter generalprøven på systemet om problemer.
Eksempelvis Herlev Gymnasium, Grenaa Gymnasium og Erhvervsgymnasiet Grindsted.
Den Digitale Prøvevagt skal registrere, hvad eleverne foretager sig på computeren fra prøvens start.
Med jævne mellemrum tager systemet billeder af computerens skærm, og hvis der bliver registreret aktivitet, der ikke er tilladt, får institutionen besked.
Dårlig generalprøveMinisteren ærgrer sig over, at generalprøven forløb, som den gjorde.
- Jeg synes, det er ærgerligt, at der er lavet en generalprøve på noget, der ikke fungerer godt nok, og som ikke betrygger eleverne godt nok.
- Derfor sender jeg det i dok.
Så er det bedre, at man går ud og bruger nogle af de produkter, der er gennemprøvet og allerede bruges på flere gymnasier, siger ministeren.
Der findes eksisterende systemer på markedet, som bruges af flere gymnasier.
Ministeriet vil være skolerne behjælpelige med at vejlede i brugen af disse systemer.
Det vil ifølge ministeren være frivilligt, om de enkelte skoler vil benytte sig af et af de eksisterende digitale værktøjer til at opdage snyd.
Spørgsmål: Er det her udtryk for, at et statslig it-projekt er falleret, sådan som vi tidligere har set eksempler på?
- Hvis man laver noget, hvor man vurderer, at det ikke er godt nok - og det sker hver dag i offentlige og private organisationer, så ruller man det ikke ud, men sender det til reparation.
Det handler om at udøve rettidig omhu, siger Merete Riisager.
/ritzau/FacebookTwitterKopier linkEmner:Liberal Alliance|Merete Riisager (politiker)|Gymnasiale uddannelser|Uddannelse|Grenaa




https://www.dr.dk/nyheder/penge/stemte-paa-sig-selv-3000-gange-vicedirektoer-traekker-sig-fra-radius-bestyrelse

PengeStemte på sig selv 3.
000 gange: Vicedirektør trækker sig fra Radius’ bestyrelseFlemming Strøm trækker sig efter anklager om stemmemisbrug.
Numrene på elmålerne gav ret til at stemme til bestyrelsesvalget.
Det udnyttede Flemming Strøm.
(© KAB pressefoto)Af Nis Kielgast12.
mar.
2019 kl.
15.
03Bemærk: artiklen er mere end 30 dage gammelLæs opBoligselskabet KAB tager nu konsekvensen af den kritik, der har været, siden det kom frem, at KAB-vicedirektør Flemming Strøm kom ind i elselskabet Radius' bestyrelse ved at stemme på sig selv 3.
000 gange.
Det kunne han, fordi han brugte numre fra KAB’s fælles elmålere til at få ekstra stemmer.
KAB støttede i første omgang fremgangsmåden, men nu har man ændret holdning, og Strøm trækker sig som bestyrelsesmedlem.
- Vi må konstatere, at processen med stemmeafgivelser ikke har været i tråd med KAB’s værdier.
Jeg har derfor haft en samtale med Flemming Strøm og bedt ham trække sig fra Radius’ bestyrelse.
Flemming er fuldt indforstået med dette – og Radius’ bestyrelsesformand er orienteret, skriver KAB’s administrerende direktør, Jens Elmelund, i en pressemeddelelse.
KAB støttede Strøm i første omgangValget til Radius-bestyrelsen i starten af året havde stor opmærksomhed, fordi der samtidig kørte en ophedet offentlig debat om et muligt salg af virksomheden.
Elnetselskabet er ejet af Ørsted, det tidligere Dong Energy.
Dermed er staten hovedejer af Radius, men ved et salg kunne elselskbet være endt på private hænder, for eksempel med en kapitalfond som ejer.
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til RadiusDet fik elkunderne til stemmeurnerne ved bestyrelsesvalget, hvor den store stemmesluger blev Enhedslistens Pelle Dragsted med 9.
000 stemmer.
Men på andenpladsen kom den ellers ukendte kandidat Flemming Strøm med 3.
500 stemmer.
Langt størstedelen af stemmerne kom dog ikke fra almindelige elkunder.
Dem havde han skaffet som vicedirektør i KAB, hvor man har lister over de fælles elmålere i boligselskabets afdelinger.
Det var en fremgangsmåde, der for få dage siden fik opbakning fra formand for KAB, John Olsen.
Kritik for at underminere demokratiDet var dog langt fra alle, der var begejstrede over fremgangsmåden.
Juraprofessor Jacob Juul-Sandberg satte spørgsmålstegn ved lovligheden, og en række politikere og medlemmer af bestyrelsen satte spørgsmålstegn ved moralen.
Kandidaten Johnny Restrup-Sørensen, der ikke kom ind, var vred.
- Det lugter af stemmefusk og valgsvindel.
I virkeligheden synes jeg, at man sætter hele forbrugerdemokratiet ud af spil.
Det er i hvert fald uetisk, sagde han, da historien kom frem.
I går fik sagen så Københavns Kommune til at kræve en redegørelse om sagen af KAB, og nu tager KAB altså konsekvensen og får Strøm til at trække sig.
FacebookTwitterKopier linkEmner:KAB|Pelle Dragsted (politiker)|DONG Energy|Elsektoren|København




https://www.dr.dk/nyheder/indland/norwegian-indfoerer-flyveforbud-boeing-737-max-8

Boeing 737 MAX 8Se temaIndlandNorwegian indfører flyveforbud for Boeing 737 Max 8Den type fly, der styrtede ned i Etiopien i weekenden, holdes på jorden af flere og flere selskaber.
Norwegian holder nu alle typer af Boeing 737 Max 8 på jorden.
Af Theis Lange Olsen12.
mar.
2019 kl.
14.
46Bemærk: artiklen er mere end 30 dage gammelLæs opNorwegian indfører nu flyveforbud for Boeing 737 Max 8 efter weekendens ulykke i Etiopien, hvor 157 mennesker mistede livet.
– Vi er fortsat i tæt dialog med luftfartsmyndighederne og Boeing og følger deres instruktioner og anbefalinger, skriver Norwegian i en pressemeddelelse.
Norwegian har i øjeblikket 18 fly af typen Boeing 737 Max 8, men har bestilt i alt 110.
Læs også:OVERBLIK Her holder de Boeing 737 Max 8 på jorden - og her gør de ikkeUdmeldingen fra Norwegian kommer kort efter, at de britiske luftfartsmyndigheder har besluttet, at Boeing 737 Max 8 midlertidigt skal blive på jorden.
- Vi beklager over for kunder, der påvirkes af mulige aflysninger og forsinkelser som følge af det her.
Men vi går ikke på kompromis med vores kunder og kollegers sikkerhed, lyder det.
Tidligere på dagen var det Australien og Singapore, der kom med samme melding.
Norwegian oplyser, at flyselskabet har over 100 fly af typen Boeing, som ikke er omfattet af flyveforbuddet.
Derfor bliver konsekvenserne af flyveforbuddet også begrænsede for kunderne.
Intet nyt fra USAI går meddelte de amerikanske luftfartsmyndigheder, at de ikke ser nogen grund til at lade Boeing 737 Max 8 blive på jorden.
USA har sendt et undersøgelseshold fra landets nationale transportsikkerhedsråd til ulykkestedet i Etiopien, der primært efterforskes af de etiopiske myndigheder.
Boeing har også meldt ud, at den amerikanske virksomhed har sendt tekniske eksperter til Etiopien for at bistå med opklaringsarbejdet.
Flere selskaber holder flytypen Boeing 737 Max 8 på jorden.
I oktober sidste år styrtede et fly af samme type ned i Javahavet ved Indonesien.
Også her omkom alle ombord.
Det er endnu ikke kommet frem, om ulykken i Etiopien skete på samme måde som den i Indoniesen.
Flyserien 737 Max er ifølge Boeing den hurtigst sælgende i virksomhedens historie.
Foreløbig skal de levere 4.
700 fly fordelt på 100 forskellige kunder.
De europæiske luftfartsmyndigheder, EASA, oplyser, at undersøgelserne i Etiopien bliver fulgt tæt, og at man er i kontakt med både Boeing og de amerikanske luftfartsmyndigheder om udviklingen.
FacebookTwitterKopier linkEmner:Boeing|Norwegian|Etiopien|Erhverv|Flytrafik




https://www.dr.dk/nyheder/indland/politiker-konfronteres-med-sin-egen-tv-optraeden-hvis-jeg-havde-vaeret-seer-saa

IndlandPolitiker konfronteres med sin egen tv-optræden: 'Hvis jeg havde været seer, så havde jeg slukket'To af landets politikere står bag en venskabelig debat for at trække flere unge til.
Af Malene Koops Grønborg12.
mar.
2019 kl.
14.
44Bemærk: artiklen er mere end 30 dage gammelLæs op- Nu har du tilsvinet mig, hver gang jeg diskuterer politik!
- Det der er den største sten fra et glashus, man kan finde!
- Vil du lige lade mig tale færdigt?
Ovenstående er bare nogle få ud af en lang række eksempler på den hårde tone, der i dag er i den politiske debat.
For politikerne skændes, de afbryder, og de langer ud efter hinanden, og det irriterer flere af de unge, der mandag var mødt op til en såkaldt venskabelig politisk debat på Aarhus Universitet arrangeret af politisk ordfører for Socialdemokratiet, Nicolai Wammen og miljø- og fødevareminister Jakob Ellemann-Jensen (V).
- Der er tidspunkter, hvor jeg har været for hård eller lige skarp nok i forhold til en modstander, og det er da ikke noget, jeg er stolt af, siger Nicolai Wammen, der selv har arrangeret debatten sammen med Jakob Ellemann-Jensen.
Læs også:Vermund til Thulesen Dahl: Er du klar?
Er du klar?
Er du klar?
DR fik de to til at se tilbage på en af deres tidligere debatter i DR2-programmet 'Debatten' fra 2016, hvor de flere gange afbryder hinanden.
- Jeg har sikkert syntes, det var lige som det skulle være, da jeg stod der.
Men når jeg ser det nu, så tænker jeg, at hvis jeg havde været seer, så havde jeg slukket.
I videoen øverst kan du se nogle eksempler på politikere, der afbryder hinanden under offentlige politiske debatter - heriblandt en debat mellem Nicolai Wammen og Jakob Ellemann-Jensen.
Nicolai Wammen (tv.
) og Jakob Ellemann-Jensen har gennem årene haft flere politiske debatter.
Nu har de selv arrangeret en såkaldt 'venskabsdebat' på Aarhus Universitet, hvor de debatterer uden mudderkastning.
Mudderkast, skandaler og skænderierOrdstyreren i debatten var Kristina Bakkær Simonsen, adjunkt på Institut for Statskundskab, der i øjeblikket arbejder på et forskningsprojekt om, hvordan unge forholder sig til politik.
- Når man spørger de unge, hvad deres første reaktion er, når de tænker på politik, så er det noget med at skændes, noget med mudderkast og skandaler, siger hun.
- Hvis politik er noget, unge ikke har lyst til at følge med i, så risikerer vi jo, at der er en hel generation af unge, der ikke bliver en del af den politiske samtale, siger Kristina Bakkær Simonsen.
Personligt er jeg mere eller mindre holdt op med at se de politiske debatter, fordi det ikke giver mig noget.
Anne Kirstine Laudal Kaltoft, studerende, Aarhus UniversitetOg det er desværre netop det, der sker, hvis ikke tonen bliver en anden.
I hvert fald, hvis man skal tro flere af de unge, der var mødt op til den venskabelige debat.
- Når det handler om at tage den anden ned verbalt, så bliver det så uvedkommende.
Personligt er jeg mere eller mindre holdt op med at se de politiske debatter, fordi det ikke giver mig noget.
Det har mere underholdningsværdi end vidensværdi, siger Anne Kirstine Laudal Kaltoft, der var en af de studerende, som mødte op til venskabsdebatten i Studenterhuset på Aarhus Universitet.
Det er flere af de andre studerende enige i.
- Jeg ved godt, det er en del af det politiske spil, men det gør det lidt trættende at lytte på.
Man ved jo nærmest, hvad der bliver sagt, før man sætter sig for at se det, siger Jakob Schrøder, der studerer statskundskab på universitetet.
- Det giver mig ikke noget, at de snakker i munden på hinanden.
Jeg kan ikke holde det ud.
Hvis jeg skal følge med, så skal det være noget, man har lyst til at lytte på.
Og hvis man ikke kan høre dem, hvordan skal man så vide, hvem der er bedst at høre på?
siger Margrethe Nielsen, der til dagligt studerer informationsvidenskab.
Jakob Schrøder og Anne Kirstine Laudal Kaltoft er to af de studerende på Aarhus Universitet, der savner en bedre debat politikerne imellem.
Opløftende med en god toneVenskabsdebatten mandag eftermiddag mellem Nicolai Wammen og Jakob Ellemann-Jensen er dog forhåbentlig et lille skridt på vejen mod en bedre debat, håber Kristina Bakkær Simonsen.
Vi vil et bedre Danmark for vores børn og børnebørn.
Vi ser bare forskelligt på, hvad 'et bedre Danmark' er.
Jakob Ellemann-Jensen (V), miljø- og fødevareminister- Jeg håber, det er med til, at de unge vil give politikken en chance.
Og så er det forhåbentlig også en reminder til politikerne om, at de nogle gange kan være med til at skubbe dem, de gerne vil tale med, væk fra politik, siger hun.
Læs også:Eksperter: Politikere bør vælges ved lodtrækningDet er dog ikke enden på, at politikerne går til hinanden, og tonerne går højt.
Men det er vigtigt, at det bliver gjort på en ordentlig måde, siger Jakob Ellemann-Jensen.
- Man skal gå til hinanden, der hvor der er grund til det og aldrig sætte spørgsmålstegn ved, hvorfor vi hver især er gået ind i politik.
- Alle mine 178 kolleger er drevet af det samme, som jeg er: Vi vil et bedre Danmark for vores børn og børnebørn.
Vi ser bare forskelligt på, hvad 'et bedre Danmark' er, siger han.
Debatten mandag blev holdt i en god tone, og det glædede flere af de studerende, der var mødt op.
- Det er opløftende, når der er en god og venskabelig tone mellem dem, Siger Anne Kirstine Laudal Kaltoft.
FacebookTwitterKopier linkEmner:Jakob Ellemann-Jensen (politiker)|Venstre|Aarhus Universitet|Uddannelse|Videregående uddannelser




https://www.dr.dk/nyheder/udland/storbritannien-giver-boeings-ulykkesfly-flyveforbud

Boeing 737 MAX 8Se temaUdlandStorbritannien giver Boeings ulykkesfly flyveforbudEn række lande og luftfartsselskaber holder Boeing 737 Max 8 på jorden efter styrt i Etiopien søndag.
De britiske luftfartsmyndigheder har indført flyveforbud mod Boeing 737 Max 8.
Her er det dog et fly fra China Southern Airlines i Washington.
12.
mar.
2019 kl.
14.
44Bemærk: artiklen er mere end 30 dage gammelLæs opDe britiske luftfartsmyndigheder har indført et flyveforbud mod fly af typen Boeing 737 Max 8, der søndag styrtede i Etiopien.
Det skriver Sky News.
Meldingen fra Storbritannien kommer i forlængelse af en række landes beslutning om at indføre et midlertidigt forbud.
Myndighederne i blandt andet Kina, Indonesien, Singapore og Australien har beordret alle luftfartsselskaberne til at holde flyene på jorden.
Desuden har en lang række selskaber verden over taget samme beslutning.
157 mennesker mistede livet ved søndagens styrt, og det var anden gang på seks måneder, at et Boeing 737 Max 8 styrtede ned.
I oktober nedstyrtede et fly i Indonesien.
Dengang omkom 189 mennesker.
/ritzau/FacebookTwitterKopier linkEmner:Boeing|Storbritannien|Etiopien|Indonesien|Sky News




https://www.dr.dk/sporten/oevrig/vm-i-taekwondo-poomsae-kommer-til-danmark

Øvrig sportVM i taekwondo poomsae kommer til DanmarkHerning bliver i 2020 vært for VM i taekwondo poomsae.
Det kinesiske taekwondo poomsae-hold ved Asian Games i 2018.
Af Michael Sten Jensen i Lyon12.
mar.
2019 kl.
14.
21Bemærk: artiklen er mere end 30 dage gammelLæs opDet var været længe undervejs, men i maj 2020 samles verdens bedste taekwondo poomsae-udøvere i Danmark.
Nærmere bestemt Herning.
Sporten defineres som den tekniske variant af taekwondo, hvor der konkurreres i at være bedst til at bevæge sig, bedømt på kraft, balance og korrekt udførelse.
Ved seneste VM i Taipei deltog 1200 atleter, og derfor glæder det også bestyrelsesformand i Dansk Taekwondo Forbund, Søren Holmgård Knudsen, at det er lykkedes at hive VM til Herning.
Læs også:Tjek på taekwondo?
Bliv klar til DM på 10 kliks- Vi har luret på at kunne afholde VM længe, og det betyder rigtig meget for dansk taekwondo, at det nu er en realitet.
Det er stort for sporten, og det betyder også rigtig meget at kunne vise sig frem for et stort verdensforbund, siger Søren Holmgård Knudsen.
Mesterskabet skulle oprindeligt have været afholdt i Vejle, da Dansk Taekwondo Forbund og Sport Event Denmark i 2016 bød ind på værtskabet, men parterne har i fællesskab altså besluttet at give værtskabet videre til Herning.
Skal levere guldI spidsen for de sportslige ambitioner for VM står landstræner Ky-Tu Dang, der som den eneste udøver i verden har vundet EM i taekwondo poomsae otte gange i træk.
Han ser frem til at se de danske udøvere kæmpe med om guldmedaljerne.
- Jeg glæder mig rigtig meget til at vise, at Danmark hører med i verdenstoppen.
- Vi arbejder frem mod at blive top ti i verden, og lige nu ligger vi nummer to i Europa.
Ved VM i 2018 var Danmark et af de bedste europæiske lande i de klasser af taekwondo poomsae, som DIF fokuserer på, og der tror jeg på, at det kan blive til guld, siger Ky-Tu Dang.
VM afholdes i Kvik Hockey Arena i Herning.
Turneringen strækker sig fra 17.
- 24.
maj 2020.
FacebookTwitterKopier linkEmner:Herning|Kampsport|Dansk Taekwondo Forbund|Danmarks Idrætsforbund|Taipei




https://www.dr.dk/nyheder/udland/ekspert-om-flykatastrofe-alle-venter-paa-usa

Boeing 737 MAX 8Se temaUdlandEkspert om flykatastrofe: Alle venter på USATo Boeing 737 Max 8-fly er styrtet ned, men amerikanske myndigheder gør ikke noget foreløbigt.
Et Boeing 737 Max 8-fly styrtede ned i Etiopien i weekenden.
Ulykken kostede 157 mennesker livet, og den sker kun få måneder efter, at et andet fly af samme type styrtede ned.
Af Theis Lange Olsen12.
mar.
2019 kl.
14.
34Bemærk: artiklen er mere end 30 dage gammelLæs opDet er normalt altid de amerikanske luftfartsmyndigheder, der sætter retningen, hvis en bestemt type fly ikke lever op til sikkerhedskravene.
Det kan forklare, hvorfor en lang række lande og flyselskaber fortsat flyver med Boeing 737 Max 8, selvom et fly af netop den type styrtede ned i Etiopien i weekenden - og alle 157 ombord blev dræbt.
- Grunden til, at mange andre lande er tilbageholdende er, at alle venter på USA.
Det er altid USA, der sætter retningen.
Når de amerikanske luftfartsmyndigheder går ind og laver et forbud, så følger alle andre lande normalt efter, siger Ole Kirchert Christensen, redaktør på luftfartsmediet check-in.
dk.
De danske luftfartsmyndigheder gør som alle andre vesteuropæiske myndigheder - de afventer USA eller Boeing selv.
Ole KirchertI går meddelte de amerikanske luftfartsmyndigheder, at de ikke ser nogen grund til at lade Boeing 737 Max 8 blive på jorden.
- Indtil videre har de sagt, at de ikke har nogen data, der på nogen måde kan begrunde, at man på nuværende tidspunkt går ind og anbefaler en "grounding" af den her type fly.
Men de har påkrævet, at Boeing foretager nogle opdateringer af den software, som er i cockpittet, siger Ole Kirchert.
Eksperter sendt af stedUSA har også sendt et undersøgelseshold fra landets nationale transportsikkerhedsråd til ulykkestedet i Etiopien, der primært efterforskes af de etiopiske myndigheder.
Flere og flere flyselskaber og lande vælger dog at indføre et midlertidigt flyveforbud for Boeing 737 Max 8 - blandt andet Norwegian, der flyver til og fra Danmark og har 18 fly af den type.
Flere selskaber lader nu deres Boeing 737 Max 8 blive på jorden.
Boeing har meldt ud, at den amerikanske virksomhed har sendt tekniske eksperter til Etiopien for at bistå med opklaringsarbejdet.
Formentlig bliver alle klogere inden for kort tid - når de sorte bokse er analyseret.
- Inden for 24 til 48 timer har man nogle foreløbige indikationer på, hvad der kan være sket med flyet for Ethiopian Airlines, siger Ole Kirchert.
Mange ordrerI oktober sidste år styrtede et fly af samme type ned i Javahavet ved Indonesien.
Også her omkom alle ombord.
- Undersøgelser viste, at der var fejl på en censor, der måler indfaldsvinklen på vingen.
Det vil sige det, der skal sikre flyets opdrift.
Det var en automatik, der tvang flyets næse ned, mens piloten forsøgte at tvingen næsen op.
Den software vil man gerne have ændret, således at den type hændelse ikke kan ske igen, siger Ole Kichert.
Det er endnu ikke kommet frem, om ulykken i Etiopien skete på samme måde som den i Indoniesen.
Flyserien 737 Max er ifølge Boeing den hurtigst sælgende i virksomhedens historie.
Foreløbig skal de levere 4.
700 fly fordelt på 100 forskellige kunder.
De europæiske luftfartsmyndigheder, EASA, oplyser, at undersøgelserne i Etiopien bliver fulgt tæt, og at man er i kontakt med både Boeing og de amerikanske luftfartsmyndigheder om udviklingen.
FacebookTwitterKopier linkEmner:Boeing|Etiopien|USA|Flyselskaber|Flytrafik




https://www.dr.dk/nyheder/politik/danmark-far-central-rolle-ved-klimatopmode-i-fn-regi

PolitikDanmark får central rolle ved klimatopmøde i FN-regiTil september mødes stats- og regeringschefer i New York til klimatopmøde.
Danmark skal lede energisporet.
Statsminister Lars Løkke Rasmussen (V) kalder Danmark et foregangsland på klimafronten.
12.
mar.
2019 kl.
13.
57Bemærk: artiklen er mere end 30 dage gammelLæs opFN's generalsekretær har bedt den danske regering lede hele energisporet i arbejdet frem mod næste klimatopmøde i september.
Det siger statsminister Lars Løkke Rasmussen (V) tirsdag i Folketingssalen under en spørgetime.
- Det kan vi godt være stolte af, siger han.
FN's klimatopmøde i New York har deltagelse af stats- og regeringscheferne.
Det ventes dermed at blive det største klimatopmøde i år, hvor landene ventes at forpligte sig på at give flere penge til at bekæmpe klimaforandringerne.
- Dette er en opgave, som bortset fra Danmark ellers kun er betroet de allerstørste lande i verden.
Og Danmark er valgt af FN's generalsekretær, fordi vi tager lederskab, fordi vi skaber konkrete, grønne resultater, siger Løkke.
Statsministeren fremhæver det danske P4G-initiativ.
P4G står for "Partnering for Green Growth and the Global Goals 2030" og blev lanceret af Løkke på vegne af regeringen i september 2017.
Dette er en opgave, som bortset fra Danmark ellers kun er betroet de allerstørste lande i verden.
Statsminister Lars Løkke RasmussenInitiativet har "vundet mere opbakning, end jeg havde drømt om", lyder det fra Løkke.
Og det har ifølge Løkke været medvirkende til, at Danmark er blevet spurgt af FN's generalsekretær.
I det hele taget er klima placeret højt på den politisk dagsorden.
Klima ventes at blive en af nøgleemnerne i den kommende valgkamp, som finder sted i den nærmeste fremtid.
I sidste måned kom et borgerforslag om en ny klimalov på den politiske dagsorden.
Borgerforslaget er det hidtil mest støttede af slagsen i Folketinget.
Knap 67.
000 har underskrevet borgerforslaget, som dog i første omgang ikke kunne samle flertal.
Regeringen og Dansk Folkeparti stemte ikke for.
Det overordnede formål med borgerforslaget er at sikre, at Danmark træder aktivt ind i kampen mod klimaforandringer.
Klimaminister Lars Christian Lilleholt (V) har gentagne gange slået fast, at regeringen ser positive elementer og er enig i mange af de betragtninger, der er i borgerforslaget.
Efter næste folketingsvalg vil regeringen fremsætte forslag til en ny klimalov.
Her vil regeringen ifølge Lilleholt lade sig inspirere af nogle af elementerne fra borgerforslaget.
DF er med på regeringens linje.
Oppositionen mener dog, at det er en billig omgang fra regeringen at sige, at den vil komme med en ny klimalov senere, når den ikke stemmer for borgerforslaget nu.
/ritzau/FacebookTwitterKopier linkEmner:Lars Christian Lilleholt (politiker)|Lars Løkke Rasmussen (politiker)|Venstre|Miljøpolitik|New York




https://www.dr.dk/nyheder/politik/trods-minister-udtalelser-venstre-er-ikke-klar-til-stemme-samtykkelov

PolitikTrods minister-udtalelser: Venstre er ikke klar til at stemme for samtykkelov- Vi afventer konkrete modeller fra justitsministeren, lyder det fra ordfører.
Politisk ordfører Britt Bager fortæller, at Venstre ikke er klar til at stemme for voldtægtslov, der bygger på samtykke.
Af Emil Søndergård Ingvorsen12.
mar.
2019 kl.
13.
53 | opdateret 12.
mar.
2019 kl.
14.
29Bemærk: artiklen er mere end 30 dage gammelLæs opDet bliver ikke et ja tak for Venstre, hvis der i dag skulle stemmes om en lov om samtykke før sex.
Det siger partiets politiske ordfører, Britt Bager, efter at ligestillingsminister Eva Kjer Hansen (V) i morges over for Altinget fortalte, at partiet i lighed med regeringssamarbejdspartneren fra De Konservative er klar til at stemme for en ny lov på området.
- Vi afventer konkrete modeller fra justitsministeren, og så snart, vi har dem, tager vi stilling til, hvilke lovændringer der skal til, siger Britt Bager til Ritzau, hvor hun også slår fast, at sex "selvfølgelig altid skal være frivilligt".
Det samme gjorde statsminister Lars Løkke Rasmussen (V) i dagens spørgerunde.
- Det er min og regeringens holdning, at sex forudsætter frivillighed.
Derfor kan man jo kun have sex med folk, der har givet samtykke.
Derfor er det også fornuftigt, at se på, om den eksisterende formulering af straffeloven er hensigtsmæssig og tilstrækkelig og afspejler dette holdningsmæssige synspunkt, forklarede han.
Eva Kjer Hansens udmelding kom få dage, efter at justitsminister Søren Pape Poulsen (K) på et arrangement hos Kvinfo sagde, at De Konservative var klar til en lovændring, der skal bygge på samtykke.
- Vi kan også godt sige samtykke.
Det er fint for mig.
For vi har brug for en kulturforandring, sagde han.
Minister: Fuld opbakning herfraLigestillingsministeren kaldte i dag Søren Pape Poulsens udmelding for "dejlig", og "noget hun havde råbt op om længe".
Og direkte adspurgt om Venstre vil bakke op om en voldtægtslov, der bygger på selve princippet om samtykke, svarede hun:- Ja, fuld opbakning herfra.
Hverken Liberal Alliance eller Dansk Folkeparti har taget stilling til, om de vil stemme for et lovforslag om samtykke.
Politisk ordfører i Liberal Alliance Christina Egelund forklarer dog, at sex skal foregå helt frivilligt.
- Der er for mig at se ingen tvivl om, at vi i Danmark har et efterslæb når det kommer til domsfældelse i voldtægtssager, og målet er, at begår man et så voldsomt overgreb mod et andet menneske, så dømmes man for det.
Også gerne hårdere end i dag, siger hun og forklarer, at partiet afventer konkrete modeller fra justitsminister Søren Pape Poulsen (K).
FacebookTwitterKopier linkEmner:Britt Bager (politiker)|Det Konservative Folkeparti|Eva Kjer Hansen (politiker)|Venstre|Ligebehandling




https://www.dr.dk/nyheder/regionale/midtvest/fabrik-maa-importere-plastik-fra-holland-efterlyser-bedre-dansk

Midt- og VestjyllandFabrik må importere plastik fra Holland: Efterlyser bedre dansk plastiksorteringFærch Plast laver kødbakker af genbrugsplastik, men kan ikke få nok fra danske husstande.
Af Thomas Bach Poulsen og Mona Aaberg12.
mar.
2019 kl.
13.
53Bemærk: artiklen er mere end 30 dage gammelLæs opHver dag kører tonsvis af genanvendt plastik gennem fabrikken Færch Plast i Holstebro.
Men det meste stammer fra genanvendt plastik fra deres fabrik i Holland.
Den danske sortering fra husstandene samt teknologien på genbrugscentralerne er nemlig ikke effektiv nok.
FAKTADer er kun 74 kommuner, der sorterer plastaffald fra husstande, og de gør det på syv forskellige måder.
Ifølge krav fra EU skal danskerne inden 2025 genanvende 50 procent af vores plastikaffald.
Danmark producerer cirka 300.
000 ton plastik om året, men lige nu genbruger vi kun 36 procent.
Kilde: Miljø- og fødevareministeriet- Der er for mange forskellige måder at håndtere det på i de forskellige kommuner, og det bliver man nødt til at ensarte for at nå op i tilstrækkelige mængder, siger Jesper Emil Jensen, der er regional direktør hos Færch Plast.
Færch Plast producerer blandt andet plastik-kødbakker, der består af 80-100 procent genanvendt plastik.
Men for at kunne opnå så stor en genanvendelse har Færch Plast købt en fabrik i Holland.
Hollænderne er nemlig længere fremme med at sortere plast fra husholdningen, som kan bruges til helt nyt plastik.
Kommuner sorterer for forskelligtI dag er miljøminister Jakob Ellemann-Jensen kommet med et nyt udspil om en mere ensartet sortering af affald i kommunerne, så det bliver lettere at genanvende plastik.
Den udmelding glæder fabrikken, som er klar til at investere.
- Vi vil også gerne lave sådan et anlæg i Danmark eller Skandinavien, men vi skal have styr på indsamlingen og sorteringen af de forskellige plasttyper, siger Jesper Emil Jensen.
Færch Plast bruger plastflager til genanvendelse fra fabrikken i Holland.
 Fabrikken producerer blandt andet plastbakker til kød og fisk.
 De små plastikkugler stammer fra husholdningsplastik fra Holland.
 80-100 procent af plastikken på fabrikken er genanvendt plastik 1 / 4Færch Plast bruger plastflager til genanvendelse fra fabrikken i Holland.
1 / 4Fabrikken producerer blandt andet plastbakker til kød og fisk.
2 / 4De små plastikkugler stammer fra husholdningsplastik fra Holland.
3 / 480-100 procent af plastikken på fabrikken er genanvendt plastik 4 / 4I Holland kan man – i modsætning til Danmark – genbruge plastik fra for eksempel to-go-bakker og kødbakker.
For få år siden brugte Færch Plast kun ny plastik til kødbakker, men med hjælp fra den hollandske fabrik, er kødbakkerne i dag lavet af 80-100 procent genanvendt plastik.
Det svarer til cirka en halvering af energiforbruget, hvis man sammenligner med den nye plastik, som fabrikken ellers ville købe fra Saudi-Arabien.
- Det er vigtigt for os at bygge et cirkulært forløb op, så plasten ikke ender i naturen, men bliver en ressource, vi kan bruge.
På den måde er det en gevinst for klimaet og en gevinst for naturen, siger Jesper Emil Jensen.
Ud over en god bundlinje for klimaet, er det også en god økonomisk forretning for Færch Plast at bruge genanvendt plastik frem for at importere nyt fra udlandet.
Derfor håber de på en hurtig løsning, så de kan bruge plastik fra danske husstande.
- Får man det, er virksomheder som os også klar til at investere i de anlæg, der skal til for at nå op på nogle tilstrækkelige genanvendelsesgrader, siger Jesper Emil Jensen.
FacebookTwitterKopier linkEmner:Færch Plast|Jakob Ellemann-Jensen (politiker)|Miljø- og Fødevareministeriet|Holland|Industri




https://www.dr.dk/nyheder/udland/overblik-her-holder-de-boeing-737-max-8-paa-jorden-og-her-goer-de-ikke

Boeing 737 MAX 8Se temaUdlandOVERBLIK Her holder de Boeing 737 Max 8 på jorden - og her gør de ikkeNorwegian flyver ikke længere med deres 18 Boeing 737 Max 8-fly efter ulykke.
Norwegian har 18 fly af typen Boeing 737 Max 8 i deres flåde.
Flyelskabet er i tæt dialog med Boeing og luftfartsmyndigheder efter ulykken i Etiopien.
(© Norwegian)Af Theis Lange Olsen12.
mar.
2019 kl.
13.
49 | opdateret 13.
mar.
2019 kl.
16.
59Bemærk: artiklen er mere end 30 dage gammelLæs opOpdatering 14.
marts: De amerikanske luftfartsmyndigheder anbefaler nu, at alle fly af typen Boeing 737 Max 8 og 9 holdes på jorden.
Den amerikanske flyproducent Boeing har meldt ud, at alle fly af typen Boeing 737 Max 8 og Max 9 skal holdes på jorden efter ulykken i Etiopien i weekenden.
Ulykken kostede 157 mennesker livet.
Indtil videre har disse lande suspenderet flyvninger med Boeing 737 Max 8:•Hele Europa•Australien•Singapore•Kina•Etiopien•Indonesien•Malaysia•Oman•Mongoliet•Indien•New Zealand•De Forenede Arabiske Emirater•Vietnam•Libanon•Canada•Japan•RuslandHer i grafikken (opdateres løbende) kan du se, hvilke flyselskaber der holder deres Boeing 737 Max 8 på jorden, og hvem der fortsat lader dem flyve:FacebookTwitterKopier linkEmner:Storbritannien|Flyindustri|Canada|Forenede Arabiske Emirater|Hong Kong




https://www.dr.dk/nyheder/indland/video-saadan-aendrede-plastik-vores-liv

IndlandVIDEO Sådan ændrede plastik vores livVidste du, at plastik betragtes som en af verdenshistoriens vigtigste opfindelser?
Af René Just Poulsen12.
mar.
2019 kl.
12.
00Bemærk: artiklen er mere end 30 dage gammelLæs opI affaldssortering er der stort fokus på plastik.
Det skyldes, at det er vigtigt at genanvende plastik, fordi det er et ressourcekrævende materiale, det tager rigtig mange år at nedbryde, hvis det havner i naturen.
Ifølge en opgørelse fra Miljø- og Fødevareministeriet sorterer kommunerne affald på alt for mange forskellige måder, og det spænder ben for genanvendelse af blandt andet plastikaffald.
Et alternativ til konventionel plastik kan være biobaseret eller bionedbrydeligt plastik.
Men det er fortsat meget teoretisk, og derfor er det bedst, hvis du bestræber dig efter at sortere dit affald – især plastikaffaldet – korrekt.
I denne video kan du blive klogere på, hvordan opfindelsen af plastik ændrede vores liv, men også hvordan plastik har vokset sig til en stor udfordring for os og naturen.
FacebookTwitterKopier linkEmner:Miljø- og Fødevareministeriet|Affald|Miljø og natur




https://www.dr.dk/nyheder/udland/partifaeller-og-stoetteparti-vi-kan-ikke-stoette-mays-brexit-plan

BrexitSe temaUdlandPartifæller og støtteparti: Vi kan ikke støtte Mays brexit-planMedlemmer af Theresa Mays eget parti opfordrer til ikke at støtte brexit-aftale.
Jacob Rees-Mogg er medlem af de konservative og formand for ERG-gruppen, der ikke vil støtte Mays skilsmisseaftale.
Af Sean Coogan12.
mar.
2019 kl.
15.
11 | opdateret 12.
mar.
2019 kl.
15.
25Bemærk: artiklen er mere end 30 dage gammelLæs opDen EU-skeptiske ERG-gruppe i Theresa Mays konservative parti opfordrer partifællerne til ikke at støtte premierministerens brexit-aftale, der efter planen skal til afstemning i aften.
Det beretter blandt andre The Guardian.
- I lyset af vores og andres juridiske analyser anbefaler vi ikke, at man accepterer regeringens udspil i dag, lyder det ifølge mediet fra Sir Bill Cash, som er medlem af Underhuset for de konservative og medlem af den EU-skeptiske ERG-gruppe.
Gruppen, European Reseach Group, tæller cirka 20 konservative lovgivere, som ønsker et klart brud med EU.
Meldingen fra ERG er ikke ensbetydende med, at de vil stemme imod aftalen, men indebærer, at de ikke vil lægge stemmer til den.
Heller ikke hendes nordirske støtteparti, DUP, vil stemme for.
Det oplyser de i en pressemeddelelse, hvor de siger, at EU har handlet "uforsonligt".
May har brug for at flytte rigtig mange stemmer i sin retning.
Ved sidste afstemning om hendes skilsmisseaftale tabte hun nemlig med en historisk stor margin på 230 stemmer.
Har fået punkteret sin planSiden Theresa May i midten af januar fik nedsablet den skilsmisseaftale, som hun indgik med EU i november, har hun kæmpet for at få en mere spiselig aftale fra EU.
I går rejste hun så til Strasbourg i 11.
time for at få vigtige garantier fra EU, der skulle gøre det muligt for hende at sælge aftalen til sit parlament i dag.
Det lykkedes hende at sikre sig juridisk bindende tilføjelser til brexit-aftalen.
Men spørgsmålet har været: Er det nok?
Læs også:Chefjurist vurderer brexit-aftale: Stadig risiko for evig binding til EUSiden nyheden i aftes har manges øjne været rettet mod Geoffrex Cox, som er den britiske regerings juridiske chef.
Han er politisk uafhængig og har fået til opgave at vurdere aftalen, inden Underhuset i aften skulle vende tommelfingeren op eller ned.
I eftermiddag kom hans melding, og den var dårligt nyt for May: Storbritannien risikerer fortsat at være bundet til blandt andet EU’s toldunion i al evighed med den nyeste reviderede brexit-aftale, lyder hans vurdering.
Medier kunne derfor berette, at Mays aftale hang i en tynd tråd, fordi mange britiske parlamentarikere frygtede, at Storbritannien ikke selv kan vælge at forlade den såkaldte irske bagstopper.
Det har været et centralt krav fra de stærkeste EU-modstandere i hendes eget konservative parti og fra May-regeringens nordirske støtteparti DUP.
Derfor har mange øjne også været rettet mod dem.
Magasinet Politico berettede fra morgenstunden, at dusinvis af konservative forventedes at følge DUP.
Med meldingen fra DUP ser der ud til at blive endnu sværere for May at flytte stemmer over mod et ja til skilsmisseaftalen.
FacebookTwitterKopier linkEmner:EU|Storbritannien|Theresa May (politiker)|EU-forhold|The Guardian




https://www.dr.dk/nyheder/viden/klima/nye-tal-luftforurening-slaar-dobbelt-saa-mange-ihjel-som-forskerne-troede

KlimaNye tal: Luftforurening slår dobbelt så mange ihjel, som forskerne troedeHvert år dør op imod 800.
000 europæere for tidligt på grund af luftforurening, viser ny tysk undersøgelse.
Det kan bestemt ikke udelukkes, at de her beregninger er realistiske, siger dansk forsker.
Af Emilie Aagaard12.
mar.
2019 kl.
12.
51Bemærk: artiklen er mere end 30 dage gammelLæs op2,2 år.
Så mange leveår mister hver eneste person i Europa i snit på grund af luftforurening.
Det er en af konklusionerne på en undersøgelse, som tyske forskere netop har offentliggjort.
Samlet set anslår forskerne, at omkring 800.
000 europæere i 2015 døde af følgesygdomme fra luftforurening.
Det er næsten dobbelt så mange, som det Europæiske Miljøagentur kom frem til i deres seneste rapport.
Steffen Loft, som forsker i blandt andet luftforurening ved Institut for Folkesundhedsvidenskab på Københavns Universitet, finder den nye undersøgelse interessant.
- Tallene er noget højere end dem, vi tidligere har brugt.
Det skyldes primært, at forskerne her har taget ny viden med, vi har fået om helbredseffekterne i områder med meget høj luftforurening, siger han.
Ole Hertel er professor ved Aarhus Universitet og rådgiver desuden Miljøministeriet i spørgsmål om luftforurening.
Han tager også de nye tal til efterretning.
- Det kan bestemt ikke udelukkes, at de her beregninger er realistiske, siger han.
Vi har undervurderet effekten af luftforureningThomas Münzel, der er professor på Universitetsmedicinsk Center Mainz i Tyskland, er en af forskerne bag den nye undersøgelse.
- Sæt det her i perspektiv: Det betyder, at der er flere dødsfald om året, der skyldes luftforurening end tobaksrygning, siger han i en pressemeddelelse.
Dødstallet er dog behæftet med en del usikkerhed.
Og tidligere undersøgelser har typisk fundet et noget lavere tal.
Det Europæiske Miljøagenturs rapport fra 2018 anslår for eksempel, at luftforurening fra de samme grupper af luftpartikler (de såkaldte PM2.
5-partikler og ozon) var skyld i under 450.
000 dødsfald i Europa i 2015.
- Artiklen bygger på resultater, hvor man har fundet stærkere sammenhæng end tidligere mellem forureningsudsættelse og helbredseffekter, siger Ole Hertel.
Og det er netop den nye viden, der har fået de tyske forskere til at opjustere deres tal.
- Især har nye asiatiske undersøgelser vist, at man tidligere nok har undervurderet effekten af meget høj luftforurening, siger Steffen Loft.
Luftforurening øger risikoen for hjerte-kar-sygdommeI Danmark vurderer de tyske forskere, at over 6.
000 mennesker mistede livet på grund af udendørs luftforurening i 2015.
Også det tal er noget højere end tidligere beregninger.
Hvis det passer, svarer det omtrent til det antal danskere, der ifølge Danmarks Statistik døde af hjertesygdomme samme år.
Men modsat hjertesygdom, er de mennesker, der døde af luftforurening ikke en gruppe for sig i Danmarks Statistiks liste over, hvad danskere døde af i 2015.
Det skyldes, at man nærmest aldrig kan sige, at et dødsfald med sikkerhed skyldes luftforurening.
Man kan derimod se, at mange sygdomme er overrepræsenterede i områder, hvor der er meget luftforurening.
- Hjertekar-sygdomme er det, der vægter mest, men der er også luftvejssygdomme, kræft, diabetes, hjernesygdomme, forsterpåvirkning og mere, forklarer Steffen Loft.
Grænseværdierne skal ned i EuropaDe tyske forskere opfordrer til, at Det Europæiske Miljøagentur opjusterer sit tal på baggrund af den nye viden.
De mener også, at tallene med al tydelighed viser, at EU's grænseværdier for luftforurening er for høje.
WHO's grænseværdierÅrsgennemsnittet for fine partikler, de såkaldte PM2.
5-partikler, må ifølge WHO's grænseværdier ikke overstige 10 mikrogram pr.
kubikmeter (10 µg/m3).
I Danmark er den gennemsnitlige koncentration af Pm2.
5-partikler på 11 mikrogram pr.
kubikmeter, mens den i Italien er 20 µg/m3 og i Sverige 6µg/m3I EU er grænseværdien for de fine partikler, de såkaldte PM2.
5-partikler på 25 mikrogram pr.
kubikmeter.
WHO anbefaler en grænseværdi på 10 mikrogram pr.
kubikmeter.
Lande som USA, Canada og Australien følger – modsat EU - WHO’s anbefaling.
PM2.
5-partikler er interessante, fordi det især er dem, der er sat i forbindelse med hjerte-kar-sygdomme og respiratoriske lidelser.
Steffen Loft mener også, at mængden af især PM2.
5-partikler skal ned.
- I Danmark klarer vi os rimeligt godt i forhold til PM2.
5.
Meget af den PM2.
5-forurening, vi har, kommer fra resten af Europa.
Men vi er nødt til at være foregangsland og presse på, for at grænseværdierne sættes ned i hele Europa, siger han.
Ole Hertel er enig og understreger, at det allerede går den rigtige vej i Europa, også i Danmark, selv om det kunne gå hurtigere, hvis de fossile brændstoffer - blandt andet kul og olie - blev udfaset hurtigere end planlagt.
FacebookTwitterKopier linkEmner:Det Europæiske Miljøagentur|Luftforurening|EU|Videnskab|Tyskland




https://www.dr.dk/sporten/fodbold/landsholdet/hareide-om-dbus-nye-landsholdskomite-vigtigt-faa-valgt-de-rigtige-folk

LandsholdetHareide om DBU's nye landsholdskomité: 'Vigtigt at få valgt de rigtige folk'Åge Hareide ser frem til at få gode råd fra en kommende landsholdskomité i DBU.
Åge Hareide håber, at DBU's nye fodboldkomité kan aflaste ledelsen.
12.
mar.
2019 kl.
10.
58Bemærk: artiklen er mere end 30 dage gammelLæs opViden, analyse og ekspertise skal hjælpe Åge Hareide og fodboldlandsholdet i fremtiden.
Det sker i form af en ny landsholdskomité, som bestyrelsen i Dansk Boldspil-Union (DBU) har besluttet at etablere.
Peter Møller, DBU's fodbolddirektør, fortæller, at landsholdskomitéen skal være sammensat af kloge fodboldfagfolk, der kan optimere tingene.
- Det er vigtigt, at vi finder de rette folk, som har øje for, hvordan vi udvikler landsholdsfodbolden i Danmark.
Hvad skal vi være opmærksomme på?
- Det kan være i spillet.
Det kan være rundt om holdet.
Det kan være analytisk.
Eller det sundhedsmæssige, siger Peter Møller.
Skal løfte dansk fodboldLandsholdskomitéen skal sidde tæt på DBU's bestyrelse, så vejen til beslutninger bliver kortere.
I komitéen kommer til at sidde dygtige fagpersoner.
- Det kan være nuværende trænere, sportsdirektører og tidligere landsholdsspillere.
Alle, som har lyst til at videreudvikle landsholdsfodbolden, og som vil dansk fodbold det godt og har knowhow.
- Det skal være en fagjury, som kan løfte dansk fodbold.
Det er i hvert fald hensigten, siger Peter Møller og tilføjer:DBU's fodbolddirektør, Peter Møller.
- Åge og jeg får i det forum et samspil, for jeg kommer til at lytte meget til, hvad Åge har af ønsker.
Og jeg er tæt på holdet i forvejen og med på alle ture.
Vi kommer til at have et parløb.
Peter Møller afviser, at komitéen vil blande sig i Hareides udtagelse af spillere.
- Det kan jeg ikke forestille mig.
Det har vi ikke indvirkning på.
Det er suverænt landstræneren, der bestemmer det.
Det er alt det rundt om landsholdene.
Det kan også være noget spillemæssigt.
- Hvad skal vi have ekstra fokus på i forhold til den måde, vi gerne vil spille på?
Hvilket setup skal vi have omkring landsholdet, og hvilke tiltag og folk skal vi have?
- Der er også kvindelandsholdet, U21-landsholdet og vores andre ungdomslandshold, minder Peter Møller om.
Kan aflaste DBU's ledelseHareide har på det seneste været mest optaget af landsholdet, men vil tage en snak om komitéen efter de kommende kampe mod Kosovo og Schweiz.
- Jeg tror på mange måder, det kan blive en aflastning for ledelsen.
Der er meget på Peters skuldre i forhold til strategi og udvikling af DBU's sportslige del.
- Fodbolden skal altid prioriteres i DBU.
Og hvis A-landsholdet har succes, så vil det påvirke hele Fodbolddanmark både i bredden og rekrutteringen til A-landsholdet.
- Hvis sådan en komité kan komme ind og være samtalepartner og give gode råd, så er det bare positivt.
Det er meget vigtigt at få valgt de rette folk, siger Åge Hareide.
Ståle Solbakken, cheftræner i FC København.
Hvis eksempelvis FC København-træner Ståle Solbakken eller andre ligatrænere fik sæde i komitéen, vil Hareide høre koncentreret efter.
- Absolut.
Og Ståle skal man jo altid lytte til.
Jeg synes, at de fleste trænere i den danske Superliga er optaget af, at det danske A-landshold gør det godt.
- Klubberne er også interesserede i at have spillere, der kan spille på landsholdet i fremtiden, fordi det er et godt udstillingsvindue.
Og det er vigtigt, at vi har så mange som muligt at vælge fra, siger Hareide.
/ritzau/FacebookTwitterKopier linkEmner:Åge Hareide (fodboldtræner)|DBU|Ståle Solbakken (fodboldtræner)|Fodbold|Schweiz




https://www.dr.dk/nyheder/regionale/midtvest/toejgigant-om-godkendelse-af-320-meter-hoejt-taarn-vi-er-vitterligt

Midt- og VestjyllandTøjgigant om godkendelse af 320 meter højt tårn: 'Vi er vitterligt positivt overraskede'Bestseller lover at gå til opgaven med at bygge en ny bydel i Brande med 'ydmyghed og respekt'.
Det er Bestseller-milliardæren Anders Holch Povlsen, der står bag planen om at skabe en hel ny bydel med navnet "Bestseller Tower & Village" i Brande med 7.
000 indbyggere.
Af Mads Kruse Juhl og Mette Skov-Jensen12.
mar.
2019 kl.
13.
02Bemærk: artiklen er mere end 30 dage gammelLæs op- Vi er overvældet over opbakningen til vores projektplaner.
Specielt lokalt.
Sådan lyder det fra tøjgiganten Bestseller, efter et enigt byråd i Ikast-Brande Kommune mandag aften stemte ja til en lokalplan, som gør det muligt at bygge Bestseller Tower & Village.
Den nye bydel vil blandt andet få et 320 meter højt tårn, som skal udgøre koncernens hovedkvarter.
Bestseller har indtil nu ikke villet udtale sig om planerne, fordi virksomheden netop har ventet på politikernes godkendelse.
Meget er ikke afklaret endnu.
Vi arbejder ud fra devicen om, at vi har ikke travlt med at blive færdig.
Anders Krogh, projektansvarligMen med en godkendt lokalplan for området kan tøjgiganten for alvor gå i gang med planlægningen, der foruden det 320 meter høje tårn indeholder fire lavere højhuse og en ny bydel på størrelse med 88 fodboldbaner, hvor der skal være butikker, boliger, restauranter og hotel.
- Vi er vitterligt positivt overraskede over, at vi har fået opbakning til vores projekt.
Det er vigtigt at understrege, at et projekt af denne karakter ikke er givet på forhånd, siger den projektansvarlige for Bestseller Tower & Village, Anders Krogh.
Ingen tidsplan for byggeriHan kalder byrådets godkendelse for det første skridt på en potientielt meget lang vej.
Hvor lang vejen bliver, vil Anders Krogh ikke udtale sig konkret om.
- Nu starter det rigtige hjemmearbejde.
Nu skal der projekteres, planlægges og tænkes bæredygtigt, som i sagens natur vil være en naturlig del af sådan et projekt.
Vi vil lave et ordenligt og solidt projekt, siger Anders Krogh.
Bestseller har endnu ikke lavet en tidshorisont for byggeriet, så det er heller ikke afklaret, hvornår de kan tage første spadestik.
Men ifølge tøjkoncernen er der tale om år.
- Meget er ikke afklaret endnu.
Vi arbejder ud fra devisen om, at vi ikke har travlt med at blive færdige.
Vi har travlt med at gøre det rigtigt, siger Anders Krogh.
Bestseller skal som noget af det første forhandle med lodsejere, der skal afgive jord til Bestseller Tower & Village.
Anders Krogh oplyser, at virksomheden er i god dialog med naboerne.
- Sådan et projekt vil medføre ændringer af den omkringliggende infrastruktur og for de nuværende naboer.
Vi vil gå til opgaven med den rette ydmyghed og respekt.
Det kommer til at tage den tid, det nu vil tage, siger projektlederen.
Tårn kan blive turistmagnetBorgmester i Ikast-Brande Kommune, Ib Lauritsen (V) forventer og tror, at Bestseller Tower & Village med det 320 meter høje tårn vil udvikle både Brande og Midtjylland.
- Der er ingen tvivl om, at vi vil få en turisme at se, hvor folk kommer for at handle.
Og det er folk, vi ellers ikke ville have set.
Så alt andet lige vil det få en positiv afsmitning på vores lokalområde, siger Ib LauritsenDet er mere end fem år siden, at Bestseller begyndte at arbejde med projektet.
Det har taget 17 måneder at få udarbejdet lokalplanen.
FacebookTwitterKopier linkEmner:Ikast-Brande Kommune|Mode- og designbranchen|Bestseller|Ikast|Ib Lauritsen (politiker)




https://www.dr.dk/nyheder/regionale/midtvest/miljoeminister-vil-have-ens-sortering-i-hele-landet-vi-skal-se-plastik

Midt- og VestjyllandMiljøminister vil have ens sortering i hele landet: Vi skal se plastik som en ressourceMiljø- og fødevareminister Jakob Ellemann-Jensen (V) vil have fælles sorteringsløsninger i landets kommuner.
I Holland er de længere fremme med affaldssortering ned Danmark, så mere af deres husholdningsplastik kan genanvendes.
Af Thomas Bach Poulsen og Mona Aaberg12.
mar.
2019 kl.
12.
17Bemærk: artiklen er mere end 30 dage gammelLæs opDer er næsten lige så mange forskellige måder at sortere affald på, som der er kommuner.
Derfor vil miljø- og fødevareminister Jakob Ellemann-Jensen (V) nu have en mere ensartet affaldssortering over hele landet.
- Hvis vi i højere grad skal gøre affald til en ressource, til noget som nogen faktisk vil betale penge for, så er vi nødt til at have en mere ensartet måde at sortere det på, siger Jakob Ellemann-Jensen.
Plastik har – forbandet nok – en meget høj brændværdi, og det bliver vi nødt til at se bort fra, når vi ser på, hvordan vi bruger plastik mest fornuftigtJakob Ellemann-Jensen (V), ministerEn ny opgørelse fra miljø- og fødevareministeriet fastslår, at kommunerne sorterer affald på alt for mange forskellige måder.
For eksempel er det kun 74 kommuner, der sorterer plastaffald fra husstande, og de gør det på syv forskellige måder.
Det spænder ben for genanvendelsen, lyder det fra lektor ved Institut for Mennesker og Teknologi på RUC, Thomas Budde Christensen.
- Hvis vi skal genanvende det til nye produkter og smartere produkter, så skal vi være bedre til at få vores affaldssortering lavet på en måde, så vi får renere plastikfraktioner ud, som virksomhederne kan lave nye produkter af, siger Thomas Budde Christensen.
Skal finde løsning i fællesskabMinisteren vil nu samle erhvervslivet, interesseorganisationer og kommunerne for at finde den bedst mulige løsning.
Alle virksomheder, som har plast liggende, skal begynde at tænke på det som en ressource, der ikke skal til forbrænding, men som skal genanvendes,Christina Busk, plastindustrien- Når vi sætter os sammen, er jeg sikker på, at vi finder den kloge måde at gøre det på, så man ikke i den enkelte kommune insisterer på, at ’vores måde at gøre det på, det er den eneste’, siger Jakob Ellemann-Jensen.
Ifølge krav fra EU skal danskerne inden 2025 genanvende 50 procent af vores plastikaffald.
Vi producerer cirka 300.
000 ton plastik om året, men lige nu genbruger vi kun 36 procent.
- Plastik har – forbandet nok – en meget høj brændværdi, og det bliver vi nødt til at se bort fra, når vi ser på, hvordan vi bruger plastik mest fornuftigt.
For det er ikke at brænde det af, siger miljø- og fødevareministeren.
Skal se plastik som ressourceNetop at se plastik som en ressource frem for en energikilde er en af de store udfordringer, som man skal blive bedre til at have fokus på, lyder det fra Christina Busk, der er miljøpolitisk chef for brancheforeningen for danske plastvirksomheder.
Det kræver et veludviklet sorteringsanlæg for at kunne sortere plastikaffaldet.
- Alle virksomheder, som har plast liggende, skal begynde at tænke på det som en ressource, der ikke skal til forbrænding, men som skal genanvendes, siger hun og efterlyser en mere ensartet sortering fra de kommunale affaldsselskaber.
Men det er lettere sagt end gjort.
En almindelig colaflaske består eksempelvis af tre dele, som skal renses og sorteres.
En flaske, et låg og etiketten, som man skal finde en løsning på at adskille.
- Jo flere ting, man skal igennem, jo dyrere bliver den genanvendte plast, siger Christina Busk, som derfor peger på, at man allerede i produktionen skal tænke genanvendelsen ind.
Man skal til at rykke på det her, fordi vores europæiske nabolande allerede rykker med stormskridt,Thomas Budde Christensen, lektor- Hvordan designer man eksempelvis et plastmateriale til vinduer på en måde, så det bedre kan genanvendes.
Det er ikke kun os som branche, men også vores medlemsvirksomheder, som rigtig gerne vil det her, siger Christina Busk.
Hvornår den ensartede sortering vil træde i kraft, er endnu for tidligt at sige.
Men det haster.
- Man skal til at rykke på det, for vores europæiske nabolande rykker allerede med stormskridt, siger Thomas Budde Christensen.
FacebookTwitterKopier linkEmner:Jakob Ellemann-Jensen (politiker)|Miljø- og Fødevareministeriet|Venstre|Affald|Erhverv




https://www.dr.dk/nyheder/udland/franskmand-far-livstid-drab-pa-jodisk-museum-i-bruxelles

UdlandFranskmand får livstid for drab på jødisk museum i BruxellesMehdi Nemmouche menes at være den første hjemvendte fremmedkriger, der har udført angreb på europæisk jord.
Da Mehdi Nemmouche blev anholdt, havde han et Kalasjnikov-automatgevær og en pistol på sig - samme type våben blev brugt under angrebet.
12.
mar.
2019 kl.
09.
33Bemærk: artiklen er mere end 30 dage gammelLæs opFranskmanden Mehdi Nemmouche idømmes fængsel på livstid for drabene på fire personer på Belgiens Jødiske Museum i Bruxelles i 2014.
Det skriver nyhedsbureauet Reuters, efter at et nævningeting i Bruxelles har truffet afgørelse sent mandag.
I maj 2014 stod Nemmouche bag det, der anses for at være det første angreb udført af en islamistisk militant med europæisk statsborgerskab, der er vendt hjem fra Syrien.
Den 33-årige franskalgerier dræbte et israelsk par samt to ansatte under et skudangreb på museet.
Efter angrebet lykkedes det ham at flygte fra den belgiske hovedstad.
Han blev en uge senere anholdt i den sydfranske havneby Marseille.
Forud for angrebet havde han kæmpet for en jihadistisk gruppe i Syrien.
I sidste uge blev han kendt skyldig i angrebet, men under den to måneder lange retssag har Mehdi Nemmouche fastholdt sin uskyld.
I retten hævdede han, at han var blevet "snydt".
Hans advokater understregede gang på gang, at Nemmouche ikke affyrede de dræbende skud på museet.
Da han blev anholdt, havde han et Kalasjnikov-automatgevær og en pistol på sig - samme type våben blev brugt under angrebet.
Samtidig påstod han, at videooptagelser fra museet var blevet forfalsket af to lejemordere sendt for at dræbe to agenter fra den israelske efterretningstjeneste.
Det skulle angiveligt være det israelske par, Emanuel and Miriam Riva.
Ifølge det franske nyhedsbureau AFP er Mehdi Nemmouche også beskyldt for at fungere som fangevogter for fire franske journalister, der var blevet taget som gidsler af jihadister i Aleppo i 2013.
Ifølge TV2 var den 33-årige franske statsborger også fangevogter for den danske fotograf Daniel Rye, som i 13 måneder sad fanget hos Islamisk Stat.
Daniel Rye delte i en periode celle med flere franske journalister, før han ved betaling af en løsesum blev sluppet fri.
/ritzau/FacebookTwitterKopier linkEmner:Islamisk Stat|Museer|Bruxelles|TV 2 (tv-kanal)|Syrien




https://www.dr.dk/nyheder/indland/23-aarig-i-retten-lave-kvinders-profilbilleder-til-porno-de-foeler-sig-stalket-og

Indland23-årig i retten for at lave kvinders profilbilleder til porno: 'De føler sig stalket og forfulgt'Op mod 18 kvinder er blevet krænket i sagen.
En række af kvinderne har fået stjålet billeder fra deres sociale medier, som er blevet lavet til porno.
(© Grafik: Mads Rafte Hein)Af Cecilie Rosenkvist Dam12.
mar.
2019 kl.
11.
26Bemærk: artiklen er mere end 30 dage gammelLæs opEn 23-årig mand fra Midtjylland sidder lige nu for retten i Viborg, hvor han er tiltalt for at have taget billeder fra unge kvinders sociale medier og manipuleret dem til pornografisk materiale.
Billederne er blevet delt på 'fake porn-sites', der er sider med pornografiske videoer og billeder, hvor pornomodellernes ansigter er blevet byttet ud med de unge kvinders.
Sagen er foregået i perioden 2011-2017, viser anklageskriftet.
Fake porn sitesFake porn sites er sider, hvor der bliver delt pornografiske videoer og billeder, hvor de oprindelige modellers ansigter er udskiftet med et ansigt af en person, der intet har med materialet at gøre.
Der findes også 'deepfake porn sites', hvor ansigterne i materialet manipuleres og skiftes ud med kendte mennesker som for eksempel tidligere førstedame Michelle Obama.
'Reagerer ligesom voldtægtsofre'Sagen involverer krænkelser af op mod 18 kvinder.
Kvinderne er mindreårige på nogle af de billeder, manden har brugt, og derfor er han både sigtet for at krænke kvinderne ved at have manipuleret deres billeder og for at have medvirket til at dele og distribuere børneporno, fortæller bistandsdadvokat Miriam Michaelsen, der repræsenterer seks af kvinderne.
- De er bange for, at nogen opsøger dem, fordi billederne ser meget ægte ud.
De føler sig stalket, forfulgt, og mange af dem reagerer på samme måde som voldtægtsofre ville gøreMiriam Michaelsen, bistandsadvokatMange af billederne er taget fra kvindernes Instagram- og Facebookprofiler og manipuleret til at ligne pornografisk materiale med dem på.
Læs også:5 gode råd: Sådan gør du hvis du bliver krænket på nettetKvinderne føler, at deres sag bliver bagatelliseret, fordi det 'jo alligevel ikke er dem på billederne' og tror, at det værste er at blive hængt ud og ydmyget på internettet.
Men mange af kvinderne har samme reaktion som ved et fysisk overgreb, forklarer Miriam Michaelsen.
- Faktum er, at det føles som stalking for dem, der bliver udsat for det her.
De bliver kontaktet i massivt omfang via sociale medier og bliver genkendt på gaden.
De føler sig stalket, forfulgt, og mange af dem reagerer på samme måde, som voldtægtsofre ville gøre.
Et klart signalSagen behandles som en tilståelsessag, og afgørelsen forventes at falde i næste uge, hvis manden fastholder tilståelsen.
I 2015 blev en mand ved Højesteret idømt seks måneders fængsel og en bødestraf for have krænket 11 kvinder og piger.
Flere af dem var mindreårige.
Læs også:Danske kvinder bliver forvandlet til pornomodeller på nettet uden at vide detDer har ikke været en lignende sag siden, og derfor er denne sag rigtig vigtig, mener Miriam Michaelsen.
- Vi har noget retspraksis, men det her er et meget klart signal om, at den her form for adfærd er noget, politiet betragter som meget alvorligt og noget, der bliver efterforsket massivt.
Den anklagedes advokat, Peter Nisgaard Brink, ønsker ikke at kommentere sagen.
I grafikken under kan du se et eksempel på, hvordan kvinder bliver lavet til pornomodeller.
FacebookTwitterKopier linkEmner:Kriminalitet|Pornografi|Instagram|Højesteret|Jylland




https://www.dr.dk/nyheder/penge/coop-gaar-under-graensevaerdierne-vil-kun-tillade-halvt-saa-meget-pesticid-i-frugt-og

PengeCoop går under grænseværdierne: Vil kun tillade halvt så meget pesticid i frugt og grøntSupermarkedsgiganten vil på længere sigt helt være fri for pesticidrester i fødevarer.
Der bliver fremover tilladt færre rester af pesticider i Coops butikker.
For eksempel her i grøntafdelingen i SuperBrugsen i Smørum.
Af Nis Kielgast og Astrid Striib Date12.
mar.
2019 kl.
10.
49Bemærk: artiklen er mere end 30 dage gammelLæs opLandmænd, der dyrker kartofler eller æbler, skal måske til at bruge færre sprøjtemidler, hvis de vil levere frugt og grønt til Coops supermarkeder.
For på længere sigt at gøre op med pesticidrester i fødevarer, har Coop besluttet, at frugt og grønt fremover maksimalt må indeholde halvdelen af de mængder pesticider, de officielle grænseværdier tillader.
Man tester for eksempel ikke, om stofferne kan skade hjernens udvikling, hormonsystemet eller immunsystemet, og det betyder, at grænseværdierne ikke kan beskytte mod de effekter, som vi er mest bekymrede over.
Philippe Grandjean, professor i miljømedicin på Syddansk Universitet- Det er et vigtigt skridt at tage.
Både vi og vores kunder ønsker, at varerne er så rene som muligt uden uønskede stoffer, og det viser sig, at det er blevet muligt, fordi landbrug og gartnerier er blevet dygtigere og bruger mildere midler, siger Thomas Roland, der er CSR-chef i Coop.
Han understreger dog samtidig, at de officielle grænseværdier er så lave, at forbrugerne ikke skal bekymre sig om sundheden.
Konkret vil det foregå sådan, at Coop løbende tester frugt og grønt for pesticidrester.
Hvis de nye grænser overskrides, falder hammeren.
- Hvis en leverandør ikke kan eller vil overholde kravene, så bliver vi selvfølgelig nødt til at lede efter en anden leverandør, siger Thomas Roland.
Der bliver ofte fundet pesticiderDet er især udenlandsk frugt og grønt og konventionelt dyrkede afgrøder, myndighederne finder pesticidrester i, viser en rapport fra Fødevarestyrelsen og DTU Fødevareinstituttet.
Men som regel bliver der fundet pesticider i så små mængder, at det ikke vurderes som sundhedsskadeligt.
Blot tre procent af de 2.
000 stikprøver, der blev taget i 2017, overskred grænseværdierne.
- Hvis man overholder grænseværdierne, så er der ikke et sundhedsmæssigt problem.
Så vi konkluderer, at danske varer som udgangspunkt ikke er sundhedsskadelige – bortset fra de enkelte prøver, hvor vi finder varer, som overskrider grænseværdierne, siger seniorrådgiver Annette Petersen fra DTU Fødevareinstituttet.
Dermed er der ifølge Annette Petersen ikke nogen sundhedsfaglig grund til at halvere grænseværdierne, som Coop har tænkt sig at gøre.
Men der er heller ikke noget galt i at være ekstra forsigtig.
- Pesticider er jo giftstoffer, så ud fra en betragtning om, at vi skal have så lidt som muligt, er det fornuftigt at sætte grænseværdien ned.
Men ud fra en toksikologisk vurdering af stofferne, er der ingen grund til at gøre det, siger hun.
Stoler ikke på de officielle grænserDet er dog ikke alle, der stoler på, at de officielle grænseværdier i Danmark og EU er en garanti for sikre fødevarer.
Philippe Grandjean, der er professor i miljømedicin på Syddansk Universitet, mener, at grænseværdierne i EU er lavet på et forkert grundlag.
- Man tester for eksempel ikke, om stofferne kan skade hjernens udvikling, hormonsystemet eller immunsystemet, og det betyder, at grænseværdierne ikke kan beskytte mod de effekter, som vi er mest bekymrede over, siger han.
Derfor hilser professoren Coops initiativ velkommen.
- Fordelen er, at forbrugerne kan have tiltro til, at der i hvert fald ikke er så meget pesticid i, som det ellers er tilladt, siger Philippe Grandjean.
Coop driver kæderne SuperBrugsen, Kvickly, Dagli’Brugen, Fakta og Irma.
FacebookTwitterKopier linkEmner:Coop|Philippe Grandjean (professor)|Planteavl|Fødevarer|DTU Fødevareinstituttet




https://www.dr.dk/musik/taarerne-trillede-i-direkte-radio-popstjerne-skrev-roerende-sang-til-lasses-ekskone

SangskriverSe temaMusikTårerne trillede i direkte radio: Popstjerne skrev rørende sang til Lasses ekskoneSangerinden Fallulah hjalp P3-lytteren Lasse med at skrive en sang til hans ekskone.
Popsangerinden Fallulah har skrevet en sang til 27-årige Lasse Olsson.
Af Christian Ellegaard12.
mar.
2019 kl.
10.
57Bemærk: artiklen er mere end 30 dage gammelLæs opEfter 12 år sammen - fire af dem som mand og kone - blev Lasse Olsson i efteråret skilt fra sin kone.
Et brud, der har taget hårdt på begge parter.
Nu står han og ekskonen over for et nyt liv som skilmisseforældre til deres to-årige datter, og for at den nye tilværelse kan få den bedste start, er der nogle ting, som 27-årige Lasse Olsson har brug for at komme ud med.
Jeg har haft svært ved at udtrykke over for min ekskone, hvad vores forhold har betydet, og hvordan jeg gerne vil have, det skal være i fremtiden.
Lasse OlssonDerfor skrev han ind til P3-programmet 'Sangskriver', hvor radiovært Jonas Gülstorff sammen med en musikalsk gæst hver uge på kun to timer skriver sange ud fra lytternes oplevelser og ønsker.
Han ønskede en sang, der kunne formidle de følelser og tanker, han sad tilbage med efter sit brud.
- Jeg har haft svært ved at udtrykke over for min ekskone, hvad vores forhold har betydet, og hvordan jeg gerne vil have, det skal være i fremtiden.
Derfor ville jeg gerne have nogle af mine følelser og tanker barberet ned til en sang, som kan formidle nogle af de ting, jeg har på hjerte, siger Lasse Olsson.
Stort ansvar at skrive om andres følelserI studiet sad sangerinden Fallulah, som sammen med programmets vært, Jonas Gülstorff, tog udfordringen op om at skrive en sang til Lasse Olsson og hans ekskone.
- Jeg synes, det er et stort ansvar at skulle formidle lytternes ønsker, men samtidig er det også vigtigt for mig at lægge noget af mig selv i sangen, så jeg får skabt en connection mellem mig og nummeret, siger Fallulah om arbejdet med sangen.
Læs også:Solveig fik et kys af en fremmed fyr i en butik - nu har hun fået skrevet en sang for at finde hamHun har været med i 'Sangskriver' to gange før, men den populære sangerinde synes stadig, det kan være en stor udfordring at skrive sange med programmets lyttere i tankerne.
- Som sangskriver falder det mig heldigvis ret naturligt at skrive ud fra andres tanker og følelser.
Det er lidt som at skrive et manuskript, hvor du skal gå ind i en bestemt karakter.
Men det er selvfølgelig stadig en stor udfordring at skrive til andre, fordi jeg normalt skriver mine egne sange ud fra et meget personligt sted inde i mig, siger hun.
Vært Jonas Gülstorff fik selskab af sangerinden Fallulah i lørdagens udgave af 'Sangskriver'.
Tårerne trillede i direkte radioEfter to timer bag skrivebordet var Fallulah og Jonas Gülstorffs strabadser blevet til nummeret 'Back In Your Heart'.
Ej, hvor er det vildt.
Tårerne løber ud af mine øjne lige nu.
Lasse OlssonEn sang, der ramte Lasse Olsson lige i hjertekulen.
- Wow.
Årh, det rammer bare virkelig meget.
Ej, hvor er det vildt.
Tårerne løber ud af mine øjne lige nu, lød det fra en tydeligt rørt Lasse Olsson i programmet, da han første gang hørte den nykomponerede sang.
Hør sangen og Lasses Olssons allerførste reaktion på nummeret her:Hør 'Back In Your Heart' i 'Sangskriver' på P3Ifølge Lasse Olsson ramte sangen plet i forhold til de følelser, han har gået med omkring bruddet med sin ekskone.
- Jeg synes, at sangen er blevet vildt god.
Den rammer spot on på nogle af de mange følelser, jeg har gået med, og de forskellige facetter i vores forhold.
Og så er det jo spændende at høre sine egne følelser blive formidlet på en ny måde gennem en anden, siger han og fortsætter:- Efter at have hørt sangen følte jeg mig nærmest lettet.
Der var noget tyngde, der røg af mine skuldre, fordi jeg var kommet ud med mine følelser.
27-årige Lasse Olsson er far til en datter på to år, som han har sammen med sin ekskone.
Ekskonen blev glad og rørtEfter programmet har Lasse Olsson spillet sangen for sin ekskone, som ifølge ham blev både glad og rørt over sangen.
- Hun fortalte mig, at hun var blevet meget rørt, da hun hørte linjen: 'Thank you for the years I got to call you my wife'.
Jeg har måske haft svært ved at vise hende, hvad vores forhold har betydet for mig gennem årene, fordi vores problemer har fyldt meget, så det var dejligt endelig at få det ud, siger Lasse Olsson og fortæller, at ekskonen ikke var specielt overrasket over, at han havde medvirket i 'Sangskriver'.
Om programmet'Sangskriver' sendes hver lørdag på P3 fra klokken 10-12.
Hver gang skal vært Jonas Gülstorff skrive en spritny sang, baseret på en lytterhistorie, sammen med en musikalsk gæst.
Du finder alle programmerne her.
- Det ligger meget til mig at gøre den slags, så det kom egentlig ikke bag på hende.
Jeg tror bare, hun syntes, det var lidt sjovt, siger han.
Læs også:Tommy mistede sin 9-årige datter - nu har hun fået sin egen sangNu håber Lasse Olsson, at sangen kan bringe ham tættere på sin ekskone og genopbygge noget af den tillid, der med årene var forsvundet.
Den her sang er en fin måde for mig at kigge tilbage på det, der var, og frem mod det, der venter forude.
Lasse Olsson- Og så vil jeg høre sangen, hvis jeg har haft nogle svære dage og har brug for at blive mindet om, hvad der betyder noget for mig.
Den her sang er en fin måde for mig at kigge tilbage på det, der var, og frem mod det, der venter forude, siger Lasse Olsson.
Du kan høre hele lørdagens udgave af 'Sangskriver', og høre, hvordan sangen blev til, herunder:Sangskriver: Gæst FallulahFacebookTwitterKopier link




https://www.dr.dk/nyheder/udland/chefjurist-vurderer-brexit-aftale-stadig-risiko-evig-binding-til-eu

BrexitSe temaUdlandChefjurist vurderer brexit-aftale: Stadig risiko for evig binding til EUDen britiske regerings juridiske chef er klar med sin vurdering af den reviderede brexit-aftale.
Storbritannien kan ikke være sikker på at komme helt ud af EU med den nye aftale, mener regeringens øverste uafhængige juridiske vejleder.
Af Andreas Lindqvist12.
mar.
2019 kl.
12.
28 | opdateret 12.
mar.
2019 kl.
12.
57Bemærk: artiklen er mere end 30 dage gammelLæs opStorbritannien risikerer fortsat at være bundet til blandt andet EU's toldunion i al evighed med den nyeste reviderede brexit-aftale med EU.
Sådan lyder tolkningen ifølge Reuters fra den britiske regerings juridiske chef, Geoffrey Cox, som har fået til opgave at vurdere aftalen, før Underhuset efter planen skal stemme om den i dag.
Dermed kan det blive rigtig svært for Theresa May at få flertal for aftalen, lyder det fra DR's korrespondent i Storbritannien, Kim Bildsøe Lassen.
- Theresa May havde virkelig satset på, at regeringens juridiske rådgiver, der er politisk uafhængig, ville sige, at den nye aftale er meget bedre.
Det gør han bare ikke.
Han ser ikke de store juridiske forandringer, siger korrespondenten.
- Det gør det vanskeligt for May.
Hun skal overbevise over 100 af sine egne til at stemme for en aftale, som de i januar var imod – og som grundlæggende ikke er forandret.
Det er svært at se, siger han.
Ventede på juridisk vurderingDagen igennem har de britiske politikere ventet på at få resultatet af Cox' arbejde, før de endeligt forholder sig til Mays' sidste øjebliks anstrengelse i Strasbourg i går.
Den skulle berolige skeptiske medlemmer af Underhuset med et antal præciseringer og fortolkninger af den eksisterende tekstHeriblandt at det såkaldte backstop, som skal forhindre en bevogtet grænse mellem Irland og Nordirland, ikke skal gælde evigt, og at Storbritannien kan slippe ud af det via en slags voldgiftsmekanisme.
Blandt andet den tidligere britiske Brexit-minister, konservative David Davis, lagde vægt på, at hans stemme krævede en meget klar godkendelse fra Cox.
- Når alt lægges sammen, er dette stort set acceptabelt for mig, men det afhænger i meget, meget høj grad af et robust og klart svar fra Cox.
Hvis Geoffrey Cox er det mindste dobbelttydig, tror jeg, den vil blive nedstemt igen, siger han ifølge Reuters.
Også menige medlemmer af DUP, det nordirske parti, som agerer parlamentarisk grundlag for May, lagde vægt på en klar godkendelse fra Cox.
Partiet er pro brexit, men imod en grænse mod Irland.
Storbritannien kan ikke komme ud egenhændigtDen uafhængige juridiske chef vurderer, at den reviderede aftale styrker Storbritanniens retslige stilling efter brexit.
Men han mener ikke, at de præciseringer og fortolkninger, som May og Juncker udarbejdede i går, sikrer, at Storbritannien kan komme ud af EU unilateralt - altså også hvis EU ikke er med på den.
Dermed er retsstillingen på det område uændret siden den første udgave af aftalen, som blev nedstemt i januar.
Ifølge Kim Bildsøe Lassen stiller Geoffrey Cox op til spørgsmål fra parlamentsmedlemmerne 13.
30 dansk tid.
Herefter går debatten i gang op til dagens afstemning.
I løbet af eftermiddagen vil parlamentsmedlemmerne også få en udtalelse fra gruppe på otte jurister, syv af dem konservative parlamentsmedlemmer, som er blevet nedsat til at fælde deres dom over Cox' juridiske vurdering.
- Det ser meget vanskeligt ud for May.
Med den her juridiske vurdering fra Cox er det svært at se, hvordan hun skal skrabe et flertal sammen, siger korrespondenten.
Fra kl.
19.
55 kan du se afstemningen om skilsmisseaftalen i det britiske underhus her på dr.
dk.
Vært Maria Yde guider igennem aftenen, og Kim Bildsøe følger slaget på tætteste hold.
FacebookTwitterKopier linkEmner:EU|Storbritannien|Theresa May (politiker)|EU-forhold|Irland




https://www.dr.dk/nyheder/politik/ligestillingsminister-gar-ind-lov-om-samtykke-sex

PolitikLigestillingsminister går ind for lov om samtykke før sexEva Kjer Hansen (V) er nu også villig til indføre regler om, at sex skal kræve samtykke.
Ligestillingsminister Eva Kjer Hansen (V) mener, at samtykke før sex vil give kvinder er bedre retsbeskyttelse.
12.
mar.
2019 kl.
08.
32 | opdateret 12.
mar.
2019 kl.
14.
23Bemærk: artiklen er mere end 30 dage gammelLæs opTilbage i november kunne Enhedslisten ikke samle flertal i Folketinget for en ny lovgivning, der definerer sex uden samtykke som voldtægt.
Men nu tyder det på, at der alligevel er mandater nok for at indføre regler, der svarer til dem, man også har i Storbritannien og Sverige.
I fredags lød det fra Konservatives formand, justitsminister Søren Pape, at han var klar til at støtte forslaget.
Og nu melder Venstre også ud.
Partiets ligestillingsminister, Eva Kjer Hansen, siger i hvert fald til Altinget, at hun også vil arbejde for at få ændringen igennem.
- Jeg har råbt efter det længe, for jeg synes, at vi mangler en bedre retsbeskyttelse af kvinder.
Det er rigtigt godt, at også justitsministeren nu er overbevist om det.
Tallene taler for sig selv, siger hun.
Partiets politiske ordfører, Britt Bager, siger dog kort efter middag til Ritzau, at partiet afventer en model fra Justitsministeriet, før de tager stilling.
Dansk Folkeparti vil godt se det konkrete forslag fra justitsministeren, før partiet tager stilling.
Som reglerne er i dag, må man ikke tvinge nogen til samleje eller sex, hvis de gør modstand eller ikke er i stand til at sige fra.
Det betyder, at langt færre bliver dømt for voldtægt, end de ville blive, hvis de udtrykkeligt skulle have samtykke fra den anden part.
Liberal Alliance afventer i lighed med Venstre, at der kommer noget konkret fra ministeriet.
Tilføjelse: Over for Ritzau siger Venstres politiske ordfører, Britt Bager, at de afventer Justitsministeriet anbefalinger, før de beslutter om de vil stemme for en voldtægtslov, der bygger på samtykkeLæs også:Trods minister-udtalelser: Venstre er ikke klar til at stemme for samtykkelov/DR Nyheder/FacebookTwitterKopier linkEmner:Britt Bager (politiker)|Eva Kjer Hansen (politiker)|Venstre|Ligebehandling|Storbritannien




https://www.dr.dk/sporten/formel1/formel-1-indfoerer-gammel-regel-hurtigste-omgang-giver-bonuspoint

Formel1Formel 1 indfører 'gammel' regel: Hurtigste omgang giver bonuspoint Formel 1 bekræfter, at man vil genindføre reglen om, at den hurtigste omgang vil udløse et bonuspoint.
Kevin Magnussen og resten af F1-feltet begynder sæsonen søndag i Melbourne.
12.
mar.
2019 kl.
08.
48Bemærk: artiklen er mere end 30 dage gammelLæs opDet handler om at køre stærkt, når Formel 1-feltet søndag tager hul på sæsonens første grandprix i Melbourne i Australien.
Men nu er der endnu større grund til at gå efter at køre den hurtigste omgang i løbet.
Det udløser nemlig et ekstra bonuspoint, som både køreren og holdet får glæde af i henholdsvis det individuelle regnskab og konstruktørernes mesterskab.
Det skriver Formel 1 på sin hjemmeside.
Kevin Magnussen har én gang sat hurtigste tid.
I Singapore i september 2018.
Pointet vil dog kun blive uddelt, hvis køreren med den hurtigste omgang slutter i top-10 i det pågældende løb.
I forvejen er det de ti bedste, der efter hvert løb får point til stillingen.
De får henholdsvis 25, 18, 15, 12, 10, 8, 6, 4 og 2 point.
- Hvor mange gange har vi ikke hørt kørerne spørge i radioen, hvem der havde den hurtigste omgang?
- Nu vil det ikke længere være et spørgsmål om rekorder og prestige, men der vil være en konkret motivation, som vil gøre den sidste del af løbet endnu mere interessant, siger Formel 1's administrerende direktør, Ross Brawn.
Forslaget er blevet godkendt via en afstemning i Formel 1's strategiske gruppe og i Formel 1-kommissionen og vil træde i kraft fra årets første løb i den kommende weekend.
Reglen om bonuspointet var sidst i brug i Formel 1 fra 1950 til 1959.
I 1958 var den hurtigste omgang med til at afgøre mesterskabet.
Briten Mike Hawthorn blev verdensmester med ét point ned til nummer to, Stirling Moss.
Hawthorn havde to gange i sæsonen modtaget bonuspoint for hurtigste omgang.
/ritzau/FacebookTwitterKopier linkEmner:Formel 1|Australien|Melbourne




https://www.dr.dk/nyheder/regionale/oestjylland/hoerehaemmede-jubler-over-tekster-paa-danske-biograffilm-foer-skulle

ØstjyllandHørehæmmede jubler over tekster på danske biograffilm: Før skulle vi rende til særforestillinger om søndagenLandets største biografkæde er begyndt at tekste danske film.
Modtagelsen har været positiv.
Nordisk Film har i alt 23 biografer i Danmark.
(© Grafik: Signe Heiredal (DR))Af Malte Nørgaard og Tina Vestergaard  Andersen12.
mar.
2019 kl.
08.
22Bemærk: artiklen er mere end 30 dage gammelLæs opTidligere har det været svært for hørehæmmede at gå i biografen for at se danske film.
Tidligere har det været irriterende, at vi skulle rende til særforestillinger klokken 11 om søndagen.
Majbritt Garbul Tobberup, landsformand i høreforeningenFor det kan være svært at justere lyden, når der sidder en hel sal og skal overvære den samme forestilling.
Men det har Nordisk Films biografer nu fundet en løsning på: Danmarks største biografkæde har simpelthen besluttet at sætte undertekster på alle danske film.
Og det vækker naturligvis glæde i Høreforeningen.
- Det er rigtig, rigtig dejligt.
Vores næstformand har arbejdet intenst i fire år for, at det her skulle ske, siger Majbritt Garbul Tobberup, der er landsformand i Høreforeningen.
- Tidligere har det været irriterende, at vi skulle rende til særforestillinger klokken 11 om søndagen.
På det tidspunkt er der ingen, der gider gå i biografen.
Derfor har vi selvfølgelig haft et ønske om, at vi kunne gå i biografen med vores ægtefæller og resten af vores familie, så vi ikke blev diskrimineret og ekskluderet, fortsætter hun.
Ingen brok over teksterEn af de biografer, der er begyndt at sætte undertekster på de danske film, er Nordisk Films biograf i Randers.
Danske biografer i talAntallet af biografsale er vokset fra 390 til 468 i perioden 2005-2018.
I samme periode har antallet af solgte biografbilletter ligget nogenlunde konstant på 12 millioner solgte billetter pr.
år.
Antallet af biografsæder har ligget stabilt på 66.
000 i flere år, men er nu steget til 68.
000.
Kilder: Kim Pedersen og Danmarks StatistikIndtil videre har de ikke oplevet klager fra biografgængere, som synes, at det ødelægger det æstetiske udtryk i forestillingerne.
Det fortæller René Jensen, der er biografchef i Randers.
- Folk har taget godt imod det.
Vi har endnu ikke hørt noget negativt fra de folk, der ikke er hørehæmmede.
Derfor tænker vi ikke, at de er generede af det, siger han.
- Omvendt har vi hørt fra dem, der er hørehæmmede.
De er meget, meget begejstrede for det nye tiltag.
Derfor synes vi, at det er en vindersag for alle, forklarer han.
Bekymret for modtagelsenPå trods af den positive modtagelse i Randers, så har det alligevel taget noget tid for Nordisk Films biografer, før de endeligt tog beslutningen om, at der skulle sættes undertekster på alle de danske film i hele landet.
Det siger Casper Bonavent, som er direktør for Nordisk Films biografer i Danmark.
- Der findes folk, som vælger film fra, hvis de er tekstede.
Så det handler om at finde den rette balance.
For vi må også anerkende, at der er nogen, som synes, at det giver en bedre oplevelse, når der er tekster på de danske film.
Derfor har den primære bekymring været, om vi ville fravælge nogle af vores gæster, hvis vi begyndte at tekste de danske film, siger han.
FacebookTwitterKopier linkEmner:Nordisk Film|Høreforeningen|Oplevelsesbranchen|Randers|Forlystelser




https://www.dr.dk/nyheder/udland/styrelser-advarer-danske-virksomheder-om-haardt-brexit

BrexitSe temaUdlandStyrelser advarer danske virksomheder om hårdt brexitTusinder af firmaer herhjemme har glemt at lave vigtigt papirarbejde.
Det er ikke kun Storbritanniens premierminister, Theresa May, der kæmper mod tiden.
Også herhjemme skal erhvervsdrivende nå at få brexit-formaliteter i orden i tide.
Af Kasper Duncan Gram (Video)12.
mar.
2019 kl.
11.
59Bemærk: artiklen er mere end 30 dage gammelLæs opToldstyrelsen og Skattestyrelsen advarer nu 30.
000 danske virksomheder om at få registreret sig i tide.
Dagens afstemning i det britiske parlament kan nemlig få stor betydning for de erhvervsdrivende, der handler med Storbritannien, fortæller Maren Holm Johansen, som er handelsdirektør i Toldstyrelsen:- I samarbejde med Skattestyrelsen har vi sendt breve ud til over 30.
000 danske virksomheder om, hvordan man meget enkelt kommer til at handle med et tredjeland - Storbritannien i det her tilfælde - og får de mest basale toldformaliteter klar.
Læs også:ANALYSE Sådan rammer brexitballaden de danske virksomhederSom at handle med Australien eller USANår EU og Storbritannien ikke at indgå en aftale, vil et såkaldt No-deal eller 'hårdt brexit' være virkelighed fra den 29.
marts.
Uden de rigtige tilladelser vil det betyde forsinkelser og besvær for tusindvis af danske virksomheder, fordi vilkårene for at handle med Storbritannien ændres fra den ene dag til den anden.
- Nu er vi så tæt på et brexit, at vi er nødt til at appellere til alle: Lav nu forberedelserne, det koster ikke noget, og så har man det.
Det er ligesom at tegne en forsikring, bare gratis, siger hun.
Toldstyrelsen har intensiveret brexit-beredskabet med informationsmøder, digital kommunikation og en hotline, men redskaberne er ikke brugt i det omfang, som man havde håbet.
Man kan finde en vejledning på Toldstyrelsens hjemmeside eller kontakte styrelsens brexit-hotline.
FacebookTwitterKopier linkEmner:Storbritannien|Toldstyrelsen|Skattestyrelsen|EU-forhold|Erhverv




https://www.dr.dk/nyheder/udland/boeing-vil-opgradere-737-max-8-software-i-lobet-af-fa-uger

Boeing 737 MAX 8Se temaUdlandBoeing vil opgradere 737 MAX 8-software i løbet af få ugerDagen efter styrt, der kostede 157 personer livet, siger flygiganten Boeing, at man er på vej med ny software.
Et Boeing 737 Max 8 i Changi lufthavn i Singapore får ikke lov til at flyve foreløbig.
12.
mar.
2019 kl.
06.
04Bemærk: artiklen er mere end 30 dage gammelLæs opBoeing vil opgradere softwaren til sine fly af typen 737 MAX 8.
Det oplyser den amerikanske flygigant sent mandag.
- Softwareopdateringen vil blive implementeret på tværs af 737 MAX-styrken i løbet af de kommende uger, oplyser flyproducenten.
Meldingen kommer, dagen efter at et fly af netop typen Boeing 737 MAX 8 styrtede ned i Etiopien.
Samtlige 157 personer om bord døde.
I sin udtalelse nævner Boeing ingen sammenhæng mellem søndagens ulykke og softwareopdateringen.
Flyproducenten udtrykker dog sin medfølelse over for de pårørende til de 157 dræbte.
Flyselskaber holder Boeing 737 MAX 8 på jordenFå her et overblik over nogle af de flyselskaber, der indtil videre har sat eller vil sætte Boeings flytype 737 MAX 8 på standby:Aerolíneas Argentinas fra Argentina.
Aeroméxico fra Mexico.
Cayman Airways fra britiske Caymanøerne.
Comair fra Sydafrika.
Eastar Jet fra Sydkorea.
Ethiopian Airlines fra Etiopien.
Gol Airlines fra Brasilien.
MIAT Mongolian Airlines fra Mongoliet.
Royal Air Maroc (RAM) fra Marokko.
Myndighederne i både Kina og Indonesien har beordret alle sine luftfartsselskaber til midlertidigt at holde Boeing 737 MAX på jorden.
Luftfartsmyndighederne i Singapore suspenderer alle landets Boeing 737 MAX 8-fly fra tirsdag eftermiddag klokken to lokal tid og forbyder fly af denne type i singaporeansk luftrum.
Kilde: AFP, Reuters.
Erklæringen fra Boeing kommer, få timer efter at de amerikanske luftfartsmyndigheder FAA (Federal Aviation Administration) meddelte, at man vil kræve ændringer i datasystemerne i Boeing 737 MAX 8 inden april.
Søndagens dødsulykke var det andet flystyrt med den populære Boeing 737 MAX 8 på under seks måneder.
I slutningen af oktober styrtede et fly fra Lion Air ned i Indonesien.
Her mistede i alt 189 personer livet.
I meddelelsen mandag aften oplyser Boeing, at flyproducenten i kølvandet på ulykken i oktober har "udviklet en softwareforbedring til 737 MAX, der er designet til at gøre et allerede sikkert fly endnu mere sikkert".
Også de amerikanske myndigheder fastholder, at Boeing 737 MAX 8 fortsat er flyvedygtig.
- Hvis FAA (de amerikanske luftfartsmyndigheder, red.
) opdager et problem, der påvirker sikkerheden, så vil ministeriet straks tage affære, sagde USA's transportminister, Elaine Chao, tidligere mandag.
- Jeg vil gerne have, at folk ved, at vi tager de her hændelser, de her ulykker, meget seriøst.
I en udtalelse mandag oplyste FAA, at de vil kræve ændringer i datasystemerne i den ulykkesramte flytype.
FAA vil desuden kræve "opdaterede træningskrav" for piloter.
I kølvandet på søndagens ulykke har flere flyselskaber valgt at indstille sine flyvninger med fly af typen Boeing 737 MAX 8.
Det gælder blandt andet Aeroméxico fra Mexico, Comair fra Sydafrika og Gol Airlines fra Brasilien.
/ritzau/ReutersFacebookTwitterKopier linkEmner:Boeing|Flyindustri|Flytrafik|Transportministeriet|Brasilien




https://www.dr.dk/nyheder/udland/korrespondenter-fortolkninger-og-loefter-skal-opbloede-brexit-aftale-foer-afstemning

BrexitSe temaUdlandKorrespondenter: Fortolkninger og løfter skal opbløde brexit-aftale før afstemningHelt nyt under solen er, at udtrædelse ikke kan udsættes efter 23.
maj uden britisk EU-parlamentsafstemning.
May og Juncker på et pressemøde i går aftes.
Af Andreas Lindqvist12.
mar.
2019 kl.
09.
55Bemærk: artiklen er mere end 30 dage gammelLæs opDer blev ikke ændret et komma i Storbritanniens brexit-skilsmisseaftale, da den britiske premierminister Theresa May i går mødtes med formanden for Europa-Kommissionen, Jean-Claude Juncker.
Alligevel fik hun en aftale med hjem, som forholder sig til nogle af de britiske parlamentarikeres bekymringer, når de i aften skal stemme om aftalen med EU.
Læs også:May sikrer sig juridisk bindende tilføjelser til brexit-aftaleDet gælder særligt frygten for, at EU med det såkaldte backstop står alt for stærkt i forhandlingerne om en frihandelsaftale efter brexit.
Det vurderer DR's EU-korrespondent Ole Ryborg og Storbritannien-korrespondent Kim Bildsøe Lassen.
- Hvis man gerne har villet stemme for forslaget, men ikke rigtig har kunnet finde grundene til at gøre det, har man måske nu fået noget, som man kan dække sig ind under, siger Kim Bildsøe Lassen fra London.
- Men har man ikke lyst, fordi man stadig mener, der er et problem, kan man også finde ting i den her aftale, som kan understøtte det, siger han.
Revideret aftale afgrænser backstopOle Ryborg peger på, at der ikke på de overordnede linjer er forskel på gårsdagens reviderede skilsmisse-aftale med EU og dens forgænger.
De gælder begge tidsrummet frem til 2020, hvor der skal forhandles en frihandelsaftale med EU på plads.
Se video fra i går aftes, hvor den nye aftale blev fremlagt af May og Juncker.
Men med den nye aftale forsøger Theresa May at binde EU til løfter om rammerne, som skal gøre backstoppet nemmere at sluge for de britiske parlamentarikere, som skal stemme senere i dag.
Backstoppet blev skrevet ind i den første aftale som en sikkerhed for, at der ikke kommer en hård grænse mellem EU-medlemmet Irland og Nordirland, hvis frihandelsaftale-forhandlingerne fejler.
I praksis sker det ved, at Storbritannien ved en kuldsejling bliver ved med at overholde EU's toldregler og forbliver i EU's toldunion, imens Nordirland forpligtes til at følge en række regler omkring EU´s indre marked.
Dermed bliver grænsekontroller unødvendige.
Tolkninger, præciseringer og nye løfterMen kritikere mener, at backstoppets varighed har manglet afgrænsning, hvillket giver EU meget lidt incitament til at forhandle en frihandelsaftale på plads, som er givtig for begge parter.
- Det, som skete i går aftes, er, at man har lovet Theresa May, at man vil forhandle i den bedste vilje, og at man - hvis en frihandelsaftale ikke er mulig - vil finde på andre løsninger på grænseproblematikken med ny teknologi og andet, siger Ole Ryborg.
Samtidig er der blevet indføjet en slags voldgiftsmekanisme, som giver parterne mulighed for at træde ud af aftalen, hvis man mener, den er overtrådt.
- På den måde har man lovet briterne, at EU ikke bare læner sig tilbage med armene over kors og holder dem "fanget" i EU's toldunion.
Det er det, som er lagt til aftalen; tolkninger, præciseringer, nye løfter om forhandlinger og metoder, siger han.
Juncker fremsætter ultimativ deadlineTil gengæld for den sidste forhandlingsrunde har kommissionsformand Juncker fastslået, at det nu er helt slut med flere indrømmelser.
Det samme fastslog han dog, da den første aftale blev indgået i januar, påpeger Ole Ryborg.
EU-korrespondenten beskriver i stedet en anden detalje i et brev, som Juncker i nat sendte til EU-præsident Donald Tusk, som helt ny og afgørende.
Her skriver han, at Storbritannien kun kan forlænge brexit-perioden ud over datoen for Europa-parlamentsvalget 23.
-26.
maj, hvis det afholder valget som os andre.
- Det betyder, at taber Theresa May i aften og det ender med nye forhandlinger med EU, skal briterne enten forlænge ud over slutningen af maj og afholde EU-parlamentsvalg, eller også kan hun kun forlænge frem til 23.
maj, siger Ryborg.
- Men gør hun det - og taber endnu en afstemning - kan hun ikke forlænge yderligere.
Så med den formulering kommer Storbritannien endnu tættere på klippekanten op mod parlamentsvalget, end det er nu, siger Ole Ryborg.
Hold godt øje med nordirske DUPKim Bildsøe Lassen understreger, at det beslutningsforslag, som det britiske underhus i dag skal tage stilling til, bestemt ikke vil behage alle.
- Der er især én ting, nemlig hvor der står, at det her reducerer risikoen for, at Storbritannien bliver holdt fast i bagstoppet i uendelig tid.
Ordet 'reducerer' tror jeg, at der er rigtig mange af parlamentarikerne, som vil have et problem med, siger han.
Han vurderer, at meget kommer an på, hvordan debatten vil forløbe i løbet af i dag.
Her skal man særligt holde øje med det lille nordirske parti DUP, som fungerer som parlamentarisk grundlag for May.
Partiet er for brexit, men meget imod en bevogtet grænse mod Irland.
Indtil videre har partiet bare meldt ud, at det vil studere den nye aftale nøje.
- Det er især, hvad de gør, som kommer til at afgøre, om det her kommer gennem parlamentet, siger korrespondenten.
Dømmer parlamentarikerne den nye aftale ude i aften, skal de i morgen tage stilling til, om Storbritannien skal træde ud af EU helt uden aftale - et såkaldt hårdt brexit.
Bliver det også et nej, skal der på torsdag stemmes om, hvorvidt datoen for udtrædelsen skal flyttes fra den hidtidige 29.
marts og i retning af 23.
maj, som Juncker i går fastslog som EU's endelige deadline i brevet til Tusk.
- Jeg tror, at Theresa May satser på, at skulle de stemme nej i dag, vil alvoren i hvert fald gå op for parlamentarikerne til den tid.
For alternativet til en aftale er ingen aftale, og det får utrolige konsekvenser både for Storbritannien og for resten af EU, siger Kim Bildsøe Lassen.
Fra kl.
19.
55 kan du se afstemningen om skilsmisseaftalen i det britiske underhus her på DR.
dk.
Vært Maria Yde guider igennem aftenen og Kim Bildsøe følger slaget på tætteste hold.
FacebookTwitterKopier linkEmner:Donald Tusk (politiker)|EU|Jean-Claude Juncker (politiker)|Storbritannien|EU-forhold




https://www.dr.dk/nyheder/udland/usa-hjemkalder-alle-resterende-diplomater-fra-venezuela

UdlandUSA hjemkalder alle resterende diplomater fra VenezuelaSituationen i Venezuela er blevet så slem, at USA trækker alle ansatte på ambassaden i Caracas hjem.
Diplomater i Venezuela er blevet en hæmsko for USA's politik, siger udenrigsminister Mike Pompeo.
12.
mar.
2019 kl.
06.
21Bemærk: artiklen er mere end 30 dage gammelLæs opUSA vil trække al resterende diplomatisk personale hjem fra Venezuela i denne uge.
Det skyldes ifølge udenrigsminister Mike Pompeo, at situationen i det sydamerikanske land er forværret.
- Ligesom beslutningen den 24.
januar om at reducere antallet af ambassadeansatte til et minimum så afspejler denne beslutning den forværrede situation i Venezuela, skriver udenrigsministeriet i en meddelelse sent mandag aften amerikansk tid.
Samtidig konkluderer USA, at "tilstedeværelsen af diplomatiske ambassademedarbejdere er blevet en hæmsko for amerikansk politik".
Det amerikanske udenrigsministerium oplyser ikke, hvilken dag personalet på ambassaden i Venezuelas hovedstad, Caracas, bliver trukket hjem.
USA støtter GuaidóForan en større menneskemængde ved en demonstration i Caracas den 23.
januar udråbte lederen af landets opposition og formand for nationalforsamlingen, Juan Guaidó, sig selv til præsident i Venezuela.
Siden har USA og omkring 50 andre lande udtrykt deres støtte til Guaidó og fordømt præsident Nicolas Maduro.
Mandag gentog USA's nationale sikkerhedsrådgiver, John Bolton, sin opfordring til Venezuelas militær om at styrte præsident Maduro og stille sig bag Guaidó.
Venezuela har siden torsdag eftermiddag været ramt af det værste strømnedbrud i det olieproducerende lands historie.
Fredag lukkede Venezuelas regering alle landets skoler og arbejdspladser som følge af strømnedbruddet.
I weekenden kostede den manglende strøm ifølge en ngo 15 nyrepatienter livet.
Regeringen hævder, at nedbruddet skyldes et amerikansk cyberangreb.
Samtidig afviser landets sundhedsministerium, at strømnedbruddet skal have kostet menneskeliv.
Foruden strøm mangler befolkningen i det sydamerikanske land fornødenheder som mad og medicin, og økonomien i landet er i frit fald.
/ritzau/ReutersFacebookTwitterKopier linkEmner:Mike Pompeo (politiker)|Nicolas Maduro (politiker)|USA|Udenrigsministeriet|Elsektoren




https://www.dr.dk/nyheder/udland/labour-afviser-brexitaendringer-og-opfordrer-til-stemme-nej

UdlandLabour afviser brexitændringer og opfordrer til at stemme nejJeremy Corbyn siger, at Labour vil stemme imod udtrædelsesaftalen med EU, når den tirsdag skal til afstemning.
12.
mar.
2019 kl.
03.
48Bemærk: artiklen er mere end 30 dage gammelLæs opStorbritannien og EU's nye brexitændringer indeholder ikke tilnærmelsesvis nogen af de ændringer, premierminister Theresa May havde lovet parlamentet.
Det siger oppositionsleder Jeremy Corbyn fra Labour sent mandag aften.
Han opfordrer parlamentet til igen at stemme nej til premierminister Theresa Mays udtrædelsesaftale, der tirsdag skal stå sin prøve i det britiske Underhus.
- Premierministerens forhandlinger har fejlet, siger Jeremy Corbyn i en pressemeddelelse ifølge flere internationale nyhedsbureauer, heriblandt Reuters.
- Derfor må medlemmer af parlamentet afvise denne aftale i morgen, udtaler Labour-lederen.
Theresa May og formand for EU-Kommissionen Jean-Claude Juncker oplyste på et pressemøde tidligere mandag aften i Strasbourg, at EU og Storbritannien er enige om at finde alternative løsninger på grænseudfordringerne mellem Irland og Nordirland ved udgangen af 2020.
Theresa Mays udtrædelsesaftale skal til afstemning i parlamentet tirsdag aften.
Ved hendes tidligere forsøg blev den klart stemt ned.
Her var det netop udfordringen med, hvorvidt der ville opstå en hård grænse mellem Irland og Nordirland, som spillede ind.
Ifølge May skal den supplerende aftale sikre, at EU "ikke kan handle med intentionen om at anvende bagstopperen på ubestemt tid".
Irlands premierminister, Leo Varadkar, vil først tirsdag morgen kommentere de nye tilføjelser i Theresa Mays udtrædelsesaftale.
Det fortæller hans transportminister, Shane Ross, sent mandag aften.
- Alle her håber, at den (udtrædelsesaftalen, red.
) vil blive stemt igennem i Underhuset i morgen, siger han til journalister ifølge Reuters.
Formand for EU-Kommissionen Jean-Claude Juncker sagde tidligere mandag, at han allerede havde talt med Leo Varadkar, som ifølge Juncker er klar til at acceptere de nye ændringer for at sikre en overordnet aftale.
/ritzau/FacebookTwitterKopier link




https://www.dr.dk/nyheder/udland/bildsoees-brexit-vi-er-der-ikke-endnu-men-nu-er-der-en-reel-mulighed-en-aftale

BrexitSe temaUdlandBildsøes Brexit: 'Vi er der ikke endnu, men nu er der en reel mulighed for en aftale'Et sammensurium af en brexit-aftale i 11.
time kan helt ændre de næste dages forløb.
Det er 11.
time for den britiske premierminister Theresa May og brexit-forhandlingerne.
(© HOC/JESSICA TAYLOR)Af Kim Bildsøe Lassen12.
mar.
2019 kl.
07.
07Bemærk: artiklen er mere end 30 dage gammelLæs opSikke en mandag.
Den begyndte med, at alt så sort ud for Theresa May og hendes aftale med EU.
Britiske ministre var på radio og tv og sige, at det hele så bekymrende ud, og de erkendte, at May nok ville tabe tirsdagens store afstemning.
Og imens parlamentet og oppositionsleder Jeremy Corbyn ville have svar og hamrede løs på en stakkels junior-minister, en slags 2.
minister i det britiske system, så var May selv, iført en bemærkelsesværdig hat, til fejring af årsdagen for det britiskledede Commonwealth.
Det hele forekom en anelse surrealistisk.
Ikke mindst efter en uge, hvor man igen og igen har diskuteret, om Theresa May og regeringen vil overleve ugen ud.
Et sammensurium af en aftalePludselig gik det så stærkt.
May rejste til Strasbourg og mødtes med Jean-Claude Juncker, og de offentliggjorde så et sammensurium af en aftale, som fuldkommen kan ændre de næste dage.
Læs også:May sikrer sig juridisk bindende tilføjelser til brexit-aftaleHvis de britiske parlamentarikere - i særdeleshed de EU-kritiske medlemmer af det konservative parti - finder aftalen god nok til, at de kan stemme for den, så har vi en skilsmisseaftale.
DR’s Storbritannien-korrespondent Kim Bildsøe LassenKim Bildsøe Lassen bor i London og følger dagligt Storbritanniens dramatiske vej ud af EU.
Bildsøes Brexit beskriver mange af de politiske forviklinger, udsagn og rygter, der præger brexit.
Og giver et overblik over de både komplicerede og forvirrende politiske trakasserier i det politiske liv i London.
Næsten utroligt – og vi er der jo altså heller ikke endnu, men nu er der en reel mulighed for en aftale.
Så hvis man sidder hjemme i sofaen og slet ikke kan vente på afstemningsresultatet i aften, så skal man især holde ører og øjne åbne efter udmeldinger fra de kritiske konservative og ikke mindst lytte til de 10 medlemmer fra det lille nordirske støtteparti, DUP.
Hvis de rimeligt kontante og nationalbevidste DUP-folk (deres største mission er som bekendt at bevare Nordirland som en del af den britiske union) synes, at aftalen er god nok, så vil konservative, der stadig mener, at det irske problem gør aftalen ubrugelig, forekomme ”mere katolske end paven” for nu at citere en engelsk ekspert på området.
Ingen ved med sikkerhed, om aftalen er god nok, og om den kommer igennem parlamentet.
Medlemmerne har fået mindre end 24 timer til at afgøre, om det skal være fundamentet for afslutningen på mere end 40 års EU-medlemskab.
Uanset hvad, er brexit ikke overståetOg jeg tror faktisk, mange af medlemmerne først beslutter sig meget sent i aften.
Det er kompliceret stof, og derfor har de mest EU-kritiske konservative (og DUP) lavet en særlig gruppe af otte vise mænd med juridisk kendskab, der skal gennemgå aftalen og komme med en anbefaling.
May og hendes folk vil bønfalde dem om at støtte regeringen.
Oppositionen slagtede allerede aftalen i aftes, men det er heller ikke dem, der skal stemme den igennem.
Da jeg til formiddag i går gik en tur, mødte jeg en ældre mand, der sagde, at han ikke kunne vente på, at det der brexit-mareridt var overstået.
Jeg må imidlertid skuffe ham.
Det her er den nemme del - altså det skulle være den nemme del, nemlig at lave en aftale om skilsmissen.
Herefter kommer det virkelig vanskelige, nemlig at lave en aftale om det fremtidige forhold, blandt andet en handelsaftale.
Så uanset hvad der sker i aften, så er brexit ikke overstået.
Så langt fra.
Det bliver spændende og kommer til at betyde noget for hele Europa.
Ikke bare briterne vil i mange år være præget af det, der sker nu.
Det samme vil gælde os andre.
Fra kl.
19.
55 kan du se afstemningen om skilsmisseaftalen i det britiske underhus her på DR.
dk.
Vært Maria Yde guider igennem aftenen og Kim Bildsøe følger slaget på tætteste hold.
FacebookTwitterKopier linkEmner:Jean-Claude Juncker (politiker)|Jeremy Corbyn (politiker)|Storbritannien|EU|EU-forhold




https://www.dr.dk/nyheder/udland/usa-og-europa-holder-fast-i-boeing-fly-mens-forbud-spreder-sig-i-resten-af-verden

Boeing 737 MAX 8Se temaUdlandUSA og Europa holder fast i Boeing-fly mens forbud spreder sig i resten af verdenOp mod 40 procent af flytypen Boeing 737 MAX 8 har nu fået flyveforbud.
Selskabet Aerolíneas i Argentina holder deres Boeing 737 MAX 8-modeller på jorden.
12.
mar.
2019 kl.
06.
55 | opdateret 12.
mar.
2019 kl.
09.
28Bemærk: artiklen er mere end 30 dage gammelLæs opI USA får Boeing-modellen 737 MAX 8 stadig lov til at lette trods to nedstyrtninger.
Det oplyser USA's transportminister, Elaine Chao.
Ifølge hende mener de amerikanske luftfartsmyndigheder (FAA) fortsat, at flytypen Boeing 737 MAX 8 er flyvedygtig.
Det var et Boeing-fly af netop den type, som søndag styrtede ned i Etiopien.
I alt 157 mennesker mistede livet.
- Hvis FAA opdager et problem, der påvirker sikkerheden, så vil ministeriet straks tage affære.
Jeg vil gerne have, at folk ved, at vi tager de her hændelser, de her ulykker, meget seriøst, siger Elaine Chao.
Søndagens styrt var det andet flystyrt med den populære Boeing 737 MAX 8 på under seks måneder.
I oktober styrtede et fly ned i Indonesien.
Her mistede i alt 189 personer livet.
Danmark læner sig op ad europæisk ordreHer i Danmark skeler man til både de amerikanske (FAA) og europæiske (EASA) certificeringer af Boeings fly, forklarer Trafik-, Bygge- og Boligstyrelsen.
- Alle trafikfly er certificeret af et system eller en myndighed.
I det konkrete tilfælde har denne flytype blandt andet en FAA-certificering og en EASA-typecertificering, siger kontorchef Michael Dela i en skriftlig udtalelse.
Det europæiske luftfartssikkerhedsagentur, EASA, udsendte mandag en pressemeddelelse, hvor der står, at agenturet er i tæt kontakt med FAA og fabrikanterne af flyet, men at luftfartsmyndigheden har ikke "groundet" det, altså beordret flytypen til at holde sig på jorden.
Mens USA og Europa stadig lader Boeing-modellen komme på vingerne, har flyselskaber verden over midlertidigt indstillet brugen af den, indtil der er klarhed over årsagen til Etopien-ulykken.
Herunder kan du se, hvor flyet er på standby:OVERBLIK: De her flyselskaber holder modellen på jorden•Aerolíneas Argentinas fra Argentina.
•Aeroméxico fra Mexico.
•Cayman Airways fra britiske Caymanøerne.
•Comair fra Sydafrika.
•Eastar Jet fra Sydkorea.
•Ethiopian Airlines fra Etiopien.
•Gol Airlines fra Brasilien.
•MIAT Mongolian Airlines fra Mongoliet.
•Royal Air Maroc (RAM) fra Marokko.
•Jet Airways fra Indien.
•Myndighederne i både Kina, Indonesien og Australien har beordret alle sine luftfartsselskaber til midlertidigt at holde Boeing 737 MAX på jorden.
•Luftfartsmyndighederne i Singapore suspenderer alle landets Boeing 737 MAX 8-fly fra tirsdag eftermiddag klokken 14 lokal tid og forbyder fly af denne type i singaporeansk luftrum.
/ritzau/FacebookTwitterKopier linkEmner:USA|Flytrafik|Argentina|Etiopien|Trafik




https://www.dr.dk/nyheder/udland/mays-brexit-plan-forklaret-paa-minutter

BrexitSe temaUdlandMays Brexit-plan forklaret på to minutterPremierminister Theresa May forsøger igen at få papir på skilsmissen med EU.
Af Casper Helweg Christiansen12.
mar.
2019 kl.
06.
58Bemærk: artiklen er mere end 30 dage gammelLæs opEfter det historisk store nederlag i Underhuset i januar, forsøger Theresa May igen at få en såkaldt Withdrawal Agreement – en skilsmisseaftale med EU – stemt igennem i det britiske Underhus.
Læs også:Stort NEJ: May taber brexit-afstemning med et bragDen konservative premierminister forventes at arbejde med en køreplan, der kan betyde afstemninger i Underhuset både tirsdag, onsdag og torsdag.
Tirsdag 12.
martsTheresa May vil tirsdag forsøge at få sin skilsmisseplan med EU vedtaget i Underhuset.
Hvis det lykkes at få aftalen igennem denne gang, så er der altså en køreplan for, hvordan Storbritannien forlader EU – efter planen fortsat 29.
marts i år.
Hvis det mislykkes, skal parlamentarikerne højst sandsynligt stemme igen onsdag.
Den britiske premierminister kæmper for sin skilsmisseaftale med EU, der blev nedsablet i Underhuset i midten af januar (arkivfoto).
Onsdag 13.
martsHvis Underhuset forkaster Mays skilsmisseplan tirsdag, så skal de beslutte, om de vil forlade EU med eller uden en aftale.
Det såkaldte No Deal-scenarie – eller hårdt brexit – er altså for alvor i spil.
Hvis parlamentarikerne siger ja tak til No Deal, så forlader Storbritannien EU uden en aftale 29.
marts – og det fremtidige handelsforhold mellem EU og Storbritannien vil så basere sig på Verdenshandelsorganisationen, WTO's, regler.
Desuden lurer frygten for, at der skal indføres en fast grænse mellem Irland og Nordirland.
Hvis Underhuset afviser No deal, så udløser det en ny afstemning, der nok kommer til at finde sted på torsdag.
Torsdag 14.
martsHvis Underhuset både har afvist Mays skilsmisseplan – og udelukket No Deal – så skal parlamentarikerne på torsdag beslutte, om de vil udskyde brexit-datoen, der altså lige nu er 29.
marts.
Hvis der er opbakning til det, så skal Theresa May overtale EU til det samme.
May har tidligere sagt, at hun ikke ønsker at udskyde brexit-datoen, og har samtidig advaret om, at muligheden for at forhandle en aftale på plads med EU ikke bliver nemmere, hvis datoen bliver udskudt.
Fra kl.
19.
55 kan du se afstemningen om skilsmisseaftalen i det britiske underhus her på DR.
dk.
Vært Maria Yde guider igennem aftenen og Kim Bildsøe følger slaget på tætteste hold.
FacebookTwitterKopier linkEmner:EU|Storbritannien|Theresa May (politiker)|EU-forhold|Nordirland




