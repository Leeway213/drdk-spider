https://www.dr.dk/nyheder/politik/ep-valg/efter-klimatosset-valg-dansk-folkepartis-bagland-savner-storre-klimafokus

EP-valgEfter 'klimatosset' valg: Dansk Folkepartis bagland savner større klimafokusEfter stor tilbagegang ved EP-valget efterlyser lokalformænd i DF klimafokus, skriver Berlingske.
Kristian Thulesen Dahl anerkender, at Dansk Folkeparti skal tage klimadagsordenen seriøst.
(Arklivfoto) 27.
maj 2019 kl.
23.
16Bemærk: artiklen er mere end 30 dage gammelLæs opFlere lokalformænd i Dansk Folkeparti fortæller til Berlingske, at de mener, at partiet skulle have været mere opmærksomme på klimadagsordenen.
Det sker, efter at partiet søndag gik voldsomt tilbage ved valget til Europa-Parlamentet, hvor antallet af mandater svandt ind fra fire til et.
- Jeg savner generelt et større fokus på klima fra partiets side og fra ordførerne på området i samarbejde med partitoppen.
- Vi skal lytte til de strømninger, der er i samfundet.
Det er blandt andet klimaet, der fylder, siger lokalformand i Holstebro Richardt Graakjær Bostrup Møller til Berlingske.
Ved Dansk Folkepartis valgfest søndag tog tidligere formand og nuværende formand for Folketinget Pia Kjærsgaard ordet og forklarede tilbagegangen med:- Måske er det alle de - hvad er det nu, man kalder dem - klimatosser.
Nej alle dem, der alene går op i klima.
Thulesen Dahl vil ikke have kapløbDansk Folkepartis manglende klimapolitik, samt partiets afstandtagen fra blandt andet klimaaktivisten Greta Thunberg, har kostet hos vælgerne, vurderede professor i statskundskab ved Aarhus Universitet Derek Beach mandag.
- Det ser ud til, at Dansk Folkeparti går gevaldigt tilbage, fordi de har været ude af trit med det store emne, som helt tydeligt er klimaspørgsmålet, siger han.
Samlet har Berlingske talt med 37 lokalformænd i Dansk Folkeparti, hvoraf en lang række noterer sig, at partiet kunne have fokuseret på klimaet.
- Vi skulle have gjort det tydeligere, at vi gerne vil samarbejde om en ambitiøs miljø- og klimapolitik og selv byde ind med, hvad man kan gøre.
- Hvorfor skulle vi være imod det, siger formand for Guldborgsund lokalforening Jesper Tang Pedersen til Berlingske.
Formand for Dansk Folkeparti Kristian Thulesen Dahl siger til Berlingske:- Jeg anerkender, at vi skal tage klimadagsordenen seriøst, men det er ikke at gå ind i et kapløb.
Det er at komme med nogle mere nuancerede forslag til, hvad man skal gøre.
/ritzau/FacebookTwitterKopier linkEmner:Dansk Folkeparti|Kristian Thulesen Dahl (politiker)|Pia Kjærsgaard (politiker)|Miljøpolitik|Holstebro




https://www.dr.dk/nyheder/politik/folketingsvalg/ja-eller-nej-med-uffe-elbaek-skal-bestyrelser-have-tvungne

FolketingsvalgJa eller nej med Uffe Elbæk: Skal bestyrelser have tvungne kønskvoter?
Kåre Quist udfordrer Alternativets formand med en række hurtige spørgsmål.
Uffe Elbæk 'overvejer kraftigt' at indføre kønskvoter på danske virksomheders bestyrelsesposter.
Af Kasper Duncan Gram (Video)27.
maj 2019 kl.
23.
54Bemærk: artiklen er mere end 30 dage gammelLæs opSkal cannabis gøres lovligt?
Skal vi arbejde mindre – og skal skatten på arbejde sænkes?
Og hvad skal der ske på valgnatten i næste uge for at overgå Uffe Elbæks ’det er crazy, det her’-øjeblik fra 2015?
Alternativets formand, Uffe Elbæk, var i den varme stol hos Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Uffe Elbæk (politiker)|Alternativet (parti)




https://www.dr.dk/nyheder/politik/ep-valg/r-kandidat-nar-ikke-komme-af-stemmesedlen-men-vil-ikke-i-folketinget-nu

EP-valgR-kandidat når ikke at komme af stemmesedlen, men vil ikke i Folketinget nuKaren Melchior løber med De Radikales andet mandat i EU-Parlamentet, og det er hun rigtig glad for.
Karen Melchiors navn kommer til at være på stemmesedlen til Folketingsvalget, men Karen Melchior vil holde fast i sit mandat i Europa-Parlamentet.
27.
maj 2019 kl.
21.
59Bemærk: artiklen er mere end 30 dage gammelLæs opKaren Melchior har fået De Radikales andet mandat i EU-Parlamentet, og det har hun ingen planer om at opgive, selv hvis hun skulle blive valgt ind i Folketinget, hvor hun også er kandidat.
- Planerne om at komme i Folketinget er droppet for nu.
Det er for sent at tage mig af listen, så derfor kommer jeg stadigvæk til at stå på stemmesedlen.
Men jeg kommer ikke til at indtræde i Folketinget, selv hvis jeg bliver valgt, siger hun.
Hun understreger dog, at hun gerne vil i Folketinget på et senere tidspunkt.
SF's Karsten Hønge meldte tidligere mandag, at han opgiver sit mandat til EU-Parlamentet til den næste på SF's liste, da han hellere vil gå efter at komme i Folketinget igen.
Dermed skal 21-årige Kira Marie Peter Hansen fra SF til Bruxelles.
Men den manøvre afholder Melchior sig fra.
Hun foretrækker EU-Parlamentet.
- Jeg stillede også op i 2014, så det har været det ultimative mål, siger Melchior, som er meget tilfreds med de 17.
292 personlige stemmer, hun har fået.
- Jeg synes, det er fantastisk godt, at der er så mange, der har valgt mig blandt alle De Radikales kandidater.
Det samme sker i EnhedslistenOgså Enhedslistens Nikolaj Villumsen, som har fået partiets ene mandat til EU-Parlamentet, dropper Folketinget.
Han var spidskandidat i Østjylland for Enhedslisten ved folketingsvalget.
Men han giver stafetten videre, oplyser partiet i en pressemeddelelse.
Nikolaj Villumsen kommer imidlertid også fortsat at stå på stemmesedlen, når der er folketingsvalg 5.
juni.
Datoen for at komme på stemmesedlen er nemlig overskredet.
Alle personlige stemmer på ham vil gå til partiet og de resterende kandidater.
I EU kommer Karen Melchior til at arbejde sammen med Morten Helveg Petersen, spidskandidat for De Radikale ved EU-parlamentsvalget, som også er løbet med ét af partiets to mandater.
Den 38-årige Karen Melchior har ingen erfaring fra Europa-Parlamentet, men hun har tidligere arbejdet i Udenrigsministeriet og også for ministeriet i udlandet.
/ritzau/FacebookTwitterKopier linkEmner:EU|Europa-Parlamentet|Karsten Hønge (politiker)|Valg og folkeafstemninger|Bruxelles




https://www.dr.dk/nyheder/politik/ep-valg/hvor-mange-stemmer-fik-din-kandidat-se-alle-de-personlige-stemmetal

EP-valgHvor mange stemmer fik din kandidat?
Se alle de personlige stemmetalSlå de personlige stemmetal op for alle 135 kandidater.
Der var 84 kandidater, der ikke blev valgt Af Nis Kielgast27.
maj 2019 kl.
21.
46Bemærk: artiklen er mere end 30 dage gammelLæs opDe personlige stemmer er talt op, og dagens store historie på den front er det tætte løb mellem kendte kandidater som Morten Løkkegaard (V), Søren Gade (V), Margrete Auken (SF) eller Jeppe Kofod (S).
Men der var 135 kandidater, der stillede op.
For eksempel Jean Thierry fra Folkebevægelsen mod EU, som med 141 personlige stemmer fik færrest af alle.
I boksen nedenfor kan du slå din kandidat op og se, hvor mange personlige stemmer vedkommende endte med at få.
FacebookTwitterKopier linkEmner:Jeppe Kofod (politiker)|Margrete Auken (politiker)|Socialdemokraterne|Venstre|EU-forhold




https://www.dr.dk/nyheder/udland/trods-pinlig-video-skandale-oestrigsk-hovedperson-valgt-ind-i-europa-parlamentet

UdlandTrods pinlig video-skandale: Østrigsk hovedperson valgt ind i Europa-ParlamentetI forrige weekend måtte Heinz-Christian Strache trække sig som Østrigs vicekansler.
Nu venter Europa-Parlamentet.
Heinz-Christian Strache er blevet valgt ind i Europa-Parlamentet.
Det er på trods af, at han er involveret i en video-skandale.
Af Sofie Dyjak27.
maj 2019 kl.
21.
56Bemærk: artiklen er mere end 30 dage gammelLæs opEn video - der sætter den tidligere østrigske viceminister og FPÖ-leder Heinz-Christian Strache i forbindelse med Rusland, fik ham i sidste weekend til at trække sig fra posten som vicekansler.
Men nu er han allerede blevet valgt ind igen.
Denne gang i Europa-Parlamentet for Østrigs nationalkonservative parti FPÖ.
33.
000 østrigske vælgere har nemlig sat deres kryds ved Strache, og det er nok personlige stemmer til at give ham en plads i det kommende EU-Parlament.
Det skriver det østrigske nyhedsbureauet APA.
Heinz-Christian Strache meddelte den 18  maj, at han ville træde tilbage som vicekansler i Østrig.
Videoskandalen har kun haft begrænset effekt på europaparlamentsvalget.
FPÖ fik over 18 procent af østrigernes krydser, og partiet står derfor kun til at gå tilbage med omkring 1,6 procent.
FPÖ har officielt tilkendegivet, at de vil være med i den nye EU-skeptiske højrefløjsgruppe, som Italiens indenrigsminister Matteo Salvini står bag.
Formelt er gruppen ikke konstitueret endnu, men ventes at blive det, når det kommende Europa-Parlament træder sammen.
Kansler Kurz er blevet afsatVideoskandalen i Østrig handler om en to år gammel video filmet med skjult kamera under den østrigske valgkamp i 2017.
Den viser, at Strache dengang var klar til at tilbyde statslige kontrakter til en kvinde, der påstod, at hun var russisk milliardærarving, hvis hun til gengæld ville støtte partiets valgkamp.
Afsløringen af videoen fik først Heinz-Christian Strache til at trække sig fra sin post som vicekansler i Østrig.
Kort tid efter trak FPÖ alle sine ministre fra regeringen.
Og kansler Sebastian Kurz sammensatte en ny, midlertidig regering.
Læs også:Video-skandale: Regeringsparti trækker alle ministre i Østrig efter fyreseddelI dag blev kansleren så afsat ved en mistillidsafstemning sat i værk af socialdemokraterne SPÖ og FPÖ, som sammen kan mønstre et flertal i parlamentet.
Østrig har udsigt til at blive regeret af eksperter indtil, der skal være valg i efteråret.
FacebookTwitterKopier linkEmner:Europa-Parlamentet|Matteo Salvini (politiker)|Sebastian Kurz (politiker)|Østrig|Valg og folkeafstemninger




https://www.dr.dk/nyheder/politik/ep-valg/se-forskellen-danmarkskortet-er-gaaet-fra-gult-til-roedt-og-blaat

EP-valgSe forskellen: Danmarkskortet er gået fra gult til rødt og blåtDansk Folkeparti farvede kredsene gule ved EP-valget i 2014.
Denne gang vandt partiet ikke én kreds.
DR Nyheder (© DR Nyheder)Af Nicolas S.
Nielsen27.
maj 2019 kl.
22.
58 | opdateret 02.
juni 2019 kl.
16.
33Bemærk: artiklen er mere end 30 dage gammelLæs opDet er den 25.
maj 2014.
En glad spidskandidat for Dansk Folkeparti med navnet Morten Messerschmidt danser rundt foran landets tv-kameraer.
Smilene er store og med god grund.
Dansk Folkeparti har ikke alene fået fire mandater i Europa-Parlamentet.
Partiet er med 26,6 procent af stemmerne også blevet landets største og har farvet det politiske danmarkskort gult.
Bortset fra de store byer er partiet størst i det meste af landet.
Fem år senere er situationen en anden.
Dansk Folkeparti får 10,8 procent af stemmerne og fire mandater er forvandlet til blot ét enkelt til spidskandidat Peter Kofod, der må rejse alene til Bruxelles.
Et resultat, der i går aftes ærgrede DF-formand Kristian Thulesen Dahl.
- Vi står på den politik, vi har, og så må vælgerne jo vælge.
Selvfølgelig føler jeg et medansvar for tilbagegangen, lød det.
- Vi havde rigtig gerne set, at Anders Vistisen var blevet genvalgt.
Men tillykke til de andre partier, der har fået fremgang.
Vi må tage handsken op derfra, sagde Kristian Thulesen Dahl.
Læs også:DF-nedtur i Thulesens højborg - SF erobrer KøbenhavnI stedet er danmarkskortet nu delt i to andre farver.
Rød og blå.
I det mest af Jylland er Venstre det største parti, ligesom store dele af Sjælland er farvet i partifarven blå.
I de store byer og i hovedstadsområdet er Socialdemokratiet og SF de største partier.
Og måske endnu mere slående:I ikke én af landets 92 kredse er Dansk Folkeparti det største parti.
På kortet herunder kan du trække og se forskellen på det politiske danmarkskort efter valget til Europa-Parlamentet i 2014 og valget i 2019.
Se forskellen på valgresultatet i 2014 og 2019.
 DR Nyheder © (C) DR Nyheder / Foto: (C) DR Nyheder © (C) DR Nyheder)FacebookTwitterKopier linkEmner:Anders Primdahl Vistisen (politiker)|Dansk Folkeparti|Europa-Parlamentet|Valg og folkeafstemninger|Bruxelles




https://www.dr.dk/sporten/fodbold/tyskland/chok-i-bundesligaen-kultklub-sender-stuttgart-ned

TysklandChok i Bundesligaen: Kultklub sender Stuttgart nedUnion Berlin er for første gang klar til Tysklands bedste række, mens storklubben Stuttgart rykker ned.
Union Berlins Sebastian Andersson, rød trøje,  kan sammen med holdkammeraterne se frem til at spille i Bundesligaen fra næste sæson.
27.
maj 2019 kl.
23.
01Bemærk: artiklen er mere end 30 dage gammelLæs opFor første gang i klubbens historie skal Union Berlin spille i Tysklands bedste fodboldrække, Bundesligaen.
Det står klart, efter at Union besejrede storklubben Stuttgart på reglen om udebanemål efter to playoffkampe.
Det betyder, at de to klubber bytter plads, og at Stuttgart må en tur ned på anden klasse.
Mandagens returkamp i Berlin blev mere nervøs end velspillet og sluttede uden scoringer.
Efter 2-2 i den første kamp i Stuttgart vidste Union-spillerne, at de ville rykke op, hvis de "blot" kunne holde målet rent i returkampen.
Men efter mindre end ti minutter var det tæt på at gå galt for hjemmeholdet, der havde den danske målmand Jakob Busk blandt reserverne.
Union Berlins Florian Huebner får en lufttur af fansene.
 Union Berlins træner, Urs Fischer, bliver skyllet godt igennem efter kampen.
1 / 2Union Berlins Florian Huebner får en lufttur af fansene.
1 / 2Union Berlins træner, Urs Fischer, bliver skyllet godt igennem efter kampen.
2 / 2Stuttgarts Dennis Aogo hamrede bolden i mål direkte på frispark, men efter at have genset situationen på video underkendte dommeren målet, fordi en Stuttgart-spiller i offsideposition havde spærret målmandens udsyn.
Stuttgart var det klart bedste hold før pausen, hvor hjemmeholdet ikke var i stand til at skabe noget som helst frem ad banen.
Det ændrede sig imidlertid i anden halvleg i takt med, at de desperate gæster efterlod større og større huller i defensiven.
Union Berlin traf stolpen to gange inden for få minutter midt i halvlegen, og slutminutterne blev præget af stor nervøsitet.
Da dommeren efter fem minutters tillægstid endelig fløjtede af, stormede tilhængerne ind på banen i jubel.
Klubben fra Berlin-forstaden Köpenick har kultstatus i Tyskland på grund af sit intime stadion og den fanatiske atmosfære til kampene.
Stuttgarts Christian Gentner i en glidende tackling.
Før Berlin-murens fald spillede Union i den østtyske liga.
Efter den tyske genforening har klubben indtil nu befundet sig i de sekundære rækker og var en enkelt sæson helt nede på fjerde niveau i ligahierarkiet.
Union Berlin bliver den femte klub fra den tyske hovedstad, der skal forsøge sig i den bedste række, hvor kun Hertha Berlin formået at bide sig fast.
Tasmania Berlin og Blau-Weiss 90 Berlin fik begge kun en enkelt sæson, mens Tennis Borussia Berlin spillede to sæsoner i den bedste række midt 1970'erne.
/ritzau/FacebookTwitterKopier linkEmner:Tyskland|Berlin|Union Berlin|Fodbold|Hertha Berlin




https://www.dr.dk/nyheder/politik/ep-valg/linea-er-det-14-mandat-og-venter-paa-brexit-syret-situation

Det nye Europa-ParlamentSe temaEP-valgLinea er det 14.
mandat og venter på brexit: 'Syret situation'Ung venstrekvinde har fået et EP-mandat, men skal nu tilbage på arbejde.
Linea Søgaard-Lidell fik 24.
145 personlige stemmer og er dermed den kandidat, der fik 16.
flest stemmer i hele landet.
Af Peter Boier27.
maj 2019 kl.
21.
55Bemærk: artiklen er mere end 30 dage gammelLæs opI går jublede hun over Venstres valgresultat på Christiansborg, og her til aften har hun kunnet se, at hun er en af Venstres fire mandater, der skal til Europa-Parlamentet i Bruxelles.
Men lige nu skal hun tilbage på arbejde igen og glemme EU for en stund.
32-årige Linea Søgaard-Lidell er nemlig det 14.
danske mandat - det mandat, der først får en plads i Europa-Parlamentet, når briterne på et endnu ukendt tidspunkt får trukket sig ud af unionen.
- Dagen har været nervepirrende.
I går fejrede vi løs, og i dag er det syret.
Jeg har siddet hele dagen og opdateret en hjemmeside: Er vi købt eller solgt?
Og sådan tænker jeg stadig lidt - det er jo det 14.
mandat, fortæller hun.
- Nu kommer jeg til at følge britisk politik lidt nærmere, end jeg har gjort længe.
Hendes første gangLinea Søgaard-Lidell har aldrig stillet op til noget i politik før, og derfor kom det også som noget af en overraskelse, da det pludselig begyndte at lugte af et mandat til den kommunikationsuddannede eksil-esbjergenser, der i dag bor i København med sin kæreste.
- Jeg synes, det er meget overraskende, at resultatet ser sådan her ud.
Da jeg stillede op, sagde folk jo, at det kunne jeg da glemme alt om, og at jeg aldrig ville blive valgt.
Så jeg er sindssygt glad og overvældet.
Hun understreger, at hun og dem omkring hende virkelig har knoklet for det - og at det især er i de byer, hun har ført valgkamp, at folk har stemt på hende.
Det er en syret situation at stå i, fordi jeg ved, at jeg træder ind, når eller hvis briterne træder udLinea Søgaard-Lidell- Og så er det da fedt at slå etablerede politikere.
Det tyder på, at der er plads til fornyelse, siger hun og uddyber, hvordan hun adskiller sig fra sine medkandidater.
- Jeg går absolut mest op i klimaet - og så i konkurrencedygtighed.
Og der har nogle af de andre kandidater talt mere om landbrug, end jeg har, for eksempel.
Og der betyder det jo bare noget, hvilken baggrund vi hver især har, fortæller Linea Søgaard-Lidell.
Tilbage til hverdagenHun glæder sig til at komme ned og kæmpe for et grønt og liberalt Europa.
Men først skal hun slappe lidt af og ud at spise med kæresten.
- Og i weekenden skal vi i sommerhus, og jeg prøver at holde mobilfri weekenden over.
Men så skal jeg også tilbage på arbejde.
Hun arbejder til daglig med kommunikation i Vækstfonden og har tidligere arbejdet for den danske repræsentation i EU.
- Jeg bliver først fuldtidspolitiker, når briterne træder ud.
Nu skal jeg tilbage på arbejdet.
Det er en syret situation at stå i, fordi jeg ved, at jeg træder ind, når eller hvis briterne træder ud, forklarer hun.
Briterne selv afholdt også valg til Europa-Parlamentet i går, da de endnu ikke har fået lavet en aftale om brexit.
Det gik katastrofalt for det konservative regeringsparti, der fik sølle 8,7 procent af stemmerne, mens Nigel Farages Brexit-parti løb med 31,7 procent af stemmerne.
Og så har premierminister Therese May meldt sin afgang - så det er endnu svært at sige, hvornår Linea Søgaard-Lidell kan pakke kufferten.
FacebookTwitterKopier linkEmner:Europa-Parlamentet|Storbritannien|EU|EU-forhold|København




https://www.dr.dk/sporten/fodbold/championsleague/godt-nyt-tottenham-fans-kane-melder-sig-klar-til-cl-finale

Champions LeagueGodt nyt for Tottenham-fans: Kane melder sig klar til CL-finaleHarry Kane er klar til at spille efter sin ankelskade.
Manager Mauricio Pochettino afventer udviklingen.
27.
maj 2019 kl.
21.
25Bemærk: artiklen er mere end 30 dage gammelLæs opDet er op til Tottenhams manager, Mauricio Pochettino, om topscorer Harry Kane skal være med i Champions League-finalen mod Liverpool på lørdag.
Kane melder nemlig sin ankel helbredt og klar til kamp, og nu er det kun et spørgsmål, om angriberen er i god nok form til en plads på holdet efter næsten to måneders tvungen pause.
- Jeg er i en god forfatning, anklen føles stærk.
Det er op til manageren, om jeg spiller eller ej, men indtil videre er alt i orden, siger Kane ifølge nyhedsbureauet Reuters.
Harry Kane kom galt afsted med anklen i den første Champions League-kvartfinale mod Manchester City 9.
april og har ikke været på banen siden.
Harry Kane kom til skade med anklen i Champions League-kvartfinalen mod Manchester City.
 Skaden har holdt ham ude knap to måneder.
 Men nu er den engelske landsholdsanfører altså klar til at spille Champions League-finale mod Liverpool den 1.
juni.
1 / 3Harry Kane kom til skade med anklen i Champions League-kvartfinalen mod Manchester City.
1 / 3Skaden har holdt ham ude knap to måneder.
2 / 3Men nu er den engelske landsholdsanfører altså klar til at spille Champions League-finale mod Liverpool den 1.
juni.
3 / 3Mens holdkammeraterne har afsluttet Premier League-sæsonen og kvalificeret holdet til Champions League-finalen, har VM-topscoreren kæmpet for at blive klar.
Og manager Pochettino er tilfreds med det, han har set under træningen de seneste dage.
- I sidste uge begyndte han så småt at træne med holdet.
Jeg er meget positiv i forhold til hans situation, og nu har vi en uge til at evaluere og se på hans udvikling.
- Jeg kan ikke sige med sikkerhed, hvorvidt han vil være med på holdet, på bænken eller helt ude, men vi er meget tilfredse med hans fremskridt, siger Pochettino ifølge Reuters.
Hans oplyser desuden, at også Jan Vertonghen, Davinson Sánchez og Harry Winks er på ret kurs efter skadesproblemer og kan komme i spil til storkampen.
Finalen mellem Liverpool og Tottenham spilles lørdag aften på Wanda Metropolitano i Madrid.
/ritzau/FacebookTwitterKopier linkEmner:Harry Kane (fodboldspiller)|Tottenham Hotspur FC|England|Fodbold|Manchester City FC




https://www.dr.dk/sporten/oevrig/holten-poulsen-knokler-i-det-mentale-vaerksted-skal-have-knaekket-koden

Øvrig sportHolten Poulsen knokler i det mentale værksted: 'Skal have knækket koden'René Holten Poulsen sluttede sidst i weekendens World Cup-finale i enerkajak.
René Holten Poulsen sluttede lørdag sidst i 1000 meter enerkajak ved World Cup-stævnet i Poznan, Polen.
Af Michael Sten Jensen i Lyon27.
maj 2019 kl.
20.
50Bemærk: artiklen er mere end 30 dage gammelLæs opDet var ikke, fordi René Holten Poulsen, Danmarks mest vindende roer, havde glemt, hvad der skulle til.
Den var der bare ikke helt.
På vandet i Poznan, lørdag, finale i 1000 meter enerkajak ved årets første World Cup-stævne.
René Holten Poulsens blå bog- Født den 28.
november 1988 (30 år)- OL-sølv i 2008 i Beijing (med Kim Wraa)- VM-guld tre gange i 2014, 2015 og 2015- EM-guld seks gange i 2008, 2012, 2013, 2013, 2015 og 2015- Kåret til Årets Sportsnavn i 2015For selv om den danske roer søndag hentede bronze i herrernes 1000 meter toerkajak med Nils Boe, og senere vandt sølv sammen med Emma Aastrand Jørgensen i 500 meter toerkajak, så blev det til en sidsteplads i 1000 meter enerkajak.
Og der venter et hårdt stykke arbejde i netop den disciplin, hvis René Holten Poulsen igen skal på podiet i enerkajakken.
- Fysisk er jeg, hvor jeg skal være, men der ligger meget mentalt arbejde i at få hul på medaljebylden og den tro på, at man kan være med i toppen igen.
- Jeg er fysisk bedre i mine tests, end jeg nogensinde har været før.
Det er mentalt, og der skal arbejdes på at knække koden og lægge alle mine gamle resultater bag mig, siger René Holten Poulsen.
Har domineret førRené Holten Poulsen jagter en plads ved OL i 2020, og derfor er der ikke uendelige mængder tid at gøre med.
Især VM i Ungarn fra den 21.
august bliver afgørende, da en OL-billet blandt andet vil kræve en top fem-placering i enerkajakken.
René Holten Poulsen og Nils Boe med bronzemedaljerne fra weekendens World Cup-stævne i Poznan.
Derfor skal fokus på det mentale aspekt meget gerne give de ekstra procenter, som manglede i weekenden, siger René Holten Poulsen.
- Det er vildt tæt i 1000 meter enerkajak, men det er svært, når man sidder der, ikke at tænke på, hvad man før har været i stand til.
Jeg har domineret de finaler før, så det handler om at sige, at det var dengang, og så må jeg få det ud af det nu, som jeg kan.
- Det betyder jo ikke, at jeg ikke kan vinde, for så ville jeg ikke gøre det.
Det betyder bare, at der skal et lidt andet mindset og tålmodighed til.
Heldigvis er jeg villig til at arbejde med det, siger René Holten Poulsen.
René Holten Poulsen er allerede på vandet igen i den kommende weekend, hvor sæsonens andet World Cup-stævne i tyske Duisburg løber af stablen.
FacebookTwitterKopier linkEmner:René Holten Poulsen (roer)|Kano og kajak|Polen|Ungarn




https://www.dr.dk/nyheder/politik/ep-valg/sfs-gruppeformand-hoenge-har-truffet-et-fornuftigt-valg

EP-valgSF's gruppeformand: Hønge har truffet et fornuftigt valgJacob Mark mener, at SF har kommunikeret ærligt om Karsten Hønges situation.
Jacob Mark (SF) mener, at Karsten Hønge (billedet) har truffet den rigtige beslutning ved at vælge Folketinget frem for Europa-Parlamentet.
Af Nicolas S.
Nielsen27.
maj 2019 kl.
21.
08 | opdateret 27.
maj 2019 kl.
23.
11Bemærk: artiklen er mere end 30 dage gammelLæs opKnap 20.
000 personlige stemmer på den fynske stemmemagnet Karsten Hønge og et mandat i Europa-Parlamentet.
Under normale omstændigheder en situation, der kan skabe jubelbrøl og skåltaler i et politisk parti, men ikke i dag i SF.
For partiets politiske ordfører, Karsten Hønge, vil ikke til Bruxelles og sender i stedet en afløser i form af 21-årige Kira Marie Peter-Hansen.
Det har de respekt for i SF's folketingsgruppe, siger gruppeformand Jacob Mark.
- Jeg tænker sådan set, at Karsten (Hønge, red.
) har truffet et fornuftigt valg, for vi får rigtig meget brug for Karstens evner i folketingsgruppen de næste fire år.
Det er Karsten, der har kæmpet kampen imod kontanthjælpsloftet og for førtidspensionisterne i Danmark.
Det får vi brug for de næste fire år.
Så sender vi en ung, grøn kandidat til Europa-Parlamentet.
Læs også:Karsten Hønge siger nej til Europa-ParlamentetMark: Det var den rigtige beslutning at opstilleTraf I den rigtige beslutning, da I valgte at opstille Karsten Hønge til Europa-Parlamentet?
- Jeg synes egentlig, at vi har kommunikeret ærligt omkring vores overvejelser med Karsten, lyder det fra SF's gruppeformand Jacob Mark (SF).
- På det tidspunkt, hvor vi traf den beslutning, stod vi på vippen til at få et mandat.
Der synes jeg, at det var det rigtige.
Derfor mener jeg også, at det var det rigtige, vi gjorde.
Derfor stillede vi to kandidater op i Margrete Auken og Karsten Hønge.
Risikerer I ikke, at der sidder en række skuffede vælgere tilbage og tænker, at I har brudt deres tillid?
- Jeg synes egentlig, at vi har kommunikeret ærligt omkring vores overvejelser med Karsten.
Vi har hele tiden sagt, at det kom bag på os med to mandater.
Karsten har også hele tiden sagt, at hans førsteprioritet var folketingsarbejdet, men at det var meget vigtigt at få sat social dumping og arbejderrettigheder på dagsordenen.
- Så sent som i går var Karsten ude og sige, at hvis man var i tvivl, så kunne det være, man skulle stemme på en anden.
Så jeg synes, det er helt okay, hvis man tænker, det her er lidt træls.
Men kunne I ikke allerede inden valgdagen have meldt ud, hvad Karsten Hønge gerne ville?
- Han sagde jo allerede inden valgdagen, at han prioriterede folketingsarbejdet først.
Vi troede ikke før på valgaftenen, at vi ville gå så meget frem.
Opfordrede til at stemme på en andenJacob Mark, helt ærligt, der er journalister, der i ugevis har spurgt Karsten Hønge, om han ville tage til Bruxelles, hvis han blev valgt.
Der er ikke nogen journalister, der har kunnet få svar på det spørgsmål før her til aften.
Mener du helt reelt, at I har kommunikeret 100 procent ærligt omkring den her beslutning?
- Karsten har hele vejen igennem sagt, at hans førsteprioritet var folketingsarbejdet.
Han var hjælperytter for Margrete Auken.
Så sent som i går sagde han, at hvis man var i tvivl, så kunne det være, man skulle stemme på en anden.
Jeg har svært ved at se, hvordan man skulle kunne kommunikere mere ærligt end det.
Den vigtigste valuta som både journalist og politiker er troværdighed.
Nu er du tilfældigvis både journalist og politiker.
Synes du, at det her styrker SF’s troværdighed?
- Jeg synes da, det har været en balancegang – også en af de sværere.
Vi havde aldrig troet, vi ville få to mandater.
Og vi har stået ligesom journalisterne og ventet på, at de personlige stemmer kom ind.
Jeg har aldrig før hørt en politiker sige, at man skulle stemme på en anden kandidat, hvis man var i tvivl.
Det synes jeg faktisk er ærligt.
Karsten Hønge genopstiller til folketingsvalget den 5.
juni i Fyns Storkreds.
Ved folketingsvalget i 2015 fik han 2.
647 personlige stemmer.
FacebookTwitterKopier linkEmner:Europa-Parlamentet|Karsten Hønge (politiker)|Margrete Auken (politiker)|Valg og folkeafstemninger|Bruxelles




https://www.dr.dk/nyheder/udland/flere-personer-anholdt-i-frankrig-efter-sidste-uges-lyon-eksplosion

UdlandFlere personer anholdt i Frankrig efter sidste uges Lyon-eksplosionDe anholdte er mistænkt for at have noget at gøre med den eksplosionen, hvor 13 kom til skade.
Eksplosionen fandt sted den 24.
maj.
Efterforskerne har mistanke om, at eksplosionen kom fra en pakkebombe.
Af Sofie Dyjak27.
maj 2019 kl.
20.
21Bemærk: artiklen er mere end 30 dage gammelLæs opSiden en eksplosion fandt sted i den franske by Lyon i sidste uge, har politiet intensivt ledt efter gerningsmanden.
De har frigivet billeder og beskrivelser af den formodede gerningsmand på blandt andet Twitter i håbet om, at nogle kunne lede dem på rette vej.
I dag er politiet måske kommet et skridt tættere på.
Det skriver blandt andre det franske medie Le Monde.
Flere personer er nemlig anholdt.
Den hovedmistænkte er en 24-årig mand, der angiveligt er studerende og bosat i Lyon.
Mandens mor er også blevet anholdt samt en anden studerende, der er ven af familien.
Eksplosionen i Lyon fandt på en gågade i hjertet af byen.
Den 24-årige mands søster er blevet afhørt i sagen.
Det oplyser anklagemyndigheden i en udtalelse ifølge Le Monde.
Den hovedmistænkte blev anholdt på åben gade i Lyon.
Efterforskes som terror13 kom til skade under eksplosionen - og efterforskerne har mistanke om, at eksplosionen kom fra en pakkebombe.
Politiet er i besiddelse billeder, hvor en mand placerer en pakke foran et bageri på en gågade i hjertet af Lyon.
Og derfor mener efterforskerne, at en pakkebombe sandsynligvis var skyld i eksplosionen.
Motivet bag eksplosionen er fortsat ukendt - men umiddelbart efter kom det frem, at sagen efterforskes som terror.
Frankrig er i højt alarmberedskab, efter at et stigende antal angreb har ramt landet de seneste par år.
FacebookTwitterKopier linkEmner:Lyon|Frankrig|Le Monde|Kriminalitet|Terrorisme




https://www.dr.dk/nyheder/politik/folketingsvalg/valgkampen-dag-21-stemmeslugere-klimatosser-og-et-nej-tak-til-europa

FolketingsvalgValgkampen dag 21: Stemmeslugere, 'klimatosser' og et nej tak til Europa-ParlamentetGårsdagens valg til Europa-Parlamentet har fyldt mandagen med ni dage tilbage til folketingsvalget.
Karsten Hønge (SF) forstår godt, at vælgere kan være utilfredse med hans beslutning om at takke nej til en plads i Europa-Parlamentet.
Af Marie Louise Hagemeister, Kasper Duncan Gram (video) og Victor Schrøder Friis (Video)27.
maj 2019 kl.
22.
24Bemærk: artiklen er mere end 30 dage gammelLæs op- Det er bedst, jeg bliver i Folketinget.
SF’s Karsten Hønge takker nej til at rejse de knap 1.
000 kilometer ned til Bruxelles for at indtage en plads i Europa-Parlamentet.
I stedet vil han blive hjemme i SF’s gruppe i Danmark, da der er udsigt til et splittet Folketing, lød det her til aften, da det stod klart, at han med 19.
687 personlige stemmer fik SF’s andet mandat.
Det bliver i stedet den 21-årige Kira Marie Peter-Hansen, der har fået tredjeflest personlige stemmer blandt SF'erne, der skal indtage pladsen ved siden af partiets stemmesluger, Margrete Auken, i Europa-Parlamentet.
Hun håber, ”at de gamle nisser” er søde ved hende.
'Klimatosser' fylder på sociale medierHos Dansk Folkeparti er der ikke så mange diskussioner om, hvem der skal i Europa-Parlamentet.
Partiet er gået fra fire mandater til kun et enkelt, og det går til spidskandidaten Peter Kofod.
Det var blandt andet klimadagsorden, der udfordrede DF til europaparlamentsvalget, lyder det fra partiets miljøordfører, Pia Adelsteen.
Ifølge hende har Dansk Folkeparti været for dårlige til at have fokus på klima.
- Vi har simpelthen sovet i timen, siger hun.
Og klima er en væsentlig årsag til partiets store EU-nedtur, lød det også i går aftes fra partikollegaen Pia Kjærsgaard, hvor der blev langet hårdt ud efter ’klimatosserne’.
Et ordvalg, der siden er blevet et voksende fænomen på sociale medier, hvor hashtagget #klimatosse og #klimatosser er taget i brug af både politikere, organisationer og privatpersoner.
Stemmeslugerne fra VenstreHos Venstre er der til gengæld stor glæde.
Hele fire mandater i Europa-Parlamentet er det blevet til.
Den største stemmesluger er Venstres spidskandidat, Morten Løkkegaard, som fik hele 207.
558 personlige stemmer.
Den erfarne Søren Gade fulgte skarpt efter med 201.
626 personlige stemmer.
Men danskerne har også sat deres stemme ved de røde partier.
SF’s 74-årige spidskandidat, Margrete Auken, indtog en trejdeplads med 199.
522 personlige stemmer, mens Socialdemokratiets spidskandidat, Jeppe Kofod, kunne bryste sig med 188.
757 stemmer.
Socialdemokratiet endte med tre mandater til Europa-Parlamentet, men som partiformand Mette Frederiksen understregede under valgaftenen, så bliver folketingsvalget nu endnu mere spændende.
Og derfor var partiet i dag i fuld gang i Aarhus med at dele flyers ud til danskerne, som om kun ni dage endnu en gang skal til stemmeurnerne.
Det sker i morgen•Enhedslisten holder pressemøde klokken 14.
30 om velfærd.
•Lars Løkke Rasmussen (V) deltager i EU-topmøde om topposter.
•Liberal Alliance kommer med et erhvervsudspil på et pressemøde.
FacebookTwitterKopier linkEmner:Karsten Hønge (politiker)|Lars Løkke Rasmussen (politiker)|Venstre|Valg og folkeafstemninger|Aarhus




https://www.dr.dk/nyheder/politik/ep-valg/en-ud-af-fem-nordjyder-stemte-paa-soeren-gade-bedre-end-alt-det-rabalder

Det nye Europa-ParlamentSe temaEP-valgEn ud af fem nordjyder stemte på Søren Gade: Bedre end alt det ’rabalder-politik’De nordjyske vælgere sætter pris på stemmeslugerens facon.
Søren Gade er en populær herre i Nordjylland, selvom han egentlig ikke er nordjyde, men kommer fra Holstebro.
Af Klaus Videbæk27.
maj 2019 kl.
20.
03Bemærk: artiklen er mere end 30 dage gammelLæs opRigtig mange vælgere i Nordjylland valgte i går at sætte deres kryds ud for Venstres Søren Gade.
Han har tidligere været nordjysk spidskandidat til folketingsvalget med stor succes, og det blev der ikke ændret på, selvom han denne gang stillede op til Europa-parlamentsvalget.
I ni nordjyske kommuner fik Søren Gade 51.
337 personlige stemmer.
Det svarer til godt hver femte stemme i Nordjylland, hvor i alt 245.
155 personer stemte.
Læs også:Søren Gade skovler jyske stemmer ind og runder 100.
000 som den førsteI Vesthimmerlands Kommune tegnede partiet Venstre sig for i alt 42­­,3 procent af stemmerne, og også her gik mange af dem til Søren Gade.
På vinduesfabrikken Outline Vinduer i Farsø roses politkeren for sin ærlige og imødekommende facon.
VIDEO: Leif Jansen har altid stemt Venstre - denne gang specifikt på Søren Gade.
Leif Jansen, medarbejder ved Outline Vinduer i Farsø:- Jeg må indrømme, at jeg normalt mest stemmer på Venstre - frem for de enkelte kandidater.
Men det har jeg dog ikke gjort denne her gang.
Der har jeg stemt på Søren Gade.
- Dengang han var vores forsvarsminister, gjorde han det virkelig godt.
Hvad er det, han kan?
- Han er i hvert fald ikke provokerende over for nogen.
Det kan jeg godt lide frem for alt det rabalder-politik der, hvor de står og skælder hinanden ud.
Det synes jeg, at der var flere af politikerne, der godt kunne lære lidt af.
Både inden for mit eget parti og også de andre.
VIDEO: For Finn Due Hansen var miljøet et af de vigtigste valgtemaer.
Han har tillid til, at Søren Gade kan løse den opgave godt.
Finn Due Hansen, medarbejder ved Outline Vinduer i Farsø:- Jeg synes, han er en fremragende politiker.
Han siger det, som han har det.
Der er ikke store ting, der er pakket ind.
- Det er noget med hans ærlighed.
Han virker meget ærlig og oprigtig.
VIDEO: Per Skov Hansen har ikke stemt på Søren Gade, men han har stemt på Venstre, som han plejer.
Per Skov Hansen, medarbejder ved Outline Vinduer i Farsø:- Jeg har stemt på Venstre.
- Det har jeg alle dage gjort.
- I sin tid havde vi en lokal, der var i Folketinget.
Og så synes jeg egentlig, det passer godt sammen med min holdning - den politik de kører.
- Søren Gade er nok den mest kendte.
Morten Løkkegaard er også, men han har ikke på samme måde været blandet ind i landspolitik som Gade har.
Det er der, vi kender ham fra.
FacebookTwitterKopier linkEmner:Morten Løkkegaard (politiker)|Venstre|Outline Vinduer|Jylland|Valg og folkeafstemninger




https://www.dr.dk/sporten/tennis/tennis-domineres-af-gyldent-og-gammelt-trekloever-og-de-er-ikke-de-eneste-aldrende

TennisTennis domineres af gyldent og gammelt trekløver, og de er ikke de eneste aldrende stjerner med succesPå tværs af sportsgrene formår de ældre i dag at blande sig i verdenstoppen i længere tid end førhen.
Af Martin Leer Scharnberg og Grafik af Vibeke Kjær Lund27.
maj 2019 kl.
19.
00Læs opForår er lig med grusturneringer i tennisverdenen.
Og ingen er mere prestigefyldt end French Open, som startede i går.
Den traditionsrige Grand Slam-turnering i Paris, hvor verdens bedste tennisspillere samles for at afgøre, hvem der kan kalde sig kongen af det røde grusunderlag.
13 af de seneste 14 år har French Open-vinderen på herresiden heddet Rafael Nadal, Roger Federer eller Novak Djokovic.
De tre har sammen domineret verdenstoppen i tennis i over et årti, og selvom de i dag er henholdsvis 32, 37 og 31 år, udgør de stadig top-3 på verdensranglisten og er nok engang de store forhåndsfavoritter til at løbe med French Open-titlen.
Men at de garvede og gamle i dag formår at forsætte deres dominans i deres karrieres efterår, er ikke et fænomen, der begrænser sig til tennis.
Lige nu ses det nemlig på tværs af alverdens sportsgrene, at de yngre generationer kæmper med at slå de gamle af tronen.
I stedet holder sportens grå guld fast i deres position i verdenseliten og afviser generationsskiftet.
Tom Brady, Serena Williams, Lionel Messi og Cristiano Ronaldo er blot en lille håndfuld af de elitesportsfolk, som lige nu også er ved at omdefinere, hvor længe man kan forblive i den absolutte verdensklasse.
At de ’gamle’ er begyndt at dominere i hidtil uset grad, skinner igennem i statistikkerne.
I 1992 var gennemsnitsalderen for mændene på verdensranglistens top-10 i tennis 23 år.
I dag er den 29,2 år.
Gennemsnitsalderen ved finalerne i roning ved OL er fra 1974 til 2014 steget fra 24 til 31 år.
I NBA var der i 1982 kun to spillere på 35 år eller ældre, nu er der 32.
I NHL er det antal i samme periode steget fra fire til 50, og i NFL er de 35-årige eller ældre gået fra at være 14 til 38 spillere.
Men hvad skyldes denne tendens?
Hvad er det, der har gjort ældre sportsudøvere mere konkurrencedygtige på allerhøjeste niveau end førhen?
Årsagerne er mange, men ifølge den amerikanske journalist Jeff Bercovici, som er forfatter til bogen "Play On: The New Science of Elite Performance at Any Age", er et paradigmeskifte i måden topatleter træner den primære forklaring.
- Engang trænede elitesportsfolk ud fra en more is more-mentalitet.
Tankegangen var, at jo hårdere træningen var, jo bedre var den.
Men der har været en bevægelse hen imod less is more.
Nu handler det om at træne så lidt som muligt, uden at det går ud over evnen til at præstere.
- Det er et nyt træningsregime, hvor man bredt har forstået den fysiologiske vigtighed af ikke at oparbejde træthed.
Udbredelsen af den træningsfilosofi gør, at de ældre atleter i dag er bedre til at undgå karriereafsluttende skader og blive længere tid på toppen.
Hønen og ægget bytter pladsAt ung og hurtig slår gammel og langsom er en selvfølgelighed om sportens væsen, der er ved at blive omskrevet.
For udløbsdatoen på ældre topatleter er blevet forlænget, fordi træningsmetoderne har forandret sig.
I 2015 blev Peyton Manning som 39-årig den ældste quaterback nogensinde til at vinde en Super Bowl.
 I 2019 slog Tom Brady kollegaen Peyton Mannings rekord fra 2015, da han som 41-årig blev den ældste quaterback nogensinde til at vinde en Super Bowl.
 I 2017 vandt Serena Williams som 35-årig Australian Open og blev dermed den ældste kvindelige Grand Slam-vinder nogensinde.
Efter turneringen viste det sig, at hun havde spillet turneringen, mens hun var ni uger inde i en graviditet.
(Foto: MARK R.
CRISTINO) Efter at den amerikanske svømmer Anthony Lee Ervin vandt sin første OL-guldmedalje i 50 meter freestyle ved OL i 2000 gentog han bedriften ved OL i 2016.
Som 35-årig gjorde det ham til den ældste svømmer nogensinde til at vinde en individuel OL-medalje.
 Da Justin Gatlin til OL 2016 fik sølv i 100 meter sprint, blev han som 34-årig den ældste medaljevinder nogensinde i sin disciplin.
1 / 5I 2015 blev Peyton Manning som 39-årig den ældste quaterback nogensinde til at vinde en Super Bowl.
1 / 5I 2019 slog Tom Brady kollegaen Peyton Mannings rekord fra 2015, da han som 41-årig blev den ældste quaterback nogensinde til at vinde en Super Bowl.
2 / 5I 2017 vandt Serena Williams som 35-årig Australian Open og blev dermed den ældste kvindelige Grand Slam-vinder nogensinde.
Efter turneringen viste det sig, at hun havde spillet turneringen, mens hun var ni uger inde i en graviditet.
(Foto: MARK R.
CRISTINO)3 / 5Efter at den amerikanske svømmer Anthony Lee Ervin vandt sin første OL-guldmedalje i 50 meter freestyle ved OL i 2000 gentog han bedriften ved OL i 2016.
Som 35-årig gjorde det ham til den ældste svømmer nogensinde til at vinde en individuel OL-medalje.
4 / 5Da Justin Gatlin til OL 2016 fik sølv i 100 meter sprint, blev han som 34-årig den ældste medaljevinder nogensinde i sin disciplin.
5 / 5- Særligt de ældre sportsfolk skulle tidligere træne hårdt for at kompensere for alderens fysiske tilbagegang.
Tankegangen var, at man skulle træne hårdt for at være i topform, da det var en forudsætning for at forblive skadesfri.
Men det medførte alt for ofte overtræning og det modsatte af den ønskede effekt – nemlig skader, siger Jeff Bercovici.
- I dag er tankegangen derimod, at man skal være skadesfri for overhovedet at kunne træne det nødvendige for at holde sig i topform.
Altså en slags hønen og ægget-diskussion, der er blevet vendt på hovedet.
Derfor er fokus nu ikke på at træne hårdere og hårdere, men på at træne lige akkurat nok.
At undgå skader er ikke held.
Det er en videnskab for sig.
Og den har udviklet sig markant, siger Jeff Bercovici.
Den grundlæggende videnskab bag træningstilpasning involverer fysisk stress.
Når muskler udsættes for stress, de ikke er vant til, bryder de ned og vokser sammen en lille smule stærkere.
Men det kræver, at kroppen også får den nødvendige hvile imellem træningerne.
For hvis en sportsudøver overtræner og ikke giver musklerne den fornødne restitution, vil kroppen ikke akkumulere bedre form, men i stedet akkumulere træthed, og det vil øge risikoen for skader af forskelligt art.
At trænings- og restitutionsmængden har direkte indflydelse på risikoen for skader, har den svenske fysiker Jan Ekstrand blandt andet sandsynliggjort.
Hans forskning viser, at hyppigheden af fodboldspilleres skader afgøres af, hvordan og hvor hårdt de trænes.
Og den erkendelse er særligt vigtig for de ældre sportsudøveres evne til at blive på toppen.
- Den måde, man kan træne på, når man 20-25 år, kan man ikke bare blindt overføre til 30’erne.
Så kan man hurtigt køre sin sportskarriere i graven.
Specielt hvis der er noget aldersbetinget, der gør, at man restituerer langsommere, siger Peter Møller Christensen.
Selvdoserende verdensstjernerI sin selvbiografi "Open" beskriver den tidligere tennisstjerne Andre Agassi, hvordan han med årene intensiverede sine træningspas i et forsøg på at gøre op for den fart og styrke, som svandt med alderen.
I sine bestræbelser på at minimere aldringens indhug i sin fysik trænede han sig selv til udmattelse.
Ofte når han satte sig ind i sin bil efter træning, var han drænet for kræfter.
Nogen gange var udmattelsen så overvældende, at han ikke orkede at dreje nøglen for at starte bilen.
I stedet lagde han sig om på bagsædet for at sove.
De er eminente til at dosere sig selv og deres præstationer.
De kommer aldrig ud på banen og virker i underskud.
Michael Mortensen, tennisekspertSådan en kamikaze-fortælling vil man næppe få, hvis man spurgte nutidens største tennisstjerner Roger Federer, Rafael Nadal og Novak Djokovic om deres træningsrutiner.
Siden US Open 2016 har de tre på trods af deres fremskredne alder udgjort en noget nær uovervindelig gammel garde og fordelt samtlige Grand Slam-turneringer imellem sig.
Spørger man Michael Mortensen, som er tidligere professionel tennisspiller og nuværende tennistræner og ekspertkommentator på Eurosport, er Federer, Nadal og Djokovic nogle af de fremmeste eksempler på moderne sportveteraners tilgang til træning og restitution.
Nadal, Djokovic og jeg spiller på et niveau, som folk i vores alder førhen ikke ville kunne begå sig på.
Roger FedererDe træner og spiller ikke blindt til de brænder ud, sådan som Andre Agassi kunne finde på i 90’erne.
De analyserer nøjsomt hvert et lille fysiologisk signal fra deres krop, de formår at balancere fitness og friskhed til noget nær perfektion, og det har gjort dem langtidsholdbare.
- De er eminente til at dosere sig selv og deres præstationer.
De kommer aldrig ud på banen og virker i underskud.
Og de er umulige for modstanderen at trætte.
Det er blandt andet fordi, de formår at konservere og passe på deres energi i løbet af en hel sæson.
De spiller færre turneringer, end de gjorde i deres yngre år.
- Hvis de stillede op i alle de turneringer, de kunne, ville de oftere løbe ind i skader.
Men de forstår at modificere deres træning og deres turneringsplaner helt rigtigt, og derfor er deres alder ikke blevet en ulempe for dem endnu, siger Michael Mortensen.
De er de tre musketerer, der regerer i tennis.
Og selvom der er flere unge, der banker på døren, tror jeg, generationsskiftet må vente lidt endnuMichael Mortensen, tennisekspert37-årige Roger Federers skadehistorisk taler sit tydlige sprog.
For den er nærmest ikke-eksisterende.
Den schweiziske tennisstjerne har aldrig trukket sig fra en kamp med skade, og da han meldte afbud til French Open i 2016 med en knæskade, var det første gang, han missede en Grand Slam-deltagelse i 17 år.
Og så var det endda ikke en sportsskade, men en skade han havde pådraget sig på et glat badeværelsesgulv.
- Vi er bedre til at holde en kontinuerlig form og undgå skader, end man var i 80’erne og 90’erne.
Nadal, Djokovic og jeg spiller på et niveau, som folk i vores alder førhen ikke ville kunne begå sig på.
Men jeg tror ikke, det bare handler om os tre.
Jeg tror også, at vi vil se flere spillere på vores alder dominere i fremtiden.
Sådan har Roger Federer i det australske dagblad The Age selv beskrevet sin og de aldrende kumpaners evne til at holde sig konkurrencedygtige.
Deres utrolige dominans i sporten har affødt begrebet "The Lost Generation".
Altså den generation, der var udset til at overtage verdenstoppen efter Federer, Nadal og Djokovic, men som aldrig nåede derop, fordi de tre veteraner er forblevet de bedste, til trods for at tidens tand har gjort dem tyndhårede.
Nu har de tre blikket rettet mod French Open-trofæet.
Imellem dem og triumfen står en generation af yngre og ærgerrige tennisspillere, som de næste uger vil forsøge at slå de tre gamle giganter på det røde grus i Paris.
Men Michael Mortensen ser dem ikke give afkald på tennismagten lige foreløbig.
- Jeg vil ikke blive overrasket, hvis de tre tilsammen vinder alle Grand Slams for tredje år i træk.
De er de tre musketerer, der regerer i tennis.
Og selvom der er flere unge, der banker på døren, tror jeg, generationsskiftet må vente lidt endnu, siger Michael Mortensen.
FacebookTwitterKopier linkEmner:Cristiano Ronaldo (fodboldspiller)|Lionel Messi (fodboldspiller)|Tennis|USA|National Football League




https://www.dr.dk/nyheder/politik/ep-valg/valgt-paa-kristendom-og-flygtningefrygt-oesteuropas-staerke-maend-er-blevet

EP-valgValgt på kristendom og flygtningefrygt: Østeuropas stærke mænd er blevet stærkerePartier, der i forvejen volder EU problemer, bliver større efter valget.
Der er god grund til at smile for premierminister Viktor Orbán, hvis parti, Fidesz, fik 56 procent af stemmerne til EP-valget.
Af Sally Frydenlund Larsen27.
maj 2019 kl.
19.
44Bemærk: artiklen er mere end 30 dage gammelLæs opFirserhittet 'Listen To Your Heart' bragede ud af højttalerne, da Ungarns premierminister, Viktor Orbán, gik på talerstolen sent i går aftes.
Orbán og hans parti Fidesz sejrede stort under gårsdagens valg til Europa-Parlamentet med en fremgang på fem procentpoint.
Og sejrssangen var velvalgt, for valgkampen i Ungarn har, som i store dele af Østeuropa, været en kamp på værdier - og på frygt.
Det fortæller DR's Europa-korrespondent Karin Axelsson.
- På tværs af Østeuropa er det lykkedes at samle mange vælgere om den kristne kulturkamp - og dermed også om kampen mod muslimsk indflydelse.
Og det budskab har fået flere end nogensinde før til de østeuropæiske valgurner, tilføjer hun.
- Der har simpelthen været rekordstor opbakning til det her valg, og generelt kan man sige, at de stærke mænd er blevet stærkere, konkluderer Karin Axelsson.
ProblembørneneOgså i Rumænien og Polen er det konservative budskaber, der har fået mest medvind.
I Polen er partiet PiS gået til valg på kristne værdier og løfter om at kæmpe kampen mod Vesteuropas liberale værdier, mens rumænske PNL har haft lignende slogans.
Ligesom i Ungarn har det været opskriften på succes, og PiS står som den ultimative vinder af europaparlamentsvalget i Polen med knap 46 procent af stemmerne.
- Kirken er blevet brugt aktivt for at få folk til at stemme i både Polen, Ungarn og Rumænien, hvor den har kørt kampagner for de kristne værdier og klassisk konservative familiedyder - og opfordret til at gøre op med det liberale værdiskred, de synes foregår i Vesteuropa, siger Karin Axelsson.
Og netop Ungarn, Polen og Rumænien har allerede givet EU-kommissionen en del grå hår.
I denne kampagne, der sendte Orbán ud i endnu et EU-stormvejr, hænger regeringspartiet Fidesz formanden for Europa-Kommissionen, Jean-Claude Juncker ud.
"Du har også ret til at vide, hvad EU er klar til at gøre", står der.
Ungarn er blevet anklaget for at indskrænke ytringsfriheden og begrænse ngo'ers muligheder for at arbejde i landet, mens Polen og Rumænien bliver beskyldt for angribe retsstaten.
I valgkampen er det lykkedes de tre landes ledere at vende de beskyldninger til deres fordel, så de fremstår som lande, der ikke danser ukritisk efter EU's pibe.
- De ønsker selvfølgelig at fortsætte kampen mod Bruxelles og signalere til EU, at "I skal ikke blande jer - vi ønsker at have den styreform, som vi nu engang har indrettet med stærke mænd på magten.
" Der bliver en benhård kamp i Bruxelles om, hvor grænsen går, spår Karin Axelsson.
Og i fronten af den kamp står Viktor Orbán.
- Orbán ser sig selv som den østeuropæiske frontkæmper, som tager kampen mod Bruxelles på vegne af Østeuropa.
Han ser ikke ud til at ville give sig, og det lægger de andre lande sig i ly af, siger Karin Axelsson.
Hvad kan EU gøre?
I et forsøg på at tvinge Polen og Ungarn til i at leve op til unionens demokratiske principper, har EU taget sit skrappeste redskab i brug og indledt den såkaldte Artikel 7-procedurer imod dem.
Polen og Ungarns regeringspartier, PiS og Fidesz, er berygtede i EU.
Og det er med til at gøre dem populære i deres hjemlande.
Proceduren kan lede til, at et land mister stemmeretten i EU-rådene, og indtil videre er Polen og Ungarn de to eneste lande, som redskabet er blevet sat i værk over for.
Begge lande har dog sværget at blokere for, at den trussel bliver til virkelighed for hinanden.
Senest har man truet Rumænien med samme tiltag, hvis ikke landet dropper en række lovforslag, som skal gøre det lettere at bedrive korruption i landet.
Umiddelbart har truslen ikke virket - landet stemte nemlig om lovene samtidig med europaparlamentsvalget.
Derfor tror Karin Axelsson, at EU's næste tiltag vil være at forsøge at ramme de tre lande, hvor det gør mest ondt - på pengepungen.
I dag kommer fire procent af Ungarns bruttonationalprodukt fra EU, og hver gang landet indbetaler én krone til EU, får det seks kroner igen.
- De modtager ekstremt mange penge fra EU, så de er meget bange for den her diskussion om, at man skal kunne blive straffet økonomisk, siger hun.
FacebookTwitterKopier linkEmner:EU|Europa-Parlamentet|Polen|Viktor Orbán (politiker)|Valg og folkeafstemninger




https://www.dr.dk/nyheder/udland/rumaensk-toppolitiker-faengslet-i-tre-og-et-halvt-ar

UdlandRumænsk toppolitiker fængslet i tre og et halvt årParlamentsformand og leder af regeringsparti, Liviu Dragnea, indleder afsoning af dom på tre og et halvt år.
En demonstrant vifter med et sæt håndjern foran den rumænske toppolitiker Liviu Dragnea i Bukarest.
)27.
maj 2019 kl.
18.
58Bemærk: artiklen er mere end 30 dage gammelLæs opLederen af Rumæniens regerende socialdemokrater, Liviu Dragnea, har i dag indledt afsoningen af en fængselsstraf på tre og et halvt år, efter at landets højesteret havde opretholdt en dom til ham for politisk korruption.
Den 56-årige Dragnea, som også er formand for parlamentet, blev fængslet, efter at hans parti i går tabte valget til Europa-Parlamentet til forskellige centrumpartier.
Siden socialdemokraterne, PSD, sidst i 2016 kom til magten, har partiet igen og igen indskrænket domstolenes uafhængighed.
Det har både ført til voldsom kritik fra EU og udløst de største demonstrationer i landet i årtier.
Rumænien skal ledes af overgangsregeringVed søndagens EU-valg fulgte mange vælgere opfordringer fra landets præsident, centrumpolitikeren Klaus Iohannis, og stemte for at svække Dragneas parti.
Dragnea, som har været Rumæniens mest magtfulde person, er nu sat ud af spillet.
Landet skal i en periode ledes af en overgangsregering under premierminister Viorica Dancila, som har fået støtte fra Dragnea.
I parlamentet har PSD og et lille koalitionsparti fortsat et snævert flertal.
Dancilia afviste mandag krav fra oppositionen om at gå af.
Læs også:Rumænsk stemmekaos overalt: Efter ti timer i regnen fik Adriana nej til at stemme i HellerupDragnea er fundet skyldig i at have betalt to kvinder med offentlige midler for at arbejde for et statsligt organ, som skulle beskytte børn, mens de reelt arbejdede reelt for ham og hans parti.
Nægter sig skyldigHan nægter sig skyldig i anklagerne, og han indledte sidste år en appelsag.
Han var på fri fod frem til mandagens afgørelse, som førte til en øjeblikkelig fængsling af toppolitikeren.
Demonstranter råbte efter hans bil, da han blev kørt gennem den centrale del af Bukarest og ud til Rahova-fængslet i storbyens udkant.
- Vi vil foretage en grundig analyse af, hvad vi har gjort forkert, siger Dancila.
Dragnea blev tidligere forhindret i at blive premierminister som følge af en af dom for valgsvindel.
Korruption er en del af baggrunden for PSD's valgnederlag ved valget til Europa-Parlamentet.
Partiet fik halveret dets støtte blandt vælgerne.
Titusinder af rumænere, som stod i kø i timevis for at stemme søndag, kom aldrig til at sætte deres kryds på grund af bureaukrati og mangel på personale.
/ritzau/ReutersFacebookTwitterKopier linkEmner:Europa-Parlamentet|EU|Rumænien|Valg og folkeafstemninger|Kriminalitet




https://www.dr.dk/nyheder/politik/ep-valg/sejrherren-salvini-hver-tredje-italiener-har-sat-sin-stemme-paa-det

EP-valgSejrherren Salvini: Hver tredje italiener har sat sin stemme på det højrenationale LegaBudskabet om Italien først har trukket 34 procent af stemmerne til partiet Lega ved europaparlamentsvalget.
Matteo Salvini og Lega har fået mere end hver tredje italienske stemme ved europaparlaments- valget.
Af Louise Brodthagen Jensen og Sofie Dyjak27.
maj 2019 kl.
19.
11Bemærk: artiklen er mere end 30 dage gammelLæs opMatteo Salvini.
Hvis ikke du allerede har hørt navnet, kan du lige så godt lære det.
For den italienske indenrigsministers parti, Lega, har hentet mere end hver tredje stemme til europaparlamentsvalget i Italien.
Med 34,3 procent blev regeringspartiet Lega ubetinget landets største efterfulgt af Det Demokratiske Parti (Pd) med 22,7 procent, mens regeringspartneren Femstjernebevægelsen kun fik 17,1 procent.
Og det er stort set samme fordeling af stemmerne som ved det italienske parlamentsvalg for et år siden - bare med omvendt fortegn.
For her var det Femstjernebevægelsen, ledet af vicepremierminister Luigi Di Maio, der fik over 32 procent, mens Lega måtte nøjes med omkring 17 procent af stemmerne.
Matteo Salvini, der er kendt for at være særdeles aktiv på de sociale medier, var da heller ikke sen til at takke sine vælgere.
Den forhenværende premierminister, Silvio Berlusconis parti, Forza Italia, har fået knapt ni procent af stemmerne, mens det nyfascistiske Italiens Brødre har fået 6,4 procent.
Salvini har længe været i konstant valgkampDet gode valg for Lega kommer ikke som en overraskelse.
Det fortæller Gert Sørensen, der er seniorforsker ved Institut for Engelsk, Germansk og Romansk på Københavns Universitet og ekspert i italiensk politik:- Målinger har længe peget på, at styrkeforholdet mellem Lega og Femstjernebevægelsen har ændret sig til Lega og Salvinis fordel.
Salvini har formået at anslå en linje, som tematiserer det, den italienske befolkning er optaget af.
Det gælder for eksempel migrationsspørgsmålet.
Matteo Salvini har siden han blev indenrigsminister rejst rundt i hele Italien for at samle opbakning til Legas politik.
- Salvini har faktisk lige siden, han blev indenrigsminister, opført sig, som om han er i valgkamp.
Han har rejst rundt i hele landet for at samle større opbakning til Lega, siger Gert Sørensen.
Kan et nyvalg være på vej?
Legas kanonvalg sætter gang i spekulationerne i Italien.
Det helt store spørgsmål er lige nu, om Legas nye, styrkede position i Europa kan betyde, at et nyvalg er på vej.
Mange iagttagere mener, at det er ret sandsynligt, fortæller Gert Sørensen:- Det er svært at sige, om de får ret.
Der ingen tvivl om, at magtforholdet i regeringen vil ændre sig til fordel for Lega, og man kan forestille sig, at partiet vil gøre krav på at få nogle af de mærkesager igennem, som regeringen er uenige om.
Salvini har dog ikke raslet med sablen.
Han har tværtimod erklæret sin loyalitet over for premierminister Giuseppe Conte.
Læs også:Berlusconi er tilbage: Italiens tidligere premierminister på vej mod Europa-ParlamentetIsær er regeringen splittet på spørgsmålet om skattelettelser, som Lega gerne vil have trumfet igennem.
Konfliktniveauet mellem Lega og Femstjernebevægelsen var allerede højt før europarlamentsvalget - og intet tyder på, at der vil være mindre konflikt nu, siger Gert Sørensen.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
- Lega vil formentlig vil begynde at stille flere krav.
Og det kan skabe flere konflikter og måske udfordre regeringens holdbarhed.
Samtidig er man i Femstjernebevægelsen internt begyndt at diskutere, om Luigi Di Maio overhovedet er den rigtige leder.
Leder af ny EU-kritisk gruppeMatteo Salvini har på det seneste ikke bare rejst rundt blandt de italienske vælgere for at skaffe opbakning til Lega.
Han har også været i dialog med EU-skeptiske højrefløjspartier i hele Europa for at få dem samlet i en ny gruppe i Europa-Parlamentet.
I alt har ni partier tilkendegivet, at de vil være med i den nye EU-skeptiske gruppe ved navn "Fornuftens Europa".
Det gælder blandt andet Dansk Folkeparti og franske Marine Le Pens parti, Rassemblement National.
Matteo Salvini står i front for en ny sammenslutning af Europas EU-skeptiske højrefløjspartier.
Ni partier har tilkendegivet, at de vil være med i gruppen.
Det er blandt andet Marine Le Pens parti, Rassemblement National, Dansk Folkeparti, det store tyske højrefløjsparti, Alternative für Deutschland, og Frihedspartiet fra Østrig.
Og selvom Lega fik et kanonvalg i Italien i går, så gik det ikke så godt for flere af de EU-kritiske venner i Europa.
Gruppen står til at få 67 pladser i det kommende Europa-Parlament.
Men havde sat næsen op efter at blive den allerstørste i Europa-Parlamentet, fortæller Gert Sørensen.
- Gruppens må se sig slået ud af top tre målt på størrelse, og det gør, at tyngdepunktet vil være et andet sted, end der hvor Lega og italienerne er.
Fornuftens Europa vil altså befinde sig i periferien af, hvor de tunge beslutninger bliver taget.
Alt tegner dog til, at Fornuftens Europa når målsætningen om at blive den største EU-kritiske gruppe i parlamentet.
Formelt er gruppen ikke konstitueret endnu, men ventes at blive det, når det kommende Europa-Parlament træder sammen.
FacebookTwitterKopier linkEmner:Europa-Parlamentet|Italien|Marine Le Pen (politiker)|Matteo Salvini (politiker)|Valg og folkeafstemninger




https://www.dr.dk/nyheder/indland/dua-og-margrethe-har-boet-paa-sjaelsmark-i-mere-end-600-dage-skal-vi-vaere-her-altid






https://www.dr.dk/mitliv/tvaers/5-fyre-blev-kraenket-jeg-vaagnede-ved-min-penis-var-i-munden-paa-en-fremmed-kvinde

Tværs5 fyre blev krænket: Jeg vågnede ved, at min penis var i munden på en fremmed kvindeFlere fyre har kontaktet Tværs for at bryde tabuet om, at kvinder kan krænke mænd.
Af Silas Bay Nielsen og Oliver Seppo (grafik)27.
maj 2019 kl.
19.
00Bemærk: artiklen er mere end 30 dage gammelLæs op24-årige Patrick fortalte for to uger siden i Tværs, at han følte sig voldtaget af en kvinde.
Efter den historie har flere mænd henvendt sig til Tværs med deres oplevelser.
Mange mener, at kvinders seksuelle krænkelser af mænd er et stort tabu, og at både mænd og kvinder ser kvinders krænkelser af mænd som en ligegyldighed.
Fem mænd beskriver her, hvad de har været udsat for.
Ved at fortælle deres historier håber de, at kvinders seksuelle krænkelser af mænd vil blive taget ligeså alvorligt som mænds krænkelser af kvinder.
Lukas: Jeg vågnede ved, at min penis var i munden på en fremmed kvindeDa jeg var 18, vågnede jeg om natten på en sofa, fordi at min penis var i munden på en af to kvinder, der var der.
Jeg var fuld og skæv efter en fest.
Kvinderne var et par år ældre, og de havde åbenbart taget mine bukser af, mens jeg sov.
De var meget nedladende, og de kaldte mig sippet, da jeg skældte dem ud.
Jeg spurgte dem, om de overhovedet var klar over, hvad de gjorde, og hvordan de ville have reageret, hvis det var mig, der gjorde det mod dem.
De fnisede lidt og sagde, at det var noget helt andet.
Jeg havde det ad helvede til.
Jeg havde været sammen med min kæreste i to år, og jeg følte, at det hele var forfærdeligt i forhold til hende.
Jeg anmeldte det aldrig til politiet.
For jeg kunne godt se, hvad der ville ske, hvis jeg tog til politiet og fortalte en betjent, at to piger havde taget bukserne af mig og suttet den af på mig, mens jeg sov – uden mit samtykke.
Det er 30 år siden nu, men jeg tror ikke, at meget har ændret sig siden.
Det bliver stadig betragtet som alle mænds drømmescenarie – selv blandt kvinder - at en fremmed kvinde sutter den af.
Martin: Mænd risikerer latterliggørelse, hvis de taler om krænkelserJeg har flere gange oplevet, at piger har krænket mig.
En pige fra min uddannelse tog mig i skridtet under et farvelkram - uden nogen form for invitation fra min side.
© drTværsI Tværs er heltene dem, der tør fortælle deres historier til inspiration for andre.
Tværs bliver sendt hver mandag aften på P3 og udgivet som podcast.
På DR TV kan du se Tværs-dokumentarerne fra DR3, og her på dr.
dk kan du bl.
a.
læse artikler med de medvirkende.
Hvis du har en historie, du gerne vil fortælle, så kan du kontakte Tværs på Facebook.
Jeg har oplevet, at en ældre kvindelig kollega flere gange valgte at placere sin ene hånd, så halvdelen af den dækkede min lænd og den anden halvdel min røv, når hun skulle fortælle mig noget.
Det føltes ret grænseoverskridende.
Og så har jeg og flere af mine venner oplevet, at piger listede ind på vores værelser på højskolen for at kysse os, mens vi sov.
De gange, jeg er havnet i de situationer, har jeg ikke vidst, hvordan jeg skulle reagere.
Det har føltes for voldsomt at sige fra uden at virke for konfrontatorisk.
I alle tilfælde – bortset fra situationen på jobbet – har der været alkohol involveret.
Og det har været venner, bekendte eller kolleger, der har gjort det, uden at nogen har påtalt, at det ikke var okay.
Jeg har stået med en følelse af, "hvad fanden der lige skete dér", som så er blevet afløst af en forargelse senere hen.
Men der har aldrig været nogen konsekvenser.
Jeg tror, det skyldes fortællingen om, at kvinder kan krænke mænd seksuelt, ikke eksisterer i hverken mænds eller kvinders forståelse.
Mænd har meget sværere ved at tale om det som en krænkelse, fordi det er helt atypisk for dem, og fordi man risikerer at fremstå mindre maskulin og blive latterliggjort.
Mange tror jo, at mænd altid har lyst.
Det betyder nok også, at nogle kvinder ikke tror, at de kan krænke mænd, men at de har carte blanche til at føre deres seksuelle lyster ud i livet, uden at tage hensyn til manden.
Jesper: Da jeg forlod hendes lejlighed, følte jeg mig udnyttetJeg så en pige et stykke tid.
Det var fra starten aftalen, at det skulle være casual sex, men på et tidspunkt ville hun være kærester.
Jeg var ikke interesseret i et kæresteforhold, så jeg fortalte hende, det var bedst, at vi stoppede.
Efterfølgende skrev hun ofte beskeder om, at hun var nøgen og savnede mig.
En aften var vi tilfældigvis til den samme koncert, hvor hun så mig.
Senere på aftenen sendte hun en besked, hvor det var klart, at hun ville mødes.
Jeg svarede på sms, jeg ikke var interesseret.
Hun begyndte at være veninder med en i min omgangskreds.
Det er helt klart min oplevelse, at hun kun gjorde det for at komme i kontakt med mig.
Et par måneder senere var jeg i byen med nogle venner, som hun også kendte.
Hun dukkede op, og jeg var ret fuld.
Da vi skulle hjem, spurgte en fælles ven, om vi skulle splejse til en taxa, og jeg var for fuld til at kunne overskue at tage min egen hjem.
Mine venner stod af taxaen, og hun lovede, at hun nok skulle få mig ordentligt hjem.
Men da jeg vågnede næste dag, var jeg i hendes lejlighed, og jeg kunne kun huske brudstykker af, hvordan det skete.
Jeg kan huske, at jeg brokkede mig over, at vi kørte forbi min lejlighed, og at jeg sagde, jeg ville hjem.
Alligevel vågnede jeg op i hendes seng.
Da jeg forlod hendes lejlighed, var jeg vred og følte mig udnyttet.
For hun vidste udmærket godt, at jeg ikke var interesseret i at have sex med hende.
Mads: Det næste, jeg husker, er, at en pige sidder oven på migJeg var taget til en fest med en god ven en aften.
Jeg var 16 og havde stadig ikke mistet min mødom.
Min ven tog hjem fra festen, og inden skulle vi lige drikke ud.
Det næste, jeg kan huske, var, at jeg knækkede mig ude på toilettet, men jeg nægtede at tage hjem.
Ham, der holdt festen, fik derfor smidt mig ind på et værelse, så jeg kunne sove.
En pige kom ind i rummet og fik mig til at drikke noget vand og hjalp mig med at tage mit tøj af.
Det næste, jeg husker, var, at der sad en pige ovenpå mig, og vi var i fuld gang.
Jeg blev forvirret og forstod ikke, hvad der skete.
Jeg faldt hen igen, og først næste dag vågnede jeg nøgen med de vildeste tømmermænd i mit liv og et brugt kondom på bordet.
Jeg fik noget tøj på og spurgte ham, der holdt festen, hvad der var sket.
Han fortalte, at han havde fået nogle til at hjælpe mig i seng, og at døren var blevet låst, da han senere ville se til mig.
Da han selv var gået i seng, var døren låst op igen, og jeg lå nøgen i sengen.
Efter den oplevelse har jeg haft svært ved at have sex.
Jeg er bange for, at jeg overskrider kvindens grænser.
Heldigvis har jeg fundet en pige, der elsker mig, og som accepterede det, efter vi havde talt om det.
Michael: Hun respekterede ikke mine grænserJeg mødte en veninde til en ellers hyggelig madaften.
Desværre blev hun meget fuld, og jeg sad tilbage med følelsen af, at hun havde overskredet mine grænser.
Vi læste sammen for flere år siden og havde kontakt sporadisk.
En aften for nogle år tilbage inviterede jeg hende på aftensmad hjemme hos mig.
Alt begyndte, som det plejede: Vi grinede og snakkede løs.
Under middagen bemærkede jeg, at hun drak mere og hurtigere, end jeg gjorde.
Efter vi havde spist, satte vi os i sofaen, og hun skulle lige strække ud i sin ryg.
Med hende er det ikke helt unormalt at strække ud eller lige vise en ny yogaøvelse, hun lige har lært.
Bagefter satte hun sig tæt op ad mig og begyndte at tale om bryster, og at hendes egne i hvert fald ikke hang.
Derefter trak hun t-shirten til side, så jeg kunne se hendes bryster.
Bagefter talte hun om sin røv og insisterede på, at jeg skulle mærke den.
Min reaktion var lidt vag.
Det kom helt bag på mig, og jeg fik sagt noget i retning af "øh, okay.
" Efterfølgende tænkte jeg, at jeg nok valgte at svare på den måde for ikke at skabe en mere akavet stemning.
Hun blev mere fuld, lå på gulvet og snoede sig sensuelt.
Ikke fordi hun var meget fuld, men fordi hun mente, det var rart.
Jeg valgte at sidde i stolen med armene over kors for at vise, at jeg ikke var interesseret.
Klokken blev 12, og jeg fortalte hende, at jeg skulle tidligt op næste dag.
Men hun ignorerede det og fortsatte med at vride sig rundt.
Klokken halv to blev min tone hård, og jeg bad hende om at gå.
Hun ville kramme, forsøgte at kysse mig og ville sove hos mig i stedet for at tage hjem.
Efter en halv time bestilte jeg en taxa til hende.
Efter den aften havde jeg en underlig følelse i kroppen.
Jeg var sur og skuffet, men vidste ikke rigtig, hvor følelsen kom fra.
Senere fandt jeg ud af, at min vrede skyldtes hendes mangel på respekt over for mine grænser, og jeg undgik hende et stykke tid.
Senere spurgt hun, hvorfor jeg undgik hende.
Da jeg fortalte hvorfor, blev hun helt stille og virkede overrasket over min oplevelse af den aften.
En aften, som hun ikke kan huske meget af på grund af alkohol.
Alle navne i artiklen er opdigtede.
Redaktionen er bekendt med de medvirkendes rigtige navne.
FacebookTwitterKopier linkEmner:Seksualitet|Taxiselskaber|Tøj




https://www.dr.dk/nyheder/politik/ep-valg/video-her-er-valgets-stoerste-vindere

EP-valgVIDEO: Her er valgets største vindereNye spillere snupper (noget af) magten fra EU's midterpartier.
Af Sally Frydenlund Larsen og Benjamin Schildknecht Kodboel27.
maj 2019 kl.
18.
58Bemærk: artiklen er mere end 30 dage gammelLæs opDe sidste stemmer er ved at være talt op, og konturerne af et nyt Europa-Parlament tegner sig.
Og det kommer til at se anderledes og mere fragmenteret ud end det parlament, vi kender.
Det skyldes ikke mindst valgdramaer med en række kontroversielle vindere som Nigel Farrage, Marine Le Pen og Matteo Salvini i hovedrollerne.
Dem kan du se i videoen herover.
Og dem kan vi lige så godt vænne os til, for yderfløjskaraktererne kommer til at fylde mere i billedet fremover.
Europa-Parlamentets egen prognose viser nemlig, at de to største grupper i parlamentet - både den konservative EPP-gruppe og den socialdemokratiske S&D-gruppe - står til markant tilbagegang ved valget.
Nogle af parlamentets andre grupper - den liberale ALDE-gruppe, venstrefløjgruppen De Grønne og de to EU-skeptiske højregrupper ENF og EFDD - er til gengæld gået frem.
FacebookTwitterKopier linkEmner:Marine Le Pen (politiker)|Matteo Salvini (politiker)|Europa-Parlamentet|Frankrig|EU-forhold




https://www.dr.dk/nyheder/politik/ep-valg/karsten-hoenge-siger-nej-til-europa-parlamentet

EP-valgKarsten Hønge siger nej til Europa-ParlamentetSF's politiske ordfører vil hellere i Folketinget end en tur til Bruxelles.
Karsten Hønge (SF) vil ikke i Europa-Parlamentet.
Af Nicolas S.
Nielsen og Kasper Duncan Gram (video)27.
maj 2019 kl.
18.
38 | opdateret 27.
maj 2019 kl.
23.
13Bemærk: artiklen er mere end 30 dage gammelLæs opDet har formentlig været 24 timer i helvede for SF's politiske ordfører Karsten Hønge, der er valgt til Europa-Parlamentet for partiet på det andet mandat efter Margrete Auken.
Men Karsten Hønge vil ikke i Europa-Parlamentet, siger han nu, efter at det står klart, at han med 19.
687 personlige stemmer får det andet mandat.
Afstanden ned til den unge SF'er Kira Marie Peter-Hansen, der har fået tredjeflest personlige stemmer blandt SF'erne, er dermed på godt 4.
000 stemmer med samtlige stemmer optalt.
- Vi har haft en rigtig god dialog i ledelsen i dag.
Og så er jeg nået frem til, at det er bedst, jeg bliver i Folketinget, siger Karsten Hønge.
Så du takker nej til pladsen i Europa-Parlamentet?
- Med udsigten til det Folketing, der bliver sammensat med så meget uro og så meget splittelse og så meget uforudsigelighed, så synes jeg, det er bedst, jeg bliver i SF's gruppe.
Jeg prøver virkelig at være så ærlig som mulig om det her forløb.
Jeg kunne komme med alle mulige syge forklaringer om, hvorfor vi gjorde det ene eller andet.
Karsten Hønge, folketingskandidat og politisk ordfører, SF.
Men hvorfor har du så stillet op?
- Men prøv og hør her.
Jeg brænder for Europa-politikken og EU.
Det skal man ikke tage fejl af.
Men tingene har udviklet sig i så rasende en hastighed, at vi ikke havde mulighed for at tilpasse det.
- For bare en måned siden var der ikke et opretstående menneske i Danmark, der troede på, at SF skulle få to mandater.
Det er simpelthen kommet bag på os.
Læs også:VIDEO Kan blive valgt til både EU og Folketinget: Hvad vil du helst, Karsten Hønge?
Hønge: Kan godt forstå, hvis nogle er skuffedeDu har valgt at stille op til et parlament, som du vidste, du ikke ville sidde i.
Hvorfor?
- Jamen, det kom jo også lidt an på, hvordan valget ville falde ud.
Jeg vil også sige.
Resultat af det her valg er en overvældende sejr til Margrete Auken, der har fået mere end halvdelen af SF's stemmer.
Så er afstanden mellem Kira og mig jo ikke så stor.
Der synes jeg faktisk, at jeg skal være med til at give chancen til en ny, grøn stjerne på venstrefløjen.
Kan du forstå, hvis der er nogle vælgere, der føler sig snydt ved at have stemt personligt på dig?
- Jeg kan faktisk godt forstå, hvis nogle bliver skuffede over det.
Jeg synes heller ikke, det er optimalt.
- Jeg prøver virkelig at være så ærlig som mulig om det her forløb.
Jeg kunne komme med alle mulige syge forklaringer om, hvorfor vi gjorde det ene eller andet.
I stedet for Karsten Hønge bliver det den 21-årige SF'er Kira Marie Peter-Hansen, der skal en tur til Bruxelles de næste fem år.
Hun bekræfter til DR Nyheder, at hun takker ja til pladsen.
Opdateret med video.
FacebookTwitterKopier linkEmner:Europa-Parlamentet|Karsten Hønge (politiker)|Margrete Auken (politiker)|Bruxelles|Valg og folkeafstemninger




https://www.dr.dk/nyheder/politik/ep-valg/alle-stemmer-talt-op-her-er-de-14-der-skal-repraesentere-danmark-i-eu

Det nye Europa-ParlamentSe temaEP-valgAlle stemmer talt op: Her er de 14, der skal repræsentere Danmark i EUDet står nu klart, hvem de danske partier sender til Bruxelles.
Danmark sender 14 mandater til Europa-Parlamentet i Bruxelles og Strasbourg.
Af Peter Boier27.
maj 2019 kl.
18.
46Bemærk: artiklen er mere end 30 dage gammelLæs opDanmark skal sende 14 mandater til Europa-Parlamentet efter gårsdagens valg - men det 14.
mandat indtager først pladsen, når Storbritannien har forladt unionen.
Dagen igennem er de personlige stemmer blevet talt op, og det står nu klart, hvem partierne sender til Bruxelles.
1VenstreMorten Løkkegaard og konen Connie Dahl Løkkegaard var i højt humør efter valgsejren.
Venstre scorede fire mandater til valget i går, hvoraf det fjerde er det 14.
danske mandat, der først kan entrere parlamentet, når Storbritannien er ude.
Spidskandidat Morten Løkkegaard er selvskrevet, da han er øverst på partiets liste og samtidig selv er blevet valgets absolutte topscorer i de personlige stemmer - og kort efter følger den notoriske stemmersluger, 56-årige Søren Gade.
Han ender dog med at være knap 6.
000 stemmer bag Løkkegaard, der har fået 207.
558 personlige stemmer.
De får følgeskab af 61-årige Asger Christensen og, som det 14.
mandat, Linea Søgaard-Lidell.
2SocialdemokratietJeppe Kofod til valgfest på Christiansborg kort efter, at det stod klart, at partiet ville få tre mandater.
Der var stor jubel i de socialdemokratiske rækker, da exit-pollen kom, og de stod til fire mandater.
Sådan gik det immervæk ikke, og derfor sender Socialdemokratiet tre mandater til Bruxelles.
Spidskandidat Jeppe Kofod får en plads med sine 188.
757 personlige stemmer.
Han får følgeskab af Christel Schaldemose og Niels Fuglsang.
3Socialistisk FolkepartiSF's spidskandidat Margrete Auken har siddet i Europa-Parlamentet siden 2004.
I SF er veteranen Margrete Auken genvalgt som valgets tredjehøjeste stemmersluger.
Hun har fået 199.
552 personlige stemmer og den 74-årige veteran var således kun 8.
000 stemmer fra Løkkegaards topscorertitel.
Og i stedet for at være alene får hun nu selskab de næste fem år.
Det skulle have været Karsten Hønge, men han har netop frasagt sig sin plads, da han også stiller op til Folketinget.
I stedet bliver det den 21-årige Kira Marie Peter-Hansen, der skal af sted.
4Radikale VenstreMorten Helveg Petersen og Morten Østergaard fejrer de to mandater til Radikale Venstres valgfest.
Radikale Venstres spidskandidat Morten Helveg Petersen får fem år til i parlamentet.
Men også han får nu selskab dernede.
Karen Melchior følger ham således derned.
5EnhedslistenNikolaj Villumsen bliver Enhedslistens første medlem af Europa-Parlamentet nogensinde.
Enhedslisten stillede for første gang op til Europa-Parlamentet, og det gik udover deres historiske allierede i Folkebevægelsen mod EU.
Enhedslisten fik ét mandat, og det går til folketingsmedlemmet Nikolaj Villumsen.
6Dansk FolkepartiPeter Kofod foran grænsebommen ved Dansk Folkepartis valgfest i Snapstinget på Christiansborg.
Han skal alene til Bruxelles de næste fem år.
Dansk Folkeparti står tilbage efter gårsdagens valg som den helt store taber.
Ved EP-valget i 2015 scorede de hele fire mandater, men efter sager om misbrug af EU-midler centreret omkring stemmeslugeren Morten Messerschmidt fik partiet kun ét mandat i går.
Det går til den 29-årige, nye spidskandidat Peter Kofod, nuværende medlem af Folketinget, da Morten Messerschmidt vender hjem fra Bruxelles.
7KonservativePernille Weiss overtager for Bendt Bendtsen og skal være Danmarks stemme i den store, konservative gruppe i parlamentet.
Konservatives tidligere formand Bendt Bendtsen har siden 2009 holdt et konservativt mandat i parlamentet.
Men han vender hjem - og hans plads nupper Pernille Weiss.
FacebookTwitterKopier linkEmner:Bendt Bendtsen (politiker)|Christel Schaldemose (politiker)|Valg og folkeafstemninger|Radikale Venstre|Bruxelles




https://www.dr.dk/nyheder/politik/ep-valg/valgets-stoerste-stemmeslugere-baade-loekkegaard-og-gade-fik-over-200000

EP-valgValgets største stemmeslugere: Både Løkkegaard og Gade fik over 200.
000 stemmerDet blev et meget tæt løb om at få flest personlige stemmer.
Se listen med de mest populære her.
Morten Løkkegaard tog en kneben sejr over partifællen Søren Gade.
Af Nis Kielgast27.
maj 2019 kl.
18.
43Bemærk: artiklen er mere end 30 dage gammelLæs opNu er de personlige stemmer i alle valgkredse talt op, og dermed ligger det fast, at den største stemmesluger ved valget til EU-Parlamentet er Venstres spidskandidat, Morten Løkkegaard.
Men det blev tæt løb i toppen.
Det meste af dagen stod det ellers til at blive en sejr til Venstres veteran Søren Gade, for han stod ekstremt stærkt i de mindre valgkredse, hvor stemmerne blev talt hurtigt op.
Da resultaterne fra de større valgkredse begyndte at komme, halede hans partikollega Morgen Løkkegaard (V) ind, og da de største valgkredse blev optalt til sidst, kom både SF's Margrete Auken og Socialdemokraternes spidskandidat, Jeppe Kofod, for alvor med.
1.
Morten Løkkegaard (V) 207.
558 stemmerMorten Løkkegaard.
Morten Løkkegaard (V) blev født i Helsingør og er uddannet som journalist fra Danmarks Journalisthøjskole i Aarhus.
I flere år arbejdede den i dag 54-årige politiker som journalist, blandt andet som vært på TV-Avisen.
Men i slutningen af 00'erne skiftede han karrierespor og blev politiker for Venstre.
Han har siden 2016 siddet i EU-Parlamentet, hvor han er næstformand i parlamentets liberale Alde-gruppe.
2.
Søren Gade (V) 201.
626 stemmerSøren Gade Søren Gade er en af de mest erfarne kræfter i Venstre og blev sågar spillet på banen som en mulig formandskandidat i forbindelse med formandsopgøret i 2014.
Han er uddannet officer og økonom og kom i Folketinget første gang i 1995, hvorefter han blandt andet var forsvarsminister en årrække.
3.
Margrete Auken (SF) 199.
522 stemmerMargrethe Auken Taler man om erfaring, er SF’s 74-årige spidskandidat, Margrete Auken, ikke til at komme uden om.
Hun har været aktiv i dansk politik siden 1979, hvor hun for første gang blev valgt ind i Folketinget for folkesocialisterne.
Bortset fra en pause på fire år i begyndelsen af 1990'erne sad hun der indtil 2004, hvor hun blev valgt ind i Europa-Parlamentet.
Margrete Auken sidder i dag i parlamentets grønne gruppe.
4.
Jeppe Kofod (S) 188.
757 stemmerJeppe Kofod.
Jeppe Kofod er for anden gang i træk Socialdemokratiets spidskandidat.
Første gang var ved valget for fem år siden, hvor han fik 170.
739 personlige stemmer, så han har altså formået at hæve sit stemmetal marginalt.
Jeppe Kofod er vokset op på Bornholm, og han har en master i offentlig administration fra Harvard University i USA.
Før han blev valgt til Europa-Parlamentet, sad han i Folketinget.
5.
Peter Kofod (DF) 119.
408 stemmerPeter Kofod.
Dansk Folkepartis 29-årige spidskandidat, Peter Kofod, er for første gang på vej til Bruxelles.
Han er uddannet folkeskolelærer, men har været aktiv i politik siden sine ungdomsår - blandt andet som landsformand for Dansk Folkepartis Ungdom.
I 2015 blev han valgt ind i Folketinget, hvor han udover at være partiets retsordfører også er medlem af Europaudvalget.
Resten af top-20:6.
Morten Helveg Petersen (R) 97.
6677.
Pernille Weiss (K) 80.
1408.
Christel Schaldemose (S) 65.
1799.
Nikolaj Villumsen (Ehl.
) 50.
56710.
Rina Ronja Kari (Folkebev.
) 45.
82411.
Mette Bock (LA) 35.
24412.
Asger Christensen (V) 31.
30313.
Niels Fuglsang (S) 29.
44414.
Rasmus Nordqvist (Alt.
) 27.
94315.
Marianne Vind (S) 27.
39616.
Linea Søgaard-Lidell (V) 24.
14517.
Morten Klessen (S) 24.
00518.
Karsten Hønge (SF) 19.
68719.
Karen Melchior (R) 17.
29220.
Anders Primdahl Vistisen (DF) 16.
960FacebookTwitterKopier linkEmner:Alternativet (parti)|Anders Primdahl Vistisen (politiker)|Karsten Hønge (politiker)|Uddannelse|Aarhus




https://www.dr.dk/nyheder/indland/skole-skal-betale-erstatning-til-fyret-laerervikar-pigerne-i-de-store-klasser-er

IndlandSkole skal betale erstatning til fyret lærervikar: 'Pigerne i de store klasser er vilde med dig'En skole udsatte en ung mand for forskelsbehandling på grund af alder og køn, da den fyrede ham.
- Vi har nok brug for vikarer, der er lidt ældre end dig.
Pigerne i de store klasser er vilde med dig, og aldersforskellen er jo ikke så stor, skrev skoleinspektøren til vikaren.
27.
maj 2019 kl.
18.
33Bemærk: artiklen er mere end 30 dage gammelLæs opEn ung mands ønske om at snuse til lærergerningen for at se, om det var noget for ham, strandede sidste efterår, da en skole valgte at fyre ham som timevikar.
Begrundelsen for fyringen var noget usædvanlig: Skolen mente, at han var for ung, og påpegede, at pigerne i de ældste klasser var vilde med ham.
Dermed har skolen gjort sig skyldig i forskelsbehandling på grund af alder og køn og skal derfor betale manden en godtgørelse.
Det har Ligebehandlingsnævnet for nylig afgjort.
Den unge mand, der er født i 1999, blev i august 2018 ansat som timevikar på en skole.
Det gik godt, og såvel skolen som den unge mand var glade for ansættelsen.
Men i november ebbede det ud med tilbud om timer fra skolens side.
- Vi runder nu 3.
uge, hvor jeg ikke er blevet indkaldt på arbejde på trods af at stå til rådighed, lød det i en desperat sms fra lærervikaren til skolens viceinspektør den 28.
november.
'Pigerne i de store klasser er vilde med dig'I sms'en understreger han, at han er "enormt glad for både kolleger og elever", men han bemærker også, at han ikke længere har adgang til skolens intranet.
Svaret fra viceinspektøren forbløffede tilkaldevikaren:- Vi har nok brug for vikarer, der er lidt ældre end dig.
Pigerne i de store klasser er vilde med dig, og aldersforskellen er jo ikke så stor.
- Vi har derfor prioriteret at ansætte lidt ældre mennesker.
Og i en senere sms fra viceinspektøren, skrev han:- Du må bare forstå, at jeg ikke kan have elever fra de ældre klasser, der udtrykker, at de er forelsket i dig, når jeres aldersforskel er så lille.
Viceinspektøren understreger, at vikaren har gjort det godt og tilbyder at skrive ham en god udtalelse, som han kan bruge til at søge job et andet sted.
Fik ikke officiel fyringVikaren er ikke alene vred over begrundelsen, men også over at skolen ikke gav ham en officiel fyring.
- Alt imens jeg i mellemtiden har siddet i venteposition uden forklaring og uden mulighed for at søge andetsteds, skriver han i en sms.
Den 6.
december klagede vikaren til Ligebehandlingsnævnet.
Han mente, at skolen havde udsat ham for forskelsbehandling på grund af køn og alder, og desuden udsat ham for sexchikane.
I sin afgørelse afviser nævnet, at han er blevet udsat for sexchikane, men finder, at skolen har udsat ham for forskelsbehandling på grund af køn og alder i forbindelse med fyringen.
Nævnet besluttede, at skolen skal betale vikaren 35.
000 kroner i godtgørelse - en afgørelse, som skolen kan vælge at indbringe for domstolene.
Det fremgår ikke af afgørelsen, hvor i landet skolen ligger.
/ritzau/FacebookTwitterKopier linkEmner:Arbejdsmarked|Ligebehandling|Ligebehandlingsnævnet|Uddannelse|Arbejdspladser




https://www.dr.dk/nyheder/detektor/detektor-lukker-100-friskoler-hvis-s-kommer-til-magten-det-er-gaetteri

DetektorDetektor: Lukker 100 friskoler, hvis S kommer til magten?
Det er gætteriFriskolernes interesseorganisation erkender stor usikkerhed i tal for friskolelukninger.
Af Jakob Stobbe27.
maj 2019 kl.
18.
29Bemærk: artiklen er mere end 30 dage gammelLæs opSommerferien nærmer sig, men skolelederne på nogle af landets friskoler vil nok holde mere øje med de politiske aftaler om friskolerne end med vejrudsigterne og badevandstemperaturerne.
Socialdemokratiet vil nemlig sænke tilskuddet til friskolerne med et trecifret millionbeløb og i stedet styrke folkeskolen.
Og det truer 100 skoler på livet, lyder advarslen fra Venstre og friskolernes interesseorganisation Friskolerne.
Men der er "en lang række problemer ved udregningen", lyder det fra en skoleekspert, som vurderer, at det formentlig blot er 25 friskoler, der vil lukke, hvis tilskuddet bliver sænket.
Hvor kommer de 100 skoler fra?
Friskolerne har lavet beregninger, der viser, hvordan det lavere tilskud, som Socialdemokratiet har foreslået, vil påvirke friskolernes økonomi.
Og her kommer de frem til, at omkring 100 friskoler må dreje nøglen om, hvis forslaget bliver til virkelighed.
De mørke prognoser for friskolernes økonomi har også fundet vej til valgkampen, hvor især Venstre kæmper imod Socialdemokratiets forslag.
I en duel mellem Lars Løkke Rasmussen (V) og Mette Frederiksen (S) den 22.
maj i Aabenraa, lød det eksempelvis sådan her fra statsministeren:– Hvis man tager din politik, så er der 240 danske friskoler, der går i underskud.
Og de (Friskolerne, red.
) siger så, at 100 skoler vil være lukningstruet, sagde statsministeren.
Også Venstres undervisningsordfører Anni Matthiesen har advaret mod besparelser.
På Twitter skrev hun for nylig, at "omkring 100 frie skoler må lukke!
"Det har vi fundet ud afI dag får friskolerne et tilskud per elev svarende til 76 procent af udgifterne per elev i folkeskolen – den såkaldte koblingsprocent.
Den vil Socialdemokratiet sænke til 71 procent.
Efter en del kritik af forslaget, har Socialdemokratiet dog åbnet op for, at friskoler i yderområderne, hvor der ikke er en folkeskole i nærheden, skal friholdes for besparelser.
Friskolerne har på baggrund af de senest tilgængelige regnskaber fra 2017 regnet på, hvad det ville betyde for økonomien, hvis tilskuddet sænkes – og det ser ikke lovende ud.
Af de 506 fri- og privatskoler i Danmark, der er med i beregningen, vil 238 gå i underskud, hvis koblingsprocenten sættes ned til 71 procent, konkluderer interesseorganisationen.
Af disse vurderer man, at 100 friskoler er i risiko for at lukke.
Detektor har modtaget beregningerne og vist dem til Andreas Bjerre-Nielsen, der er adjunkt ved Økonomisk Institut på Københavns Universitet og har forsket i forældres valg af folke- og privatskoler.
Og han er ikke imponeret over lødigheden i hverken metoden eller konklusionen, som Friskolerne præsenterer.
– Der er en lang række problemer ved udregningen, der gør scenariet lidt for dystert.
Man har kun målt på et enkelt budgetår, og det er altid et spinkelt grundlag at drage konklusioner ud fra, siger han.
I Friskolernes beregning fastlår man, at 238 skoler kommer i underskud, hvis man sænker koblingsprocenten.
Men faktum er, at godt 80 af disse skoler allerede i dag har underskud selv uden et sænket tilskud.
Andreas Bjerre-Nielsen har inddelt skolernes underskud i kategorier, så man kan se, hvor alvorlige eller milde de enkelte underskud er.
– Og her kan man se, at 144 af de 156 skoler med underskud, som følge af lavere tilskud, vil have et minus på under en million kroner.
Derfor har jeg også svært ved at tro, at så mange som 100 skoler skulle dreje nøglen om, fordi økonomien bliver lidt dårligere.
Mit bedste bud vil være, at maksimalt 25 friskoler vil lukke, hvis man sænker tilskuddet, siger Andreas Bjerre-Nielsen.
Derudover kritiserer adjunkten, at man slet ikke har taget højde for de handlemuligheder, som skolerne har for at overleve.
De kan for eksempel øge forældrebetalingen, trække på opsparingen eller gennemføre besparelser.
Også forskningschef Andreas Rasch-Christensen fra Via University College er forbeholden over for at konkludere for kategorisk på udregningerne, selvom han i højere grad anerkender tallene.
– Jeg synes, at beregningerne er lødige nok.
Men man udelader det faktum, at friskolerne vil have mulighed for at tiltrække flere elever, som kan forbedre deres økonomiske situation.
For det andet vil det være muligt at hæve forældrebetalingen nogle steder.
Det er to momenter, som kan være med til at vende en skoles økonomiske situation, siger Andreas Rasch-Christensen.
Hvad siger Friskolerne til kritikken?
Formand for Friskolerne Peter Bendix Pedersen - her på Køng Idrætsfriskole i Glamsbjerg på Sydfyn Formanden for Friskolerne, Peter Bendix, mener, at beregningerne og prognosen om 100 skoler, der er i fare for at lukke, er lødig.
Men han anerkender, at der er usikkerheder ved tallet.
– Jeg kan godt forstå, hvis man synes, at det ser dramatisk ud.
Men jeg ved, hvad man slås med ude på skolerne.
Og det er min opgave at råbe vagt i gevær.
Der kan godt være usikkerhedsmomenter ved beregningen, men jeg kan ikke sige, om det er 10, 20, 30 eller 50 procent, fordi jeg jo ikke kender den enkelte skoles mulighed for at indrette sig til en ny økonomisk virkelighed.
Det kommer an på, hvordan de er i stand til at håndtere den økonomiske krise, de kommer i, siger han.
Er det ikke et problem, at I ikke er mere præcise, for nu bliver det tal på 100 lukningstruede friskoler jo brugt i debatten som et faktum?
– Jo jo, men jeg har været ude at advare om risikoen for lukninger, for ellers kan politikere og skoler på et senere tidspunkt med rette klandre mig og spørge: Hvorfor sagde du ikke noget?
Det er min opgave at hejse et flag og sige, at der er nogle omstændigheder her, der er alarmerende.
Hvorfor inddrager man ikke de muligheder, som skolelederne har for at undgå underskud, som for eksempel at hæve forældrebetaling, tiltrække flere elever, finde besparelser og så videre?
– Det har skolelederne nærmest ikke tid til, hvis det lavere tilskud bliver virkelighed lige efter nytår.
Det her kan blive katastrofalt for skoler i landdistrikterne, hvor der ikke er flere børn at tage af.
Det er også svært at få bankkreditter, og mange skoleledere siger til mig, at de ikke kan sætte forældrebetalingen op.
Adjunkt Andreas Bjerre-Nielsen fra Københavns Universitet vurderer ud fra tallene, at i omegnen af 25 friskoler er lukningstruede, hvis tilskuddet nedsættes og slet ikke 100.
Hvad siger du til det bud?
– Det kunne også være sådan, det endte.
Men det kunne også være 100.
Hvad siger Venstre?
Detektor har også spurgt Venstres uddannelsesordfører, Anni Matthiesen, hvad hun siger til usikkerheden ved tallene, som eksperterne fremhæver – og som Friskolerne nu erkender.
– Det er vel altid usikkerheder ved tal og det kan være, at det bliver værre end de 100, siger Anni Matthiesen.
Vil du fortsætte med at påstå, at 100 skoler lukker, hvis koblingsprocenten bliver sat ned?
– Det vigtige er, at der er et problem.
Om så det bliver 70 eller 120 friskoler, der lukker, så er det et stort problem.
Jeg er nervøs for de små skoler i yderområderne – og det er deres kamp, jeg forsøger at kæmpe.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Privatskoler|Socialdemokraterne|Aabenraa




https://www.dr.dk/nyheder/politik/folketingsvalg/samuelsen-bruger-queen-til-pumpe-sig-op-de-andre-skal-eddermame-ikke

ValgbarSe temaFolketingsvalgSamuelsen bruger Queen til at pumpe sig op: De andre skal eddermame ikke få mig ned med nakkenPartilederens playliste lyder også af skilsmisse, fordybelse og Lego.
Af Michael Ørtz Christiansen27.
maj 2019 kl.
18.
02Bemærk: artiklen er mere end 30 dage gammelLæs opDer er fuld fart på det nummer, der ifølge partileder Anders Samuelsen siger mest om Liberal Alliance.
Men det er der ikke nødvendigvis på resten af de numre, han har sat på sin playliste.
Der er også minder.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- Vi har allesammen nogle lydspor igennem hele vores tilværelse, og det ser vi, når sådan en som Kim Larsen dør, hvor alle pludselig bliver meget berørte, fordi han har rørt dem med en sang på et tidspunkt i deres liv.
Sådan har jeg det også med rigtig meget forskelligt musik, siger Anders Samuelsen.
Læs også:Rasmus Paludan viser sin playliste frem: Hader 'tyggegummi-kunstnere', men elsker ABBAOg så gør det ikke noget for partilederen, hvis den musik, han hører i udenrigsministerbilen eller i de støjreducerende høretelefoner på en flyvetur ud i verden, kan få ham til at tænke lidt over tilværelsen.
- Når musik rører os, så er der en dybde bag, som rammer noget, man måske selv har tumlet med.
Det er måske det allerstærkeste ved musik, siger Anders Samuelsen.
Det er da også et af de ret følsomme numre, der indleder politikerens playliste.
Se hele listen herunder:Søren Huss - Romantikerens KileSøren Huss - Romantikerens KileSøren Huss lægger ord og toner til det nummer, der betyder mest for Anders Samuelsen lige nu.
- Det er et fantastisk smukt nummer, og det rammer en længsel, som alle kan have i sig.
Som politiker er man konstant på vagt, og det efterlader et tomrum af nærvær, som er svært at leve ud.
Den følelse nailer han fuldstændig, siger Anders Samuelsen.
Læs også:Uffe Elbæks playliste lyder af kold krig, barnegråd og DJ-battle: Jeg har musik til alle mine følelser- Og så har Søren Huss en dramatisk og dybt ulykkelig historie med sig (moren til hans barn blev dræbt i en trafikulykke, red.
), som betyder, at han formentlig er meget bevidst om at være i nuet med sin datter.
Søren Huss har en ro, som formentlig også dækker over en kæmpe indre brand og længsel.
Det er en mand, som jeg forestiller mig, at man godt kan have en behagelig samtale med.
Gasolin' - Kvinde MinGasolin' - Kvinde MinAnders Samuelsen peger på både Elton John og Pink Floyd som lyden af sin ungdom, men fremhæver et nummer, der plantede sig i ham endnu tidligere.
- Min historie med det her nummer går tilbage til mine forældres skilsmisse, hvor min lillebror og jeg flyttede med min mor til Hobro, siger Liberal Alliances leder.
Læs også:Pape blev forelsket i Dyrholm og dansk pop fra 80'erne: Jeg bruger musik til at blive glad- Vi gik hen på den lokale tankstation og købte Gasolin's "Live Sådan" på kassettebånd, og så lå min bror og jeg ellers og legede med Lego-klodser og hørte Gasolin', til båndet var slidt op.
Queen - Don't Stop Me NowQueen - Don't Stop Me NowHer er det nummer, der ifølge Anders Samuelsen, siger mest om det parti, han står i spidsen for.
- Man kan lægge rigtig meget energi i politik uden at blive belønnet.
Nogle gange straffes man bare.
Når jeg hører det nummer, tænker jeg: De andre skal eddermame ikke få mig ned med nakken, for jeg har den bedste plan for Danmark, siger partilederen.
- Det her nummer er optimistisk og har en tro på fremtiden.
Hvis man vil, kan man lave en kæmpe fest, og vi kan som politikere lave rammerne for den gode fest.
Anders Samuelsens playliste:•Søren Huss – Romantikerens Kile•L.
I.
G.
A.
– Skylder Dig Ik’ Noget•Gasolin – Kvinde Min•Elton John – Your Song•Pink Floyd – Another Brick In The Wall•Queen – Don’t Stop Me NowFacebookTwitterKopier linkEmner:Anders Samuelsen (politiker)|Elton John (musiker)|Gasolin|Pop og rock|Hobro




https://www.dr.dk/nyheder/udland/korrespondent-strategi-og-skandale-er-skyld-i-oestrigs-kansler-nu-er-afsat

UdlandKorrespondent: Strategi og skandale er skyld i, at Østrigs kansler nu er afsatKurz' popularitet i befolkningen var ikke nok til at holde ham på kanslerposten.
Østrigs Kansler Sebastian Kurz er i dag blevet afsat af et flertal i landets parlament.
Af Sofie Dyjak27.
maj 2019 kl.
17.
52Bemærk: artiklen er mere end 30 dage gammelLæs opØstrigs parlament har ved en mistillidsafstemning afsat kansler Sebastian Kurz.
Bag afstemningen står socialdemokraterne SPÖ og de nationalkonservative FPÖ, som sammen kan mønstre et flertal i parlamentet.
Regeringen i Østrig har især de seneste små to uger befundet sig i en dyb krise på grund af en hemmelig video, der satte landets vicekansler og FPÖ-leder Heinz-Christian Strache i forbindelse med Rusland.
Kort efter trådte han af - og FPÖ trak alle sine ministre fra regeringen.
Tilbage stod kansler Kurz og resten af regeringen i et totalt kaos, hvilket betød at Kurz måtte sammensætte en ny, midlertidig regering.
Læs også:Østrigs parlament afsætter regering efter skandaløst møde på IbizaAfstemningen i dag er et resultat af den skandale, videoen har skabt, fortæller Michael Reiter, DR's Østrig- og Tyskland-korrespondent.
- Den østrigske regering har været kriseramt, siden videoen kom frem.
Regeringen har været ekstremt skrøbelig, og Kurz har har set sig nødsaget til at lade konservative ministre og eksperter overtage de afgående FPÖ-ministres ansvarsområder.
- Mistillidsvotummet er udtryk for, at der ikke var støtte til Kurz' håndtering af krisen.
Hos SPÖ har der lydt kritik af, at kansleren ikke er gået i samråd med socialdemokraterne om sammensætning af overgangsregeringen.
At han i stedet er tromlet henover dem, siger Michael Reiter.
Afstemningen fandt sted efter en tre timers lang debat i landets parlament.
Det handler også om strategiSkandalen handler faktisk om en to år gammel video.
Videoen er filmet med skjult kamera under den østrigske valgkamp i 2017.
Og den viser Heinz-Christian Strache og hans højre hånd, Johann Gudenus.
De sidder sammen med en kvinde, som udgiver sig for at være rig forretningskvinde og niece til en russisk oligark.
Kvinden tilbyder at investere store summer i de højrenationales valgkamp - og det er Strache og Gudenus meget interesseret i.
Strache fortæller om, hvordan det kan lykkes uden om partiets regnskaber via en forening.
Han taler altså om, hvad der lyder som ulovlig partifinansiering.
Sebastian Kurz talte i dag i parlamentet i Østrig.
Efter tre timers debat blev han afsat ved en afstemning.
Men videoen er ikke den eneste grund til, at Kurz nu er afsat, fortæller Michael Reiter.
- Den formelle grund er, at de østrigske socialdemokrater og FPÖ ikke mener, at kansleren er kommet dem i møde.
De mener, at han har skabt en ren konservativ regering, og FPÖ har også klandret ham for ikke at have gjort nok for at fortsætte med en koalitionsregering.
- Den strategiske grund til, at Kurz bliver fjernet nu er, at både FPÖ og socialdemokraterne har interesse i at svække Kurz forud for det parlamentsvalg, der skal være i Østrig i efteråret.
Når han ikke er kansler, har han ikke samme lette adgang til medierne, og han har ikke samme store statsapparat bag sig, siger Michael Reiter.
Befolkning er glade for KurzØstrigerne er dog meget tilfredse med Kurz.
Det viser resultatet ved europaparlamentsvalget tydeligt.
Trods skandalen i regeringen fik hans konservatie parti ÖVP et historisk godt valg med over 30 procent af stemmerne, mens opbakningen til FPÖ faldt.
Derfor kan det give bagslag, at socialdemokraterne og FPÖ nu er gået sammen om at vælte Kurz, siger Michael Reiter.
- Nu kan vælgerne meget vel ligge socialdemokraterne og FPÖ til last, at de har fjernet kansleren på et følsomt tidspunkt, hvor der skal træffes vigtige beslutninger i Europa - for eksempel om hvem der skal være kommende kommissionsformand i EU.
Der har allerede lydt kritik af, at Østrigs forhandlingsposition vil blive svækket, hvis landet sender en overgangskansler i stedet for den højtprofilerede kansler Kurz.
Østrig har udsigt til at blive regeret af eksperter indtil nyvalget i efteråret.
Sebastian Kurz parti ÖVP er medlem af gruppen EPP.
FacebookTwitterKopier linkEmner:Østrig|Sebastian Kurz (politiker)|Socialdemokraterne|Valg og folkeafstemninger|EU




https://www.dr.dk/nyheder/regionale/sjaelland/skorstensfejere-advarede-om-stoerre-regning-til-forbrugerne-saadan-er

SjællandSkorstensfejere advarede om større regning til forbrugerne: Sådan er det ikke gåetPrisen er uændret, dog har nogle husejere måttet betale for ekstra sikkerhedsforanstaltninger.
Skorstensfejer Jesper Hviid Kjær har i dag sat en krog på parcelhusejer Michael Rasmussens skorsten i Stensved i Sydsjælland.
 DR)Af Mathilde Nordenlund og Ann Smed Madsen27.
maj 2019 kl.
17.
10Bemærk: artiklen er mere end 30 dage gammelLæs opDet kan blive meget dyrere for forbrugerne i fremtiden.
Sådan lød advarslerne, da en skorstensfejer for to et halvt år siden blev dømt i en meget omdiskuteret sag for to gange at have ladet sine medarbejdere rense skorsten på tage uden at være spændt fast.
Dommen slog dermed fast, at skorstensfejere skal være sikret mod fald for at arbejde på tagene.
Det kunne ende med, at skorstensfejerne skulle ud med stilladser og lifte, og det ville sende prisen for at få renset skorsten i vejret, lød det fra skorstensfejerne.
Læs også:Efter dom: Skorstensfejere skal være spændt fast til tagetMen så slemt er det slet ikke gået.
- Da vi først fandt ud af, hvad det indebar, valgte vi ikke at søge vores priser hævet, siger oldermand i Skorstensfejerlauget Keld Jensen.
Der er i stedet fundet en langt simplere løsning, hvor husejere kan sætte en krog på taget, som skorstensfejeren kan spænde sig fast i for at være sikret mod fald.
Husejere kan også få sat en renselem op, så skorstenen kan renses inde fra huset.
- Indtil man finder løsningen, ser man selvfølgelig altid de værste scenarier for sig, siger Keld Jensen.
Hvis der allerede er noget, skorstensfejeren kan spænde sig fast til, eksempelvis et trin, behøver husejeren som adgangspunkt ikke at få installeret en krog.
Krog på skorstenen i dagLøsningen med krogen har Michael Rasmussen i Stensved ved Vordingborg valgt.
På taget af Michael Rasmussens parcelhus sidder skorstensfejer og formand for skorstensfejerne i det gamle Storstrøms Amt Jesper Hviid Kjær.
I dag har han skruet en krog fast, så han sikkert kan rense skorstenen.
Skorstensfejer Jesper Hviid Kjær er klar til at kravle op på taget og montere en krog på skorstenen.
 DR)To gange om året får Michael Rasmussen renset skorstenen, der går ned til en brændeovn og et træpillefyr, som står for centralvarmen i huset.
Michael Rasmussen frygtede, at prisen for at få renset skorsten ville ”stige enormt”, og han havde overvejet en anden type varmekilde i huset.
- Det blæser i dag, og derfor er det endnu vigtigere, at skorstensfejerens sikkerhed er i top, så den enkle løsning med en krog er alletiders, siger han.
Hysteriet har lagt sigDen nye løsning glæder også formanden for Parcelhusejernes Landsforening, Allan Malskjær.
- Det kørte ret hysterisk dengang, så vi er glade for, at der er fundet en løsning, siger han.
Ifølge Skorstensfejerlauget koster det under 1.
000 kroner at montere en krog på taget eller få sat en renselem op inden døre.
- At det så igen er en ekstra omkostning, der ligger på vores skuldre, er til at acceptere, for nu er det trods alt i småtingsafdelingen i forhold til de løsninger, der ellers var på bordet, siger Allan Malskjær.
Ifølge Skorstensfejerlauget var det cirka en tredjedel af alle husejere, der skulle have sat en krog på taget eller få lavet en renselem indenfor.
Meldingen fra Skorstensfejerlauget er, at det efterhånden er på plads alle steder.
Fakta om skorstensfejning:•Det var Arbejdstilsynet, der oprindeligt anmeldte skorstensfejer Arne Pedersen fra Vordingborg for brud på arbejdsmiljøloven, fordi han to gange havde ladet sine ansatte arbejde på taget uden at være spændt fast.
•I efteråret 2016 blev han i Østre Landsret idømt en bøde på 50.
000 kroner.
I Højesteret blev Arne Pedersen dømt til at betale 25.
000 kroner i foråret 2017.
•Siden dommen har Skorstensfejerlauget og Blik og Rør været til dialogmøder med Arbejdstilsynet og udarbejdet nye retningslinjer for at arbejde på tage.
De nye retningslinjer betyder blandt andet, at skorstensfejere skal have et sikkerhedsbælte på, som de kan spænde fast til en krog eller et trin, når de arbejder på taget.
Kan de ikke det, skal de rense skorstenen inde fra huset.
FacebookTwitterKopier linkEmner:Skorstensfejerlauget|Arbejdstilsynet|Bolig|Vordingborg|Sjælland




https://www.dr.dk/nyheder/politik/ep-valg/her-stormede-folk-til-stemmeboksene-og-her-blev-de-vaek

Det nye Europa-ParlamentSe temaEP-valgHer stormede folk til stemmeboksene - og her blev de væk'Det er fedt at få indflydelse på samfundet,' fortæller en førstegangsvælger.
4.
239.
230 danskere kunne stemme til Europa-Parlamentsvalget i går.
Det gjorde omkring 66 procent af dem.
Af Peter Boier27.
maj 2019 kl.
16.
29Bemærk: artiklen er mere end 30 dage gammelLæs opValgdeltagelsen til gårsdagens Europa-Parlamentsvalg slog alle rekorder og endte på - for et europæisk valg - imponerende 66 procent på landsplan.
Men når man kigger omkring i landet, er der stor forskel fra valgkreds til valgkreds på, hvor mange der rent faktisk tog turen i stemmeboksen.
I Rudersdalkredsen, der omfatter de nordsjællandske kommuner Allerød og Rudersdal, var hele 78,46 procent for eksempel ude at stemme, mens de i modsatte ende af Østdanmark, i Lollandkredsen, var helt nede på en stemmeprocent på 54,86.
Og den forskel skyldes især uddannelsesniveau, forklarer Kasper Møller Hansen, valgforsker ved Københavns Universitet.
- Den uddannelsesmæssige baggrund er den primære årsag til, hvor meget folk stemmer.
Når man ser på listen herunder, kan man ellers tænke, at det er de rige kommuner, der stemmer, mens de fattigere kommuner ikke i samme grad valfarter til stemmeboksen.
- Indkomst betyder da også lidt.
Men det er uddannelsesniveau, der er den primære faktor, forklarer han.
Vigtigt at stå sammenDet vækker glæde for flere danskere, DR Nyheder i dag mødte i Københavns Lufthavn, at valgdeltagelsen var så høj.
- Det er utrolig vigtigt at stå sammen i en tid, hvor der er kæmpestore udfordringer med klimaet, siger Poul Bundgaard, pensionist.
I den situation er et samlet EU nemlig en fordel.
- Det er vigtigt.
Også oven på de forfærdelige oplevelser med Brexit.
Det er godt at se, at Europa står sammen, siger han.
Især den grønne dagsorden så ud til at have indflydelse på gårsdagens valg, hvor blandt andet både Radikale Venstre og SF, der begge har forsøgt at markere sig i klimapolitikken, fik et mandat mere.
Cecilie stemte for første gang i går, og hun fortæller netop også, at det var klimaet, det betød noget for hendes deltagelse.
Klimakrisen er nemlig et kæmpe problem, forklarer hun.
- Det var spændende og anderledes.
Det er fedt at have indflydelse på samfundet, fortæller hun om sin første tur i stemmeboksen.
FacebookTwitterKopier linkEmner:Valg og folkeafstemninger|Europa-Parlamentet|Københavns Universitet|EU-forhold|Sjælland




https://www.dr.dk/nyheder/politik/ep-valg/uden-mandat-foerste-gang-vi-var-simpelthen-de-stoerste

EP-valgUden mandat for første gang: 'Vi var simpelthen de største'Folkebevægelsen mod EU har været repræsenteret i Europa-Parlamentet siden 1979.
Rina Ronja Kari var partiets spidskandidat til dette års europa-parlamentsvalg, men med 3,7 procent af stemmerne får Folkebevægelsen mod EU for første gang ikke noget mandat.
Af Daniel Myrup Pedersen27.
maj 2019 kl.
17.
44Bemærk: artiklen er mere end 30 dage gammelLæs opI aftes holdt Folkebevægelsen mod EU deres valgfest i 3F Københavns lokale i stedet for på Christiansborg, som syv andre partier ellers gjorde.
Og de er da heller ikke direkte repræsenteret i Folketinget til daglig.
Folkebevægelsen mod EU blev stiftet i Odense den 21.
-22.
april 1972.
Foto: Folkebevægelsen mod EU.
Men stedet for valgfesten var alligevel symbolsk, for bevægelsen - der nu kommer til at stå uden nogen medlemmer i Europa-Parlamentet - har altid været lidt anderledes end de andre partier.
Partiet tog sit første åndedrag i 1972 under navnet 'Folkebevægelsen mod dansk medlemsskab af EF', da det netop var i '72, at danskerne skulle tage stilling til, om Danmark skulle melde sig ind i EF - senere EU.
Det endte med at blive et 'ja tak' til EF, og syv år senere blev var det også en fast besluttet Jens-Peter Bonde, der rykkede kontoret til Bruxelles efter et kanonvalg.
Og han blev skudt afsted med et håb om forandring.
- Nogen måtte jo stille op.
Vi skulle ned og afsløre det sløseri og hemmelighedkræmmeri, som der var i EF, siger Jens-Peter Bonde og fortsætter:- Det var tydeligt, at vi ikke kunne holde Danmark ude af EF, så derfor måtte vi tage derned og forbedre den.
Folkebevægelsen var på det tidspunkt i 1980'erne en stor spiller i EU-debatten, og de fik fire mandater ved de tre første europaparlamentsvalg.
Ifølge Jens-Peter Bonde var det særligt de socialpolitiske kunstnere såsom Kim Larsens støtte, der 'legitimerede' dem og var med til at sikre Folkebevægelsen den enorme succes.
Jens-Peter Bonde blev valgt til Europa-Parlamentet for liste N tre gange og sad der fra 1979-1994.
- Vi var simpelthen de største.
Og det var første gang, at en bevægelse uden et parlamentarisk grundlag blev så store.
Vi vandt valget i 1979 til stor frustration for Socialdemokratiet og de andre etablerede partier, siger Jens-Peter Bonde.
Det er hans vurdering, at Folkebevægelsen mod EU ikke havde overlevet, hvis det ikke var for kunstnerne.
Op igennem 1990'erne så Folkebevægelsen mod EU så de første tegn på, hvad der i går ved midnatstid blev en barsk realitet: Danskerne sætter ikke krydset ved dem.
De fik fra 1999 og hvert europaparlamentsvalg siden da kun ét mandat.
Et mandat, som nu er helt forduftet.
- Jeg begræder ikke deres død.
Klima har været det store tema til denne valgkamp, og Folkebevægelsen har haft deres egen klimakrise i og med, at de ikke har haft et valgprogram, som passede til den offentlige dagsorden, siger Jens-Peter Bonde.
Tværpolitisk bevægelseOg når Jens-Peter Bonde netop ikke begræder Folkebevægelsens manglende mandat, så skyldes det, at han i dag er uden for enhver form for parti.
Derudover er han ikke længere direkte imod EU, men kritisk og konstruktiv, som han selv kalder det.
Else Hammerich i videoen herover var Folkebevælgesen mod EU's første spidskandidat.
Hans holdningsændring taler ind i noget centralt hos Folkebevægelsen mod EU.
De kalder sig selv for en bred og tværpolitisk bevægelse, hvilket understreges ved, at flere af deres spidskandidater er medlem - eller har været medlem - af andre politiske partier, som ikke nødvendigvis deler holdning med Folkebevægelsen.
Én af dem er Folketingsmedlem for Enhedslisten, Christian Juhl.
Han stillede op til Europa-Parlamentet for Folkebevægelsen, og sagde til TV2 inden valget, at det ville være et dyrt mandat at tabe, hvis Enhedslisten fik Folkebevægelsens mandat, hvilket nu ser ud til at være virkelighed.
Det har ikke været muligt, at få en kommentar fra Christian Juhl i dag.
En af Folkebevægelsens nuværende topkandidater, nemlig nummer to på partilisten, Lave K.
Broch, har også en fortid uden for partiet, og han håbede på at repræsentere dem i Europa-Parlamentet.
- Nu vil andre kandidater se mere karriere i andre partier, som for eksempel EnhedslistenDerek Beach, EU-valgforskerI 25 år har han været medlem af det meget EU-positive parti Radikale Venstre, og den nuværende talsmand og spidskandidat ved valget, Rina Ronja Kari er i dag medlem af Enhedslisten.
Får svært ved at komme ind igenMed samlet set 3,7 procent af stemmerne blev gårsdagen mere end en halvering af Folkebevægelsen mod EU, der ved sidste valg fik 8,1 procent af stemmerne - hvilket gav dem ét mandat i form af Rina Ronja Kari.
Det er et livsvigtigt mandat, som kan være svært for partiet at genvinde, ifølge valgforsker ved Aarhus Universitet, Derek Beach:Jens-Peter Bonde fra den 2.
oktober 1980.
- Når ikke man får et mandat i parlamentet, så mister man både penge og mandskab, og derfor kan det være rigtig svært at komme ind igen, når først man har været ude, siger Derek Beach og fortsætter:- Det her er ikke dødstødet for Folkebevægelsen, men det er virkelig op ad bakke, for nu vil andre kandidater se mere karriere i andre partier, som for eksempel Enhedslisten, frem for Folkebevægelsen mod EU.
Til den afsluttende spidskandidatdebat i nat kunne Rina Ronja Kari forsikre de danske tv-seere om, at Folkebevægelsen mod EU ikke er død.
Men én ting er sikkert: De bliver ikke repræsenteret i Europa-Parlamentet i form af et dansk mandat i de næste fem år.
Se Rina Ronja Karis kommentar fra spidskandidatdebatten herover.
FacebookTwitterKopier linkEmner:EU|Europa-Parlamentet|Jens-Peter Bonde (politiker)|Valg og folkeafstemninger|Bruxelles




https://www.dr.dk/sporten/tennis/nadal-aabner-french-open-paa-suveraen-vis

TennisNadal åbner French Open på suveræn visRafael Nadal spillede sig sikkert videre til anden runde i French Open efter sejr over Yannick Hanfmann.
Rafael Nadal har vundet French Open de seneste to år og har i alt vundet turneringen i Paris 11 gange.
27.
maj 2019 kl.
16.
19Bemærk: artiklen er mere end 30 dage gammelLæs opDen forsvarende French Open-mester Rafael Nadal spillede sig mandag sikkert videre til anden runde i grand slam-turneringen i Paris.
I tre sæt besejrede han Yannick Hanfmann fra Tyskland med cifrene 6-2, 6-1, 6-3.
Læs også:Fra tis i bukserne til lugtende sokker: Her er sportsstjerners 10 spøjse ritualerNadal, der ligger nummer to på verdensranglisten, vandt uden overhovedet at afgive et serveparti i hele kampen, der blev spillet på Court Philippe Chatrier, der er den største arena på Roland Garros-anlægget.
- Det er altid fantastisk at spille her.
Det har været et vigtigt sted i min karriere.
- Jeg spillede en god turnering i Rom, som har været vigtig for min selvtillid.
Nu må vi se, sagde Nadal, der netop har vundet Italian Open, efter kampen.
Rafael Nadal afgav ikke et eneste serveparti i kampen.
Der nåede aldrig at blive spænding om udfaldet i mandagens kamp.
Nadal brød allerede tyskerens første serveparti og holdt selv serv hele vejen gennem sættet, som han vandt, da han brød Hanfmanns serv for anden gang.
I andet sæt gentog historien sig.
Også her blev tyskerens første serveparti brudt, og så kørte Nadal sættet hjem i sikker stil.
I tredje sæt brød Nadal også tyskeren to gange og udnyttede sin første matchbold.
Nadal har vundet French Open de seneste to år og har i alt vundet turneringen i Paris 11 gange.
Næste udfordring for Nadal bliver endnu en tysker.
Yannick Maden, der slog danske Mikael Torpegaard ud i kvalifikationsturneringen til French Open, vandt sin første kamp i tre sæt og skal møde Nadal i anden runde.
/ritzau/FacebookTwitterKopier linkEmner:Rafael Nadal (tennisspiller)|Tennis|Paris|Rom|Tyskland




https://www.dr.dk/nyheder/politik/ep-valg/klimadagsorden-udfordrede-df-ved-ep-valg-vi-har-simpelthen-sovet-i-timen

Det nye Europa-ParlamentSe temaEP-valgKlimadagsorden udfordrede DF ved EP-valg: 'Vi har simpelthen sovet i timen'DF skal måske håndtere klimadagsordenen anderledes, vurderer EP-kandidat.
- Med klimadagsordenen kan det godt være, at vi måske skal håndtere tingene en lille smule anderledes, siger Dansk Folkepartis miljøordfører, Pia Adelsteen.
Af Thomas Klose Jensen og Theis Lange Olsen27.
maj 2019 kl.
16.
30Bemærk: artiklen er mere end 30 dage gammelLæs opDet blev en rigtig "træls" aften for Dansk Folkeparti, da resultatet af europaparlamentsvalget stod klart.
Blot et enkelt mandat blev det til for partiet, der sidste gang kunne sende hele fire medlemmer til Bruxelles og Strasbourg.
Dansk Folkepartis miljøordfører, Pia Adelsteen, var partiets tredje navn på listen og kom altså ikke til Bruxelles i denne omgang.
Årsagen til det dårlige valg skal ifølge hende findes i brexit, der har fået danskerne til at kigge mod de mere EU-venlige partier, men også at Dansk Folkeparti har været for dårlige til at gribe klimadagsordenen.
Det er ligesom, at når Dansk Folkeparti snakker klima og miljø, så lukker folk ørene, fordi de ikke mener, at vi er andet end sorte.
Pia Adelsteen, miljøordfører for Dansk Folkeparti- Vi har simpelthen sovet i timen, og det hænger jo også lidt på mig som miljøordfører igennem fire år, forklarer hun.
'Ikke der vi står stærkest'Pia Adelsteen var ikke den eneste DF'er, der måtte opgive tankerne om arbejde i Bruxelles.
Partiets nummer to på listen, Anders Vistisen, skal nu finde noget andet at bruge sin tid på.
Han tror, at der er flere forskellige forklaringer på, at valget ikke blev det, som partiet havde håbet.
Én af dem har været klimaspørgsmålet.
- Vi må jo bare konstatere, at klima har fyldt meget i valgkampen, og det er nok ikke den dagsorden, hvor vi har størst gennemslagskraft over for vælgerne, siger han.
Også partiets EU-ordfører Kenneth Kristensen Berth mener, at klimaspørgsmålet spillede en vis rolle.
- Det er måske ikke der, Dansk Folkeparti står allerstærkest.
Vi er ikke med til at skabe panik, vi vil forsøge at få nogle ordnede løsninger, og derfor har vi simpelthen ikke spillet med på det der panikklaviatur, som de andre partier har spillet på – tilsyneladende med stor succes.
Startede med landbrugspakkenEn del af forklaringen skal ifølge Pia Adelsteen findes tilbage i 2015, hvor Dansk Folkeparti sammen med den daværende Venstre-regering, Konservative og Liberal Alliance blev enige om en landbrugspakke.
- Den blev faktisk mere eller mindre kaldt en stor miljøsvineripakke, hvilket jeg overhovedet ikke anser den for at være, forklarer hun.
- Der kom allerede på det tidspunkt en meget grøn dagsorden, hvor de såkaldt grønne partier greb den og virkelig kørte på det, hvor vi i hvert fald i min optik sov lidt i timen og tænkte: ”ja, ja, så er det heller ikke værre”.
Pia Adelsteen er ikke overrasket over, at klimadebatten har fyldt i valgkampen, men har været overrasket over omfanget af bekymringerne.
- Jeg har siddet på gymnasier, hvor unge mennesker er decideret skræmte.
De tror jo næsten, at verden går under om 11 år, og at hvis vi ikke gør noget i morgen, så er det verdens undergang.
Klimatosser og hysteriOg siden er Dansk Folkeparti ifølge Pia Adelsteen nærmest per definition blevet set som et sort fremfor et grønt parti.
- Det er ligesom, at når Dansk Folkeparti snakker klima og miljø, så lukker folk ørene, fordi de ikke mener, at vi er andet end sorte, siger hun.
Men spørgsmålet er, om partiet også selv har bidraget til den opfattelse.
Under valgkampen har Dansk Folkeparti i en kampagnevideo på Facebook talt om "klimahysteri", Pia Kjærsgaard har skabt røre i et tweet om den 16-årige svenske klimaaktivist Greta Thunberg, og ved valgfesten i aften pegede hun også på "klimatosserne" som en forklaring på det dårlige valgresultat.
- Med klimadagsordenen kan det godt være, at vi måske skal håndtere tingene en lille smule anderledes.
- Jeg ved da, at jeg også selv har kaldt debatten for hysterisk, og det er måske ikke sådan, man skal håndtere det, siger Pia Adelsteen.
- Der er jo ingen i Dansk Folkeparti, der siger, at vi vil have gift i vores grundvand, at vi vil have forgiftet luft, sådan er vi jo trods alt ikke, men det kan jo godt være, at den måde, som man siger tingene på, gør, at folk så ikke lytter, fordi de allerede er stået af, siger hun.
FacebookTwitterKopier linkEmner:Anders Primdahl Vistisen (politiker)|Dansk Folkeparti|Kenneth Kristensen Berth (politiker)|Valg og folkeafstemninger|Bruxelles




https://www.dr.dk/nyheder/politik/folketingsvalg/regeringen-risikerer-bryde-sundhedsloefte-tusindvis-af-borgere-maa

FolketingsvalgRegeringen risikerer at bryde sundhedsløfte: Tusindvis af borgere må vente længere på flere læger 30 uddannelsesstillinger, der på sigt kan hjælpe op mod 50.
000 borgere, bliver ikke oprettet i år.
Sundhedsminister Ellen Trane Nørby præsenterede i januar udspillet om "Flere hænder og større arbejdsglæde".
Men løftet af læger ser nu ikke ud til at blive indfriet i 2019.
Af Nicolas S.
Nielsen og Lasse Lindegaard27.
maj 2019 kl.
16.
27Bemærk: artiklen er mere end 30 dage gammelLæs op30 ekstra pladser allerede i år til læger, som vil specialisere sig i almen praksis og arbejde som praktiserende læge.
Sådan lød løftet fra sundhedsminister Ellen Trane Nørby (V), da hun i januar præsenterede regeringens udspil til en sundhedsreform, der i marts endte i en politisk aftale med Dansk Folkeparti.
Der er brug for de ekstra "hænder, der kommer ud og arbejde her og nu," sagde Ellen Trane Nørby til præsentationen af regeringens udspil, hvor hun lovede at etablere pladserne i 2019.
Men de 30 ekstra såkaldte hoveduddannelssesstillinger i almen medicin, der skal specialisere lægerne til på sigt at kunne arbejde som alment praktiserende læger, bliver ikke oprettet i år, lyder det nu fra de tre videreuddannelsesregioner under regionerne, der står for at administrere og opslå pladserne.
Et halvt år betyder vældig meget for de danskere, der ikke har adgang til deres egen praktiserende læge.
Astrid Krag, tidligere sundhedsminister, SocialdemokratietEt halvt års forsinkelseI stedet kan stillingerne oprettes i 2020, mens de 70 stillinger, der så skulle være oprettet her, bliver skudt til 2021.
Det forklarer Lise Møller, der er sekratariatschef i Videreuddannelsesregion Øst, der dækker over Region Hovedstaden og Region Sjælland.
- Det kan vi ikke nå.
Vi kan nå det til foråret 2020.
Så det sker med et halvt års forsinkelse.
- For at det bliver gode praktiserende læger, er vi nødt til at sikre, at det er planlagt ordentligt, og at der er uddannelseskapacitet og patienter til dem, så de får den gode uddannelse, siger hun.
Jeg forstår det ikke.
Det er den vigtigste knap for hele almen praksis-sektoren, der skal trykkes på.
Christian Freitag, formand, Praktiserende Lægers OrganisationDen samme melding lyder fra Mads Skipper, der er sekretariatschef i Videreuddannelsesregion Nord, som anviser uddannelsesforløb i Region Midtjylland og Nordjylland.
- På nuværende tidspunkt, hvor der ikke er truffet en endelig beslutning om en øgning, så er det urealistisk i 2019.
Videreuddannelsesregionerne slår stillingerne op to gange om året, så lægerne kan begynde enten efter sommer eller efter nytår.
Og det er ikke længere muligt at nå at oprette pladserne til sommer, lyder meldingen.
30 stillinger kan hjælpe flere tusinde borgereEndnu har videreuddannelsesregionerne ikke fået det grønne lys fra sundhedsminister Ellen Trane Nørbys styrelse, Sundhedsstyrelsen.
Der er ellers hårdt brug for de ekstra hænder hos de praktiserende læger.
Alene i landets yderområder har flere end 93.
000 borgere ikke adgang til deres egen, faste læge.
Og de 30 ekstra uddannelsesstillinger vil ifølge De Praktiserende Lægers Organisation (PLO) kunne sikre en fast læge til knap 50.
000 borgere, når lægerne er færdige med specialuddannelsen.
Ifølge den seneste opgørelse fra PLO har hver praktiserende læge i gennemsnit 1.
659 patienter i 2019.
Forsinkelsen og det manglende grønne lys til at oprette stillingerne bekymrer derfor PLO-formand Christian Freitag.
- Jeg forstår det ikke.
Det er den vigtigste knap for hele almen praksis-sektoren, der skal trykkes på.
Så hvis jeg sad med nogen adgang til de her knapper, så var der blevet trykket, siger han.
Fra regeringens sundhedsreform:Der skal uddannes flere praktiserende læger i form af 30 ekstra hoveduddannelsesforløb i almen medicin i 2019 og yderligere 70 i 2020.
Dette vil betyde, at der i 2020 vil være 370 hoveduddannelsesforløb i almen medicin.
I 2015 var der dimensioneret med 252.
Kilde: RegeringenOgså Socialdemokratiets Astrid Krag, der er tidligere sundhedsminister, er stærkt kritisk.
Socialdemokratiet foreslog i efteråret også at oprette flere stillinger, fordi manglen på praktiserende læger er støt stigende.
Derfor kan det kun gå for langsomt, pointerer hun.
- Et halvt år betyder vældig meget for de danskere, der ikke har adgang til deres egen praktiserende læge.
Jeg tror, vi alle sammen kan forestille os, hvor utrygt det er, ikke at have sin egen læge, og hvis man er bekymret for, om man fejler noget mere alvorligt.
Patienter pr praktiserende lægeSå mange patienter har hver praktiserende læge i gennemsnit haft igennem årene:2009:1.
5542011: 1.
5682013: 1.
5682015: 1.
6012017: 1.
6292019: 1.
659Kilde: Praktiserende Lægers OrganisationLæs også:KORT Se lægemanglen i din kommuneMinister skiftede forklaringDa DR Nyheder onsdag forelagde kritikken for sundhedsminister Ellen Trane Nørby (V), svarede hun, at det er regionernes ansvar:- Der er ikke noget til hinder for, at regionerne er i arbejdstøjet og får stillingerne slået op, for pengene er udmøntet, og der er givet grønt lys herfra, sagde hun.
Efter det interview har DR Nyheder dog over for ministeren kunne dokumentere, at Sundhedsstyrelsen endnu ikke har bedt regionerne om at oprette stillingerne.
Styrelsen opyser i en skriftlig kommentar til DR, at "disse forløb er ikke blevet udmeldt til videreuddannelsesregionerne fra Sundhedsstyrelsen.
"Med andre ord har regionerne ikke mulighed for at oprette stillingerne - modsat hvad sundhedsministeren i første omgang forklarede.
Forelagt oplysningerne fra Sundhedsstyrelsen skifter Ellen Trane Nørby forklaring.
- Jeg har underskrevet sagen og Sundhedsstyrelsen har så ikke udmøntet det.
Det synes jeg da er rigtig ærgerligt, at man ikke har fået gjort.
Det betyder, at tingene er gået i stå her under folketingsvalgkampen.
Men det er ikke gået mere i stå, end når vi er lige præcis på den anden side af folketingsvalget, og vi forhåbentlig kan komme i arbejdstøjet igen, så kan man udmønte det, siger hun.
Hvem mener du har ansvaret for, at de her læger ikke kommer ud og arbejde i år?
- For mig handler det her ikke om ansvar.
Jeg tror sådan set, at der er ansvar mange steder.
Jeg har klart en forventning om, at de her stillinger stadigvæk kan slåes op.
Jeg synes, det er ærgerligt, hvis videreuddannelsesregionerne allerede her i maj måned har givet op.
Sundhedsstyrelsen har ikke ønsket at stille op til et interview og svare på, hvorfor stillingerne endnu ikke er meldt ud til videreuddannelsesregionerne.
FacebookTwitterKopier linkEmner:Ellen Trane Nørby (politiker)|Sundhedsstyrelsen|Læger|Socialdemokraterne|Jylland




https://www.dr.dk/nyheder/regionale/oestjylland/spareramt-sygehus-frygter-hjertetransplantationer-rykker-til

Aarhus UniversitetshospitalSe temaØstjyllandSpareramt sygehus frygter at hjertetransplantationer rykker til RigshospitaletAarhus Universitetshospitals dårlige økonomi kan skubbe til udviklingen, lyder bekymringen.
Hanne Knudsens familie kunne have en normal hverdag, mens hun gennemgik en hjertetransplantation, fordi hun blev opereret i Aarhus tæt på hjemmet i Ebeltoft.
I dag går hun stadig til kontrol i Aarhus.
Af Gitte Hansen og Sarah Friis Elkjær27.
maj 2019 kl.
16.
22Bemærk: artiklen er mere end 30 dage gammelLæs opDe mange hårde sparerunder på Aarhus Universitetshospital er ikke bare en balancegang mellem patientsikkerhed og et godt arbejdsmiljø på hospitalet.
Det er også en kamp om prestige og en kamp for at bevare højtspecialiserende funktioner i Vestdanmark.
Et af flagskibene på Aarhus Universitetshospital er hjertetransplantationerne, og selvom hverken hospitalsledelsen eller regionen kunne finde på at skære dem væk, frygter hjertelægerne i Aarhus, at Rigshospitalet i København på sigt overtager behandlingen.
Det fortæller overlæge og professor på Hjertesygdomme Hans Eiskjær.
- Vi har jo hørt fra Sundhedsstyrelsen, at der er en bekymring, og de ser en udfordring i, at der er to hjertetransplantationscentre i Danmark, så der er ingen tvivl om, at det er noget, der bliver holdt øje med, siger han.
Hans Eiskjær frygter, at de mange historier om hospitalets dårlige økonomi kan skubbe til den udvikling.
Hans Eiskjær, overlæge og professor på hjertesygdomme.
Kun toppen af isbjergetI den nuværende sparerunde skal Hjertesygdomme spare 13 millioner i år ifølge det sparekatalog, der er i høring i øjeblikket.
- Den dårlige økonomi og sparekrav kan måske blive tungen på vægtskålen, hvor de siger, at de er bange for, om man kan opretholde en tilpas robusthed til at varetage funktionen med hjertetransplantationer i Aarhus, siger Hans Eiskjær.
Der er mellem 12 og 15 transplantationer om året i Aarhus, men hvis lægernes frygt bliver en realitet, vil ikke kun transplantationerne forsvinde for hjertepatienterne i Vestdanmark, mener Hans Eiskjær.
Det vil trække andre funktioner med sig.
Det har Aarhus Universitetshospital oplevet, efter at børnehjertetransplantationerne er flyttet til Rigshospitalet.
Der røg også en række afledte funktioner fra hospitalet i Skejby som for eksempel pacemakere, varmehandling af hjerter og kunstige hjertepumper.
Kirsten Myrhøj fra Aalborg blev hjertetransplanteret for fem år siden.
Nærhed er tryghedHanne Knudsen fra Ebeltoft fik en hjertetransplantation for 25 år siden.
Det gav hende en enorm tryghed, at hun ikke skulle rejse til den anden ende af landet, siger hun.
- Da jeg blev transplanteret, var jeg 34 år.
Mine drenge var tre og et år, og de kunne have en normal hverdag, fordi vi var så tæt på.
Den tryghed har Hanne Knudsen haft brug for lige siden, hun fik et nyt hjerte.
- Vi bor stadig i Ebeltoft, fordi jeg har en tryghed i, at jeg bare kan komme til Skejby, hvis der er noget.
Jeg ved, at de står klar, og jeg bare kan ringe, hvis der er noget.
De kender mig jo, siger hun.
Kirsten Myrhøj er fra Aalborg og hjertetransplanteret for fem år siden.
Hun ser afstanden til København som uoverskuelig.
Ikke mindst for hendes mand, der har støttet hende under hele forløbet.
- Her kunne han lige køre hjem og komme tilbage igen.
Det betyder uendelig meget, at man har nogle nære, som skubber på og hjælper med at komme ud og gå tur, siger hun.
Sundhedsstyrelsens direktør Søren Brostrøm har ikke ønsket at kommentere på, hvorvidt der er aktuelle planer om at samle transplantationerne på Rigshospitalet.
FacebookTwitterKopier linkEmner:Aarhus Universitetshospital|Rigshospitalet|Aarhus|Hospitaler|København




https://www.dr.dk/sporten/fodbold/england/traditionsklubben-aston-villa-vender-tilbage-til-premier-league

EnglandTraditionsklubben Aston Villa vender tilbage til Premier LeagueMed 2-1 over Derby sikrede Aston Villa sig tilbagevenden til Premier League, som klubben forlod i 2016.
Aston Villa har vundet det engelske mesterskab syv gange, senest i 1981.
Året efter nåede klubben også helt til tops i Europa Cup for mesterhold.
27.
maj 2019 kl.
18.
22Bemærk: artiklen er mere end 30 dage gammelLæs opDen gamle storklub Aston Villa gør efter sommerpausen comeback i Premier League efter tre års fravær.
Klubben fra Birmingham vandt mandagens playoff-finale på Wembley med 2-1 over Derby og vender dermed tilbage til den bedste engelske fodboldrække, som klubben forlod efter nedrykningen i 2016.
Aston Villa-spillerne kunne slippe jublen løs efter en hæsblæsende slutfase, hvor Derby pressede hårdt på efter at have reduceret til 1-2 ni minutter før tid.
Tættere på end en række nærgående indlæg kom holdet dog ikke, og dermed er det Aston Villa, der følger Norwich og Sheffield United op i det fineste selskab.
Aston Villa løfter trofæet på Wembley.
 Derby må blive i The Championship.
1 / 2Aston Villa løfter trofæet på Wembley.
1 / 2Derby må blive i The Championship.
2 / 2Aston Villa kom på sejrskurs mod slutningen af en chancefattig første halvleg, da Anwar El-Ghazi kastede sig frem og stødte et præcist indlæg fra højre side i mål med hovedet.
Dermed kunne manager Dean Smith og hans mænd tage en 1-0-føring med til pausen, og Smith har formentlig været tilfreds med holdets defensiv, der formåede at holde Derby fra de store chancer.
Derby har med Frank Lampard som manager opbygget et hold med flere spændende lejespillere, der er i overskud i storklubberne.
Men hverken Mason Mount fra Chelsea eller Liverpool-ejede Harry Wilson blev den håbede trussel, og et kvarter inde i anden halvleg blev det for alvor svært.
Et indlæg fra venstre blev rettet af og slog en stor bue ind i Derbys straffesparksfelt.
Målmand Kelle Roos kom helt skævt ud af sit mål og fik ikke fingre i bolden, og så kunne John McGinn pande den i det tomme mål.
Aston Villas John McGinn og Jack Grealish jubler efter slutfløjtet.
 Derbys manager, Frank Lampard, må blive i The Championship i endnu en sæson.
1 / 2Aston Villas John McGinn og Jack Grealish jubler efter slutfløjtet.
1 / 2Derbys manager, Frank Lampard, må blive i The Championship i endnu en sæson.
2 / 2Jack Marriott fik reduceret ni minutter før tid, men målet ændrede ikke på, at det var Aston Villa, der sikrede sig den økonomisk lukrative oprykning.
Ifølge engelske medier indbringer sejren et beløb svarende til 1,4 milliarder danske kroner i kommende tv-indtægter og præmiepenge.
Aston Villa har vundet det engelske mesterskab syv gange, senest i 1981.
Året efter nåede klubben også helt til tops i Europa Cup for mesterhold.
/ritzau/FacebookTwitterKopier linkEmner:Aston Villa FC|Storbritannien|Fodbold|England|Sheffield United




https://www.dr.dk/nyheder/udland/oestrigs-parlament-afsaetter-regering-efter-skandaloest-moede-paa-ibiza

UdlandØstrigs parlament afsætter regering efter skandaløst møde på IbizaØstrig præsident skal nu udpege en kansler, som skal lede et forretningsministerium frem til valg.
Sebastian Kurz er 32 år og har været østrigsk kansler siden 18.
december 2017.
27.
maj 2019 kl.
16.
24 | opdateret 27.
maj 2019 kl.
17.
37Bemærk: artiklen er mere end 30 dage gammelLæs opØstrigs parlament har med en mistillidsafstemning afsat landets konservative regering under kansler Sebastian Kurz.
Frihedspartiet (FPÖ) støttede mistillidsvotummet mod Kurz, få dage efter at partiet forlod et regeringssamarbejde i kølvandet på en politisk skandale.
Socialdemokraterne støttede også mistillidserklæringen til Kurz.
Østrigs præsident skal nu udpege en kansler, som skal lede et forretningsministerium frem til et ventet valg i september.
Læs også:Ibiza-gate fortsætter: Frihedspartiet truer Østrigs kansler med mistillidsvotumKurz' regering kom i noget af et stormvejr, efter at en video blev offentliggjort af de tyske aviser Bild og Süddeutsche Zeitung den 17.
maj.
Hemmeligt mødeI videoen optræder vicekansler Heinz-Christian Strache (FPÖ) under et hemmeligt møde på den spanske ø Ibiza.
Videoen viser, hvordan han under mødet med en påstået rig, russisk arving kommer med diverse mere eller mindre lyssky tilbud.
Strache gik af, dagen efter at videoen blev offentliggjort.
Senere fyrede Kurz indenrigsminister Herbert Kickl fra Frihedspartiet for at sikre en fair undersøgelse af sagen.
/ritzau/dpaFacebookTwitterKopier linkEmner:Sebastian Kurz (politiker)|Østrig|Ibiza|Socialdemokraterne|Süddeutsche Zeitung




https://www.dr.dk/musik/90ernes-stoerste-pigegruppe-er-tilbage-men-meningerne-om-hypet-spice-girls-comeback-er-delte

Musik90'ernes største pigegruppe er tilbage – men meningerne om hypet Spice Girls-comeback er delte90'ernes hitgruppe Spice Girls er lige nu på en stort anlagt comeback-turné.
Spice Girls ved fredagens åbningskoncert.
Fra venstre ses Geri Horner - tidligere Halliwell - ('Ginger Spice'), Emma Bunton ('Baby Spice') og Melanie Brown ('Scary Spice'), mens Melanie Chisholm ('Sporty Spice') ses forrest.
Gruppens femte medlem, Victoria Beckham ('Posh Spice'), er ikke en del af genforeningen.
Af Christian Ellegaard27.
maj 2019 kl.
15.
00Bemærk: artiklen er mere end 30 dage gammelLæs opDet er seks år siden, de sidst stod på scenen sammen, men fredag var de endelig samlet igen; poplegenderne fra pigegruppen Spice Girls.
Den britiske succesgruppe, der med girl power og hits på stribe dominerede 90'ernes popscene, spillede nemlig fredag den første koncert i deres stort anlagte comeback-turné.
Læs også:90'ernes største pigegruppe Spice Girls genforenesAlle gruppens medlemmer – på nær Posh Spice aka Victoria Beckham, der har valgt ikke at tage del i genforeningen – var trukket i girl power-uniformen ved turens første stop i Dublin i Irland, men det storhypede show har sidenhen fået en noget blandet modtagelse fra fans såvel som anmeldere.
The Guardian kvitterer i sin anmeldelse af koncerten med blot to stjerner og påpeger, at trods et storslået show så er gruppens bagkatalog simpelthen ikke stærkt nok til at underholde publikum i løbet af hele den to timer lange koncert.
- Publikums opmærksomhed mangler tydeligt, når de ikke spiller hits, skriver avisen om showet, der trak mere end 75.
000 publikummer, men roser samtidig Spice Girls for at være tro mod dét, der gjorde dem til verdensstjerner.
- Til deres forsvar, så ved de, at fans vil have nostalgi (…) Det er beundringsværdigt, at de ikke har lavet 'en Take That' og skrevet ny, alderssvarende (læs: kedeligt) materiale, men i stedet som kvinder i deres 40'ere fortsat holder fast i den fjollede glæde ved deres ungdommelige bagkatalog, skriver avisen.
Spice Girls blev dannet i 1994 og gik i opløsning i 2000.
Siden har gruppen fundet sammen af flere omgange og stod - før fredagens koncert -sidst på scenen sammen, da de optrådte ved åbningsceremonien ved De Olympiske Lege i London 2012.
Fans raser over 'den værste lyd nogensinde'Mere positive er irske RTE – Irlands svar på DR – i sin anmeldelse af koncerten, der blev afholdt i sportsarenaen Croke Park i Dublin.
- Meget få kunstnere er i stand til at holde deres publikum på fødderne, dansende og syngende gennem et helt show, særligt efter at have været væk så længe, men det var netop, hvad Spice Girls formåede.
Det er noget, som de fleste kunstnere kun kan drømme om at opnå, jubler mediet i sin anmeldelse og roser blandt andet gruppens storladne kostumer, som tydeligt trækker tråde til den 90'er-æstestik, der prydede madkasser og børneværelser verden over for 20 år siden.
Hør hittet 'Stop' fra 1997 her, mens du læser videre:Spice Girls - StopSpice Girls - StopPå nettet roser fans, der deltog i koncerten, også Spice Girls for deres ekstravagante sceneshow og deres spraglede kostumer, men ét kritikpunkt går dog igen hos mange: Lyden.
Én fan beskriver på Twitter - ifølge CNN - lyden som 'den værste lyd jeg nogensinde har oplevet ved en koncert', mens en anden skriver: '…ingen har nogen anelse om, hvilken sang de spiller, fordi lyden er SÅ dårlig'.
Efter koncerten har et af gruppens medlemmer, den normalt skarptungede Mel B, været ude og beklage de store lydproblemer i et opslag på sin Instagram-profil:- Tak for at komme til vores show her til aften i Dublin.
Vi ses igen i Cardiff, og forhåbentlig vil vokaler og lyd være meget, meget bedre, skriver Mel B og håber altså på bedre lyd til gruppens koncert i den walisiske by Cardiff, hvor Spice Girls spiller mandag aften.
Over 75.
000 publikummer var fredag mødt op i Dublin for at overvære den første Spice Girls-koncert i seks år.
Dansk fan rejser til Manchester for Spice Girls-koncertFredagens koncert var startskuddet på gruppens femte turné, der dog denne gang blot bringer dem rundt i forskellige dele af Storbritannien.
Forud venter endnu tolv koncerter, og én af dem, der allerede har indløst billet til én af dem, er 26-årige Henriette Nøddebo Wibe fra København.
- Jeg har længe gerne villet se dem live, så da jeg hørte, at de havde fundet sammen igen, tænkte jeg: 'Det er nu eller aldrig'.
Det er helt klart en once in a lifetime-oplevelse, siger Henriette Nøddebo Wibe, der sammen med sine to søstre lørdag rejser til Manchester for at opleve barndommens idoler i levende live.
- De er jo det største pigeband nogensinde og har både haft en stor indflydelse på musikbranchen, men også på opvæksten for en masse unge piger og drenge.
Jeg er nok selv lidt for ung til for alvor at have mærket hele girl power-bevægelsen som barn, men i dag kan jeg alligevel mærke, at de også har påvirket mig og gjort en forskel, siger hun.
Jeg forventer et stort show fuld af glæde og fest, men jeg forventer ikke nødvendigvis en stor vokalpræstation, eller at de danser, som var de 20 år.
Henriette Nøddebo Wibe, Spice Girls-fanHenriette Nøddebo Wibe har bevidst forsøgt ikke at læse for mange anmeldelser og reaktioner om showet for ikke at få spoilet koncerten, men hun lader sig absolut ikke afskrække af debutkoncertens blandede modtagelse.
- Nej, overhovedet ikke.
Jeg glæder mig rigtig meget.
Jeg forventer et stort show fuld af glæde og fest, men jeg forventer ikke nødvendigvis en stor vokalpræstation, eller at de danser, som var de 20 år.
For mig er det i sig selv en stor og sjov oplevelse at se dem live, og jeg glæder mig til at mærke nostalgien og gå helt amok til de her gamle sange sammen med alle de andre fans, siger hun.
Det er fortsat muligt at tilegne sig billetter til de kommende Spice Girls-koncerter, men er økonomien ikke just til en tur over Nordsøen, så kan du også genopleve girl power-magien hjemmefra med P7's fire timer lange Spice Girls-maraton, som du kan høre lige her:P7 MIX Maraton: Spice GirlsDe fem største Spice Girls-hits•I anledningen af Spice Girsl-marathonet har P7 Mix' lyttere har kåret de fem bedste Spice Girls-sange.
Her er deres vindere:1'Say You'll Be There' (1996)2'Stop' (1997)3'Wannabe' (1996)4'2 Become 1' (1996)5'Who Do You Think You Are' (1996)FacebookTwitterKopier linkEmner:Spice Girls|Victoria Beckham (kendis)|Storbritannien|Dublin|CNN




https://www.dr.dk/nyheder/politik/ep-valg/berlusconi-er-tilbage-italiens-tidligere-premierminister-paa-vej-mod-europa

EP-valgBerlusconi er tilbage: Italiens tidligere premierminister på vej mod Europa-ParlamentetDen skandaleombruste politiker ser ud til at have sikret sig et sæde i Europa-Parlamentet.
Trods skandaler og helbredsproblemer er Berlusconis politiske karriere ikke slut endnu.
Af Oliver Fruergaard27.
maj 2019 kl.
16.
12Bemærk: artiklen er mere end 30 dage gammelLæs opTrods en dom for skattesvig, anklager om sex med mindreårige og en udelukkelse fra italiensk politik er Silvio Berlusconis karriere endnu ikke død.
Den 82-årige tidligere premierminister i Italien står nemlig til at få en plads i Europa-Parlamentet, efter hans parti Forza Italia indtil videre har sikret sig 8,7 procent af de italienske stemmer og dermed otte mandater i det kommende Europa-Parlament.
Det viser de foreløbige italienske resultater fra valgnatten.
Forza Italia er en del af den konservative gruppe EPP, Det Europæiske Folkeparti, som blev Europa-Parlamentets største gruppe.
Berlusconi annoncerede i januar, at han ville stille op til europaparlamentsvalget på grund af "en følelse af ansvar".
- Med min viden, erfaring og overtalelsesevne kan jeg spille en vigtig rolle i at få Europas vælgere til at forstå, at vi risikerer at bevæge os væk fra vestlige værdier, sagde han ifølge mediet Euronews.
Skandale på skandaleBerlusconi har over tre omgange været premierminsiter i Italien - i 1994-1995, 2001-2006 og 2008-2011.
Han er den længst siddende italienske regeringsleder siden 2.
verdenskrig og har haft en politisk karriere præget af flere skandaler.
I 2013 blev han dømt for skattesvig i forbindelse med køb af tv-rettigheder til amerikanske film gennem sin medievirksomhed, Mediaset, der er Italiens største af sin slags.
Karima El Mahroug skulle have deltaget i det, der er blevet døbt 'sexfester' i Berlusconis hjem i Italien, da hun var 17 år og danser på en italiensk natklub.
Anklager går på, at Berlusconi skulle have betalt hende for sex.
Han nægter selv anklagerne.
Han blev idømt fire års fængsel, men fik det sat ned til ét års samfundstjeneste på et plejehjem, da han var over 70 år på domstidspunktet.
Han blev desuden udelukket fra at stille op ved valg og beklæde offentlige embeder i seks år.
Det blev dog ophævet i maj sidste år på grund af "god opførsel".
Læs også:Jeps, det er en revolver i dér baggrunden!
Her er 10 vilde ting, der har gjort nyvalgte Berlusconi berømt og berygtetI 2013 blev Berlusconi dømt for at købe sex af en mindreårig prostitueret, Karima El Mahroug, der skal have deltaget til en af hans berygtede "Bunga Bunga"-fester, som kvindelige gæster har beskrevet som sexfester med prostituerede.
Han blev ligeledes beskyldt for at bruge sin politiske position til at presse politi til at løslade Karima El Mahrough, efter hun blev anholdt for tyveri.
Han stod over for syv års fængsel og en livsvarig udelukkelse fra italiensk politik, men i 2014 havde han succes med at anke sagen og blev frifundet.
Nedgang for Forza ItaliaSelvom Berlusconi ser ud til at være kommet ind i Europa-Parlamentet, betyder det ikke fremgang for Forza Italia.
Tværtimod er partiet gået tilbage fra 12 mandater i 2014 til otte ved valget i går.
Italiens vicepremierminister og indenrigsminister Matteo Savini står i spidsen for det højrenationale og indvandrerkritiske regeringsparti Lega, der er løbet med størstedelen af stemmerne til det italienske europaparlamentsvalg.
I det italienske europaparlamentsvalg er det derimod det højrenationale regeringsparti, Lega, der er de store vindere.
Med 33,6 procent af stemmerne har partiet sikret sig 28 mandater i Europa-Parlamentet.
Under den italienske valgkamp til Europa-Parlamentet har Berlusconi talt for en stærk alliance mellem partierne til højre for midten.
- Et forenet og sejrrigt centrum-højre med dets idealer og værdier er fremtiden for Italien, Europa og verden, lød det i hans første valgtale, da han stillede op i januar.
FacebookTwitterKopier linkEmner:Europa-Parlamentet|Italien|Valg og folkeafstemninger|Prostitution|Silvio Berlusconi (politiker)




https://www.dr.dk/sporten/tennis/wozniacki-efter-frustrerende-exit-jeg-maa-bare-forsoege-forblive-positiv

TennisWozniacki efter frustrerende exit: 'Jeg må bare forsøge at forblive positiv'Caroline Wozniacki har på grund af lægproblemer ikke kunnet træne ordentligt op til French Open.
Caroline Wozniacki fik ellers en fremragende start på kampen, men blev siden domineret af modstanderen 27.
maj 2019 kl.
14.
48Bemærk: artiklen er mere end 30 dage gammelLæs opCaroline Wozniacki røg mandag ud af French Open allerede i første runde, da hun tabte med 6-0, 3-6, 3-6 til russeren Veronika Kudermetova.
Danskeren fik ellers en fremragende start på kampen, men blev siden domineret af modstanderen.
Kampen vendte for alvor, da russeren med to netrullere brød danskeren for første gang til 2-1 i andet sæt.
Læs også:Wozniacki i skuffende exit: Ude af French Open efter første runde- Jeg synes, at hun var heldig i starten af andet sæt, og hun udnyttede de chancer, hun fik.
Jeg løb tør for damp til sidst og lavede nogle uprovokerede fejl, jeg normalt ikke laver.
Det er frustrerende, siger Caroline Wozniacki på et pressemøde efter kampen.
Dermed føjede danskeren endnu et kapitel til sin skuffende sæson, der har været præget af leddegigt og andre skader.
- Det er virkelig frustrerende, når man arbejder hårdt for at få resultater.
Det har ikke været noget godt år, men jeg vil arbejde hårdt for at vende det.
- Jeg må bare forsøge at forblive positiv, men det kan være svært, når tingene ikke går ens vej, siger danskeren.
Caroline Wozniacki spillede opgøret med en forbinding rundt om den ene lægmuskel, som har været skadet tidligere på sæsonen.
 I første sæt var Caroline Wozniacki altdominerende.
Hun vandt 6-0, men tabte efterfølgende andet og tredje sæt.
 Modstanderen i dagens førsterundekamp var russeren Veronika Kudermetova 1 / 3Caroline Wozniacki spillede opgøret med en forbinding rundt om den ene lægmuskel, som har været skadet tidligere på sæsonen.
1 / 3I første sæt var Caroline Wozniacki altdominerende.
Hun vandt 6-0, men tabte efterfølgende andet og tredje sæt.
2 / 3Modstanderen i dagens førsterundekamp var russeren Veronika Kudermetova 3 / 3Hun har på det seneste været generet af en lægskade og havde også venstre læg bundet op til mandagens kamp.
- Jeg har ikke haft den bedste optakt til turneringen.
Jeg har haft en lægskade, så jeg har ikke været i stand til at spille og træne i et par uger.
- Men nu har læggen det godt, så det er positivt, når jeg skal arbejde hårdt for at være klar til græssæsonen, siger Wozniacki.
Græssæsonen kulminerer med Wimbledon, der begynder 1.
juli.
/ritzau/AFPFacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/sporten/tennis/wozniacki-i-skuffende-exit-ude-af-french-open-efter-foerste-runde

TennisWozniacki i skuffende exit: Ude af French Open efter første rundeDen danske tennisprofil tabte overraskende i tre sæt til upåagtede Veronika Kudermetova fra Rusland.
Caroline Wozniacki tabte i første runde ved French Open i Paris Af Peter Kobbersmed27.
maj 2019 kl.
13.
14 | opdateret 27.
maj 2019 kl.
13.
52Bemærk: artiklen er mere end 30 dage gammelLæs opCaroline Wozniacki er ude af årets udgave af den prestigefyldte Grand Slam-turnering French Open.
Den danske tennisstjerne fik ellers en forrygende start mod russeren Veronika Kudermetova og vandt første sæt overbevisende 6-0.
Men tidligt i andet sæt ændrede kampbilledet sig markant.
Den 22-årige russer fik smidt nerverne og fik pludselig overtaget mod Caroline Wozniacki.
Danskeren tabte andet sæt 3-6.
I det tredje og afgørende sæt fortsatte russeren, der rangerer som nummer 68 i verden, de fine takter, og så måtte Caroline Wozniakci se endnu et sætnederlag i øjnene - 3-6.
Caroline Wozniacki spillede opgøret med en forbinding rundt om den ene lægmuskel, som har været skadet tidligere på sæsonen.
 I første sæt var Caroline Wozniacki altdominerende.
Hun vandt 6-0, men tabte efterfølgende andet og tredje sæt.
 Modstanderen i dagens førsterundekamp var russeren Veronika Kudermetova 1 / 3Caroline Wozniacki spillede opgøret med en forbinding rundt om den ene lægmuskel, som har været skadet tidligere på sæsonen.
1 / 3I første sæt var Caroline Wozniacki altdominerende.
Hun vandt 6-0, men tabte efterfølgende andet og tredje sæt.
2 / 3Modstanderen i dagens førsterundekamp var russeren Veronika Kudermetova 3 / 3Caroline Wozniackis helbred har været genstand for spekulation i store dele af sæsonen, hvor diverse skader har tvunget hende til flere afbud.
Ved dagens opgør spillede danskeren også med en stor forbinding om den ene lægmuskel, men det er endnu klart, om hun var hæmmet af en skade.
Senest måtte Caroline Wozniacki trække sig med en skade, da hun tidligere på måneden spillede Italian Open i Rom.
FacebookTwitterKopier linkEmner:Caroline Wozniacki (tennisspiller)|Tennis|Rom|Rusland




https://www.dr.dk/nyheder/penge/flying-tiger-fik-minus-pa-halv-milliard-kroner-i-svaert-2018

PengeFlying Tiger fik minus på halv milliard kroner i svært 2018Butikskæden Flying Tiger Copenhagen har sat butiksåbninger på pause og sat spareplan i søen.
(Arkivfoto) Flying Tiger har 990 butikker på tværs af 30 lande.
Yderligere butiksåbninger er sat på pause.
27.
maj 2019 kl.
13.
08Bemærk: artiklen er mere end 30 dage gammelLæs op2018 var et svært år for butikskæden Flying Tiger Copenhagen, der sælger alt fra neglefiler til chokoladebarer, plastikkrus og skøre hatte.
Kæden kommer ud af 2018 med et minus på 541 millioner kroner.
Det oplyser selskabet i sit årsregnskab, der er offentliggjort mandag.
Flying Tigers overskud er faldet de seneste tre år, men der er tale om første underskud siden 2006.
- Det er udfordrende tider for detailbranchen generelt.
Heldigvis for Flying Tiger Copenhagen sætter kunderne stadig pris på vores koncept.
- Selv om resultatet i 2018 er utilfredsstillende, er Flying Tiger Copenhagen stadig en profitabel forretning, skriver direktør Martin Jermiin i regnskabet.
Nye butikker på pauseEn del af underskuddet skyldes regnskabsteknik og en nedskrivning af værdien af kædens varelagre samt udgifter til lukninger af butikker.
Flying Tiger har 990 butikker på tværs af 30 lande, og salget blev løftet med 11 procent til 5,6 milliarder kroner i 2018.
De danske forbrugere købte for 514 millioner kroner.
Trods fremgangen har Flying Tiger altså ikke været i stand til at veksle det til indtjening.
Flying Tiger har dog allerede for flere måneder siden sat gang i en spareplan, der skal vende udviklingen.
Der er sat en pause på nye butiksåbninger, og fokus er rettet mod at tjene penge.
Det vil blandt andet betyde, at selskabet vil lukke butikker, der ikke tjener penge - eller alternativt rykke dem til nye adresser.
Ny direktørDesuden har Flying Tiger Copenhagen skåret 25 procent af stillingerne på hovedkontoret i Danmark, hvilket har betydet farvel til 75 ansatte.
Kædens ejer, kapitalfonden EQT, skød tidligere i år 350 millioner kroner ind som en del af planen og vil senere i år støtte kæden med 125 millioner kroner.
Direktør Martin Jermiin fortæller, at salget i de første fire måneder af 2019 har udviklet sig positivt.
Martin Jermiin blev ansat tidligere i år og har afløst Mette Maix, der i april valgte at sige sit job op efter halvandet år som administrerende direktør.
/ritzau/FacebookTwitterKopier linkEmner:Flying Tiger|Mette Maix (erhvervsleder)|Detailhandel|København|Økonomi




https://www.dr.dk/sporten/fodbold/england/chelsea-legender-toerner-sammen-i-verdens-mest-vaerdifulde-fodboldkamp

EnglandChelsea-legender tørner sammen i verdens mest værdifulde fodboldkamp Frank Lampard er manager for Derby, mens John Terry er assistent for Aston Villa, når holdene mandag eftermiddag kæmper om oprykning til Premier League.
Frank Lampard og John Terry har været vant til at fejre mål og sejre sammen.
Nu står de på hver sin side.
Af Kresten Mosbæk Gravesen27.
maj 2019 kl.
13.
03Bemærk: artiklen er mere end 30 dage gammelLæs opDet virker helt paradoksalt.
Sammen har Frank Lampard og John Terry vundet Premier League adskillige gange.
Mandag eftermiddag kæmper de 'bare' om oprykning til den række, de i over et årti dominerede som spillere i Chelsea.
Men selvom de nu sidder på trænerbænken, og spillerne, de coacher, ikke er i nærheden af det niveau, de selv havde, har de få gange stået over for en mere betydningsfuld kamp i deres fodboldliv.
Man finder nemlig ikke en enkeltstående fodboldkamp i verden, hvor en sejr giver en større økonomisk gevinst.
Ifølge finansmediet Forbes er en oprykning til Englands bedste fodboldrække mere end 1,4 milliarder kroner værd.
Samtidig ser mere end 80.
000 mennesker med på Wembley, når Terrys Aston Villa og Lampards Derby mødes klokken 16.
00.
John Terry og Frank Lampard spillede sammen i Chelsea i samlet 13 år.
Her ses de sammen i 2004.
 José Mourinho står mellem Frank Lampard og John Terry, efter Chelsea i 2005 har tabt til Liverpool i Champions League-semifinalen.
Holdet vandt dog turneringen i 2012.
 Skuffelse hos de to Chelsea-legender efter nederlag i Community Shield i 2006.
 Terry og Lampard vandt fire FA Cup-titler sammen.
Her i 2007.
 Endnu en FA Cup-triumf for Chelsea.
Denne gang i 2009.
 Lampard og Terry nåede at vinde tre Premier League-titler i deres fælles Chelsea-karriere.
 I 2013 lykkedes det for første gang at vinde Europa League-trofæet for Lampard og Terry.
 Terry og Lampard sammen med en anden Chelsea-profil, venstrebacken Ashley Cole.
Netop Cole spiller for Derby i mandagens kamp.
1 / 8John Terry og Frank Lampard spillede sammen i Chelsea i samlet 13 år.
Her ses de sammen i 2004.
1 / 8José Mourinho står mellem Frank Lampard og John Terry, efter Chelsea i 2005 har tabt til Liverpool i Champions League-semifinalen.
Holdet vandt dog turneringen i 2012.
2 / 8Skuffelse hos de to Chelsea-legender efter nederlag i Community Shield i 2006.
3 / 8Terry og Lampard vandt fire FA Cup-titler sammen.
Her i 2007.
4 / 8Endnu en FA Cup-triumf for Chelsea.
Denne gang i 2009.
5 / 8Lampard og Terry nåede at vinde tre Premier League-titler i deres fælles Chelsea-karriere.
6 / 8I 2013 lykkedes det for første gang at vinde Europa League-trofæet for Lampard og Terry.
7 / 8Terry og Lampard sammen med en anden Chelsea-profil, venstrebacken Ashley Cole.
Netop Cole spiller for Derby i mandagens kamp.
8 / 8Overskriften for opgøret har naturligvis været mødet mellem de to Chelsea-koryfæer, som også er venner uden for banen.
Frank Lampard er i gang med sine første sæson som manager for Derby, som ikke har været Premier League siden 2007/08-sæsonen, hvor holdet kun samlede 11 point sammen.
John Terry indstillede spillerkarrieren tilbage i efteråret og er siden hen blevet assistenttræner i Aston Villa, der senest var en del af det fine selskab i 2016.
Lampard og Terrys 13 år i ChelseaTre Premier League-titlerFire FA Cup-titlerÉn Champions League-titelÉn Europa League-titelÉn Liga Cup-titelDe to spillere, der også tegnede Englands landshold i en årrække, har uden for banen et tæt forhold, og de har tidligere indrømmet, at de udveksler trænernoter med hinanden.
- Man behøver ikke at sætte venskabet til side eller stoppe med at snakke fodbold med hinanden, selvom man arbejder for forskellige klubber, sagde Frank Lampard om forholdet til John Terry, da Derby og Aston Villa mødtes i Championship tilbage i november.
Der er dog næppe tvivl om, at begge Chelsea-legender holder kortene tæt til kroppen, inden verdens mest værdifulde kamp fløjtes i gang.
Frank Lampard i ekstase, efter Derby har slået Leeds og kvalificeret sig til den afgørende kamp på Wembley.
 John Terry jubler, efter Aston Villa har besejret West Bromwich og er klar til Wembley.
1 / 2Frank Lampard i ekstase, efter Derby har slået Leeds og kvalificeret sig til den afgørende kamp på Wembley.
1 / 2John Terry jubler, efter Aston Villa har besejret West Bromwich og er klar til Wembley.
2 / 2FacebookTwitterKopier linkEmner:Aston Villa FC|Storbritannien|Fodbold|England|London




https://www.dr.dk/sporten/tennis/bold-bold-wozniacki-er-ude-af-french-open

TennisBOLD FOR BOLD Wozniacki er ude af French OpenCaroline Wozniacki møder russeren Veronika Kudermetova i første runde ved French Open.
27.
maj 2019 kl.
10.
55 | opdateret 27.
maj 2019 kl.
11.
41Bemærk: artiklen er mere end 30 dage gammelLæs opFacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/nyheder/politik/folketingsvalg/riskaer-vil-vaere-den-gronne-robin-hood-med-ny-klimafond

FolketingsvalgRiskær vil være den grønne Robin Hood med ny klimafondVelhavende bedsteforældre og husstande med højindkomst skal blandt andet hjælpe med finansiering af klimafond.
Klaus Riskær Pedersen og hans parti vil med forslaget om en ny klimafond tage fra de velhavende og give til klimaet.
(Arkivfoto) 27.
maj 2019 kl.
11.
36Bemærk: artiklen er mere end 30 dage gammelLæs opUnder titlen "Den Grønne Robin Hood" fremlægger partiet Klaus Riskær Pedersen mandag et forslag om en fuldt finansieret klimafond.
Fonden skal over en femårig periode sikre 50 milliarder til betaling for klimaomstilling.
Velhavende bedsteforældre og familier med højindkomst skal blandt andet stå for finansieringen.
- Det er en Robin Hood, der tager fra velhaverne og giver til klimaet.
Men vi er sikre på, at de velhavende ikke har noget imod at spytte lidt i bøssen, siger Klaus Riskær Pedersen (KRP).
Velhavende skal undvære folkepensionHelt præcist skal folkepensionister, der har en bruttoindkomst på mere end 600.
000 og et formueafkast på over 75.
000 kroner, ikke modtage folkepensionens grundbeløb i en femårig periode.
Hvis det står til partiet, skal familier ligeledes afstå modtagelsen af børnechecken, hvis de har en årsindkomst på mere end 950.
000 kroner.
Desuden vil partiet indføre en beskatning på fem procent på renteindtægter på obligationer.
/ritzau/FacebookTwitterKopier linkEmner:Klaus Riskær Pedersen (erhvervsleder)|Økonomi|Klimaændringer|Privatøkonomi




https://www.dr.dk/nyheder/politik/ep-valg/soeren-gade-skovler-jyske-stemmer-ind-og-runder-100000-som-den-foerste

EP-valgSøren Gade skovler jyske stemmer ind og runder 100.
000 som den første Selvom han kun var nummer fire på Venstres liste, ligner han partiets største stemmesluger.
Søren Gade har sikret masser af stemmer, selvom han var nummer fire på Venstres kandidatliste.
Af Mark Lindved Norup27.
maj 2019 kl.
14.
49 | opdateret 27.
maj 2019 kl.
15.
12Bemærk: artiklen er mere end 30 dage gammelLæs opSøren Gade begyndte egentlig sin kampagne for at komme i Europa-Parlamentet med et lille nederlag.
Han gik efter at blive nummer to på Venstres opstillingsliste, men måtte se sig henvist til fjerdepladsen af partiets tillidsfolk i en EU-afstemning.
- Hvis ikke man kan tåle at tabe et valg, skal man ikke stille op til noget som helst, sagde han ved den lejlighed.
I dag kan han glæde sig over, at han ikke lod sig slå ud af den lunkne støtte, for vælgerne har taget noget bedre imod ham, end hans partifæller gjorde.
Som den første passerede han 100.
000 personlige stemmer, og vælgerne ser ud til at have en klar større fidus til den 56-årige jyde, der er Venstres gruppeformand, har været i Folketinget i 10 år og siddet som minister i seks.
Du kan følge optællingen valgkreds for valgkreds her.
'En guttermand'Statsminister Lars Løkke Rasmussen glæder sig over den synergieffekt, navnet Søren Gade og Venstre har haft på borgernes lyst til at stemme personligt.
- Søren Gade og Venstre er to sider af samme sag.
Han har fortjent et fremragende valg, for han er en guttermand og var en fremragende minister i min regering, lyder hans første kortfattede kommentar.
De mange krydser sat ud for Søren Gades navn i går kommer heller ikke bag på DR's politiske korrespondent Christine Cordsen.
Hun ser det som et udtryk for vælgernes ønske om at kunne støtte en profil.
- Meget tyder på, at mange vælgere til EP-valget stemmer på en profil mere end på et parti, og denne gang var Søren Gade den største profil på stemmesedlen.
- Ved flere valg til Europa-Parlamentet har vælgerne samlet sig om en kandidat med en markant profil.
Det viste sig også ved sidste valg med Dansk Folkepartis Morten Messerschmidt og i 2005 med tidligere statsminister Poul Nyrup Rasmussen, siger hun.
I skrivende stund er langt fra alle personlige stemmer talt op, og mange af de første valgkredse, der fik styr på den del af arbejdet, var jyske.
Altså blåt kerneland med hang til Venstre og med stor sandsynlighed derfor også nogle af de valgkredse, hvor den største andel har haft et godt øje til den tidligere forsvarsminister.
EU-skepsisEn stilling, han bestred under den såkaldte jægerbogssag i 2010, der var medvirkende til, at han forlod posten.
Dengang viste det sig, at en ansat i Forsvaret havde fabrikeret en oversættelse af bogen til arabisk, selvom bogen undervejs i processen var blevet forsøgt standset med en påstand om, at forfatteren, Thomas Rathsack, havde overtrådt sin tavshedspligt.
Søren Gade har indtaget en mere EU-skeptisk position end partiets spidskandidat, Morten Løkkegaard, der i valgkampen har kæmpet under fanen for fuldblodseuropæisk samarbejde, og Gade kaldte spidskandidatens insisteren på at benævne Venstre som Danmarks mest pro-europæiske parti for 'klodset'.
Ikke at det har skadet Morten Løkkegaard, der også er på vej mod et flot personligt valg og i skrivende stund har fået næstflest stemmer af alle kandidaterne.
FacebookTwitterKopier linkEmner:Christine Cordsen (journalist)|Europa-Parlamentet|Lars Løkke Rasmussen (politiker)|Venstre|Valg og folkeafstemninger




https://www.dr.dk/nyheder/politik/ep-valg/groen-boelge-skyller-ind-over-europa

EP-valgGrøn bølge skyller ind over EuropaI store EU-lande som Tyskland, Frankrig og Storbritannien er miljøpartierne blevet blandt de største.
Miljøpartiet De Grønne har fået en femtedel af de tyske stemmer til europaparlamentsvalget.
Her er det topkandidat Sven Giegold (t.
h.
) og den ene af partiets formænd, Annalena Baerbock (midt).
Af Louise Brodthagen Jensen27.
maj 2019 kl.
13.
04Bemærk: artiklen er mere end 30 dage gammelLæs opEn grøn bølge lader til at være skyllet ind over Europa.
Allerede torsdag var der tegn på, at miljøpartierne havde godt fat i europæerne, da det irske Green Party gik overraskende meget frem ved årets europaparlamentsvalg.
Og succeshistorien har spredt sig som ringe i vandet.
Ikke mindst til Tyskland, hvor miljøpartiet De Grønne har sikret sig partiets hidtil bedste valg på landsplan og løbet med 20 procent af stemmerne, hvilket betyder, at partiet er større end socialdemokraterne fra SPD og dermed Tysklands næststørste parti i Europa-Parlamentet.
- Det er et valg for klimabeskyttelse, lød det blandt andet fra den ene af partiets to formænd, Annalena Baerbock.
Her taler Annalena Baerbock efter valgsejren:De Grønne har gennem længere tid hentet stemmer fra de traditionelle centerpartier, og stod ifølge meningsmålingerne også til et godt valg, siger DR's Tysklands-korrespondent, Michael Reiter.
- Før valget viste flere meningsmålinger, at tyskerne anser klima og miljø som en af de største udfordringer, EU står og kommer til at stå overfor i de kommende år.
- Så vælgerne har søgt mod det parti, de mener, er mest kompetent politisk til at håndtere den udfordring, siger han og understreger, at det ikke kun er den eneste fordel, vælgerne ser ved det næsten 40 år gamle miljøparti.
- De har nogle karismatiske unge frontfigurer og har stillet op som modsvar til det højrenationale Alternative für Deutschland (AfD).
En stemme på De Grønne har dermed også været et nej til alt, der hedder nationalisme og indvandringskritik.
Der var glæde i det tyske miljøparti De Grønne, da det stod klart, at partiet stod til at blive blandt de største partier i Tyskland ved EP-valget.
Han påpeger, at De Grønne har været det eneste parti, der siden flygtningekrisen for alvor tog fat i 2015, har insisteret på en åben flygtninge- og migrationspolitik.
Noget der ellers har været medvirkende til, at den tyske kansler Angela Merkel og hendes parti CDU har måttet se sig vraget af de tyske vælgere.
'Klimatosser'Klima - og miljøspørgsmål har altså været højt på vælgernes dagsorden rundt om i Europa.
Og det i en sådan grad, at Folketingets formand, Pia Kjærsgaard (DF), i går ifølge hende selv angav det som en af forklaringerne på, hvorfor hendes parti kun fik et enkelt mandat.
Læs også:Pia Kjærsgaard skælder ud på EU, pressens spydige smil og 'klimatosser'Også i Finland, Belgien, Frankrig, Storbritannien og Irland er der fremgang til miljøpartierne, der står til at kunne samles i en gruppe på omkring 70 mandater i Europa-Parlamentet.
- Vi er vidne til en grøn europæisk bølge, og det er vi en del af.
Det er en klar besked fra franskmændene: De vil have miljøet i centrum af tilværelsen, lød det i aftes fra franske Yannick Jadot fra De Grønne, der har siddet i Europa-Parlamentet siden 2009 og stillede op mod Emmanuel Macron i præsidentvalget for to år siden.
Fordobling af 'grønne' stemmerI England og Wales har Green Party mere end fordoblet deres stemmeandel og leveret det bedste valgresultat i årtier med 12,5 procent af stemmerne, der kan veksles til syv mandater ud af briternes i alt 73.
- Tydeligvis har folk stemt på Green Party, fordi de ved, at vi også er et parti, der gerne vil blive i EU, men også fordi vi har løsninger til den stigende klimakrise, lyder det blandt andet fra partiets tidligere leder i England og Wales Caroline Lucas ifølge The Guardian.
Den 16-årige Greta Thunberg talte ved lørdagens klimamarch i København.
Fremgangen til miljøpartierne sker samtidig med, at unge i hele Europa i månedsvis har samledes til klimamarcher for at få fokus på miljøet.
De er blevet ført an af den 16-årige svenske Greta Thunberg, som har været på turné i hele Europa - også i Danmark - for at råbe politikere op for at øge indsatsen for at bekæmpe klimaforandringer.
FacebookTwitterKopier linkEmner:Angela Merkel (politiker)|Emmanuel Macron (politiker)|Tyskland|Valg og folkeafstemninger|Socialdemokraterne




https://www.dr.dk/nyheder/udland/ostrigs-kansler-star-til-blive-vaeltet-efter-skandalesag

UdlandØstrigs kansler står til at blive væltet efter skandalesagFrihedspartiet ser ud til at støtte et mistillidsvotum mod kansler Sebastian Kurz, der dermed kan være færdig.
Den østrigske kansler, Sebastian Kurz, ligner en færdig mand, efter at en opsigtsvækkende sag har rystet Østrigs regering.
27.
maj 2019 kl.
11.
08Bemærk: artiklen er mere end 30 dage gammelLæs opØstrigs kansler, Sebastian Kurz, nærmer sig efter alt at dømme sin afgang, efter at en opsigtsvækkende sag har rystet den østrigske regering.
Frihedspartiet (FPÖ) i Østrig vil således "formentlig støtte" et mistillidsvotum mod Kurz.
Det siger Norbert Hofer, der er tidligere østrigsk transportminister og en fremtrædende profil i FPÖ, til det østrigske nyhedsbureau APA.
Afstemningen ventes at finde sted mandag eftermiddag.
Den er foreslået af oppositionen og støttes blandt andet af Socialdemokratiet, der sidder i den østrigske opposition.
Gik frem med to EP-mandater'Kurz' konservative parti fejrede i går et stort resultat ved europaparlamentsvalget.
Her får partiet ifølge de foreløbige resultater 34,5 procent af stemmerne.
Det sikrer partiet en fremgang på to mandater.
Problemerne for Kurz overskygger dog formentlig det gode europæiske valg.
I hjemlandet er Kurz' regering kommet i noget af et stormvejr, siden en video 17.
maj blev offentliggjort af de tyske aviser Bild og Süddeutsche Zeitung.
Læs også:Ibiza-gate fortsætter: Frihedspartiet truer Østrigs kansler med mistillidsvotumI videoen optræder vicekansler Heinz-Christian Strache (FPÖ) under et hemmeligt møde på den spanske ø Ibiza.
Lyssky tilbudVideoen viser, hvordan han under mødet med en påstået rig, russisk arving kommer med diverse mere eller mindre lyssky tilbud.
Strache gik af, dagen efter at videoen blev offentliggjort.
Senere fyrede Kurz indenrigsminister Herbert Kickl fra Frihedspartiet for at sikre en fair undersøgelse af sagen.
Fyringen fik Frihedspartiet til at trække sine øvrige ministre.
Efter at regeringen bestående af Kurz' konservative og Frihedspartiet er gået i opløsning, har kansleren udskrevet valg til afholdelse i september.
Oppositionen mener dog, at kansleren også skal stå til ansvar og forlade sin post.
Det er årsagen til den nærtstående mistillidsafstemning.
Den opsigtsvækkende videoens oprindelse er endnu ukendt.
De tyske aviser vil ikke afsløre kilden, men der gættes i østrigske medier både på russiske og vestlige efterretningstjenester.
/ritzau/ReutersFacebookTwitterKopier linkEmner:Sebastian Kurz (politiker)|Østrig|Socialdemokraterne|Europa-Parlamentet|Valg og folkeafstemninger




https://www.dr.dk/nyheder/penge/staten-frifindes-it-koks-ved-digital-tinglysning

PengeStaten frifindes for it-koks ved digital tinglysningØstre Landsret frifinder styrelse for kaos og ventetid.
(Arkivfoto) Koks med den digitale tinglysning gjorde, at boligejere oplevede lange ventetider ved køb og salg.
Nu er staten frifundet.
27.
maj 2019 kl.
10.
32 | opdateret 27.
maj 2019 kl.
10.
49Bemærk: artiklen er mere end 30 dage gammelLæs opDomstolsstyrelsen er blevet frifundet i en sag om digital tinglysning.
Det har Østre Landsret mandag afgjort.
Foreningen Gruppesøgsmål.
nu havde lagt sag an mod styrelsen, fordi mange - både borgere og virksomheder - oplevede lang sagsbehandling og kaos.
TinglysningTinglysning er et begreb, som dækker over den offentlige registrering, efterprøvelse og offentliggørelse af, hvem der eksempelvis ejer en given ejendom, andelsbolig eller køretøj.
Tinglysningen omfatter også ægtepagter.
Når en ejendom skal sælges, skal skødet og købsaftalen tinglyses.
Det sker for at sikre, at andre rettighedshavere kan se, hvem der er den nye ejer af ejendommen.
Det skete, efter at tinglysningen i 2009-2010 overgik fra at blive behandlet på papir til digital behandling.
I første omgang virkede systemet ikke, og op mod 50.
000 bolighandlende kunne som konsekvens ikke tinglyse deres handler.
Læs også:Efter digitalt tinglysnings-kaos: Boligejere vil have erstatningNedbrud førte til tabDet førte ifølge Danske Boligadvokater til økonomiske tab for en del af de bolighandlende.
De kunne hverken handle eller få hjælp, mens der var nedbrud i systemet.
Boligkøberne og -sælgerne mistede samlet op mod en halv milliard kroner, påstod advokaterne i sagen ifølge Danske Boligadvokater.
Derfor gik 500 borgere sammen i et gruppesøgsmål mod styrelsen.
De ville have erstatning.
Men it-kokset kan den statslige institution Domstolsstyrelsen ikke stilles retligt til ansvar for, har landsretten mandag bestemt.
FacebookTwitterKopier linkEmner:Danmarks Domstole|Danske Boligadvokater|Sjælland|Ejendomshandel|Retsvæsen




https://www.dr.dk/nyheder/politik/ep-valg/kandidater-paa-vippen-hvis-jeg-faar-en-plads-ringer-jeg-til-min-mor-og-hujer

Det nye Europa-ParlamentSe temaEP-valgKandidater på vippen: 'Hvis jeg får en plads, ringer jeg til min mor og hujer'SF's Kira Marie Peter-Hansen og Venstre-kandidaten Asger Christensen venter i disse timer spændt på stemmeoptællingen.
Kira Marie Peter-Hansen, der er kandidat for SF i Europa-Parlamentet, venter i spænding på, om hun skal dele kontor med Margrete Auken i Bruxelles.
Her ses de to politikere til Folkets Klimamarch, der blev afholdt i weekenden.
Af Lars Lindevall27.
maj 2019 kl.
10.
46Bemærk: artiklen er mere end 30 dage gammelLæs opMens de lokale valgsteder over hele landet er i fuld gang med at fintælle de personlige stemmer til europaparlamentsvalget, sidder flere kandidater og venter i neglebidende spænding.
De ved først senere i dag, om de får en billet til Bruxelles.
Blandt de kandidater, der ligger på vippen til en plads i Europa-Parlamentet, er de to SF'ere-Karsten Hønge og Kira Marie Peter-Hansen.
Margrete Auken står som partiets spidskandidat til at få den ene af partiets to pladser, men hvem hun skal dele kontor med, ligger endnu ikke fast.
- Man må jo ikke spå, men det er lidt spændende, siger 21-årige Kira Marie Peter-Hansen til DR Nyheder.
Karsten Hønge har endnu ikke meldt klart ud, om han går efter et genvalg til Folketinget, hvor han sidder nu, eller om det er pladsen i Europa-Parlamentet, der trækker.
Holder øje med stemmeoptællingKira Marie Peter-Hansen sidder lige nu og holder godt øje med stemmeoptællingen.
- Jeg håber, at jeg er nået ud til rigtig mange unge mennesker, som har stemt på mig, siger SF-kandidaten Kira Marie Peter-Hansen.
Hun kalder det en "overvældende morgen".
- Jeg er mest af alt glad for, at SF har fået to mandater.
Det er en dejlig dag, siger Kira Marie Peter-Hansen.
Hun lægger ikke skjul på, at det vil være en kæmpe sejr, hvis hun ender med at komme i Europa-Parlamentet.
- Det er jo en kæmpe ære og også et stort ansvar, der følger med.
Det vil blive nogle intense måneder, hvor jeg vil gøre mit bedste for at undgå fejl.
Det første, hun vil foretage sig, hvis det bliver virkelighed, er hun ikke i tvivl om:- Hvis jeg får en plads, så ringer jeg til min mor og hujer.
Og så vil hun nok sige 'husk lige dine studier', siger Kira Marie Peter-Hansen, der til daglig læser økonomi på Københavns Universitet.
Venstre har fået rigtig godt valg til Europa-Parlamentet og går fra to til fire mandater.
To af partiets kandidater - Morten Løkkegaard og Søren Gade - er sikret to af de fire pladser, men det er endnu ikke afgjort, hvordan de resterende mandater fordeler sig.
V-landmand på vippenOgså Venstres kandidat, landmand Asger Christensen, afventer svar på, om han har fået en plads i Europa-Parlamentet, som han også stillede op til i 2014.
To af partiets kandidater - Morten Løkkegaard og Søren Gade - er sikret to af de fire pladser, men det er endnu ikke afgjort, hvordan de resterende mandater fordeler sig.
- Det er som juleaften.
Man venter i spænding på det resultat, der kommer, og det må vi vente på.
Det er borgerne, der bestemmer, hvem der skal have den store opgave med at være i Europa-Parlamentet.
Han kalder Venstres resultat ved europaparlamentsvalget for "helt fantastisk".
- Som bondemand glæder jeg mig virkelig over det resultat.
Samtidig kom der 15 millimeter regn i nat, så det kan ikke være bedre, siger Asger Christensen.
FacebookTwitterKopier linkEmner:Europa-Parlamentet|Karsten Hønge (politiker)|Margrete Auken (politiker)|Valg og folkeafstemninger|Bruxelles




https://www.dr.dk/nyheder/politik/folketingsvalg/alternativets-klimapolitik-vil-goere-et-kilo-hakket-oksekoed-17

FolketingsvalgAlternativets klimapolitik vil gøre et kilo hakket oksekød 17 kroner dyrereUffe Elbæk, der er aftenens gæst i Mød Partierne, frygter, at andre partiers klimapolitik blot er 'pyntegrønt'.
Fødevarers aftryk på klimaet skal afspejles i prisen på varerne, mener Alternativet.
Af Anna Sol Jørgensen27.
maj 2019 kl.
12.
00Bemærk: artiklen er mere end 30 dage gammelLæs op- Jeg er ikke ude på, at folk ikke skal spise kød som sådan, men vi spiser for meget kød.
Mit håb er, at danskerne vil begynde at spise mindre kød, men bedre kød.
Sådan lød det fra Uffe Elbæk, politisk leder i Alternativet, da partiet i december præsenterede sit forslag om at indføre en afgift på 17 kroner per kilo rødt kød.
Når Alternativet vælger rødt kød som oksekød, kalvekød og lammekød som mål for afgifterne, skyldes det, at det røde kød er noget af det mest klimabelastende, vi kan putte i munden.
© Type 1Stil spørgsmål til AlternativetHar du kommentarer eller spørgsmål til Alternativets politik, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Ifølge Klimarådet vil en afgift på det røde kød dog ikke have den store effekt på CO2-udledningen.
Alligevel holder Alternativet fast i, at der skal lægges en afgift på 17 kroner per kilo hakket oksekød, der bliver solgt.
Det handler nemlig ikke ligeså meget om at købe klima-aflad for produktionen, men også om at få forbrugerne til ikke at købe kødet.
- Afgifter virker på to måder: For det første som et økonomisk incitament til at regulere adfærd.
For det andet virker afgifter, når de er synlige.
Det er derfor, vi vil lægge dem i forbrugsleddet, har Alternativets klimaordfører, Rasmus Nordqvist, forklaret til Berlingske.
Frygter andre partiers pyntegrøntAlternativet var et nærmest nystiftet parti, da partiet stormede ind i Folketinget efter valget i 2015.
Partiet med Uffe Elbæk som frontperson gik dengang til valg på særligt én dagsorden, der stadig er dominerende for partiet.
Nemlig klimaet.
Og det er det stadig, understregede Uffe Elbæk på partiets landsmøde for knap en måned siden.
- Vi var det eneste parti, der i 2015 havde det grønne som det allervigtigste.
I dag kan man ikke være et seriøst parti på Christiansborg uden at have en seriøs klimapolitik.
- Men nogle gange får jeg fornemmelsen af, at det er pyntegrønt.
Fordi man ikke med troværdighed kan sige, at vi står op for klimaforskerne og deres konklusioner og så fortsætte med at udvinde olie i Nordsøen.
Det kan man ikke, lød det fra Uffe Elbæk.
Der er to partier, der lever op til Paris-aftalens mål, sagde Uffe Elbæk under en partilederdebat om klimaet i sidste uge.
Paris-aftalens mål handler om at bremse den globale opvarmning ved at reducere udledning af CO2.
Alternativet har tidligere præsenteret en række klimaudspil.
Det ene er en plan for et fossilfrit samfund i 2035, en plan for omlægning til 100 procent økologi inden 2040 og et udspil for en global grøn omstilling.
Vil have landbruget plantebaseretDet er naturligvis ikke en afgift på rødt kød, der skal sikre, at Danmark lever op til målene fra Paris-aftalen.
Derfor fremlagde partiet også en klimaplan frem mod 2030.
I den vil partiet blandt andet have landbruget mere på banen i klimakampen.
I senest 2040 vil Alternativet have, at det danske landbrug er 100 procent økologisk og med minimal klimabelastning.
Det betyder, at landbruget om senest 20 år, ifølge partiet, skal være overvejende plantebaseret.
Stil spørgsmål til Uffe ElbækNår Uffe Elbæk har været i 'Mød Partierne', sidder han klar til at svare på spørgsmål fra brugerne her på dr.
dk.
Det er fra klokken 22.
30, men du kan allerede sende dit spørgsmål nu.
Det kan du gøre her.
- Alene udledningen fra kvæg og svin står for cirka en femtedel af Danmarks samlede klimabelastning.
Derfor skal vi gøre noget aktivt for at nedbringe produktion og forbrug af animalske fødevarer, lyder det i partiets klimaplan.
- Vi skal ikke producere enorme mængder dyr til eksport, men i stedet satse på økologiske kvalitetsprodukter.
Og det er altså også i denne klimaplan, at afgiften på kød kommer ind i billedet.
For rødt kød er bare første skridt på vejen.
- Senere vil vi også indføre et generelt omstillingsbidrag på fødevarer med høj klimapåvirkning.
Kort sagt vil vi indregne den pris, som vores natur, miljø og klima betaler, i de produkter, som forbrugerne køber, lyder det i klimaplanen.
Hvis du vil vide mere om Alternativets holdning på området, kan du i aften se med, når Uffe Elbæk er gæst hos Kåre Quist i Mød Partierne.
Det er klokken 22.
00 på DR1.
Efterfølgende vil Uffe Elbæk svarer på dine spørgsmål i Tæt på på dr.
dk her.
FacebookTwitterKopier linkEmner:Alternativet (parti)|Rasmus Nordqvist (politiker)|Uffe Elbæk (politiker)|Miljøpolitik|Fødevarer




https://www.dr.dk/nyheder/politik/ep-valg/laes-svarene-fra-ole-ryborg-og-jens-ringberg-ep-valget-giver-optimisme






https://www.dr.dk/nyheder/politik/folketingsvalg/laes-svarene-uffe-elbaek-fra-alternativet-vil-have-30-timers






https://www.dr.dk/nyheder/regionale/syd/politi-i-jernring-om-lille-jysk-bevaebnet-mand-har-overgivet-sig

Syd- og Sønderjylland Politi i jernring om lille jysk by: Bevæbnet mand har overgivet sigStor politiaktion afsluttet i Holsted mellem Esbjerg og Kolding.
Af Louise Mandrup (interview)27.
maj 2019 kl.
10.
21 | opdateret 27.
maj 2019 kl.
12.
26Bemærk: artiklen er mere end 30 dage gammelLæs opEn stor politiaktion midt i Holsted er nu slut.
Det skriver Syd- og Sønderjyllands Politi på Twitter.
Politiet skriver, at det var en psykisk uligevægtig mand, der var anledning til aktionen.
Manden var i et hus i byens midte, hvor han var bevæbnet.
Under politiaktionen afleverede han sit våben til politiet og overgav sig.
Politiet afspærrede store områder af den centrale del af Holsted Stationsby i forbindelse med en større politiaktion.
Politiaktionen foregik i Kirkegade og Storegade.
Ifølge DR Syds reporter var politistyrkerne, der var iført tung udrustning og automatrifler, rykket ind i et gråt hus i det afspærrede område.
Det var her den bevæbnede mand opholdt sig.
(© (c) DR)  DR)  DR)1 / 3(© (c) DR)1 / 3 DR)2 / 3 DR)3 / 3Flere naboer stod på gaden og fulgte aktionen, der begyndte allerede omkring klokken fire i morges.
Politiet skrev på Twitter, at borgere frit kunne bevæge sig uden for det afspærrede område under aktionen.
FacebookTwitterKopier linkEmner:Twitter|Syd- og Sønderjyllands Politi|Holsted|Politi|Jylland




https://www.dr.dk/nyheder/politik/ep-valg/ole-ryborg-det-ny-europa-parlament-vil-moede-med-rank-ryg-og-vilje-til

Det nye Europa-ParlamentSe temaEP-valgOle Ryborg: Det ny Europa-Parlament vil møde med rank ryg og vilje til samarbejdeSelvom den EU-skeptiske højrefløj er gået frem, får den næppe megen indflydelse.
Solen stod i morges op over et helt andet Europa-Parlament i Strasbourg end den gik ned over: De store, gamle partier skal nu bruge de Liberale, de Grønne eller EU-skeptikerne for at gennemført aftaler i EU.
Af Per Bang Thomsen - Bruxelles27.
maj 2019 kl.
10.
32Bemærk: artiklen er mere end 30 dage gammelLæs opNår de 751 nyvalgte europaparlamentarikere skal mødes for første gang i begyndelsen af juli, vil der være to ting, der kendetegner dem:De vil nok gå lidt mere oprejst end deres forgængere.
Og så vil mange af dem sidde og spejde henover midtergangene i den store parlamentsbygning i Strasbourg.
Det forklarer DR’s EU-korrespondent, Ole Ryborg, der har fulgt nattens optælling af valgresultaterne fra de 28 medlemslande tæt.
Hvad angår kropsholdningen, så skyldes det, at den samlede valgdeltagelse i EU-landene er steget for første gang i 20 år.
Ifølge Europa-Parlamentets foreløbige prognose stemte 50,5 procent af de stemmeberettigede EU-borgere ved dette valg.
Ved det seneste valg i 2014 lå valgdeltagelsen på blot 42,6 procent.
Og man skal helt tilbage til 1994 for at finde en valgdeltagelse, der er højere end i år.
- Europa-Parlamentet har stor selvforståelse om, at det er den folkevalgte del af den europæiske beslutningsmaskine.
Men det har kæmpet med, at folk ikke har gidet at gå hen og stemme, forklarer Ole Ryborg.
Sådan ser det foreløbige resultat ud ifølge Europa-Parlamentet egne tal:- For mange af europaparlamentarikerne vil resultatet derfor være et udtryk for, at tendensen nu er vendt, og at det giver dem øget legitimitet, siger han.
Gammel magtblok er faldetSer man på sammensætningen af Europa-Parlamentet, så ser det noget anderledes ud end tidligere:For det første har både den kristenkonservative EPP-gruppe og den socialdemokratiske S&D-gruppe mistet mange vælgere ved valget.
Det betyder, at de også har mistet det fælles flertal, de ellers har haft alle årene fra det første direkte EP-valg i 1979.
Omvendt er både den liberale ALDE-gruppe, hvor Venstre og De Radikale er medlemmer, og den grønne gruppe, hvor SF sidder i, gået frem.
- Der vil derfor blive krævet mere samarbejde henover midten, end det har været tilfældet før, forklarer Ole Ryborg.
Læs også:OVERBLIK De liberale og yderfløjene går frem: Nu skal der tre grupper til en tango i Europa-ParlamentetDet er grupperne dog i den grad opmærksomme på.
Allerede inden Europa-Parlamentet havde offentliggjort sin første samlede valgprognose, meddelte ledende skikkelser fra EPP, S&D, ALDE og De Grønne, at de vil søge ”en progressiv samling henover midten”.
Og her gjorde de det samtidig klart, at de ikke vil samarbejde med den EU-skeptiske højrefløj, som ellers også har oplevet en fremgang ved dette valg.
DF's nye gruppe får det sværtDet skyldes i høj grad Italiens indvandringskritiske regeringsparti, Lega, som har haft et kanonvalg.
Peter Kofod (tv) blev som den eneste DF'er valgt ind i Europa-Parlamentet.
Anders Vistisen, der er partiets nuværende gruppeformand i parlamentet, blev ikke genvalgt (th.
).
Inden valget meddelte partiets formand, Matteo Salvini, at han vil stå i spidsen for en ny nationalkonservativ og EU-skeptisk højrefløjsgruppe i Europa-Parlamentet efter valget.
Blandt medlemmerne finder man fra det franske National Samling (Rassemblement National) med Marine Le Pen i spidsen, Alternative für Deutschland og Dansk Folkeparti, som i dag sidder i forskellige grupper i Europa-Parlamentet.
Og de havde håbet på at kunne blive en afgørende magtfaktor i det kommende Europa-Parlament.
- Der er blevet spekuleret i, om de EU-skeptiske grupper ville få så meget vind i sejlene, at de ville begynde at spænde ben for lovgivningsmaskinen i EU, der er baseret på kompromisser.
Hvis man ser på de mange resultater, der er kommet nu, så er det ikke tilfældet, siger Ole Ryborg.
- De fire pro-europæiske grupper har allerede taget afstand fra Salvinis nye gruppe.
Hvis gruppen skal blive den magtfaktor, de havde ønsket, så skal der ske noget nyt.
Eksempelvis, at de kan appellere til partier, som ellers tidligere har sagt, at de ikke vil gå med, siger Ole Ryborg.
Se et sammenklip fra den danske EP-valgaften her:Dansk Folkeparti, som gik fra fire til blot et mandat ved det danske EP-valg, sidder i dag i den konservative ECR-gruppe sammen med blandt andre de britiske konservative og det polske nationalistiske regeringsparti, Lov og Retfærdighed.
- Dansk Folkeparti flytter fra en gruppe, der er med til at lave lovgivning og kompromiser, til en, som de etablerede partier har sagt, at de ikke vil samarbejde med.
Hvis ikke det ændrer sig, kan de næste fem år blive ørkenvandring uden indflydelse for DF.
- Der kan selvfølgelig ske meget endnu, understreger Ole Ryborg.
FacebookTwitterKopier linkEmner:EU|Europa-Parlamentet|Marine Le Pen (politiker)|Valg og folkeafstemninger|Italien




https://www.dr.dk/nyheder/politik/ep-valg/fransk-ep-valg-blev-til-personopgoer-marine-le-pen-sejrer-i-duellen

EP-valgFransk EP-valg blev til personopgør: Marine Le Pen sejrer i duellenDet EU-kritiske Rassemblement National trækker flest stemmer i Frankrig og ender som landets største i parlamentet.
Leder af det franske højrenationalistiske parti, Rassemblement National, Marine Le Pen, kaldte valgresultatet for en sejr for det franske folk.
Af Louise Brodthagen Jensen27.
maj 2019 kl.
10.
32Bemærk: artiklen er mere end 30 dage gammelLæs opDer var lagt op til et personopgør mellem den EU-kritiske Marine Le Pen fra det højrenationale parti Rassemblement National (RN) - eller Nationalforsamlingen - og den pro-europæiske franske præsident, Emmanuel Macron.
Og det er den franske højredronning, som trækker sig sejrrigt ud af opgøret, for med 23,4 procent af stemmerne er Rassemblement National det parti i Frankrig, som har fået flest stemmer og dermed sender 23 kandidater afsted til Europa-Parlamentet.
Med stort set alle stemmer talt op efter gårsdagens valg, ender partiet et mulehår foran det næststørste parti, En Marche!
, der har fået 22,3 procent af stemmerne og et tilsvarende antal kandidater.
- Det er en sejr for folket, som stolt og værdigt har taget magten tilbage.
En stemme på Rassemblement National er en stemme på folket og på Frankrig, lød det i aftes fra den 50-årige Le Pen, der straks sendte en opfordring afsted til præsidenten om at opløse parlamentet og udskrive nyvalg.
- Hun har gerne villet understrege, at hun synes, at hans valgresultat er en fiasko, siger DR's internationale korrespondent i Paris, Stéphanie Surrugue.
Macron har dog flere gange afvist at udskrive valg.
Valgkamp om EU er blevet personopgør- Det siger noget om splittelsen i Frankrig, at de to personer, som stod overfor hinanden i præsidentvalgkampagnen for to år siden, også har formået nærmest at gøre det her til et personopgør, siger hun og fortæller, at Marine Le Pen endda har haft stemmesedler med budskabet "stem nej til Macron".
- Men omvendt har Macron også sagt, at det har handlet om at slå Marine Le Pen i den her valgkamp, så hans fiasko er blevet større af, at han er hoppet med på præmissen, siger hun.
Der var glæde hos tilhængere af det franske Rassemblement National, der har vundet over 23 procent af de franske stemmer ved europaparlamentsvalget.
Selv har Macron da heller ikke lagt skjul på betydningen af valget, som han har kaldt det vigtigste europaparlamentsvalg i de seneste fire årtier.
Så selvom det måske ikke ligefrem er en ren knockout, Marine Le Pen har leveret, er det dog alligevel et hårdt slag mod Macron, der har gjort, hvad han kan for at fremstille sig selv som EU's stærke mand, som kan tage kampen op mod de skeptiske højrenationalister.
- Han har gerne villet fremstå som Europas alternativ til USA's præsident Trump, men så ser det ikke særlig godt ud, at han ikke kan håndtere højrefløjspartierne i sin egen baghave, siger Stéphanie Surrugue.
Lille tilbagegangFra Rassemblement Nationals spidskandidat, den 23-årige Jordan Bardella, var budskabet klart.
Og det til trods for, at partiet faktisk er gået lidt tilbage i forhold til resultatet i 2014, hvor partiet, der dengang hed Front National, fik knap 25 procent af stemmerne.
- Det franske folk har tydeligt straffet præsident og belært ham om at være lidt mere ydmyg, lød det fra Le Pens unge protegé.
Den franske præsident Emmanuel Macron stemte afleverede i går sin stemme i byen Le Touquet i det nordvestlige Frankrig.
Omvendt er der stor fremgang til De Grønne i Frankrig, der med 13,47 procent af stemmerne kan sætte sig på 13 af pladserne i Europa-Parlamentet.
Det er en fremgang på over fire procentpoint sammenlignet med 2014.
Også i den franske valgdeltagelse er der en stigning at spore, for i alt har 50,7 procent af de stemmerberettigede franskmænd i går været i stemmeboksen, mens kun 42,4 deltog i 2014.
Franskmændene har i alt 79 pladser i Europa-Parlamentet, hvoraf fem af dem først bliver aktuelle når - og hvis - briterne forlade EU.
FacebookTwitterKopier linkEmner:Donald Trump (politiker)|Emmanuel Macron (politiker)|EU|Frankrig|Valg og folkeafstemninger




https://www.dr.dk/sporten/fodbold/roskilde-ejer-om-matchfixing-mistanke-det-er-en-lortesag

FodboldRoskilde-ejer om matchfixing-mistanke: 'Det er en lortesag'Tilskuere og sponsorer spørger Carsten Salomonsson til matchfixing-sag, men han og klubben ved intet.
- Vi tager dyb afstand fra al form for snyd.
Det eneste, der er magtpåliggende for os lige nu, er at finde hoved og hale i den her sag, siger Roskilde-ejer Carsten Salomonsson til Politiken.
27.
maj 2019 kl.
09.
03Bemærk: artiklen er mere end 30 dage gammelLæs opDet er to uger siden, at Roskilde-træner Christian Lønstrup efter et nederlag beskyldte nogle af sine spillere for at være involveret i matchfixing.
Sagen er endnu ikke opklaret, men den påvirker alligevel fodboldklubben.
Det siger Roskilde-ejer Carsten Salomonsson.
- Vi tager dyb afstand fra al form for snyd.
Det eneste, der er magtpåliggende for os lige nu, er at finde hoved og hale i den her sag.
Den går ud over hverdagen.
Den lægger en dyne over os, siger han til Politiken.
Cheftræner Christian Lønstrup blev suspenderet af Roskilde, efter han anklagede spillere for matchfixing.
Ifølge Politiken fører sporene i sagen ud over Danmarks grænser og kan skabe frygt for tråde til den kriminelle verden.
Angiveligt er der i tyske spilkiosker væddet mistænkelige beløb på mindst to af FC Roskildes kampe i denne sæson, og spilselskabet Tipico har derfor slået alarm.
- I sådanne sager henviser vi til Sportradar, som vi rapporterer mistænkelige spilmønstre til, og som undersøger mistænkelige kampe detaljeret, skrev Tipico i en mail til avisen.
Informationen om Tipico er ny for Carsten Salomonsson, som ikke kan udtale sig yderligere om sagen, der er ved at blive undersøgt af Danmarks Idrætsforbund (DIF).
- Jeg har det sindssygt dårligt.
Det er en lortesag.
Sponsorer spørger, tilskuere og fans spørger, frivillige spørger.
Alle spørger.
Men vi kan ikke sige noget.
Det er en dødssyg situation for alle, siger klubejeren.
Ifølge Politikens oplysninger gik alarmen hos Tipico i forbindelse med Roskildes seneste kamp mod Næstved, der endte 4-1 til Næstved.
Desuden skulle endnu et af klubbens opgør i 1.
division have fået spilselskabet til at spærre øjnene op.
De mistænkelige spil skulle være afgivet inden for et snævert geografisk område i Tyskland.
/ritzau/FacebookTwitterKopier linkEmner:Christian Lønstrup (fodboldtræner)|Tipico|Roskilde|Danmarks Idrætsforbund|Spillevirksomhed




https://www.dr.dk/nyheder/politik/hovedstaden-onsker-smart-teknologi-efter-lange-koer-til-brevstemmer

PolitikHovedstaden ønsker smart teknologi efter lange køer til brevstemmerAntallet af brevstemmer i Københavns Kommune er steget med 75 procent.
Det har givet store udfordringer.
(ARKIV) Afgivelse af brevstemmer til Europa-Parlamentsvalget.
I Københavns Kommune går brevstemmerne anledning til kø.
27.
maj 2019 kl.
09.
59 | opdateret 27.
maj 2019 kl.
11.
00Bemærk: artiklen er mere end 30 dage gammelLæs opDanskere bruger teknologi et hav af steder i hverdagen, og teknologi kan også blive en større del af en valghandling.
I hvert fald hvis det står til direktør og valgansvarlig i Københavns Kommune Thomas Jakobsen.
Han efterspørger nye metoder, der kan lette udfordringer med mange brevstemmer.
- Der er kommet teknologi ind i valghandlingen flere forskellige steder.
Det vil være oplagt at se på, hvordan man kan bruge den, når det kommer til brevstemmer alene, siger han.
En løsning kan eksempelvis være en automat, der opstilles på stemmestedet, mener han.
Læs også:Sidste chance for at brevstemme giver lange køer: 'Det er selvfølgelig træls'Halvanden time i køVælgere har oplevet lange køer ved valgstederne.
Thomas Jakobsen fortæller, at de vælgere, der har ventet længst, har stået i køen i omkring halvanden time.
Der er også udfordringer med at få brevstemmerne frem til tiden, ligesom brevstemmerne giver udfordringer ved optællingen, fortæller han.
Han anerkender, at det kan blive svært at bruge mere teknologi i valghandlingen.
Men han opfordrer til, at kommuner, ministre og andre interessenter får set på, hvordan systemet kan forenkles.
- Al teknologi er der usikkerhed ved, men der er også usikkerhed i det manuelle valg i dag, siger han.
Til europaparlamentsvalget har kommunen fået 32.
634 brevstemmer, og det er en stigning på 75 procent i forhold til EU-parlamentsvalget i 2014.
Kommunen har taget initiativer til at imødekomme ventetiden for vælgerne til det forestående folketingsvalg, fortæller han.
Der kommer flere steder, hvor vælgere kan brevstemme.
Odense: Vi oplevede ikke presI Odense Kommune har man også oplevet en stigning i antallet af brevstemmer.
Til søndagens valg modtog Odense Kommune 8022 brevstemmer mod 4428 ved europaparlamentsvalget i 2014.
Lise Merrild, der er valgansvarlig i Odense Kommune, fortæller, at der var køer på den sidste dag, men ellers forløb brevstemmerne godt.
- Vi har ikke oplevet et pres på den måde, at vi har tænkt i nye løsninger, siger Lise Merrild.
Vælgerne satte stemmerekord, da 66 procent af de stemmeberettigede havde fundet vejen til stemmeboksen.
Tidligere var rekorden ved et valg til EU-Parlamentet 59,5 procent.
/ritzau/FacebookTwitterKopier linkEmner:Valg og folkeafstemninger|Europa-Parlamentet|Odense Kommune|Teknologi|Odense




https://www.dr.dk/nyheder/politik/ep-valg/rumaensk-stemmekaos-overalt-efter-ti-timer-i-regnen-fik-adriana-nej-til

EP-valgRumænsk stemmekaos overalt: Efter ti timer i regnen fik Adriana nej til at stemme i HellerupBåde i Danmark og flere andre lande blev rumænere afvist, inden de havde sat deres kryds.
Lang, våd kø foran den rumænske ambassade i Hellerup.
Af Mark Lindved Norup, Marie Louise Hagemeister og Sara Kleist27.
maj 2019 kl.
09.
53Bemærk: artiklen er mere end 30 dage gammelLæs opOver hele Europa blev rumænske statsborgere i går forhindret i at afgive deres stemmer.
Se videoen med rasende rumænere i Bruxelles i videoen øverst i artiklen.
Herhjemme var flere hundrede rumænere mødt op foran deres lands ambassade i Hellerup nord for København for at deltage i europaparlamentsvalget.
Til trods for at de var kommet fra alle hjørner af Danmark (en af de fremmødte fortalte, at han var fløjet ind fra Aalborg), måtte mange af dem forlade ambassaden uden at have været en tur igennem stemmeboksen.
Det fortæller Adriana Ion, som til daglig arbejder hos Vestas, til DR Nyheder.
Hun ventede i regnen uden for ambassaden i næsten 10 timer.
- De sagde, at systemet var lukket, og at vi ikke havde lov til at stemme længere.
- Jeg er så lamslået.
Jeg har ikke engang nogle følelser.
Jeg kan ikke engang være vred.
Min krop … jeg kan ikke engang stå.
Jeg er lige ved at kollapse.
Det er så vanvittigt.
Det er så frustrerende.
Foran ambassaden i Hellerup ventede hundredvis af rumænere forgæves på at få lov til at stemme.
Den rumænske afstemning var et dobbeltvalg, hvor der også skulle tages stilling til en ny antikorruptionslov, som er blevet skarpt kritiseret af EU.
Over hele EuropaDet var tilsyneladende ikke kun i Danmark, at rumænere havde problemer med at få lov til at sætte deres kryds.
Flere medier beretter om stor vrede på sociale medier blandt rumænere rundt om i EU, der måtte vente i timevis og i mange tilfælde aldrig fik lov at stemme.
Spansk politi har taget opstilling foran det rumænske konsulat i byen Castillon.
 Også i Berlin var der lang kø foran den rumænske ambassade.
 Lang kø i Torino i Italien, hvor rumænere som i mange andre EU-lande ventede i timevis.
 Her ved et rumænsk afstemningssted i den franske by Nice.
1 / 4Spansk politi har taget opstilling foran det rumænske konsulat i byen Castillon.
1 / 4Også i Berlin var der lang kø foran den rumænske ambassade.
2 / 4Lang kø i Torino i Italien, hvor rumænere som i mange andre EU-lande ventede i timevis.
3 / 4Her ved et rumænsk afstemningssted i den franske by Nice.
4 / 4Det gjaldt både i Holland, Belgien, Spanien, England, Irland og Spanien, skriver politico.
eu.
I den hollandske by Haag måtte politiet rykke ud for at skabe ro blandt ophidsede rumænere, der slog på murene til ambassaden og råbte "tyveknægte", mens der i Bruxelles blev råbt slagord mod regeringspartiet PSD.
Kø af rumænere ved valgsted i Stratford i England.
Politiet rykkede også ud til ambassaden i Hellerup, men der blev ikke foretaget nogen anholdelser.
Håbefuld trods skandaleBlandt de ventende i Hellerup, der trods otte timer i kø aldrig nåede frem til stemmeboksen, var også David Novak, som arbejder med marketing.
- Vi fik at vide, at vi fik lov til at stemme, hvis vi var inde på ambassadens grund, men kort efter det – en time senere – sagde de, at systemet stoppede, så vi fik ikke lov til at stemme.
Lang kø foran den rumænske ambassade i Hellerup indtil de lukkede, og afviste at lade de ventende stemme.
(© dr)Hvad tænker du om det?
- Det var skandaløst.
Jeg synes, de behandler os lidt som dumme mennesker.
Det er sørgeligt, sagde han.
Selvom han stod skuffet tilbage foran ambassaden, glædede han sig over sine landsmænds store fremmøde.
- Selvom jeg er vred og frustreret, så gør det mig også håbefuld, for det viser, at rigtig mange ret faktisk går op i det, og mange venter stadig i regnen, selvom de godt ved, at de ikke når at stemme, sagde David Novak.
Opfordring fra præsidentenDen rumænske præsident, Klaus Iohannis, opfordrede i løbet af søndagen den rumænske valgkomité til at forlænge afstemningen til klokken 23, så alle kunne nå at stemme, men det blev afvist.
Landets udenrigsminister forsvarede afviklingen af valget og forklarede, at langt flere end forventet var mødt frem for at stemme ved de 441 rumænske valgsteder, der var sat op over hele EU.
Alene i Storbritannien bor flere end 400.
000 rumænere, og herhjemme er de seneste tal, at 29.
029 bor her.
Det har ikke været muligt for DR Nyheder at få en udtalelse fra den rumænske ambassade.
FacebookTwitterKopier linkEmner:Hellerup|Udenrigspolitik|Storbritannien|Valg og folkeafstemninger|Twitter




https://www.dr.dk/nyheder/udland/fiat-chrysler-vil-sla-sig-sammen-med-franske-renault

UdlandFiat Chrysler vil slå sig sammen med franske RenaultEn fusion mellem Fiat Chrysler og Renault vil potentielt skabe en ny gigant i bilindustrien.
Fiat Chrysler vil i en mulig fusion sammen med Renault nærme sig giganterne Volkswagen og Toyota.
)27.
maj 2019 kl.
10.
12Bemærk: artiklen er mere end 30 dage gammelLæs opDen italiensk-amerikanske bilgigant Fiat Chrysler har sendt et tilbud til den franske bilproducent Renault om at fusionere.
Det oplyser selskabet i en udtalelse mandag.
Fiat Chrysler har "afleveret et uforpligtende brev til Renaults bestyrelse med et forslag om at kombinere de to selskaber gennem en 50/50-fusion".
Det vil potentielt skabe et "overlegent globalt bilselskab", lyder det i udtalelsen.
Renaults bestyrelse vil overveje tilbuddet på et møde mandag formiddag.
En beslutning ventes dog ikke at være lige om hjørnet.
Det oplyser en unavngiven kilde fra Renault til nyhedsbureauet AFP.
- Det kommer til at tage flere dage - måske endda uger, lyder det.
Verdens tredjestørste bilproducentBliver fusionen en realitet, vil det skabe en ny stor spiller på bilmarkedet.
Det vil i så fald blive verdens tredjestørste bilproducent efter giganterne Volkswagen og Toyota fra henholdsvis Tyskland og Japan.
De to selskaber sælger begge omkring 10,6 millioner biler om året.
Fiat Chrysler og Renault vil i en mulig fusion sælge omkring 8,7 millioner om året, oplyser Fiat Chrysler i mandagens udtalelse.
Renault er i øjeblikket en del af en alliance bestående af den franske bilproducent samt japanske Mitsubishi og Nissan.
Den alliance står tilsammen for salg af omkring 10,8 millioner biler om året.
Aktier stigerDen franske regering ser positivt på muligheden for en fusion.
- Regeringen går ind for det.
Men det er afhængigt af, at fusionen gavner Renaults økonomiske udvikling og selvfølgelig Renaults ansatte, siger Sibeth Ndiaye, talsmand i regeringen, mandag til tv-stationen BFM.
Nyhederne om en mulig fusion fik mandag morgen Fiat Chryslers aktier til at stige voldsomt.
Da aktiemarkederne tidligt mandag åbnede i Milano, steg selskabets aktier med 18 procent.
De faldt senere en smule.
/ritzau/AFPFacebookTwitterKopier linkEmner:Chrysler|Fiat|Bilindustri|Biler|Frankrig




https://www.dr.dk/nyheder/politik/ep-valg/storbritanniens-brexit-parti-brager-ind-i-europa-parlamentet

Det nye Europa-ParlamentSe temaEP-valgStorbritanniens brexit-parti brager ind i Europa-Parlamentet Nigel Farages unge Brexit Party bliver Storbritanniens klart største.
Theresa Mays Konservative får katastrofevalg.
Af Sean Coogan og Louise Brodthagen Jensen27.
maj 2019 kl.
07.
02Bemærk: artiklen er mere end 30 dage gammelLæs op- Politikerne har løjet for os, og The Brexit Party er vores måde at slå tilbage på.
Sådan lød det forleden fra lederen af det unge EU-kritiske brexit-parti, Nigel Farage, da DR var med til et af hans vælgermøder nord for London.
Og noget tyder på, at Nigel Farage har fundet rigtig mange briter, der gerne vil slå tilbage.
Hvad er Brexit Party?
Partiet blev officielt præsenteret 12.
april af Nigel Farage, som har været en af de helt fremtrædende figurer i brexit-bevægelsen, som i 2016 kunne fejre, at et flertal af briterne stemte ja til at forlade EU.
Partiet blev dannet som reaktion på, at premierminister Theresa May indvilligede i at udskyde brexit-datoen til 31.
oktober, hvilket betød, at briterne har skullet deltage i europaparlamentsvalget.
Brexit Party fokuserer godt og kort på et "clean break" med EU så hurtigt som muligt og vil stå udenfor toldunionen og det indre marked.
Nigel Farage brød med sit tidligere parti UKIP i december, og siden har Ukip beskyldt Brexit Party for blot at være en platform for Farage selv.
For lige nu står det unge parti til at blive Storbritanniens klart største i Europa-Parlamentet.
Med 99 procent af stemmerne talt op ser det ud til, at partiet med 31,6 procent har snuppet næsten hver tredje af de britiske stemmer.
- Aldrig før i britisk politik har et nyt parti, der blev præsenteret for bare seks uger siden, vundet flest stemmer ved et nationalt valg, lyder det fra Nigel Farage, der fortsætter:- Årsagen er helt tydelig: Vi har stemt for at forlade EU, det skulle vi have gjort den 29.
marts, men er stadig ikke sket.
Der er et helt tydeligt budskab her, og De Konservative og Labour kunne lære en klar lektie, men det tror jeg ikke, de gør, siger han.
Læs også:Dansker stiller op for brexit-parti: 'Godt valg vil være et spark i røven til Westminster'Det unge partis flotte debutvalg betyder, at det kan sende 28 kandidater til Europa-Parlamentet.
- Vi har leveret det, som flertallet af befolkningen vil have, lød det i aftes fra partiets bestyrelsesformand, Richard Tice, over for BBC.
- No deal er altid bedre end en dårlig deal, siger han.
Kæmpe lussing til store partierBriterne gik til stemmeurnerne i torsdags, hvor 47 millioner briter havde muligheden for at udpege 73 britiske parlamentarikere.
Det britiske valg til Europa har været noget af en bizar affære, da det længe ikke stod klart, om Storbritannien overhovedet skulle deltage.
Storbritannien skulle nemlig have forladt EU 31.
marts, men det er ikke lykkes de britiske politikere at blive enige om, hvordan afskeden med EU skal foregå.
Nu er briternes exit udsat til senest 31.
oktober, og de nyvalgte parlamentarikere har derfor udsigt til et kort visit i Bruxelles.
Iagttagere havde forventet, at den pinagtige britiske politiske situation ville føre til en vælgerlussing til Theresa Mays konservative regeringsparti ved dette valg.
Og det har holdt stik.
Læs også:Brexitkongen Nigel Farage: Jeg vil smadre britisk politikFor med blot ni procent af stemmerne til regeringspartiet, ser det i den grad ud til, at vælgernes varslede lussing er landet solidt i ansigtet på de Konservative.
Forudset at de sidste stemmer ikke ændrer det store billede, betyder det, at de Konservative kun vil være i stand til at sætte sig på tre af pladserne i Europa-Parlamentet.
Et resultat, BBC's politiske redaktør kalder "de Konservatives værste præstation siden 1834 (da partiet blev stiftet, red.
)".
De Konservative er ikke ene om at gå tilbage: Også Labour har tabt stemmer og får 14,1 procent af stemmerne, en tilbagegang på næsten 10 procentpoint fra seneste valg.
Det giver stof til eftertanke hos partiets viceformand, Tom Watson, der siger, at partiet skal gentænke sin brexit-kurs.
Og det er ikke kun kun brexit-tilhængerne i Nigel Farages parti, de traditionelle partier har tabt stemmer til.
For på den anden politiske fløj kan de ultra-pro europæere Liberaldemokraterne nemlig fejre et positivt valgresultat.
De overhaler Labour og De Konservative indenom og bliver det næststørste parti.
Med lidt over hver femte stemme - eller 20,3 procent - står de til at vokse fra et enkelt til hele 15 mandater.
Farage har gjort det førSammenslutningen af EU-venlige partier er dog samlet set stadig størst, som det ser ud nu med 40,4 procent af stemmerne, mens brexit-partierne står til 34,9 procent,mens De Konservative og Labour deler 23,2 procent.
Men Nigel Farage har altså formået at gøre det nystiftede Brexit Party til landets største.
Det samme skete, da han stod i spidsen for det indvandringskritiske og EU-skeptiske Ukip-parti, der kom ind i Europa-Parlamentet med 24 mandater og 26,6 procent af stemmerne ved seneste valg i 2014.
Sidste december gik han af som formand i Ukip for derefter at blive ansigtet udadtil i Brexit Party, som snart kom op på 14 pladser i EU-Parlamentet, da en række Ukip-parlamentarikere gik med Farage.
Det kommer blandt andet en dansker til gode.
Ritzau beretter, at det danske medlem af Brexit Party - Henrik Overgaard-Nielsen - er valgt ind i Europa-Parlamentet for partiet.
Farages parti er ikke det eneste EU-kritiske parti, der kan feste efter valget til Europa-Parlamentet.
I blandt andet Ungarn, Frankrig og Italien kan EU-skeptikere glæde sig over at været gået frem.
FacebookTwitterKopier linkEmner:Det Konservative Folkeparti|EU|Storbritannien|Theresa May (politiker)|EU-forhold




https://www.dr.dk/nyheder/indland/kolig-maj-slutter-ogsa-ustadigt-og-koldt

IndlandKølig maj slutter også ustadigt og koldtStort set alle dage frem til weekenden vil dagtemperaturerne ligge på mellem 10 og 15 grader, forudser DMI.
Maj slutter ustadigt med regn og byger og køligere luft.
Juni ser derimod ud til at give mere stabilt og mildt sommervejr, lover DMI.
(Arkivfoto) 27.
maj 2019 kl.
08.
03Bemærk: artiklen er mere end 30 dage gammelLæs opEt lavtryksområde over den nordlige del af Nordsøen giver de næste dage ret ustadigt og køligt vejr.
Det fortæller vagthavende meteorolog ved Danmarks Meteorologiske Institut (DMI) Erik Hansen tidligt mandag morgen.
- Mandag lægger vi ud med forholdsvis gråt og skyet vejr i hele landet.
I løbet af formiddagen klarer det op fra sydvest, og opklaringen breder sig i løbet af dagen til det meste af landet.
- I Nordjylland vil det dog nok være skyet det meste af dagen og med regn af og til, siger han.
Mulighed for solErik Hansen kalder dagtemperaturerne mandag "mådelige" og forudser, at de når op på mellem 10 og 15 grader.
Lokalt kan de snige sig op på 17.
- Tirsdag bliver der nogen sol og mulighed for enkelte byger, og det gælder faktisk for hele landet, siger meteorologen.
Igen vil dagtemperaturerne ligge på mellem 10 og 15 grader.
- Onsdag bliver igen lidt af det samme.
Der kan komme nogen sol især i Jylland og enkelte byger.
Og igen siger temperaturerne mellem 10 og 15 grader, fortæller Erik Hansen.
Natten til torsdag kommer der skyer ind over det jyske, og vinden bliver jævn til hård fra sydvest og syd.
- Det er et varsel om en front, der er på vej ind.
- Derfor bliver torsdag skyet og med regn til hele landet.
Først sidst på dagen vil det klare op fra nordvest.
Det bliver også ganske blæsende, siger den vagthavende meteorolog.
Dagtemperaturerne kommer til at ligge mellem 12 og 17 grader.
Solen er tilbage fredagNatten til fredag bliver det tørt igen, ligesom det klarer op, og vinden aftager.
- Det betyder, at solen er tilbage fredag.
Dog bliver det igen en anelse køligere med 10-15 grader.
Ifølge DMI ligger landet i øjeblikket under de normale temperaturer for maj.
- Vi ligger på den kølige side, siger Erik Hansen.
/ritzau/FacebookTwitterKopier linkEmner:Vejret|Danmarks Meteorologiske Institut|Jylland




https://www.dr.dk/nyheder/politik/ep-valg/df-nedtur-i-thulesens-hoejborg-sf-erobrer-koebenhavn

EP-valgDF-nedtur i Thulesens højborg - SF erobrer KøbenhavnDybt inde i kernelandet går Dansk Folkeparti markant tilbage.
Dansk Folkeparti er blevet straffet af vælgerne, selv i området, hvor partiformand Kristian Thulesen Dahl bor, går de markant tilbage.
Af Theis Lange Olsen27.
maj 2019 kl.
08.
53Bemærk: artiklen er mere end 30 dage gammelLæs opDansk Folkeparti er de helt store tabere ved europaparlamentsvalget.
Selv i kernelandet omkring Thyregod, hvor partiformand Kristian Thulesen Dahl bor, er nedturen til at tage at føle på.
Thyregod er en del af Vejle Nord-distriktet.
Her fik Dansk Folkeparti ikke mindre end hver tredje stemme ved europaparlamentsvalget i 2014.
Denne gang stemte kun 14,4 procent på DF.
I samme kreds stemte 28,6 procent på Venstre - det gjorde kun 22,8 procent i 2014.
Samme tendens med Venstre-fremgang og DF-nedtur spores rigtig mange steder - fra Nordsjælland til Sydjylland.
Et andet bemærkelsesværdigt resultat er tikket ind i Holstebro, som er Søren Gades (V) hjemby.
Her stemte 46,9 procent af vælgerne på Venstre - en fremgang på 25 procentpoint siden valget i 2014.
Også her er Dansk Folkeparti gået markant tilbage og får kun 8,4 procent af stemmerne mod 29,3 procent i 2014.
Dansk Folkepartis formand, Kristian Thulesen Dahl, ærgrede sig da også over valgresultatet sent søndag aften.
- Det er da et træls resultat.
Vi gik efter to mandater, og det ser ud til, at vi får et enkelt, men meget, meget dyrt mandat i antal stemmer, sagde partiformanden.
- Vi står på den politik, vi har, og så må vælgerne jo vælge.
Selvfølgelig føler jeg et medansvar for tilbagegangen, lød det.
SF vokser i KøbenhavnI København stemte tæt på hver fjerde vælger på SF, og de er dermed stærkt medvirkende til, at partiet sender ikke bare Margrete Auken, men også en anden kandidat ind i Europa-Parlamentet.
Ifølge tal fra Danmarks Statistik stemte 22,7 procent af vælgerne i Københavns Storkreds på SF - næstflest fik De Radikale med 16,4 procent og tredjeflest Socialdemokratiet med 15 procent.
For Socialdemokratiet er det en klar tilbagegang.
Ved valget i 2014 fik partiet knap 19 procent af stemmerne.
SF var også det største parti i København efter europaparlamentsvalget i 2014, men forspringet til de øvrige partier er øget markant denne gang.
Den helt store taber i Københavns Storkreds er Folkebevægelsen mod EU, der kun kan mønste 3,6 procent af stemmerne.
Ved europaparlamentsvalget i 2014 fik det EU-skeptiske parti 12,8 procent af de københavnske stemmer.
Enhedslisten, der for første gang stiller op ved et europaparlamentsvalg, får 10,8 procent af stemmerne i København.
Venstre bliver det største parti ved europaparlamentsvalget på landsplan og oplever også fremgang i hovedstaden.
11,5 procent stemte på V denne gang - mod ni procent i 2014.
Men det er særligt i Jylland, at Venstre erobrer stemmer.
Her har mange af de kredse, der blev malet gule med DF-flertal i 2014, nu fået farven blå.
FacebookTwitterKopier linkEmner:Europa-Parlamentet|København|Kristian Thulesen Dahl (politiker)|Margrete Auken (politiker)|Valg og folkeafstemninger




https://www.dr.dk/nyheder/politik/ep-valg/video-sejr-til-venstre-og-smaek-til-df-se-hoejdepunkterne-fra-ep-valgaftenen

EP-valgVIDEO Sejr til Venstre og smæk til DF: Se højdepunkterne fra EP-valgaftenenSe her, hvad der er sket i nat, da stemmerne blev talt op.
Lars Løkke Rasmussen og Morten Løkkegaard på til valgfesten hos Venstre i Landstingssalen på Christiansborg i København under Europa-Parlamentsvalget 2019, søndag den 26.
maj 2019.
.
Af Jakob Skov Jakobsen og Marie Allerslev Eriksen27.
maj 2019 kl.
06.
17Bemærk: artiklen er mere end 30 dage gammelLæs opRekordmange var søndag til stemmeurnerne til EP-valget i Danmark.
Hele 66 procent satte deres kryds, og især Venstre, Radikale, Enhedslisten og SF blev de store vindere, mens Dansk Folkeparti måtte se sig barberet ned fra fire til et enkelt mandat.
Læs også:Karin Axelsson om det danske EP-resultat: Ydmygelse af nationalismen i DF og liberal lykkerusSe højdepunkterne fra valget i videoen øverst.
FacebookTwitterKopier linkEmner:Venstre|Valg og folkeafstemninger|Dansk Folkeparti|Enhedslisten




https://www.dr.dk/sporten/fra-tis-i-bukserne-til-lugtende-sokker-her-er-sportsstjerners-10-spoejse-ritualer

SportFra tis i bukserne til lugtende sokker: Her er sportsstjerners 10 spøjse ritualerOvertro fylder meget hos mange sportsstjerner, og DR Sporten har fundet 10 eksempler på forskellige ritualer.
Af Kasper Aleksander Thrane27.
maj 2019 kl.
08.
35 | opdateret 27.
maj 2019 kl.
12.
36Bemærk: artiklen er mere end 30 dage gammelLæs opMandag åbner kongen af det røde grus French Open.
Rafael Nadal skal forsøge at vinde Grand Slam-turneringen for imponerende 12.
gang i karrieren.
Men det er ikke kun gruset, Nadal er konge af.
Den spanske tennislegende er nemlig også kendt for at have nogle meget specielle ritualer i forbindelse med sine kampe.
Spanieren er dog ikke den eneste med ritualer.
DR Sporten har fundet 10 andre tilfælde - alt fra det sjove til det kuriøse.
1Rafael Nadals mange rutinerDet handler virkelig om at holde tungen lige i munden for Rafael Nadal, når han skal igennem sine ritualer før og under en kamp.
Og lad det være sagt med det samme; måske får vi ikke engang alle ritualerne med her.
Nadal tager aldrig sit pandebånd på, før han går på banen.
Når han så kommer ind, placerer han to flasker med vand og saft, som skal stå med mærket ud mod banen og forskudt af hinanden.
Spanierens strømper skal sidde i præcis samme højde med tøjsponsorlogoet, som skal være helt parallelt med jorden.
Når Nadal så skal serve, sparker han en enkelt gang i jorden med venstre tåspids, inden han trækker lidt op i shortsene på bagsiden, rør sig på næsen, inden han slutteligt sætter håret om bag først det ene øre og så det andet.
Og ja, det gør han inden hver eneste serv.
Ritualerne kan ses i videoen ovenfor.
2Jordans lykkeshorts   1 / 31 / 32 / 33 / 3Michael Jordan er den måske bedste basketballspiller gennem tiden, men det er han ikke blevet uden held.
I hvert fald ikke hvis man skal tro den seksdobbelte NBA-vinders overtro.
Dem, der har set filmen Space Jam, husker nok, at Jordan ikke vil spille kampen mod de rumvæsener, som forsøger at lokke Snurre Snup og company til Moron Mountain, før han får sine lykkeshorts fra University of North Carolina.
Sådan var Jordan også i virkeligheden.
Han blev endda nødt til at få nogle længere shorts at spille i, så der var plads til lykkeshortsene indenunder.
Det siges endda, at Jordan var manden, der skabte moden om lange shorts på grund af dette ritual.
Uanset hvad, så bragte shortsene Jordan masser af held - det bevidner listen af meritter.
3Blancs og Barthez' franske kysDa Frankrig vandt VM i fodbold sidste sommer, var det præcis 20 år siden, det skete sidst.
Og mange, der husker slutrunden fra 1998, vil nok forbinde den franske triumf med lykkekysset mellem Laurent Blanc og Fabien Barthez.
Inden samtlige kampe fik den skaldede Barthez nemlig lige et kys på issen af sin forsvarsgeneral.
De fortsatte ritualet to år senere ved EM og ja; Frankrig blev Europamester.
Se det gyldne kys i videoen ovenfor.
4Serenas lugtende sokker Serena Williams skifter eller vasker aldrig sine strømper under en turnering.
 Serena Williams har 23 Grand Slam-titler på CV'et.
 Seneste Grand Slam-titel var ved Australian Open i 2017.
1 / 3Serena Williams skifter eller vasker aldrig sine strømper under en turnering.
1 / 3Serena Williams har 23 Grand Slam-titler på CV'et.
2 / 3Seneste Grand Slam-titel var ved Australian Open i 2017.
3 / 3De fleste kender nok det dér med, at man er kommet til at efterlade lidt gammelt sportstøj i tasken efter en træning, og så betaler man prisen næste gang.
Den pris er Serena Williams i den grad klar til at betale.
Williams vasker nemlig aldrig sine sokker under en turnering, og da hun ofte kommer langt, ja, endda hele vejen, så kommer sådanne sokker altså til at lugte.
Hun holder dog fast i ritualet, og indtil videre har det kastet 23 Grand Slam-titler af sig.
Så hvorfor skal man så skifte dem?
5Sakkaris hellige fugleklat En fugleklat har fået lov til at sidde på Maria Sakkaris taske, siden hun vandt en turnering i Marokko tilbage i maj.
 Sakkari ligger nummer 29 på verdensranglisten.
 Grækeren er en af outsiderne til at vinde French Open.
1 / 3En fugleklat har fået lov til at sidde på Maria Sakkaris taske, siden hun vandt en turnering i Marokko tilbage i maj.
1 / 3Sakkari ligger nummer 29 på verdensranglisten.
2 / 3Grækeren er en af outsiderne til at vinde French Open.
3 / 3Gammel overtro siger, at det betyder held at blive ramt af en fugleklat.
Det kan den græske tennisspiller Maria Sakkari skrive under på.
Tilbage i maj blev Sakkaris taske ramt af en fugleklat under en turnering i Marokko, og Sakkari endte med at vinde turneringen.
Hun har ikke vasket tasken siden og har heller ikke tænkt sig at gøre det.
Måske kan det bringe hende til tops ved French Open?
Sakkari er i hvert fald i god form, og hun må anses som en outsider til titlen på det røde grus.
6Troelsgaards indviklede ritualDer skal en del forberedelse til, inden landsholdsspilleren Sanne Troelsgaard betræder de grønne fodboldbaner rundt omkring i verden.
Venstre sok skal trækkes helt op og under shortsene, mens højre side af shortsene skal foldes en smule op.
Derudover skal venstre ærme også rulles op, mens højre støvle skal på før den venstre.
Ritualerne sidder simpelthen så indgroet i Troelsgaards bevidsthed, at hun ikke føler sig tilpas på banen, hvis det hele ikke spiller.
Du kan se DBU's indslag om Troelsgaards ritualer i videoen ovenfor.
7Minosos lykkebadMinnie Miñoso er nok ikke et navn, mange kender i Danmark.
Baseball generelt er ikke specielt udbredt.
Alligevel kommer den nu afdøde cubanske legende med på listen.
For Miñoso formåede at skabe en trend, der fik ham og medspillerne til at præstere igen, hvis de var havnet i en dårlig periode:Miñoso, som spillede for flere forskellige MLB-hold, men mest er kendt for sin tid i Chicago White Sox, skyldte altid skylden på sin uniform, hvis han havde en dårlig kamp.
Havde han en kamp uden at ramme bolden, så gik han i bad med alt tøjet på for at vaske den dårlige karma væk.
Og ja, det virkede hver gang, så holdkammeraterne gjorde det samme.
8Goycocheas gyldne tisseturHistorien om den tidligere argentinske landsholdsmålmand Sergio Goycocheas ritual er en af de mere bizzare.
Ved VM i 1990 fik Goycochea en nøglerolle, da en skade til Argentinas førstemålmand gav ham chancen fra start.
Kvartfinalen mod Jugoslavien gik i forlænget spilletid og senere straffespark.
Goycochea skulle på toilettet, og da reglerne var sådan, at man ikke måtte forlade banen, blev han simpelthen nødt til at tisse i bukserne.
Argentina vandt straffesparkskonkurrencen og gik videre til semifinalen, hvor favoritterne fra Italien ventede.
Kampen endte igen i straffesparkskonkurrence, og hvad gjorde Goycochea?
Han tissede selvfølgelig i bukserne igen, reddede to straffespark og sendte et ellers svagt argentinsk landshold i VM-finalen.
Ritualet hang ved resten af Goycocheas karriere, når der var straffespark på menuen.
TV-producerne fik ikke fanget Goycocheas ritual, men i videoen oven for kan du se ham redde to straffespark mod Italien og sende Argentina i VM-finalen.
9Lars Christiansens ikoniske straffekastHåndbold-legenden Lars Christiansens ritual er ikke sjovt eller spøjst, men det er ét, alle kender.
Håndboldlandsholdets faste straffekastskytte gjorde præcis det samme, hver gang han skulle kaste.
Først skulle bolden lige kastes med skru, mens han gik hen mod stregen, og herefter fulgte to skudfinter og (som oftest) en sikker scoring.
Gense Lars Christiansens signatur-straffekast i videoen ovenfor.
10Henry Froms berømte tyggegummiMan skal have en imponerende hukommelse for at huske fodboldspilleren Henry From.
Men så alligevel.
For Henry From og tyggegummiet er der måske en del, der har hørt om, når historierne vandrer til diverse sammenkomster, hvor fodboldentusiaster er samlet.
Det var nemlig under OL i Rom i 1960, at Henry From i semifinalen mod Ungarn placerede sit tyggegummi på stolpen lige inden et ungarsk straffespark.
Tyggegummiet gav enten held eller forvirrede, for From nappede sparket og var med til at sikre Danmark en plads i finalen med en sejr på 2-0.
Danmark tabte ganske vist finalen til Jugoslavien, men Froms reddede straffespark og "Sølvholdet" står skrevet ind i de danske historiebøger.
Listen er ikke en rangering, men derimod en blanding af kuriøse, sjove og ikoniske ritualer.
FacebookTwitterKopier linkEmner:Michael Jordan (basketballspiller)|Rafael Nadal (tennisspiller)|Tennis|Jordan|Venstre




https://www.dr.dk/nyheder/politik/ep-valg/overblik-de-liberale-og-yderfloejene-gaar-frem-nu-skal-der-tre-grupper-til

Det nye Europa-ParlamentSe temaEP-valgOVERBLIK De liberale og yderfløjene går frem: Nu skal der tre grupper til en tango i Europa-ParlamentetLiberale, grønne og EU-skeptikerne har brudt centrumpartiernes monopol på magten.
Leder af det indvandrerkritiske regeringsparti Lega i italien, Matteo Salvini, har leveret det største europæiske resultat ved valget i aftes.
Af Jakob Busk Olsen og Per Bang Thomsen27.
maj 2019 kl.
06.
43Bemærk: artiklen er mere end 30 dage gammelLæs opI 40 år har konservative og socialdemokratiske centrumpartier i fællesskab kunnet sætte den politiske linje i EU's folkevalgte forsamling.
Men sådan bliver det ikke længere, når alle stemmer fra valget til Europa-Parlament er talt op:Europa-Parlamentets egen prognose viser, at både den konservative EPP-gruppe og den socialdemokratiske S&D-gruppe står til markant tilbagegang ved valget.
Tilsammen står de to grupper netop nu til at få 329 af de 751 pladser i parlamentet, og er dermed et godt stykke fra at have flertal.
Centrumpartiernes monopol på magten er blevet brudt af fremgang til den liberale ALDE-gruppe, venstrefløjgruppen De Grønne og de to EU-skeptiske højregrupper ENF og EFDD.
Kort sagt skal der fremover mindst tre grupper til en tango, når et forlig skal forhandles på plads i Bruxelles og Strasbourg.
Her er et overblik over de største dramaer ved valget, som gør Europa-Parlamentet mere fragmenteret og opdelt end tidligere:Storbritannien: Lammetæv fra FarageNigel Farage (i midten) klapper over valgsejren.
EU-modstanderen Nigel Farage bliver endnu engang sejrherre ved europaparlamentsvalget i Storbritannien.
Ved det seneste EP-valg for fem år siden stod han i spidsen for partiet UKIP, der blev det største britiske parti i Europa-Parlamentet med 26,6 procent af stemmerne.
Sidenhen har han stiftet partiet The Brexit Party, og det står netop nu til at få 31,6 procent af stemmerne ved valget.
EP-valget i Storbritannien har i den grad været præget af den kaotiske brexit-proces, som tidligere på ugen fik premierminister Theresa May til at trække sig.
Det var egentlig meningen, at briterne skulle have forladt EU den 29.
marts i år.
Men da de britiske politikere ikke kunne blive enige om, hvordan det skulle ske, måtte de udskyde deres farvel og afholde europaparlamentsvalg.
Beskeden fra de britiske vælgere er ikke til at tage fejl af: Det konservative regeringsparti og oppositionspartiet Labour bliver lammetævet af Nigel Farage.
Det Konservative Parti står til kun at få 9,1 procent af stemmerne, sammenlignet med 24,4 procent for fem år siden.
Næsten lige så galt går det for Labour, der står til at få 14,1 procent mod 23,1 procent for fem år siden.
Til gengæld buldrer det EU-begejstrede Liberaldemokraterne frem og bliver næststørste parti med 20,3 procent af stemmerne.
Læs også:Brexit-parti brager ind i Europa-ParlamentetFrankrig: Le Pen slår MacronTilhængere af National Samling festede i nat i Paris.
I Frankrig har det store slag i valgkampen stået mellem præsident Emmanuel Macrons midterparti, La République en Marche, og Marine Le Pens højrefløjsparti, National Samling (Rassemblement National).
Hvor den stærkt EU-positive Emmanuel Macron ønsker at styrke og videreudvikle det europæiske samarbejde, går den EU-kritiske Marine Le Pen efter at begrænse EU’s indflydelse og trække mere magt tilbage til medlemslandene.
Lige nu tyder alt på, at Marine Le Pen vinder håneretten i Frankrig.
Ifølge den foreløbige optælling står National Samling til at få 23,5 procent af stemmerne, mens La République en Marche står til 22,5 procent af stemmerne.
Det er første gang, at La République en Marche stiller op til et europaparlamentsvalg, mens National Samling i dag er repræsenteret i Europa-Parlamentet med 24 medlemmer.
Ved det seneste EP-valg i 2014 fik partiet, der dengang hed Front National, 24,9 procent i Frankrig.
Le Pens National Samling er i dag medlem af den stærkt EU-skeptiske ENF-gruppe i Europa-Parlamentet.
Men tidligere på året meddelte Marine Le Pen, at partiet vil være en del af den nye EU-skeptiske og nationalkonservative gruppe ”Fornuftens Europa”, som også Dansk Folkeparti vil være en del af.
Der har derimod været tvivl om, hvilken gruppe La République en Marche ville være en del af i Europa-Parlamentet.
Men inden stemmeoptællingen gik i gang, meddelte partiet, at dets stemmer skulle tælles med under den liberale ALDE-gruppe, hvor både Venstre og Det Radikale Venstre er medlemmer.
Tyskland: Sejr til klimapartiTysklands De Grønne - inklusiv en isbjørn - jubler over partiets kanonvalg.
Klimaforandringerne har været det helt store valgtema i mange EU-lande, og i Tyskland kan vælgernes bekymring for klodens fremtid aflæses direkte i valgresultatet.
Det venstreorienterede klimaparti De Grønne står til at få et succesvalg med 20,5 procent af stemmerne.
Det er næsten dobbelt så mange som sidste valg, og De Grønne bliver klart det næststørste tyske parti i Europa-Parlamentet.
Et af de store spørgsmål i Tyskland har været, hvordan det kristenkonservative CDU/CSU, ville klare sig.
Ved forbundsdagsvalget i 2017 fik partierne blot hver tredje stemme, hvilket var lavere end ved det foregående valg, hvor de samlet set fik 41,5 procent af stemmerne.
Og den tendens har gentaget sig ved dette europaparlamentsvalg.
Her står kansler Angela Merkels CDU-parti og CSU samlet set til at få 28,9 procent af stemmerne modsat 35,4 procent af stemmerne ved EP-valget for fem år siden.
Der er endnu større smæk til det socialdemokratiske SPD, som står til at tabe 11 af partiets 27 pladser i parlamentet med beskedne 15,8 procent af stemmerne.
Det stærkt EU-kritiske højrefløjsparti Alternative für Deutschland står til 11 procent af stemmerne - en fremgang på omkring fire procentpoint.
Italien: Salvini bliver kronetMatteo Salvini takker sine tilhængere på valgnatten.
Det kan være lidt svært at fatte, at Italiens EU-skeptiske og indvandringskritiske regeringsparti Lega kun fik 6,2 procent af stemmerne ved europaparlamentsvalget for fem år siden.
Ved valget i går står partiet nemlig til at få hver tredje italienske stemme - 34,3 procent - og bliver klart størst.
Lega er i dag en del af den stærkt EU-skeptiske ENF-gruppe i Europa-Parlamentet.
Men partiet vil fremover være en del af den nye nationalkonservative og EU-kritiske gruppe ”Fornuftens Europa” sammen med blandt andre Dansk Folkeparti.
Femstjernebevægelsen, der deler regeringsmagten i Italien med Lega, står til at få 17,1 procent af stemmerne.
Ved valget for fem år siden fik protestbevægelsen 21,2 procent af stemmerne.
Til gengæld står det socialdemokratiske Det Demokratiske Parti, der ved valget for fem år siden blev det største parti i Italien med 40,8 procent af stemmerne, til at få 22,7 procent af stemmerne.
Spanien: Socialister fortsætter fremgangSpaniens regeringsleder Pedro Sanchez (tv) med socialisternes spidskandidat Josep Borrell (th).
I Spanien har socialistpartiet PSOE fået 32 procent stemmer ved europaparlamentsvalget.
Partiet, der i sidste måned genvandt regeringsmagten, blev ved det seneste EP-valg i 2014 det næststørste parti i Spanien med 23 procent af stemmerne.
Fremgangen sker primært på bekostning af konservative PP, der med 23,6 procent af stemmerne står til at tabe fem mandaterHøjrefløjspartiet Vox, der blev valgt ind i det spanske parlament for første gang i sidste måned, har fået 6,7 procent af stemmerne ved dagens EP-valg.
For fem år siden fik partiet, der er stærkt indvandringskritisk, blot 1,6 procent af stemmerne, hvilket ikke var nok til at skaffe det et mandat.
Men som det ser ud nu, vil Vox få tre mandater.
Østrig: Skandale med begrænset effektLederen af Frihedspartiet FPÖ, Norbert Hofer, på valgnatten.
I sidste uge blev Østrig kastet ud i en politisk skandale, efter en skjult videooptagelse med den nu forhenværende leder af Frihedspartiet (FPÖ), Heinz-Christian Strache, dukkede op.
Den viste, at han var klar til at tilbyde statslige kontrakter til en kvinde, der påstod, at hun var russisk milliardærarving, hvis hun til gengæld ville støtte partiets valgkamp.
Det fik først Heinz-Christian Strache til at trække sig fra sin post som vicekansler i Østrig.
Senere hen trak partiet alle sine ministre fra regeringen.
Skandalen har dog kun haft begrænset effekt.
FPÖ står til at få 18,1 procent af stemmerne i Østrig - en tilbagegang på 1,6 procentpoint.
Den østrigske kansler, Sebastian Kurz' parti, ÖVP, står til at få 35,5 procent af stemmerne mod 27 procent i 2014.
Østeuropa: Opbakning i skammekrogenViktor Orbán hilser på tilhængere i aftes.
De regerende partier i Ungarn, Polen og senest Rumænien har alle fået hård kritik af EU de seneste år.
Ungarn er blevet anklaget for at indskrænke ytringsfriheden og begrænse ngo'ers muligheder for at arbejde i landet, mens Polen og Rumænien bliver beskyldt for angribe retsstaten.
Landenes ophold i EU's skammekrog har dog ikke umiddelbart skræmt vælgerne væk ved valget til Europa-Parlamentet.
I Ungarn fastholder regeringsleder Viktor Orbáns parti Fidesz foreløbig sin position med 52,3 procent af stemmerne.
Og i Polen står det regerende parti, Lov og Retfærdighed (PiS), til et plus på over ti procentpoint og står nu til 45,6 procent.
I Rumænien står regeringspartiet, det socialdemokratiske PSD, dog til en markant tilbagegang fra 37,6 procent ved valget for fem år siden til 24,8 procent i dag.
Grækenland: Nederlag betyder nyvalgDen græske regeringsleder, Alexis Tsipras, forlader stemmeboksen i går.
Grækenlands premierminister, Alexis Tsipras, tog hurtigt konskvensen, da det stod klart, at hans parti, Syriza, havde fået et dårligt resultat ved europaparlamentsvalget.
Syriza står til beskedne 23,9 procent af stemmerne, mens det store konservative oppositionsparti Nyt Demokratisk Parti ligger til at få 33,3 procent.
I en tale, efter at meldingerne om valgresultatet kom frem, meddelte Alexis Tsipras, at han ville mødes med landets præsident hurtigst muligt.
Sammen skulle de tale om at udskrive valg, så snart de lokale valg, der er i landet, er overstået i næste uge.
FacebookTwitterKopier linkEmner:Alexis Tsipras (politiker)|Frankrig|Storbritannien|Valg og folkeafstemninger|The Labour Party




https://www.dr.dk/nyheder/udland/dansker-vinder-foerste-runde-af-borgmestervalg-i-tysk-havneby

UdlandDansker vinder første runde af borgmestervalg i tysk havnebyClaus Ruhe Madsen vinder første valgrunde i Rostock i Tyskland.
Claus Ruhe Madsen er  født i København, men er vokset op ved Vesterhavet.
Han stiller op til posten som overborgmester i den tyske havneby Rostock og har vundet første valgrunde.
27.
maj 2019 kl.
04.
55 | opdateret 27.
maj 2019 kl.
05.
10Bemærk: artiklen er mere end 30 dage gammelLæs opDanskeren Claus Ruhe Madsen har vundet første runde ved borgmestervalget i den tyske by Rostock.
Det viser den endelige stemmeoptælling.
Ruhe Madsen, der stiller op som løsgænger, har fået 34,6 procent af stemmerne.
Hans nærmeste modstander, kandidaten fra venstrepartiet Die Linke, har fået 18,9 procent af stemmerne.
Da ingen kandidat fik mere end halvdelen af stemmerne, skal de to dyste om borgmesterposten i en ny valgrunde, der afholdes 16.
juni.
Læs også:Pæredansk kandidat væbnet med pølsehorn vil være tysk borgmesterLøsgængerDen danske kandidat stiller op som løsgænger, men hans kandidatur støttes af Tysklands liberale, FDP, og kristendemokraterne, CDU, som er Tysklands største parti.
De to etablerede partier, stiller ikke med deres egne kandidater i Rostock.
En af hans centrale mærkesager er digitaliseringen af det offentlige efter dansk forbillede.
Claus Ruhe Madsen er ejer af fem møbelhuse i Tyskland, Möbel Wikinger, foruden tre indretningsbutikker og et firma, der udlejer campingbusser.
/ritzau/DR NyhederFacebookTwitterKopier linkEmner:Tyskland|Rostock|Kristendemokraterne|Valg og folkeafstemninger




https://www.dr.dk/nyheder/politik/ep-valg/jeg-er-klimatosse-pia-kjaersgaard-udmelding-giver-bagslag-som-viral-trend

Det nye Europa-ParlamentSe temaEP-valg'Jeg er #klimatosse': Pia Kjærsgaard-udmelding giver bagslag som viral trendI en tale langede DF-politikeren ud efter 'klimatosser', som nu er blevet et hurtigtvoksende hashtag på sociale medier.
Til DF-valgfesten på Christiansborg langede Pia Kjærsgaard ud efter 'klimatosser', der ifølge hende er medvirkende årsag til valgresultatet.
Af Lars Lindevall27.
maj 2019 kl.
07.
34 | opdateret 27.
maj 2019 kl.
14.
31Bemærk: artiklen er mere end 30 dage gammelLæs opPia Kjærsgaard vidste nok ikke, at hun ville sætte gang i en bølge på sociale medier, efter hun i går aftes holdt en tale til Dansk Folkepartis valgaften.
Efter det markante nederlag ved europaparlamentsvalget, hvor DF er gået tilbage fra fire til kun ét mandat, langede Pia Kjærsgaard hårdt ud efter de 'klimatosser', som ifølge den tidligere partiformand og nuværende formand for Folketinget er en væsentligt årsag til partiets store EU-nedtur.
- Måske er det alle klima… - hvad er det nu, man kalder dem - klimatosser?
Nej, alle dem, der alene går op i klima.
Det gør vi også i Dansk Folkeparti, men det er ikke dét, vi alene går op i, sagde Pia Kjærsgaard.
Selv om hun bagefter sagde, at det med 'klimatosser' var ment lidt i spøg, er hendes ordvalg hurtigt blevet et voksende fænomen på sociale medier, hvor hashtagget #klimatosse og #klimatosser er taget i brug af både politikere, organisationer og privatpersoner.
En del brugere har også skiftet deres profilbilleder ud med ordet 'klimatosse'.
Samtidig er domænerne klimatosser.
dk og klimatosse.
dk også allerede blevet solgt.
Sidstnævnte har produktionsselskabet Wingman Media købt.
- Jeg så bare, at folk var begyndt at skrive ting som ‘je suis klimatosse’ (jeg er klimatosse, red.
) på sociale medier, og så tænkte jeg, at det kunne være, at man kunne bruge domænet til noget.
Hvis nu man for eksempel ville lave et programformat med navnet klimatosse, siger Peter Engel, der er ejer af Wingman Media og nu også domænet klimatosse.
dk.
Grebet af politiske modstandereBegrebet 'klimatosser' er da også hurtigt blevet grebet af politiske modstandere.
- Tak til de tusindvis af klimatosser, der har stemt på os i dag.
Vi håber, I er med os til en hel masse klimatosserier frem mod folketingsvalget - og ikke mindst bagefter!
, skriver Enhedslistens politiske ordfører, Pernille Skipper, på Twitter.
Enhedslisten, der for første gang stiller op til Europa-Parlamentet, har opnået et mandat.
Også Stinus Lindgren, der er kandidat til Folketinget for Radikale Venstre, sender en hilsen afsted til 'klimatosserne'.
- Tak til alle jer #klimatosser, der gik ned og stemte i dag.
I gjorde det muligt.
Nu skal Europa #fremad, skriver han på Twitter.
De Radikale er gået et mandat frem i forhold til sidste valg og lander på to mandater.
Også SF Ungdom har benyttet sig af udtrykket i en kampagne, som de for kort tid siden har lanceret på sociale medier under overskriften 'bliv en del af klimatosserne'.
Hashtag-trendPå Twitter og Facebook har flere brugere benyttet sig af hashtagget #klimatosser og #klimatosse, hvor de vender begrebet til noget positivt og skyder tilbage på Dansk Folkeparti.
- Lad os give Pia Kjærsgaard en tsunami af #klimatosser, skriver en bruger.
Dansk Folkepartis formand, Kristian Thulesen Dahl, kalder det et "træls resultat" for Dansk Folkeparti, der kun kan sende spidskandidaten Peter Kofod afsted til Bruxelles.
- Vi havde rigtig gerne set, at Anders Vistisen var blevet genvalgt.
Men tillykke til de andre partier, der har fået fremgang.
Vi må tage handsken op derfra, siger Kristian Thulesen Dahl.
FacebookTwitterKopier linkEmner:Anders Primdahl Vistisen (politiker)|Dansk Folkeparti|Kristian Thulesen Dahl (politiker)|Valg og folkeafstemninger|Bruxelles




https://www.dr.dk/nyheder/politik/ep-valg/karin-axelsson-om-det-danske-ep-resultat-ydmygelse-af-nationalismen-i-df-og

EP-valgKarin Axelsson om det danske EP-resultat: Ydmygelse af nationalismen i DF og liberal lykkerusDe gamle danske midterpartier gik frem, mens EU-skeptikerne blødte.
Af Karin Axelsson27.
maj 2019 kl.
05.
50Bemærk: artiklen er mere end 30 dage gammelLæs opPolitik er nådesløs, når det kommer til at udpege vindere og tabere.
I aftes prøvede Dansk Folkeparti for første gang siden partiets dannelse i 1995 at stå som et vaskeægte taberparti.
Valgfesten hos Dansk Folkeparti med Pia Kjærsgaard og Søren Espersen på Christiansborg i København blev ingen fest: "Det er også de klimatosser", sagde Pia Kjærsgaard som begrundelse for nederlaget.
At gå fra fire til et mandat i Europa-Parlamentet var ikke bare ’forventet tilbagegang’ – det er den totale ydmygelse.
Og så midt i en folketingsvalgkamp.
For Dansk Folkeparti har nedturen været i gang længe: Startende fra anklagerne om misbrug af EU-midler, kendt som Meld og Feld-sagen, pres fra Nye Borgerlige og Rasmus Paludan, og en uigennemskuelig linje i forhold til EU og brexit, som lyder i retning af ’vi holder med briterne’; hvad det så end betyder i disse dage.
© drDR’s EU-korrespondent Karin AxelssonKarin Axelsson er DR Nyheders korrespondent i EU med base i Bruxelles.
Herfra dækker hun EU og Nato og de øvrige EU-medlemslande.
Læs mereLæg dertil et uskønt forløb omkring udvælgelsen af partiets modvillige spidskandidat Peter Kofod, Anders Vistisens smædebog mod EU-journalister og så det, der altid klæber til politiske tabere udover dårlige sager: Sort uheld.
Når uheldet rammerDen seneste uge har budt på tre eksempler:Et stort anlagt reklamefremstød for Europas nye højrefløjsalliance ’Fornuftens Europa’ i Milano sidste lørdag, hvor netop Anders Vistisen skulle stå skulder ved skulder med italienske Salvini og franske le Pen, blev fuldstændig indhyllet i regnvejr og ikke mindst en østrigsk skandalevideo, som blev offentliggjort dagen før.
De skjulte optagelser viste, hvordan lederen af et af de toneangivende partier i den nye alliance, det østrigske Frihedsparti, var villig til at gå endog rigtig langt for russiske oligark-penge.
Hvor langt ville de øvrige partier være klar til at gå, lød spørgsmålet dagen igennem til russervenlige Salvini og le Pen og de øvrige partier i alliancen, inklusiv Dansk Folkeparti.
Derudover gik der grus i det ellers normalt så velsmurte spin-maskineri, da Pia Kjærsgaard kom til at sende en appel om at hjælpe hinanden i en svær tid, ud til hele Christiansborgs pressekorps.
Sidst, men ikke mindst, røg al medieopmærksomheden fra Dansk Folkepartis EU-lancering torsdag formiddag, da den britiske premierminister Theresa May pludselig annoncerede sin afgang midt i DF’s pressemøde.
Væk var rampelyset.
KlimatosserneDen sædvanlige dans på de rød-hvide borde var derfor i går afløst af en svada fra Pia Kjærsgaard om, at det nok var ’klima-tossernes skyld’.
Spørgsmålet er, hvor mange stemmer der er i den slags bemærkninger til det kommende folketingsvalg, når klima rangerer som nummer 1 i alle målinger over det, danskerne synes er vigtigst at diskutere.
Anderledes festligt var der i Landstingssalen, hvor Venstre kunne fejre en overraskende sejr som Danmarks største parti.
Lars Løkke Rasmussen og Morten Løkkegaard til valgfest i Venstre i Landstingssalen på Christiansborg.
Partiet gik frem til fire mandater, og fordoblede dermed sit mandattal i Europa-Parlamentet.
Venstre gik frem med to mandater til fire, mens Socialdemokraterne bevarede deres tre – noget venstrefolkene ikke lod gå ubemærket hen.
Da de radikale samtidig fik et ekstra mandat, betyder det, at Danmark sender et markant styrket hold afsted til den liberale gruppe i Europa-Parlamentet.
En gruppe, som i det hele taget får væsentlig mere indflydelse i det nye parlament, især på grund af Macron’s liberale parti og andre overraskelser såsom det nye ungarske liberale parti Momentum, som kom ind med hele to mandater.
Venstres mandat nummer fire udløses dog først, når briterne forlader EU, hvilket de i øjeblikket forventes at gøre 31.
oktober.
​ De Radikale fordoblede deres mandater ligesom gruppe-kollegerne fra Venstre.
På billedet er det spidskandidat Morten Helveg Petersen og nyvalgte Pernille Weiss, der lykkedes at fastholde de Konservatives plads i parlamentet, til debat i nat efter valgresultat.
​Grøn iver og mørkegrøn lettelseEU-veteranen Margrethe Auken sikrede også SF en god aften ved at hive et ekstra mandat med til Bruxelles, hvor hun vil gense en styrket grøn gruppe, ikke mindst på grund af stor fremgang i blandt andet Tyskland og Irland.
Til gengæld blev Ungarns grønne parti helt udraderet efter en periode med ledelsesrod.
Valgfest hos Socialistisk Folkeparti med Margrete Auken på Christiansborg.
SF gik et mandat frem, ligesom de grønne partier gik frem i hele Europa.
På den yderste venstrefløj blev den rendyrkede EU-modstand fravalgt hos vælgerne.
Rina Ronja Kari må derfor sige farvel til Europa-Parlamentet og overlade pladsen til Enhedslistens Nikolaj Villumsen, der nu skal i gang med at formulere, hvad listens rolle i Europa præcis skal gå ud på, nu hvor de er kommet ud af Folkebevægelsens skygge.
En anden debutant, der i går kunne ånde lettet op var den konservative Pernille Weiss, der i sidste ende sikrede fortsat dansk tilstedeværelse i den største gruppe i Europa-Parlamentet, den kristendemokratiske-konservative gruppe EPP.
Dermed kan Danmarks kendteste fynske betjent Bendt Bendtsen trække sig tilbage fra en lang karriere i politik med styr på arvefølgen.
Til gengæld annoncerede kulturminister Mette Bock et snarligt farvel til politik, da det ikke lykkedes hende at sikre Liberal Alliance et mandat.
Rekordmange danskere valgte at give deres besyv med om, hvordan Europa bør styres gennem de turbulente diskussioner, der venter, om alt fra budget og klimaplaner til asylansøgere de kommende fem år.
Og resultatet i Danmark er på mange måder atypisk fra mange andre lande i Europa.
Mens de gamle partier bløder mange steder, står de solidt og endda sejrsrigt i Danmark.
Og mens de højrenationale vinde blæser ind over andre dele af Europa, blæste de snarere Dansk Folkeparti omkuld i Danmark.
Og om mindre end to uger går danskerne til stemmeurnerne igen.
FacebookTwitterKopier linkEmner:Anders Primdahl Vistisen (politiker)|Bendt Bendtsen (politiker)|Storbritannien|Venstre|Valg og folkeafstemninger




https://www.dr.dk/nyheder/viden/klima/verden-loeber-toer-livsnoedvendigt-mineral-men-danske-forskere-har-en-loesning

KlimaVerden løber tør for livsnødvendigt mineral - men danske forskere har en løsningSDU-forskere vrider ren fosfor ud af spildevand.
Verdens fosforminer løber langsomt tør.
Fosfor af en god kvalitet løber vi tør for om 50-100 år, vurderer professor Per Halkjær Nielsen.
Her ses en fosformine i Togo, Afrika.
(Foto: Picasa 2.
7)Af Søren Bjørn-Hansen27.
maj 2019 kl.
06.
31Bemærk: artiklen er mere end 30 dage gammelLæs opMineralet fosfor er livsnødvendigt for dyr, planter og mennesker.
Vores landbrug kan faktisk ikke fungere uden det.
Desværre løber Jordens rene fosfor-reserver tør indenfor de næste 50 år.
Nu har forskere ved Syddansk Universitet udviklet en metode til at udvinde en helt ren type fosfor fra almindeligt spildevand.
Læs også:Dansk forsker vil redde fremtidens landbrugFosforen er af så høj kvalitet, at den lever op til de standarder, der kræves for at kunne bruge det i foder til grise og kyllinger, der har brug for det.
Og det er mange.
Danmark importerer hvert år omkring 12.
000 tons foder-fosfater.
Nødvendigt at gøre noget ved fosformangelDen ledende forsker på projektet, professor Haiyan Qu, er meget optaget af nødvendigheden af at gøre noget ved fosforproblemet.
- Det her er en naturressource, som er begrænset.
Samtidig er vi nødt til at indsamle og genbruge den, ellers forurener den vores miljø, siger hun.
- Og den bedste løsning er en lukket cyklus, hvor vi fjerner det, bruger det igen - og genbruger det igen.
Det paradoksale ved fosfor er, at det både er livsnødvendigt for planter og dyr - men samtidig er skidt for vandmiljøet og naturen.
Derfor bruger vi i dag mange kræfter på at indsamle fosfor fra spildevand.
Spildevandsslam på markerneIdeen om at genbruge fosfor er ikke ny.
Landmænd bruger allerede slam fra rensningsanlæg i stor stil.
Men ofte er der for meget eller for lidt fosfor i slammet.
Er der for meget fosfor, kan jorden ikke optage det, og mineralet ender i vandmiljøet, hvor det kan forårsage iltsvind og algevækst.
Samtidig er det ikke nemt at opbevare og handle med slam.
Men Haiyan Qu og hendes kollegers fosfor er helt rent.
- Vi udvinder det i stedet kemisk, og det forandrer det hele.
Det kan opbevares, så længe det kræves, og det kan bruges i mange flere sammenhæng, siger hun.
Den tyske alkymist Hennig Brand fandt ved et tilfælde grundstoffet fosfor, mens han søgte efter de vises sten.
Han fremstillede fosfor ved at koge store mængder urin, der indeholder fosfor.
Her er opdagelsen malet af kunstneren Joseph Wright.
(© WikiMedia Commons)Renere end fosfor fra minerPer Halkjær Nielsen er professor ved Aalborg Universitet og leder på det overliggende projekt, som Haiyan Qu's forskning er en del af.
Projektet hedder ReCoverP og forsøger at forbedre genanvendelsen af fosfor i Danmark.
Han er begejstret for Haiyan Qus resultater, og kan se flere fordele ved metoden - selvom den på stående fod er dyr.
- Den her rene form af calciumfosfat kan doseres mere præcist end slammet og kan også bruges steder, hvor slam ikke dur.
For eksempel i dyrefoder, siger han.
Haiyan Qus calciumfosfat er meget rent, og der er færre tungmetaller i det end i det fosfor, som kommer fra fosforminer, forklarer han.
Men metoden er dyrere end bare at bruge spildevandsslam som gødning.
Og indtil videre blokerer EU-regler for at bruge den rene fosfor på anden vis.
Håber EU vil tillade brugenPå trods af den høje renhed må Haiyan Qus fosfor ikke bruges til fx dyrefoder.
EU tillader ikke genanvendt fosfor i fødevareproduktion.
Og det er et problem i forhold til at gøre teknologien til en god forretning på kort sigt.
Men Haiyan Qu håber, det snart ændrer sig.
Hun har søgt patent på teknologien, som hun kalder OxyCrysP - efter den oxidering og krystallisering, som er afgørende for metoden.
- Teknologien er klar til at blive opskaleret, men reglerne forhindrer det.
Der er megen diskussion i EU lige nu omkring det, siger hun.
- Vi kan ikke bruge indvundet fosfat i foder og hvis vi kun bruger det i gødning, bruger vi ikke dets fulde potentiale.
Fosfor er en vigtig bestanddel i grisefoder.
SDU forskers helt rene fosfor kan dog ikke bruges til foder endnu på grund af EU-regler.
Kan kun blive en god forretningIfølge Per Halkjær Nielsen er det svært at sige noget om EU-reglerne.
Men på lang sigt, kan fosfor-genanvendelse kun være en god ide - og en god forretning.
- Alt andet lige, bliver fosfor dyrere fremover.
I dag er økonomien i Haiyan Qus teknologi måske ikke der, men vi skal nok komme derhen, siger han.
- Men det er svært at gætte på, hvornår vi når derhen.
I 2008 tog prisen på fosfor på verdensmarkedet et gevaldigt hop, og det kan ske igen.
Vi er helt afhængige af verdensmarkedet, da der ikke findes fosforreserver i Europa.
De største forekomster er hovedsageligt i Nordafrika, som kan være politisk ustabil.
Men uanset hvad, svinder reserverne ind.
Ifølge Per Halkjær Nielsen har vi omkring 50 år tilbage med fosfor af god kvalitet.
Så begynder kvaliteten at falde og prisen at stige.
- Det er vigtigt at forstå, at vi ikke kan undvære fosfor.
Vi kan genbruge det og omlægge brugen.
Men vi kan næppe undgå en tilførsel udefra, siger han.
FacebookTwitterKopier linkEmner:EU|Syddansk Universitet|Videnskab|EU-forhold|Afrika




https://www.dr.dk/nyheder/udland/vestagers-droem-om-eu-topjob-lever-vaelgerne-har-brudt-magt-monopolet

Kamp om EU-topposterSe temaUdlandVestagers drøm om EU-topjob lever: Vælgerne har brudt magt-monopoletDen liberale ALDE-gruppe, som Vestager hører til, har oplevet stor fremgang ved europaparlamentsvalget.
Af Per Bang Thomsen - Bruxelles og OLE RYBORG - DR'S EU-KORRESPONDENT27.
maj 2019 kl.
02.
41Bemærk: artiklen er mere end 30 dage gammelLæs opI de seneste fem år har EU's konkurrencekommissær, Margrethe Vestager (R), med egne ord kæmpet for at bryde monopoler.
Og det er det, de europæiske vælgere nu også har gjort, mener hun.
- Magt-monopolet er blevet brudt, siger den danske politiker, efter at det foreløbige resultat af europaparlamentsvalget er blevet offentliggjort.
Det viser, at hendes politiske partifamilie, den liberale ALDE-gruppe, står til stor fremgang.
Det samme gør den grønne venstrefløjsgruppe, De Grønne, samt to EU-skeptiske højrefløjsgrupper.
Til gengæld tyder alt på, at den konservative EPP-gruppe sammen med den socialdemokratiske S&D-gruppe står til at miste det absolutte flertal, som de har haft i Europa-Parlamentet siden det første valg i 1979.
Sådan ser det foreløbige resultat ud ifølge Europa-Parlamentets projektion- Det er et tegn på, at vælgerne vil have forandring.
De to gamle partiers magtmonopol kan ikke mere.
Og den store nyhed er, at min politiske familie sammen med Macron (den franske præsident, hvis parti, La République en Marche har valgt at alliere sig ALDE, red.
) står til 108 mandater, siger hun og peger derudover på den grønne gruppe.
De Grønne kan se frem til 17 ekstra mandater efter valget til Europa-Parlamentet.
- Der er et drive for, at tingene skal gøres anderledes.
Og selvfølgelig skal kampen mod klimaforandringerne og for et bedre miljø fylde rigtig meget, siger hun og understreger, at de kommende dage må vise, hvad den nye mandatfordeling kan bruges til.
- Men vi kan ikke have en situation, hvor nogle tager det hele.
Vi bliver nødt til at have en ordentlig fordeling mellem de forskellige politiske grupperinger, så vi kan komme hen til en situation, hvor vi kan arbejde sammen, siger hun.
Konservative stadig størstDen nuværende formand for EPP-gruppen, tyske Manfred Weber, talte til pressen, efter at det foreløbige valgresultat var blevet offentliggjort.
Og selvom EPP fortsat er den største gruppe i Europa-Parlamentet, så lagde han ikke skjul på nederlaget.
Men han understregede, at det fortsat er EPP, der som den største gruppe bør stå i spidsen for de kommende forhandlinger.
- De grupper, der ønsker et stærkt EU, må slå sig sammen.
Derfor har jeg en invitation til S&D, ALDE og til De Grønne, sagde han.
Manfred Weber kæmper for at blive den næste kommissionsformand.
Forhandlingerne går ifølge EPP i gang i morgen.
Og et af de store spørgsmål bliver, hvem der i givet fald kan komme i spil til posten som ny formand for Europa-Kommissionen.
Flere europæiske paraplypartier har valgt at stille med spidskandidater til posten, som skal genbesættes senere på året, når den nuværende, Jean-Claude Juncker, træder tilbage.
Tanken er, at EU’s stats- og regeringschefer, som egentlig har til opgave at indstille en kandidat til posten, skal indstille en af spidskandidaterne.
Ellers vil parti-grupperne nægte at sige god for den nye formand.
Vestager går efter topjobManfred Weber er spidskandidat for EPP, og han understregede, at spidskandidat-processen bør fortsætte, selvom den har mødt modstand blandt flere stats- og regeringschefer, heriblandt statsminister Lars Løkke Rasmussen (V).
Men om det så er Manfred Weber, der i givet fald har førsteret til posten, da han kommer fra den største gruppe, er uvist.
Margrethe Vestager er ALDE-gruppens bud på en ny kommissionsformand.
Og hun tror godt, at valgresultatet kan føre til, at der kommer en liberal kommissionsformand.
- Nu starter forhandlingerne, og det er meget oplagt for min familie at forhandle med socialdemokraterne - og måske også De Grønne, hvis de har lyst til det - for at se, hvad vi kan drive det til.
Der er en kraft hen imod forandringer og andre måder at gøre tingene på.
EPP er den gruppe, der har tabt allerflest medlemmer, og det skal man også tage hensyn til, siger hun og understreger, at hun gerne vil have posten.
- Jeg har hvertfald rakt hånden op og sagt, at 'det også kunne være mig'.
Hvad tror du, at chancerne er?
- Jeg spiller selv Lotto.
Og jeg kan forstå på folk med forstand på matematik, at det skal man ikke gøre, for chancen for at vinde er meget, meget lille.
Men der triller alligevel 44 kroner ind en gang imellem.
Og det kunne jo være, at der er en stor gevinst et sted, siger hun.
Det kniber med opbakningen derhjemme til dig som kommissionsformand.
Er du skuffet over det?
- Nej, men den kan jo nå at komme endnu.
Og det er som sagt bedre at få et langsomt ja end et hurtigt nej.
Tror du, det vil øge dine chancer, hvis du fik opbakning fra regeringen derhjemme?
- Ja, det tror jeg bestemt, det ville.
FacebookTwitterKopier linkEmner:Europa-Parlamentet|Jean-Claude Juncker (politiker)|Lars Løkke Rasmussen (politiker)|Valg og folkeafstemninger|Frankrig




https://www.dr.dk/nyheder/politik/ep-valg/spidskandidat-i-afslutningsdebat-tak-til-de-tusinder-af-klimatosser

EP-valgSpidskandidat i afslutningsdebat: 'Tak til de tusinder af klimatosser'Enhedslistens spidskandidat sendte stikpille til Pia Kjærsgaard under afslutningsdebat.
Af Emil Søndergård Ingvorsen og Stig Haaning Thøgersen (video)27.
maj 2019 kl.
03.
14Bemærk: artiklen er mere end 30 dage gammelLæs op- Tusind tak til de tusinder af klimatosser, som er strømmet ned i valglokalerne.
Enhedslistens spidskandidat, Nikolaj Villumsen, takkede de vælgere, som har sendt partiet ind i Europa-Parlamentet med en plads, under spidskandidatdebatten efter midnat.
Det var en direkte stikpille til Folketingets formand, Pia Kjærsgaard, der tidligere på aftenen kom med én af flere af forklaringer på DF's nedtur.
- Måske er det alle de - hvad er det nu man kalder dem - klimatosser.
Nej alle dem, der alene går op i klima.
- Det gør man også i Dansk Folkeparti, men det er jo ikke det, vi alene går op i.
Jeg tror faktisk måske, det kan være det, der har gjort det, sagde Pia Kjærsgaard.
I debatten sagde DF's spidskandidat, Peter Kofod, at valget langt fra er tilfredsstillende.
Partiet kom nemlig fra fire til blot én plads i parlamentet.
- Det har været en træls aften at være DF'er.
Resultatet står ikke mål med vores forventninger og de forhåbninger, vi selv havde.
Se højdepunkterne fra debatten i videoen øverst i artiklen, og se hele debatten herunder:FacebookTwitterKopier linkEmner:Pia Kjærsgaard (politiker)|Europa-Parlamentet|Enhedslisten|Valg og folkeafstemninger|Nikolaj Villumsen (politiker)




https://www.dr.dk/nyheder/politik/ep-valg/mette-frederiksen-nu-bliver-folketingsvalget-mere-spaendende

EP-valgMette Frederiksen: Nu bliver folketingsvalget mere spændendeVenstre slår Socialdemokratiet som det største danske EU-parti.
Det åbner folketingsvalget, mener Mette Frederiksen.
Af Emil Eller27.
maj 2019 kl.
01.
11Bemærk: artiklen er mere end 30 dage gammelLæs opMed 21,5 procent af stemmerne får Socialdemokratiet tre ud af 14 danske mandater i Europa-Parlamentet.
Det er en lille fremgang i forhold til valget i 2014, men rækker ikke til at få flere pladser i parlamentet.
Socialdemokratiet må dog se sig slået af Venstre, der tager fire mandater, selv om målingerne op til valget havde spået S til at blive størst.
Læs også:Alle stemmer optalt: Venstre fordoblet i Europa-ParlamentetFormand Mette Frederiksen lykønskede da også sine modstandere, da hun ankom til den socialdemokratiske valgfest.
- Jeg er utroligt glad for, at Socialdemokratiet er gået frem og for den høje valgdeltagelse.
Og så skal der lyde et tillykke til de partier, der har lavet gode valg - blandt andre Venstre, sagde hun.
Der venter et valg mereI sin tale til de socialdemokratiske partisoldater lagde hun dog særligt vægt på, at det ikke er slut med valgkamp endnu.
Tværtimod.
- Under normale omstændigheder ville jeg jo oven på en lang valgkamp sige til jer: Gå nu hjem.
Tag den nu med ro.
Slap af.
Sov længe i morgen.
Kør til bageren, spis en basse, drik en ekstra kop kaffe og måske en Gammel Dansk.
- Men det siger jeg ikke, for der venter et valg mere 5.
juni, siger hun.
Og Venstres overraskende overhaling af Socialdemokratiet kommer til at have betydning for folketingsvalget, mener hun.
- Oven på valgresultatet i dag er valget 5.
juni blevet mere spændende, lyder det fra oppositionslederen.
FacebookTwitterKopier linkEmner:Mette Frederiksen (politiker)|Socialdemokraterne|Europa-Parlamentet|Valg og folkeafstemninger|EU-forhold




https://www.dr.dk/nyheder/politik/ep-valg/dr-vurderer-disse-kandidater-har-faaet-en-plads-i-europa-parlamentet

EP-valgDR vurderer: Disse kandidater har fået en plads i Europa-ParlamentetSyv spidskandidater er sikre på at få en plads - Søren Gade (V) og Christel Schaldemose (S) kommer indDR vurderer, at disse otte er sikre på en plads i Europa-Parlamentet (fra øverst til venstre): Søren Gade (V), Nikolaj Villumsen (Ø), Morten Løkkegaard (V), Peter Kofod (DF), Jeppe Kofod (S), Margrete Auken (SF), Pernille Weiss (K) og Morten Helveg Petersen (R).
Af Emil Søndergård Ingvorsen og Emma Toft27.
maj 2019 kl.
03.
06 | opdateret 27.
maj 2019 kl.
20.
31Bemærk: artiklen er mere end 30 dage gammelLæs opSpidskandidat Morten Løkkegaard og nummer fire på listen Søren Gade er to ud af fire af de Venstre-folk, som skal sidde i Europa-Parlamentet de næste fem år.
Det vurderer DR.
Vurderingen lige nu er, at i alt ni navngivne kandidater har sikret sig en plads i parlamentet.
Foruden de to Venstre-folk får i alt seks spidskandidater en plads ifølge den foreløbige opgørelse.
Desuden får Jeppe Kofod følgeskab af Christel Schaldemose fra S-listen.
De resterende er Margrete Auken fra SF, Morten Helveg Petersen fra De Radikale, Peter Kofod fra Dansk Folkeparti, Pernille Weiss fra De Konservative og Nikolaj Villumsen fra Enhedslisten.
Det betyder, at der stadig mangler at blive sat navn på de sidste fem parlamentarikere, da der i alt er blevet valgt 14 parlamentsmedlemmer fra Danmark til det 751 store parlament.
Der mangler at blive sat ansigt på to Venstre-folk, en socialdemokray, en fra De Radikale og en fra Socialistisk Folkeparti.
Det endelige svar på, hvem der kommer ind, ventes senere i dag, når alle de personlige stemmer er talt op.
Venstre fik kanonvalg - DF blegnedeLige meget hvem af Venstres kandidater, som skal pakke kufferten og drage til Bruxelles, så kan der ikke være andet end smil hos partiet.
Venstre bliver nemlig det største danske parti og går fra to til fire mandater i parlamentet.
Det ser samtidig ud til at blive det bedste parlamentsvalg for partiet nogensinde.
Alene i Holstebro fik Venstre 47 procent af stemmerne.
- Det er en kæmpe sejr for Venstre, at de ti dage før et folketingsvalg kan trække denne her sejr hjem, siger valgforsker og professor Kasper Møller Hansen fra Københavns Universitet.
Se en video med højdepunkterne fra valgaftenen her.
Dansk Folkeparti står til gengæld til at få en reel vælgerlussing, viser valgresultatet.
Partiet går fra fire mandater til bare ét mandat.
- Det er en katastrofe for partiet, siger valgforskeren, der peger på, at partiet er trængt i defensiven forud for det kommende folketingsvalg 5.
juni.
Desuden er det værd at bemærke, at valgdeltagelsen ved europaparlamentsvalget i Danmark slår rekord.
66 procent af vælgerne har stemt, hvilket klart overgår den tidligere rekord fra valget i 2009, hvor 59,5 procent stemte.
Topscorere ved tidligere parlamentsvalg:•2014: Morten Messerschmidt (DF) - 465.
758•2009: Morten Messerschmidt (DF) - 284.
500•2004: Poul Nyrup Rasmussen (S) - 407.
966•1999: Bertel Haarder (V) - 180.
974•1994: Poul Schlüter (K) - 247.
956•1989: Erhard Jacobsen (CD) - 116.
875•1984: Else Hammerich (Folkebevægelsen) - 156.
145•1979: Poul Møller (K) - 153.
227FacebookTwitterKopier linkEmner:Christel Schaldemose (politiker)|Margrete Auken (politiker)|Valg og folkeafstemninger|Venstre|Bruxelles




https://www.dr.dk/nyheder/politik/ep-valg/danskerne-er-stroemmet-til-valgstederne-stemmedeltagelsen-smadrer-rekorden

EP-valgDanskerne er strømmet til valgstederne: Stemmedeltagelsen smadrer rekorden66 procent af vælgerne har stemt ved parlamentsvalget i dag.
Et billede fra et valgsted i Randers tidligere i dag.
Af Emil Søndergård Ingvorsen27.
maj 2019 kl.
00.
44Bemærk: artiklen er mere end 30 dage gammelLæs opDer har været en rekordstor interesse hos danskerne for valget til EU-Parlamentet.
I hvert fald hvis man udelukkende ser på stemmeprocenten.
66 procent af de stemmeberettigede danskere har nemlig sat deres kryds – enten i dag eller ved at brevstemme de seneste uger.
Det betyder, at 2.
797.
761 vælgere har i år afgivet deres stemme.
Hermed slår det valgdeltagelsen ved valget i 2009, hvor 59,5 procent valgte at stemme.
Her skal man endda lægge oven i, at vi på samme tid stemte om en ændring i tronfølgeloven, hvilket kan have fået flere til stemmeurnerne.
I 2014 – som efter dagens resultat har den tredjehøjeste stemmedeltagelse – benyttede 56,3 procent deres stemmeret.
For fem år siden stemte vi samtidigt om EU’s patentdomstol.
Professor: Alle forudsigelser er gjort til skammeValgforsker og professor ved Københavns Universitet Kasper Møller Hansen er umiddelbart en smule overrasket over, at valgdeltagelsen slår alle tidligere rekorder.
Det skyldes blandt andet, at parlamentsvalget har ligget i samme periode som folketingsvalget, der skal afholdes 5.
juni.
Læs også:Stolt Lars Løkke: Tyder på det bedste valg nogen sinde- Men alle de forudsigelser er gjort til skamme.
Rekorden er ikke bare slået, den er slået massivt, siger han.
Kasper Møller Hansen hæfter sig blandt andet ved, at valgdeltagelsen generelt i Europa har været høj.
Det kan blandt andet skyldes hele polemikken om Storbritanniens udtræden af EU.
- Brexit har skabt støtte til det europæiske og har også været med til at skabe opmærksomhed omkring EU-parlamentsvalget, siger han.
I og med, at valgresultat er mere end seks procentpoint højere, så er vurderingen fra professoren, at alle aldersgrupper i Danmark har hævet deres stemmeprocent.
- Det er nærliggende at tro, at de unge - som historisk set har været svære at mobilisere - har hævet deres stemmeprocent betragteligt.
Men det får vi først at se i løbet af de næste par dage.
Stemmeprocent over tid•2014: 56,3 procent.
•2009: 59,5 procent.
•2004: 47,9 procent.
•1999: 50,5 procent.
•1994: 52,9 procent.
•1989: 46,2 procent.
•1984: 52,4 procent.
•1979: 47,8 procent.
•Kilder: Europa-Parlamentet, Ritzau.
FacebookTwitterKopier linkEmner:Europa-Parlamentet|Valg og folkeafstemninger|EU|Storbritannien|EU-forhold




https://www.dr.dk/nyheder/politik/ep-valg/alle-stemmer-optalt-venstre-overrasker-med-kanonvalg-df-i-kaempe-nedtur

EP-valgAlle stemmer optalt: Venstre overrasker med kanonvalg - DF i kæmpe nedtur Folkebevægelsen mod EU ryger helt ud af Europa-Parlamentet.
Af Emma Toft og Theis Lange Olsen27.
maj 2019 kl.
00.
44 | opdateret 27.
maj 2019 kl.
05.
01Bemærk: artiklen er mere end 30 dage gammelLæs opVenstre får et rigtig godt valg til Europa-Parlamentet og går fra to til fire mandater, mens Dansk Folkeparti oplever en voldsom tilbagegang.
Det viser resultatet for det danske valg til Europa-Parlamentet, efter at alle stemmer er talt op.
- Det er en kæmpe sejr for Venstre, at de ti dage før et folketingsvalg kan trække denne her sejr hjem, siger valgforsker og professor Kasper Møller Hansen fra Københavns Universitet.
Statsminister og Venstre-formand Lars Løkke Rasmussen (V) kunne da heller ikke skjule sin begejstring ved partiets valgfest på Christiansborg.
- Venstre har i aften fået et flot, flot valg.
Så stort tillykke til os alle sammen.
Venstre står styrket som Danmarks største parti.
- Om præcis ti døgn står vi her igen på endnu en valgaften.
Og skulle vi ikke aftale med hinanden, at det bliver i lige så god stemning, som den vi har i aften, spurgte statsministeren.
Europaparlamentsvalget slår rekord, når det kommer til valgdeltagelsen, der lander på 66 procent.
Den hidtidige rekord er fra 2009 lå på 59,5 procent.
DF får vælgerlussingDansk Folkeparti står til at få en reel vælgerlussing, viser valgresultatet.
Partiet går fra fire mandater til bare ét mandat.
- Det er en katastrofe for partiet, siger valgforsker Kasper Møller Hansen, der peger på, at partiet er trængt i defensiven forud for det kommende folketingsvalg 5.
juni.
Han hæfter sig også ved, at Dansk Folkeparti går massivt tilbage i Sønderjylland, hvor Venstre går frem.
- Sønderjylland går altså fra at være gult til at være blåt, siger Kasper Møller Hansen.
Dansk Folkepartis formand, Kristian Thulesen Dahl, ærgrer sig over resultatet.
- Det er da et træls resultat.
Vi gik efter to mandater, og det ser ud til, at vi får et enkelt, men meget, meget dyrt mandat i antal stemmer, siger partiformanden.
Det bliver den uprøvede Peter Kofod, der får Dansk Folkepartis mandat.
Kristian Thulesen Dahl afviser, at den manglende erfaring får stor betydning.
- Jeg ved ikke, hvor meget det vil betyde i dagligdagen.
Vi havde rigtig gerne set, at Anders Vistisen var blevet genvalgt.
Men tillykke til de andre partier, der har fået fremgang.
Vi må tage handsken op derfra, siger Kristian Thulesen Dahl.
'Pænt valg til S, selvom de ikke bliver størst'Socialdemokratiet får tre mandater og lander på samme resultat som ved europaparlamentsvalget i 2014.
- Socialdemokratiet får et pænt valg, men de bliver ikke størst, og det er der nok mange i Socialdemokratiet, der er skuffede over, siger Kasper Møller Hansen.
Flere meningsmålinger havde inden europaparlamentsvalget spået, at Socialdemokratiet ville få fire mandater.
- Vi havde sat os det mål, at vi ville se, om vi ikke kunne sikre en socialdemokratisk fremgang.
Og det er lykkedes.
Dermed er vores fundament blevet bedre, siger Socialdemokratiets formand, Mette Frederiksen.
Hun erkender, at folketingsvalget nu er blevet mere spændende.
- Og til alle jer, jeg møder, der siger, at 'den er hjemme': Den er ikke hjemme endnu.
Og vi kan ikke være sikre på, at der er det røde flertal og den nye statsminister og den nye politik, som så mange danskere gerne vil have.
Med mindre at vi 5.
juni får mange flere til at gå ud og stemme socialdemokratisk, lød det til den socialdemokratiske valgfest.
Både SF og De Radikale går et mandat frem i forhold til sidste valg og lander på to mandater hver.
- De kan gå ind i folketingsvalgkampen med optimisme.
Det er altid sjovest at stemme på en vinder, siger Kasper Møller Hansen.
Den radikale leder, Morten Østergaard, glæder sig naturligvis over det ekstra mandat, foruden Morten Helveg Petersens.
- Det her betyder, at kampen for at løse klimakrisen, flygtningekrisen, sikkerhedskrisen nu kan kæmpes med dobbelt kraft, lød det.
Enhedslisten, der for første gang stiller op til Europa-Parlamentet, opnår et mandat og skal reprænteres af Nikolaj Villumsen.
Også De Konservative får et mandat, selvom partiet går tilbage flere steder i landet.
- De havde frygtet en nedsmeltning, så det er en overraskelse, siger valgforskeren.
Venstres spidskandidat ved europaparlamentsvalget, Morten Løkkegaard, takker de danske vælgere:Folkebevægelsen udeTil gengæld genvinder Folkebevægelsen mod EU ikke sit ene mandat, og dermed kommer den EU-kritiske bevægelse ikke ind i Europa-Parlamentet.
Folkebevægelsen har ellers siddet i Europa-Parlamentet siden det første valg i 1979.
- Det bliver svært for Folkebevægelsen mod EU at holde gryden i kog de næste fem år, vurderer valgforsker Kasper Møller Hansen.
Liberal Alliance og Alternativet opnår heller ikke valg til parlamentet.
Samlet set er der blevet valgt 14 danske kandidater til det 751 mand store Europa-Parlament.
Men den 14.
kandidat får først plads, når Storbritannien træder ud af EU.
Indtil da sidder der 13 danske parlamentarikere i Europa-Parlamentet.
Højdepunkter fra nattens spidskandidatdebat:FacebookTwitterKopier linkEmner:Anders Primdahl Vistisen (politiker)|Dansk Folkeparti|Kristian Thulesen Dahl (politiker)|Valg og folkeafstemninger|Jylland




https://www.dr.dk/nyheder/politik/ep-valg/dfs-venner-bliver-stoerste-eu-skeptiske-gruppe-men-misser-top-tre

Det nye Europa-ParlamentSe temaEP-valgDF’s venner bliver største EU-skeptiske gruppe, men misser top treGruppens leder havde håbet på, at gruppen blev den største.
Dansk Folkepartis Anders Vistisen (th) deltog i mødet i april med den italienske højrefløjsleder, Matteo Salvini, samt Olli Kotro fra Sandfinnerne og Jörg Meuthen fra Alternative für Deutschland.
Af Sune Gudmann Christiani27.
maj 2019 kl.
02.
15Bemærk: artiklen er mere end 30 dage gammelLæs opDen EU-kritiske højrefløjsgruppe, der kalder sig "Fornuftens Europa", står til 67 pladser i det kommende Europa-Parlament.
Dermed ser den ud til at blive den fjerdestørste gruppe i det kommende parlament.
Det viser en projektion foretaget af mediet Politico.
eu.
Her bidrager Dansk Folkeparti med et enkelt mandat, og ifølge de foreløbige resultater kommer det italienske regeringsparti Lega med 22 mandater.
Det samme bidrager franske Marine Le Pen og hendes parti, National Samling, med.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Matteo Salvini, der er vicepremierminister i Italien og leder af Lega, er også leder af den europæiske gruppe, som formelt kalder sig Den Europæiske Alliance for Folk og Nationer.
- Mens vi venter på de endelige data, tak tak tak.
Tak til Italien.
Tak fra hele holdet.
Vi vil vise os værdige til jeres tillid.
Vi er det største parti i Italien, og nu er det forandringens tid i Europa, siger Salvini i en video på sin Twitter-profil her til aften.
Det er i skrivende stund usikkert, hvor mange pladser Green Party i Storbritannien får.
Derfor er der en mulighed for, at "Fornuftens Europa" bliver overhalet og ender som femtestørste gruppe i Europa-Parlamentet - efter gruppen De Grønne, der også er gået frem.
Ville være største gruppe i parlamentetUanset om de bliver fjerde- eller femtestørste gruppe, så havde man sat næsen op efter mere.
Matteo Salvini har tidligere sagt følgende:- Vores ambitiøse mission er at blive den største gruppe i Europa-Parlamentet.
Den største, den vigtigste og den mest fremtidssynede, sagde Salvini i april.
Medlemmer af 'Fornuftens Europa'SME Rodina (Slovakiet) EKRE (Estland) FPö (Østrig) Rassemblement National (Frankrig) AfD (Tyskland) Dansk Folkeparti (Danmark) Sannfinner (Finland) Vlaams Belang (Belgien) Lega (Italien)Alt tegner dog til, at man når målsætningen om at blive den største EU-kritiske gruppe i parlamentet.
Formelt er gruppen ikke konstitueret endnu, men ventes at blive det, når det kommende Europa-Parlament træder sammen.
FacebookTwitterKopier linkEmner:Europa-Parlamentet|Marine Le Pen (politiker)|Matteo Salvini (politiker)|Italien|EU-forhold




https://www.dr.dk/nyheder/politik/ep-valg/konservativ-jubel-det-er-allerbedst-danmark

EP-valgKonservativ jubel: 'Det er allerbedst for Danmark'De Konservative ser ud til at beholde sit mandat i Europa-ParlamentetAf Emil Eller27.
maj 2019 kl.
00.
32Bemærk: artiklen er mere end 30 dage gammelLæs opDen hidtil ukendte Pernille Weiss har ved årets valg til Europa-Parlamentet overtaget posten som spidskandidat for De Konservative fra den tidligere vicestatsminister Bendt Bendtsen.
Derfor har der også været stor spænding i partiet om, hvorvidt Weiss kunne få et godt nok valg til, at partiet kunne beholde sit ene mandat i parlamentet.
Det er flot for det danske demokrati, at at man ikke behøver være super kendt for at blive valgt til parlamentet.
Pernille Weiss (K)Men de kan nu konstatere, at hun har klaret opgaven.
Med 6,2 procent af stemmerne i den seneste prognose går partiet godt nok tilbage med 2,9 procentpoint i forhold til seneste valg, men det er nok til at beholde mandatet.
Læs også:Prognose: Venstre fordoblet i Europa-Parlamentet- Det er flot for det danske demokrati, at at man ikke behøver være super kendt for at blive valgt til parlamentet, siger Pernille Weiss på vej ind til jublen fra den konservative valgfest på Christiansborg.
Pape: Godt for DanmarkTil valgfesten blev hun mødt af en sejrstale fra partiformand Søren Pape Poulsen, der glædede sig over, at partiet kan blive i den konservative gruppe i parlamentet, EPP, der i hvert fald inden valget var parlamentets største.
Det er ikke bare godt for Det Konservative Folkeparti.
Det er allerbedst for Danmark.
Søren Pape Poulsen (K)- Det her er noget helt, helt særligt.
Vi skal bruge det til noget positivt.
- Det er positivt, at vi de næste fem år har repræsentation i den største gruppe i parlamentet.
Det er ikke bare godt for Det Konservative Folkeparti.
Det er allerbedst for Danmark, siger partiformanden.
Og spidskandidaten selv sendte da også ros tilbage til partiformanden.
- Det har været en fornøjelse at arbejde sammen med dig, Søren.
Jeg er helt rolig ved, at partiet ligger bedst i dine omsorgsfulde, stærke og kølige hænder, siger hun.
Partiet skal nu fortsætte med at vise sit værd på den europæiske scene, understreger hun.
- Vi har mulighed for at vise, hvordan vi er små- og mellemstore virksomheders parti.
Hvordan vi er den kommende generations parti.
- For et renere klima, for en bedre verden og for det borgerlige ord, der tror at selvfølgelig skal der siges og gøres det, der skal til, for at vi kan bære generationskontrakten videre, siger hun.
FacebookTwitterKopier linkEmner:Bendt Bendtsen (politiker)|Det Konservative Folkeparti|Europa-Parlamentet|Søren Pape Poulsen (politiker)|Valg og folkeafstemninger




https://www.dr.dk/nyheder/politik/ep-valg/minut-minut-her-er-5-hovedpunkter-fra-danskernes-eu-valg






https://www.dr.dk/nyheder/politik/ep-valg/kurven-er-vendt-saa-mange-europaeere-stemte-ved-ep-valget

Det nye Europa-ParlamentSe temaEP-valgKurven er vendt: Så mange europæere stemte ved EP-valgetSe et kort over, hvor mange der stemte i hvert EU-land.
Medlemmer af De Grønne i Tyskland jubler, efter at partiet har fordoblet sin tilslutning ved EP-valget.
Af Per Bang Thomsen - Bruxelles og Theis Lange Olsen27.
maj 2019 kl.
01.
06 | opdateret 27.
maj 2019 kl.
10.
14Bemærk: artiklen er mere end 30 dage gammelLæs opI 20 år er det kun gået én vej for valgdeltagelsen ved europaparlamentsvalgene:Nedad.
Men denne gang er det lykkedes at vende den nedadgående kurve.
Ifølge Europa-Parlamentets foreløbige tal stemte 50,95 procent af de stemmeberettigede EU-borgere - heriblandt også briterne - ved dette valg, der er det niende siden det første direkte valg til Europa-Parlamentet i 1979.
Ved det seneste valg i 2014 stemte blot 42,6 procent af EU-borgerne.
2014-valget var det første efter den store østudvidelse, hvor ti østeurpæiske lande blev optaget i den fælles union.
Og man skal tilbage til 1994, hvor der kun var 12 medlemslande i EU, for at finde en valgdeltagelse, der var højere.
Her lå valgdeltagelsen på 56,7 procent.
Professor: Glad for at tage fejlI Danmark nåede valgdeltagelsen op på rekordhøje 66 procent.
Ved valget for fem år siden stemte 56,3 procent af de danske vælgere.
EU-professor Derek Beach fra Aarhus Universitet var en af dem, der frygtede en lav valgdeltagelse herhjemme, fordi folketingsvalgkampen skyggede for EP-valget.
Men hans forudsigelser blev gjort til skamme.
- Det er et af de tidspunkter, hvor man er rigtig glad for at tage fejl.
Min tolkning er, at meget har at gøre med klimadiskussionen.
Vi har set skolestrejker og marcher.
Det er noget almindelige vælgere går op i, og det har så fået folk op af stolene, siger han.
- Folk kunne se, at hvis de vil gøre noget ved klimaet, så er det nok Europa-Parlamentsvalget, der har betydning.
Det kom lidt bag på mig og nok mange andre, at vælgerne rent faktisk handlede på baggrund af det, men set i lyset af, hvor vigtigt det her er, så er det ikke specielt overraskende, siger Derek Beach.
Han vurderer, at mange unge vælgere har rejst sig fra sofaen og medvirker til at sætte skub i den grønne bølge, der skyller ind over Europa.
I Tyskland og Frankrig er grønne partier gået markant frem, og herhjemme har De Radikale og SF høstet mange stemmer efter at have ført valgkamp med klimaet højt på dagsordenen.
Men der er fortsat markante geografiske forskelle landene imellem, når det handler om valgdeltagelse.
I Tyskland er den steget fra 48 til 61 procent, mens et andet stort EU-land som Italien står stille omkring 56 procent.
I flere lande er valgdeltagelsen da også gået tilbage - det drejer sig blandt andet om Bulgarien, hvor kun 30 procent stemte.
Sådan ser det foreløbige resultat ud ifølge Europa-Parlamentets projektion:FacebookTwitterKopier linkEmner:EU|Europa-Parlamentet|Valg og folkeafstemninger|EU-forhold|Tyskland




https://www.dr.dk/nyheder/politik/ep-valg/stolt-lars-loekke-tyder-paa-det-bedste-valg-nogensinde

EP-valgStolt Lars Løkke: Tyder på det bedste valg nogensinde- Kære Venstre-folk.
Venstre har i aften fået et flot, flot valg, siger statsministeren.
Af Emil Søndergård Ingvorsen27.
maj 2019 kl.
00.
09Bemærk: artiklen er mere end 30 dage gammelLæs op- Kære Venstre-folk.
Venstre har i aften fået et flot, flot valg.
Sådan lyder det fra statsminister Lars Løkke Rasmussen (V), efter at omkring 98 procent af stemmerne er talt op.
Venstre ligger til at blive det største parti i EU-parlamentet med fire mandater og bliver hermed det største danske parti.
- Alt tyder på, at vi har fået det bedste valg til EU-parlamentsvalget nogensinde.
Alt tyder på, at vi bliver det største danske parti, siger Lars Løkke Rasmussen, der sender en særligt stort tak til Venstres-kandidater.
- Det er det stærkeste hold til valget overhovedet.
Sammen med de frivillige har I kæmpet en stor kamp, og det betyder, at vi står til at blive Danmarks største parti.
Alle er stolte over jer, så tusind tak for en fantastisk indsats, siger statsministeren.
Der var også tid til at tale om Danmarks rolle i EU, efter at statsministeren havde solet sig i Venstres historisk gode resultat.
- Danmark er et dejligt land, men vi kan ikke løse alle vores problemer selv.
Kampen mod menneskeskabte klimaforandringer, indsatsen for at bremse migrationsstrømmen og vores stræben efter mere frihandel, det kan vi kun ved at samarbejde i Europa, siger Lars Løkke Rasmussen.
Dejligt så mange har stemtDR Nyheder nåede også at få en kort kommentar fra statsministeren, da han var på vej til Venstres valgfest på Christiansborg.
Her var han dog noget mere fåmælt.
- Det har været en god aften, og nu skal vi over og hilse på vores venner på Christiansborg, sagde han.
Læs også:Prognose: Venstre fordoblet i Europa-ParlamentetLars Løkke Rasmussen ville dog gerne knytte en kommentar til valgdeltagelsen, hvor omkring to ud af tre af alle stemmeberettigede har valgt at sætte et kryds.
Hermed slår vælgertilslutningen alle resultater ved et parlamentsvalg.
- Først og fremmest er det dejligt at være statsminister i et land, hvor så mange har stemt, sagde statsministeren for kort tid siden.
FacebookTwitterKopier linkEmner:Lars Løkke Rasmussen (politiker)|Venstre|Valg og folkeafstemninger|EU|EU-forhold




https://www.dr.dk/nyheder/politik/ep-valg/foreloebigt-ep-resultat-yderpartier-kaprer-pladser-fra-europas-gamle

Det nye Europa-ParlamentSe temaEP-valgForeløbigt EP-resultat: Yderpartier kaprer pladser fra Europas gamle magtpartierEuropa-Parlamentet tegner til at blive mere fragmenteret end tidligere.
Det nye Europa-Parlament kommer ifølge det foreløbige resultat til at se noget anderledes ud end tidligere.
Af Per Bang Thomsen - Bruxelles27.
maj 2019 kl.
00.
03Bemærk: artiklen er mere end 30 dage gammelLæs opEuropas gamle magtpartier står til at få en gedigen afklapsning fra de europæiske vælgere, mens partierne på både højre- og venstrefløjen kan forvente fremgang.
Det samme kan de liberale, der står til stor mandatvækst.
Det viser det foreløbige europæiske resultat af europaparlamentsvalget, efter at de sidste valgsteder i EU’s 28 medlemslande nu er lukket.
Det er Europa-Parlamentet, der står bag den såkaldte valgprojektion, som bygger på både exitpolls og optalte stemmer fra de enkelte medlemslande.
Derfor er den behæftet med stor usikkerhed.
Men meget tyder på, at det nye Europa-Parlament bliver mere fragmenteret og opdelt end tidligere.
Både den konservative EPP-gruppe og den socialdemokratiske S&D-gruppe står til at gå tilbage ved dette valg.
Og de står samtidig til at miste det fælles flertal, de har haft i Europa-Parlamentet siden det første direkte valg i 1979.
Fremgang til den liberale gruppeTil gengæld kan den liberale ALDE-gruppe, hvor både Venstre og Det Radikale Venstre er medlemmer, ifølge valgprojektionen se frem til flere pladser i Europa-Parlamentet.
Fremgangen skyldes blandt andet, at La République en Marche, der er den franske præsident, Emmanuel Macrons, parti, har valgt at tilslutte sig gruppen.
Læs også:Forstå grupperne: Sådan sidder de danske politikere i Europa-ParlamentetRegeringspartiet stiller op til europaparlamentsvalget for første gang, og ifølge lokale målinger har det fået mere end hver femte stemme i Frankrig.
Venstrefløjsgruppen De Grønne, hvor danske SF sidder med, står også til at blive større, og det samme gør to af grupperne på den EU-skeptiske højrefløj, ENF og EFDD.
Til gengæld står ECR-gruppen, hvor Dansk Folkeparti i dag er medlem, til at gå tilbage.
Margrethe Vestagers (R) liberale ALDE-gruppe står til fremgang efter europaparlamentsvalget.
Kampen om magten er gået i gangStemmerne er nu ved at blive talt op rundt om i Europa, og det er uvist, hvornår det endelige valgresultat foreligger.
Men allerede inden valgprojektionen blev offentliggjort, var Europa-Parlamentets politiske grupper ude at kommentere det foreløbige – og overordnede – resultat.
Selvom EPP-gruppen står til at blive mindre, tyder alt dog på, at den forbliver den største gruppe i Europa-Parlamentet.
Ifølge næstformand Esther de Lange er der nu brug for, at de pro-europæiske partifamilier på den politiske midte – heriblandt den liberale ALDE-gruppe - finder sammen og danner et solidt flertal.
Og her vil ifølge hende EPP stå i spidsen for de forhandlinger, der begynder i morgen.
- Vi vil styrke den politiske midte.
Det er vores ansvar som den største gruppe, sagde hun.
Men det bliver ikke gratis, understregede Guy Verhofstadt, der er gruppeformand for ALDE-gruppen i Europa-Parlamentet.
- For første gang i 40 år vil de to klassiske partier ikke længere have flertal i Europa-Parlamentet.
Det betyder, at det ikke længere er muligt at danne et solidt, pro-europæisk flertal uden vores hjælp og deltagelse, sagde Guy Verhofstadt.
Den socialdemokratiske S&D-gruppe er ikke enig i, at EPP skal lede forhandlingerne.
- De kan ikke længere hævde at have et naturligt monopol, lød det fra S&D-gruppens formand, Udo Bullmann.
Kampen om toppostenEt af de store slagsmål bliver, hvem der i givet fald skal være den næste formand for Europa-Kommissionen.
Det er formelt set stats- og regeringscheferne, der indstiller en kandidat til posten.
Men det skal ifølge Lissabon-traktaten ske "under hensynstagen" til valgresultatet.
Derfor har en række af de europæiske partifamilier stillet med hver sin spidskandidat til posten.
ALDE har stillet med syv kandidater til de forskellige EU-topposter, der skal genbesættes i løbet af i år – heriblandt konkurrencekommissær Margrethe Vestager (R), der går efter at blive den næste formand for Europa-Kommissionen.
- Vi er klar til at overveje alle kandidater, der kan skaffe sig et flertal, sagde Guy Verhofstadt.
Esther de Lange fra EPP-gruppen, der selv stiller med tyske Manfred Weber til posten som kommissionsformand, afviste at gå ind i detaljer om gruppens formandsovervejelser.
- Forhandlingerne om indhold og kandidat vil gå i gang i morgen, sagde hun.
Ska Keller, der er De Grønnes spidskandidat til kommissionsformandsposten, blev spurgt ind til, hvordan gruppen vil forholde sig, hvis den kan gå hen og blive ”kongemager” i de kommende forhandlinger.
- Eller ”dronningemager”, understregede hun.
- De Grønne har altid øje for ligestillingsperspektivet.
Det er endnu uvist, om EU's stats- og regeringschefer vil vælge en af partiernes spidskandidater, eller om de i givet fald vil indstille en anden.
De mødes på tirsdag for at diskutere det.
FacebookTwitterKopier linkEmner:Emmanuel Macron (politiker)|EU|Europa-Kommissionen|Valg og folkeafstemninger|Frankrig




