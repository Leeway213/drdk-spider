https://www.dr.dk/nyheder/indland/bad-med-mand-og-born-forsvundet-i-roskilde-fjord

IndlandBåd med mand og to børn forsvundet i Roskilde FjordHelikoptere og dykkere ledte hele aftenen i går efter savnet båd med tre passagerer i Roskilde Fjord.
14.
apr.
2019 kl.
23.
36 | opdateret 15.
apr.
2019 kl.
07.
36Bemærk: artiklen er mere end 30 dage gammelLæs opEn far og to børn er savnet, efter at de søndag morgen sejlede ud i en båd fra havnen i Frederiksværk.
Politiet har natten over midlertidigt indstillet eftersøgningen på den forsvundne familie, men forventer at genoptage den i løbet af morgenen eller formiddagen.
Det oplyser Nordsjællands Politi til TV2.
Frederiksborg Brand & Redning, som har hjulpet til med eftersøgningen med både og dykkere, indstillede eftersøgningen i nat, skriver de på Twitter.
Forsvaret har også bidraget med en helikopter, men det er uvist, om de vil deltage i mandens fortsatte eftersøgning.
Forsvandt på hyggeturEftersøgningen bliver besværliggjort af, at politiet ikke har nogen spor at gå ud fra.
- Det er svært, da vi ikke har fundet noget endnu, og derfor ikke har meget at gå efter, siger vagtchef ved Nordsjællands Politi Martin Bakke kort efter midnat mandag.
Ifølge Martin Bakke sejlede faren og de to børn "ud på en hyggetur" søndag morgen omkring klokken 08.
20.
Siden er der ingen, som har hørt fra dem.
Politiet er ikke bekendt med, hvilken rute de skulle ud på, hvorfor man både leder syd og nord for Frederiksværk.
- De kan både være i Roskilde Fjord, Isefjord eller helt oppe i Kattegat.
Og så giver det et meget stort søgeområde, siger Martin Bakke.
Ingen har set demVagtchefen oplyser, at politiet endnu ikke har modtaget henvendelser fra folk, der har set dem.
Politiet har til gengæld modtaget meldinger fra skibe og både, der ikke har set dem, og det hjælper også politiet.
- Man må meget gerne melde ind uanset.
For så ved vi, at de ikke har været på den placering på det tidspunkt, siger vagtchefen.
Region Hovedstadens Akutberedskab oplyser på Twitter, at man har forladt havnen, og at Forsvaret leder videre.
Tidligere søndag aften meddelte Frederiksborg Brand og Redning på Twitter, at man også deltog i eftersøgningen.
/ritzau/FacebookTwitterKopier linkEmner:Sjælland|Twitter|Nordsjællands Politi|Politi|Frederiksværk




https://www.dr.dk/nyheder/udland/sudans-militaerrad-rydder-op-fyrer-forsvarsminister-og-usa-ambassador

UdlandSudans militærråd rydder op: Fyrer forsvarsminister og USA-ambassadørMilitærstyre er i gang med at imødekomme krav fra demonstranter om at skifte ud i sikkerhedstjenesten.
Igen søndag var der store demonstrationer uden for militærets hovedkvarter i Sudans hovedstad, Khartoum.
14.
apr.
2019 kl.
23.
32Bemærk: artiklen er mere end 30 dage gammelLæs opSudans regerende militærråd har fjernet forsvarsminister Awad Ibn Auf, fyret landets udsending i USA og udpeget en ny spionchef.
Det oplyser rådet søndag, skriver nyhedsbureauerne Reuters og AFP.
Forsvarsministeren var indtil fredag aften leder af det militærråd, der regerer Sudan, efter at præsident Omar al-Bashir tidligere på ugen blev afsat.
Men nu er han også fjernet helt, oplyser en talsmand for rådet.
Også Sudans charge d'affaires i Washington, Mohamed Atta, er fyret.
Han er tidligere chef for den frygtede efterretningstjeneste.
Under hans ledelse blev undertrykkelsen af oppositionen og kritiske medier optrappet.
Da Atta rykkede til Washington, blev han erstattet af Salah Gosh, som blev fjernet fra posten lørdag.
Lover at fjerne det gamle regimeSudans nye, midlertidige leder, general Abdel Fattah al-Burhan, lovede lørdag i en tv-tale, at han vil "fjerne regimet og dets symboler".
Demonstrationerne fortsætter søndag uden for militærets hovedkvarter med krav om, at magten omgående overdrages til et civilt styre, skriver AP.
Hovedkræfterne bag de protester, der endte med at blive præsident Bashirs endeligt, holdt søndag møde med militærrådet.
Her opfordrede de til, at et civilt styre "omgående" kommer til, og at det beskyttes af hæren.
- Vi har også krævet en omstrukturering af det nuværende sikkerhedsapparat, siger Omer el-Digair fra oppositionspartiet Sudans Kongresparti.
- Vi har ikke brug for et sikkerhedsapparat, der fængsler folk og lukker aviser, siger han ifølge nyhedsbureauet AP i en tale til demonstranterne.
En talsmand for hæren siger til AP, at militærrådet er i gang med udskiftninger.
Talsmanden tilføjer, at oppositionspartierne vil få lov til at udnævne en ny premierminister og regering, men ikke en præsident.
/ritzau/FacebookTwitterKopier linkEmner:Sudan|Omar al-Bashir (politiker)|USA|Militær




https://www.dr.dk/nyheder/udland/finske-socialdemokrater-vi-har-vundet-valget

UdlandFinske socialdemokrater: Vi har vundet valgetFinlands socialdemokrater erklærer sejr med 98 procent af stemmerne talt op.
Centerpartiet er valgets taber.
Partiformanden for det socialdemokratiske SDP, Antti Rinne (th), rækker hånden frem mod formanden for De Sande Finner, Jussi Halla-aho (tv).
14.
apr.
2019 kl.
22.
54Bemærk: artiklen er mere end 30 dage gammelLæs opFinlands socialdemokrater, SDP, har erklæret sejr ved søndagens valg til rigsdagen.
- For første gang siden 1999 er vi det største parti i Finland.
SDP er statsministerpartiet, siger partileder Antti Rinne søndag ved 22.
30-tiden dansk tid.
Men kun omkring 5100 stemmer skiller socialdemokraterne og De Sande Finner.
98 procent af stemmerne er talt op.
SPD bevarer en snæver føring med 17,7 procent af stemmerne mod 17,6 procent til De Sande Finner, der bliver Finlands næststørste parti efter valget, viser optællingen på justitsministeriets hjemmeside.
Centerpartiet er valgets taberStatsminister Juha Sipilä måtte tidligere på aftenen erkende, at hans Centerparti er valgets taber.
Centerpartiet ser ifølge de foreløbige resultater ud til at blive fjerdestørst med 13,9 procent.
Partiet ser ud til at miste 18 mandater og må nøjes med 31 pladser i den finske riksdag.
- Dette er en stor skuffelse for os.
Jeg vil gerne lykønske vinderne, sagde Sipilä ifølge det tyske nyhedsbureau dpa.
Tredjestørst er foreløbig Samlingspartiet med 16,9 procent.
Ingen af partierne er oppe over 20 procent i den foreløbige optælling.
En tredjedel stemte på forhåndLidt over en tredjedel af de finske vælgere har stemt på forhånd, og resultaterne herfra blev offentliggjort tidligt på aftenen.
Allerede her var der et fingerpeg om en valgsejr til socialdemokraterne.
Valgstederne lukkede klokken 19 dansk tid.
Et godt valg til De Sande Finner kan vanskeliggøre regeringsdannelsen.
De fleste af de øvrige partier har udelukket et samarbejde med det indvandringskritiske parti.
- Spørgsmålet er så, om Samlingspartiet vil overveje at regere med dem, siger politisk iagttager Göran Djupsund til den svenske tv-station SVT.
Valgdeltagelsen ser ud til at blive 72 procent, viser tal fra justitsministeriet.
/ritzau/FacebookTwitterKopier linkEmner:Socialdemokraterne|Finland|De Sande Finner|Valg og folkeafstemninger|Juha Sipilä (politiker)




https://www.dr.dk/sporten/cykling/strid-modvind-og-styrt-danskerne-sled-sig-i-maal-i-roubaix

CyklingStrid modvind og styrt: Danskerne sled sig i mål i RoubaixDe danske deltagere i Paris-Roubaix havde en hård dag på de franske pavéer.
På den berømte 'forårsdag i helvede' blev Mads Würtz Schmidt (Team Katusha) bedst placerede dansker som nummer 34.
Af Michael Sten Jensen i Lyon14.
apr.
2019 kl.
20.
51Bemærk: artiklen er mere end 30 dage gammelLæs opDet var ikke dynamitstænger, de danske deltagere i forårsklassikeren Paris-Roubaix havde pakket benene med søndag.
På den berømte 'forårsdag i helvede' blev Mads Würtz Schmidt (Team Katusha) bedst placerede dansker som nummer 34.
Netop Mads Würtz Schmidt og Casper Pedersen (Team Sunweb) forsøgte tidligt at komme fri af feltet, men danskernes forsøg blev hurtigt opsnappet, og så var det en anden danskers tur til at prøve lykken.
Arkivfoto af Matti Breschel.
Matti Breschel fik sammen med 22 andre ryttere slået et hul til feltet, men nærmere kom danskerne det ikke denne dag.
Breschel var også en mærket mand, da han kom i mål som nummer 60 i sit tiende Paris-Roubaix.
En heftig modvind gjorde det ulideligt på de franske pavéer.
- Det var nok et af de hårdeste løb, jeg har kørt her.
Jeg havde ikke de bedste ben og måtte kæmpe i udbruddet, men jeg fik det heldigvis lidt bedre undervejs.
Jeg havde dog håbet på at komme lidt længere frem, men jeg er bare glad for, at det er overstået, siger Matti Breschel.
De danske placeringer i top 100 fordelte sig således.
•34.
Mads Würtz Schmidt (Team Katusha)•50.
Kasper Asgreen (Quick-Step)•51.
Mads Pedersen (Trek-Segafredo)•60.
Matti Breschel (Team EF Education First)•91.
Lars Bak (Team Dimension Data)FacebookTwitterKopier linkEmner:Kasper Asgreen (cykelrytter)|Matti Breschel (cykelrytter)|Frankrig|Quick-Step Team|Cykelsport




https://www.dr.dk/nyheder/indland/politi-efter-paludan-demonstration-vi-havde-ikke-forventet-uromagere-ville-vende-sig

IndlandPoliti efter Paludan-demonstration: Vi havde ikke forventet, at uromagere ville vende sig mod os Civile betjente trak våben, da der opstod uroligheder på Nørrebro.
Politiet afviser, at der blev affyret skud.
Af Signe Mai Vilsbøll14.
apr.
2019 kl.
22.
11Bemærk: artiklen er mere end 30 dage gammelLæs opDet kom bag på Københavns Politi, at uromagere også gik til angreb på politiet, da islammodstander og stifter af det højreradikale parti Stram Kurs, Rasmus Paludan, begyndte sin demonstration på Blågårds Plads med en koran i hånden.
Sådan lød det fra Jørgen Bergen Skov, der er chefpolitiinspektør ved Københavns Politi, da politiet efter flere timers uroligheder på Nørrebro holdt pressemøde foran Politigården.
Politiet greb ind omkring klokken 14.
30 søndag, da der blev gjort udfald mod Paludans demonstration, og det udløste ifølge chefpolitiinspektør Jørgen Bergen Skov voldsomme angreb mod politiet.
- Vi havde ikke forventet, at folk ville vende sig mod politiet.
Vi havde forventet ytringer mod demonstrationen, men ikke at det ville gribe til uroligheder, som dem vi har set i dag, sagde Jørgen Bergen Skov, der påpegede, at urolighederne primært blev skabt af "områdets utilpassede unge og folk med banderelation":- Vi er ved at få medløberne væk, og vi fortsætter i løbet af aftenen, hvor vi håber, at få styr på gemytterne.
Politiet efterforsker angrebIndre Nørrebro har dagen igennem stået i flammer, og uroen bredte sig fra Blågårds Plads til Blågårdsgade, Korsgade og Nørrebrogade.
Her kastede vrede moddemonstranter blandt andet brosten, cykler og plastikstole mod politiet, der var massivt til stede i området.
I alt er tre personer anholdt i forbindelse med optøjerne.
En for angreb på Rasmus Paludan, en for angreb på politibetjente og en sidste for ikke at efterkomme politiets anvisninger.
Jørgen Bergen Skov understreger, at politiet har indsamlet dokumentation af angrebene mod politiet, og at der derfor kan komme flere anholdelser.
- Det stopper ikke her.
Vi kommer til at efterforske angrebene og drage gerningsmændene til ansvar for det, de har gjort, sagde chefpolitiinspektøren.
Rasmus Paludan og Stram Kurs har fået forbud mod at demonstrere i området.
Civile betjente trak våbenPå aftenens pressemøde bekræftede Jørgen Bergen Skov, at politiet brugte tåregas ved aktionen, og at civile betjente, der var tilstede på Nørrebro, trak våben.
Han understreger dog, at der ikke blev affyret skud.
- Vi har civile i området, som skal forsøge at udpege gerningsmænd.
Der sker det, at de på et tidspunkt kommer i knibe og bliver trængte, og der ender de med at trække deres tjenestevåben.
Men der er ingen af dem, der afgiver skud.
Københavns Politi har ikke kendskab til, at der skal være andre tilskadekomne end én enkelt person, der fik en brosten i hovedet, da der opstod uro.
Optøjerne er dog ikke overstået.
Indtil der er ro over Nørrebro, vil politiet være talstærkt tilstede, oplyser Københavns Politi, der også har aktiveret kriminalpræventive medarbejdere, der "har godt tag i de unge".
Jørgen Bergen Skov opfordrer folk til at blive indendøre og holde sig væk fra områder, hvor der fortsat er uro og ildspåsættelser.
FacebookTwitterKopier linkEmner:Nørrebro|Politi|Københavns Politi|Stram Kurs (parti)|Rasmus Paludan (advokat)




https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder-4

SuperligaSÅ' DER MÅL!
Se alle weekendens Superligamål på 99 sekunderFC København tog sejren i det københavnske derby, mens skæbnen igen var ond ved Hobro.
Af Niklas Brandt Pedersen14.
apr.
2019 kl.
20.
45Bemærk: artiklen er mere end 30 dage gammelLæs opFC København fortsætter marchen mod det danske mesterskab med en 2-1 sejr over ærkerivalerne fra Brøndby.
Til gengæld var heldet ikke med Hobro, der for anden weekend i træk mistede vitale point på at lukke et mål dybt inde i overtiden.
I videoen øverst i artiklen kan du se alle 15 mål i weekendens superligakampe.
FacebookTwitterKopier linkEmner:FC København|Hobro|Fodbold|Brøndby




https://www.dr.dk/sporten/fodbold/superliga/fcm-holder-liv-i-guldkampen-med-sejr-over-ob

SuperligaFCM holder liv i guldkampen med sejr over OBFCM vandt søndag 2-0 over OB i Herning, og dermed sørgede holdet for, at FCK's forspring ikke blev større.
14.
apr.
2019 kl.
20.
21Bemærk: artiklen er mere end 30 dage gammelLæs opFC Midtjylland vandt søndag 2-0 over OB i Herning i Superligaens 29.
spillerunde, og dermed holder FCM afstanden til førerholdet FC København på fem point.
Efter sejren ligger FCM på andenpladsen med 65 point, mens FCK efter holdets sejr over Brøndby har 70 point.
For OB betyder resultatet, at holdet forbliver på tredjepladsen med 43 point, men at holdet nu kun er ét point foran Esbjerg.
FCM's anfører Jakob Poulsen og angriber Frank Onyeka bragte sejren i hus med deres scoringer.
OB's Jeppe Tverskov begår straffe.
FCM satte sig hurtigt på kampen og sørgede for, at den blev præget af fysik, dødbolde og dueller.
Efter 28 minutter gav overtaget pote, da angriberen Mayron George blev fældet i feltet, og Jakob Poulsen på det efterfølgende straffespark scorede til 1-0.
FCM fortsatte med at dominere efter pausen, og i det 54.
minut scorede Frank Onyeka, efter at FCM's wingback Rafal Kurzawa havde spillet ham fri i feltet.
OB formåede ikke at etablere et pres mod FCM's mål for at skabe liv i kampen, og det var i stedet FCM, der flere gange var tæt på at forøge føringen.
Både midtbanespilleren Tim Sparv og debutanten Junior Bramado var tæt på at score holdets tredje mål, men resultatet forblev 2-0.
FCM spiller næste kamp den 18.
april, hvor holdet møder FCK, mens OB den 19.
april møder FC Nordsjælland.
/ritzau/FacebookTwitterKopier linkEmner:FC København|FC Midtjylland|Fodbold|Herning|Brøndby




https://www.dr.dk/sporten/fodbold/superliga/fischer-lukker-hektisk-uge-med-maal-og-sejr-kunne-ikke-have-vaeret-bedre

SuperligaFischer lukker hektisk uge med mål og sejr: 'Kunne ikke have været bedre'Viktor Fischer blev matchvinder mod ærkerivalen Brøndby efter en turbulent uge.
FC Københavns Viktor Fischer jubler efter Superligakampen mellem Brøndby IF og FC København.
Af Michael Sten Jensen i Lyon og Andreas Kraul14.
apr.
2019 kl.
19.
57Bemærk: artiklen er mere end 30 dage gammelLæs opEfter en uge med stort fokus på de homofobiske tilråb, som FCK's offensive profil Viktor Fischer i seneste spillerunde modtog i Odense, var det søndag blevet tid til at lade fødderne tale.
Og det gjorde han så, Fischer.
Med sin scoring til 2-1 kort før pausen mod ærkerivalerne fra Brøndby, blev Fischer matchvinder i derbyet på Vestegnen.
Ikke den værste måde at runde en turbulent uge af, lyder det fra Viktor Fischer.
- Det kunne ikke have været bedre.
Tre point, matchvinder og en solskinsdag.
Vi var ikke bedst, men vi vandt alligevel, så det har været en god afslutning på en hektisk, men nødvendig, uge, siger Viktor Fischer.
Andreas Bjelland går på banen med et regnbuefarvet anførerbind.
Blev mødt af råb under opvarmningNetop Brøndby-fans markede sig mandag aften i Farum med sange om Viktor Fischer, og da spillerne søndag eftermiddag kom på banen for at varme op, var der igen skruet op for varmen i det kreative sanghjørne.
Heldigvis ophørte sangene, da kampen gik i gang, siger Fischer.
- Jeg oplevede det inden kampen, desværre.
Men på den anden side kan man sige, at skal det være – og det synes jeg aldrig, det skal – så var det ikke i løbet af kampen.
Vi havde ikke brug for at fløjte kampen af på grund af det, og det er virkelig et step i den rigtige retning.
- Det var eksemplarisk opførsel i løbet af kampen, og vi fik den samme hadske, smukke stemning mellem de historisk set to største fodboldklubber i landet, siger Viktor Fischer.
FacebookTwitterKopier linkEmner:Viktor Fischer (fodboldspiller)|Brøndby|Sjælland|FC København|Fodbold




https://www.dr.dk/nyheder/indland/advokater-slaar-alarm-presset-i-faengslerne-forhindrer-os-i-moede-vores-klienter

IndlandAdvokater slår alarm: Presset i fængslerne forhindrer os i at møde vores klienterKriminalforsorgen arbejder på at forbedre adgangen for advokaterne.
Hassan Mahmood oplever ofte at komme forgæves til fængslerne for at mødes med sine klienter.
(© dr)Af Cecilie Rosenkvist Dam14.
apr.
2019 kl.
19.
21Bemærk: artiklen er mere end 30 dage gammelLæs op- Vi håber, tredje gang er lykkens gang.
Forsvarsadvokat Hassan Mahmood er mødt op i Vestre Fængsel for tredje gang i den her uge for at komme ind til sine klienter.
I dag kommer han ind, men han er tidligere blevet mødt af beskeder om for mange i kø til besøgslokalerne og manglende personale.
- Det er rimeligt nok, hvis det sker en enkelt gang, men desværre er det jo mere hovedreglen end undtagelsen, siger Hassan Mahmood.
Forsvarsadvokaten har blandt andet forsøgt at komme ind til en klient, han skal i retten med på tirsdag.
De har stadig ikke haft mulighed for at gennemgå sagen sammen, selvom han har forsøgt at komme ind til ham i en uge - en rettighed klienterne har krav på.
Hassan Mahmood står og venter på at komme til i besøgslokalet i Vestre Fængsel.
(© dr)Hos Landsforeningen af Forsvarsadvokater oplever de, at det er et generelt problem.
- Jeg synes, at det er ganske forfærdeligt.
Vi har et stort retssikkerhedsmæssigt problem, siger formand Kristian Mølgaard.
Personalemangel er problematiskBaggrunden er, at fængslerne mangler personale.
I marts var der 3500 ubesatte vagter i de danske fængsler, og Fængselsforbundet vurderer, at det svarer til, at der mangler 167 fængselsbetjente.
Hos Landsforeningen af Forsvarsadvokater mener de, at underbemandingen i fængslerne er et stort problem.
For selvom faciliteterne er der, kan de ikke gøre brug af dem.
- Vi har rent faktisk en besøgsafdeling, der har faciliteterne.
Man bygger 28 lokaler og anvender fire, i min optik svarer det til at bygge en fire-sporet motorvej over Storbælt, men kun bemande én bom, siger Kristian Mølgaard.
Hos Kriminalforsorgen anerkender de, at der særligt i Vestre Fængsel kan opstå problemer nogle gange.
(© dr)Hos Kriminalforsorgen anerkender de, at der netop i Vestre Fængsel har været nogle udfordringer.
- I vores allerstørste arresthus Vestre Fængsel, der har vi haft nogle flaskehalsproblemer i vores besøgsafdeling, siger Thorkild Fogde, der er direktør i Kriminalforsorgen.
Det skyldes, at de - efter at en fange flygtede ved at bytte identitet med en besøgende - har skærpet nogle procedurer i Vestre Fængsel.
Men direktøren genkender ikke billedet af, at det skulle være et generelt problem.
- Vi prioriterer selvfølgelig forsvarerens adgang til deres klienter rigtig højt, men Kriminalforsorgen er også en beredskabsorganisation, og derfor kan der være spidsbelastningsperioder.
De arbejder derfor på at lave fast-tracks, så blandt andre advokater kan komme hurtigere ind i Vestre Fængsel.
FacebookTwitterKopier linkEmner:Vestre Fængsel|Kriminalforsorgen|Fængsler|København|Retsvæsen




https://www.dr.dk/nyheder/indland/politiet-flyttede-paludan-demonstration-efter-eksplosion-i-mjoelnerparken

IndlandPolitiet flyttede Paludan-demonstration efter eksplosion i Mjølnerparken   Om der var frygt for flere eksplosioner, vil politiet ikke oplyse.
Af Signe Mai Vilsbøll og Sandra Meersohn Meinecke14.
apr.
2019 kl.
20.
46Bemærk: artiklen er mere end 30 dage gammelLæs opDen højreradikale provokatør og stifter af partiet Stram Kurs, Rasmus Paludan, havde egentlig planlagt at afholde demonstration i Mjølnerparken på Ydre Nørrebro i København.
Kort tid inden start blev demonstrationen dog flyttet til Indre Nørrebro af politiet, der natten til søndag blev kaldt ud til en eksplosion i beboelsesområdet.
Læs også:Politiet efterforsker eksplosion i bil ved MjølnerparkenDet oplyser Københavns Politi på et pressemøde.
Politiet ønsker ikke at oplyse, om der har været frygt for eksplosioner i forbindelse med den planlagte demonstration.
- Årsagen til, at vi flytter demonstrationen fra Mjølnerparken, er, at vi ikke ved, hvorfor eksplosionen sker i den bil nær Mjølnerparken natten til søndag.
Det efterforsker vi stadig lige nu, og vi kan ikke sige mere.
Det er alt for tidligt, siger Jørgen Bergen Skov, chefpolitiinspektør ved Københavns Politi.
Troede det var kanonslagKøbenhavns Politi modtog anmeldelsen om eksplosionen klokken 00.
57 søndag.
Eksplosionen gik hårdt ud over en lille varebil og to biler, der var parkeret i nærheden, men ingen personer er kommet til skade i forbindelse med eksplosionen.
Politiet var fortsat tilstede i området omkring Hothers Plads tidligt søndag morgen, inden betjente rykkede videre til den voldsomme uro, der opstod på Blågårds Plads omkring klokken 14.
Beboerformand i Mjølnerparken, Mohammed Aslam, var indtil i eftermiddag overbevist om, at demonstrationen ville foregå i beboelsesområdet på Ydre Nørrebro.
Her var man ikke blevet informeret af politiet:- Vi fandt ud af via de sociale medier, at den var blevet rykket til Blågårds Plads i stedet, siger han og påpeger, at han troede, eksplosionen var kanonslag.
- Jeg ved ikke, hvad det var, der sprang, men der lød et højt brag.
Først troede vi, at der var kanonslag.
I morges opdagede vi så, at det var en eksplosion, lyder det fra Mohammed Aslam.
FacebookTwitterKopier linkEmner:Nørrebro|Københavns Politi|København|Politi|Rasmus Paludan (advokat)




https://www.dr.dk/nyheder/politik/ep-valg/drs-korrespondent-om-nye-eu-stroemninger-det-ligner-enden-paa-det-sort-roede

EP-valgDR's korrespondent om nye EU-strømninger: Det ligner enden på det sort-røde kartelMulighederne for at lave politik i EU bliver markant ændret efter Europa-ParlamentsvalgetEuropa-parlamentsvalget kan bringe store forandringer.
Her giver fra venstre Olli Kotro, Sandfinnerne, Joerg Meuthen, Alternative für Deutschland, Matteo Salvini, italiensk indenrigsminister og Lega-formand og Anders Vistisen, Dansk Folkeparti, hinanden hånden under stiftelsen af en ny højre-alliance tidligere på måneden.
Af DR’s EU-korrespondent Karin Axelsson14.
apr.
2019 kl.
19.
20Bemærk: artiklen er mere end 30 dage gammelLæs opHvis der findes jordskredsvalg på europæisk plan, så nærmer vi os sådan et.
For alt tyder på, at Europa-Parlamentet vil se helt anderledes ud, når vælgerne forlader stemmeboksene i slutningen af maj, og det vil gøre europæisk politik meget mere uforudsigeligt.
© drDR’s EU-korrespondent Karin AxelssonKarin Axelsson er DR Nyheders korrespondent i EU med base i Bruxelles.
Herfra dækker hun EU og Nato og de øvrige EU-medlemslande.
Læs mereDer er med andre ord lagt op til, at Europa-parlamentsvalget i maj vil være slutningen på en 40 års æra i Europa.
For lige siden det første direkte valg til Europa-Parlamentet i 1979 har de to største politiske grupper bestemt stort set alt på trods af, at der sidder flere end 200 nationale partier repræsenteret i parlamentet.
Det er dels den største gruppe, den kristdemokratiske gruppe EPP, og den næststørste gruppe den socialdemokratiske S&D-gruppe.
Tilsammen har de to grupper haft flertallet uafbrudt de seneste 40 år, og det flertal har de brugt til at gennemføre hundredvis af love bare i den seneste samling – til stor frustration for de mindre etablerede grupper som eksempelvis de grønne, de liberale eller de EU-skeptiske, der dermed let kan holdes uden for indflydelse.
Det er af nogle blevet døbt ’det sort-røde kartel’.
Men alt tyder på, at det flertal er væk efter valget.
Her står alle de etablerede partier til at tabe vælgere, fordi de bliver presset af nye partier og bevægelser fra både højre- og venstrefløjen.
Allerhårdest ramt bliver de gamle partier i de to største grupper.
Forandringens vinde i EuropaEuropa-Parlamentet kommer med andre ord til at bære præg af de forandringer, som har rullet henover Europa siden sidste valg for fem år siden.
Efterdønningerne på finanskrisen, globaliseringen, arbejdsløshed, flygtninge- og migrationskrise, Brexit, klimastrejker og gule veste for blot at nævne nogle.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Konsekvensen er, at folk i stigende grad vælger at vende ryggen til de etablerede gamle partier og kigge efter nye alternativer.
- Nogen, der lover at gøre tingene anderledes – nogen, der bringer mening ind i den hverdag, der for dem ikke giver mening længere, som EU-forsker Paul Butcher fra European Policy Center udtrykker det.
Italien - dobbelt ramtDet er især de lande, som er blevet hårdest ramt af såvel flygtninge- og migrationskrisen som finanskrisen, som oplever en opblomstring af nye radikale partier.
Kerneeksemplet er Italien, hvor økonomien stadig ligger underdrejet og migranterne fylder i gadebilledet.
Opbakningen til EU er raslet ned, og den fælles EU-skepsis har bragt højreradikale Lega i regering med den EU-skeptiske Femstjerne-bevægelse.
Lega står til at storme ind og blive et af de store nationale partier ved Europa-parlamentsvalget.
Det vil indenrigsminister Matteo Salvini forsøge at udnytte til at samle de nationalkonservative partier i en stor gruppe, som er svær at komme udenom.
Det lykkes næppe at samle dem alle alt den stund, at partier som Sverigesdemokraterne og det polske regeringsparti PIS forsværger at sidde i gruppe med Putin-venlige partier som netop Lega og franske Marine le Pens Rassemblement National.
For dem er Putin værre end EU.
Derimod har Dansk Folkeparti og Sandfinnerne allerede svoret troskab til Salvini.
Så selvom det ikke skulle lykkes at lave den største gruppe i parlamentet, som Salvini ellers har udtrykt en drøm om, så er det foreløbigt lykkes ham at splitte de nordiske EU-skeptikere, som ellers havde fundet sammen.
Forsøget på at samle de højreradikale kræfter i Europa-Parlamentet i én gruppe følges med interesse og nervøsitet fra de øvrige grupper i parlamentet og fra EU-landene - for bliver de store nok, kan de udgøre et blokerende mindretal og dermed sætte EU-lovgivning i stå.
Pamela og finansministerenDet er ikke kun på højrefløjen der er opbrud, for også på venstrefløjen og i midten skyder nye partier og bevægelser frem.
De grønne stormer frem i Tyskland og den franske præsident Macrons En Marche-bevægelse ser ud til at kunne bringe nyt liv til de liberale kræfter.
Den tidligere græske finansminister Yanis Varoufakis forsøger at samle en rød/grøn front over hele Europa.
De forsøger at fiske blandt frustrerede vælgere i alle lande ved at slå på mere klimapolitik og en stærkere social union for at afhjælpe ungdomsarbejdsløshed og ulighed.
Fra Danmark har Alternativet meldt sig under fanerne, i denne forsamling faktisk det ældste og mest erfarne af partierne.
For et par uger siden gik partiernes fælles europæiske program i luften under navnet ’European Spring’.
Som lidt ekstra krydderi til at tiltrække opmærksomhed, har man allieret sig med den tidligere skuespiller fra 90’er-serien Pamela Anderson, der som aktivist nu rejser rundt og hjælper med at promovere bevægelsen.
Læs også:Pamela Anderson til DR: Derfor blander jeg mig i europæisk politikAnderledes første arbejdsdagOpbruddet i europæisk politik får altså stor afsmitning på, hvilke 751 parlamentarikere der vil møde op til første arbejdsdag 1.
juli i Europa-Parlamentet.
Og ikke mindst på, hvordan de vil arbejde sammen om at finde nye svar på de udfordringer, som borgerne har en forventning om, at de løser.
Og opdraget fra borgerne lader til at blive; I skal ikke gøre, som I plejer.
FacebookTwitterKopier linkEmner:Emmanuel Macron (politiker)|Marine Le Pen (politiker)|Frankrig|Valg og folkeafstemninger|Sverigedemokraterna




https://www.dr.dk/nyheder/indland/blaavand-zoo-har-haft-livsfarlige-strudse-i-flere-aar-kasuaren-kan-spraette-et

IndlandBlåvand Zoo har haft livsfarlige strudse i flere år: "Kasuaren kan sprætte et menneske op"En mand i Florida omkom i går, da han blev angrebet af sin kasuar.
Kasuaren ses mestendels i lande som Ny Guinea og Australien.
Af Signe Mai Vilsbøll14.
apr.
2019 kl.
23.
25Bemærk: artiklen er mere end 30 dage gammelLæs opKasuaren er ligesom andre strudsearter uden flyveevne, men den kan være livsfarlig, hvis man kommer for tæt på.
Det fortæller dyrepasser og indehaver af Blåvand Zoo, Hans Hestbech, der i flere år havde kasuarer til at gå i sin zoologiske have, inden den ene blev sendt til Frankrig, og den anden døde af alderdom.
- Kasuaren er en massivt bygget struds med rigtig kraftige ben og en dolkelignende klo på den ene af sine tre tæer, der kan sprætte et menneske op, hvis den begynder at sparke ud fra sig, siger Hans Hestbech.
Hans Hestbech fra Blåvand Zoo er dog overrasket over, at en kasuar i går dræbte sin ejer i den amerikanske delstat Florida.
- Jeg ved, at den bliver beskrevet som en af verdens farligste fugle, men som jeg kender fuglen, går den ikke sådan til angreb.
Det må næsten være noget territorialt.
Vi oplevede aldrig vores kasuarer som aggressive, og vi har heller ikke haft uheld.
Kasuarerne i Blåvand ynglede aldrigBlåvand Zoo er ifølge Hans Hestbech den eneste zoologiske have i Danmark, der har haft kasuarer, og han fandt dem ved et tilfælde og slog til, da han fik tilbuddet om at købe dem på en strudsefarm nær Ribe.
Ønsket var, at kasuarungerne skulle yngle i det vestjyske, men det skete aldrig, og nu har Blåvand Zoo kun tre andre strudsearter, fortæller Hans hestbech.
- Vi har både australske emuer og afrikanske strudse, som begge minder meget om kasuaren og kan være farlige på andre måder.
Begge strudsearter er enormt store.
En kasuar kan ligesom en emu blive op mod 1,8 meter høje og nå en vægt på 60 kilo.
Til sammenligning kan en afrikansk struds blive 2,5 meter høj og veje næsten 100 kilo, og derfor tager Blåvand Zoo sine forholdsregler, når strudsefuglene skal fodres.
- Vi går ikke ind til strudsene, uden at vi har mulighed for at afværge et angreb, og vi har helt særlige producedurer ved fodring.
Når vi skal fodre de farlige strudse, lukker vi dem ind i et andet rum.
Sådan gjorde vi også med kasuarerne, siger Hans Hestbech.
- Man skal altid passe på med store dyr.
Køer kan også være farlige.
Årsag til angreb er ukendtDe fleste strudsefugle har hjemme på den anden side af ækvator, hvor de lever af græs.
De fleste kasuarer kommer fra Ny Guinea og det nordlige Australien, og der er ifølge Hans Hestbeck ikke mange zoologiske haver i verden, hvor man kan opleve den farlige fugl.
Hvorfor kasuaren i Florida endte med at gå til angreb og dræbe sin ejer med kløerne, er indtil videre ukendt.
Brandleder Alachua County Jeff Taylor har dog udtalt til til avisen Gainesville Sun, at angrebet ser ud til at være et uheld.
- Som jeg har forstået det, var manden i nærheden af fuglen, da han på et tidspunkt faldt.
Da han faldt, blev han angrebet, siger brandleder Jeff Taylor.
Offeret er blevet identificeret som en 75-årig mand ved navn Marvin Hajos.
Politiet i Florida har igangsat en undersøgelse af dødsårsagen.
FacebookTwitterKopier link




https://www.dr.dk/sporten/golf/tiger-woods-er-tilbage-vinder-sin-forste-major-siden-2008

GolfTiger Woods er tilbage: Vinder sin første major siden 2008Tiger Woods vandt søndag US Masters, amerikanerens første majorsejr siden juni 2008 og hans 15.
i karrieren.
Tiger Woods' seneste majorsejr var i US Open i 2008.
14.
apr.
2019 kl.
20.
50Bemærk: artiklen er mere end 30 dage gammelLæs opFor første gang i næsten 11 år kan Tiger Woods kalde sig vinder af en golfmajor.
Søndag tog den 43-årige amerikaner den samlede sejr i US Masters, der bliver spillet på Augusta National Golf Clubs baner i den amerikanske delstat Georgia.
Woods gik fjerde og sidste runde i to slag under par og endte i samlet 13 slag under par, hvilket var et færre end landsmændene Dustin Johnson, Brooks Koepka og Xander Schauffele, der delte andenpladsen.
Det er golfikonets 15.
majorsejr i karrieren, hvilket er næstflest nogensinde.
Kun legendariske Jack Nicklaus har vundet flere med 18.
Vandt senest en major i 2008Tiger Woods vandt senest en golfmajor i US Open i juni 2008.
Det er femte gang, han vinder US Masters og kan iklæde sig den grønne jakke, som sejrherren får.
Ud over en ny jakke får Tiger Woods også en præmiecheck, på hvad der svarer til 13,7 millioner danske kroner.
Tiger Woods jubler da sejren er hjemme.
Undervejs på søndagens runde blev det til seks birdies, men også fire bogeys for Tiger Woods.
Den sidste bogey var på 18.
hul, men amerikaneren havde på forhånd en komfortabel føring og havde derfor råd til at miste et slag til de nærmeste konkurrenter.
Nedtur privat og på banenMed søndagens sejr fuldender amerikaneren et imponerende comeback til toppen af golfverdenen.
Siden Woods senest vandt en majorsejr, har han således været igennem en nedtur i både privatlivet og på golfbanen.
Oveni en skilsmisse er han blandt andet blevet opereret fire gange i ryggen og enkelt gang i knæet som følge af smerter.
Lucas Bjerregaard og Thorbjørn Olesen deltog også i US Masters.
De to danskere sluttede begge i samlet fem slag under par, hvilket rakte til en delt 21.
-plads.
/ritzau/FacebookTwitterKopier link




https://www.dr.dk/sporten/oevrig/talent-sikrer-dansk-em-guld-i-brydning-i-bukarest

Øvrig sportTalent sikrer dansk EM-guld i brydning i BukarestBryderen Rajbek Bisultanov vandt EM-guld i Rumænien, da han besejrede georgiske Lasha Gobadze.
Rajbek Bisultanov vandt søndag aften EM.
14.
apr.
2019 kl.
20.
47Bemærk: artiklen er mere end 30 dage gammelLæs opBryderen Rajbek Bisultanov kunne søndag aften skrige jublen ud i rumænske Bukarest, da han vandt EM-guld til Danmark i brydning.
Den 23-årige Herning-bryder med de tjetjenske rødder leverede en kraftpræstation, der umiddelbart efter fik ham til at løbe hallen rundt med det danske flag over sig i vild jubel.
Sejren kom i land, efter at Rajbek Bisultanov heroisk forsvarede sig i slutfasen mod Lasha Gobadze fra Georgien, da danskeren var foran 4-3.
Det lykkedes for Bisultanov at holde stand, og dermed vandt han finalen med samme cifre og kunne lade sig hylde efterfølgende.
Læs også:Dansk stortalent bryder sig i EM-finalenBisultanov kom bagud i første periode, men slog tilbage og vendte 0-1 til en 2-1-føring i den hektiske strid.
Bisultanov syntes ikke til at stoppe i perioden og øgede føringen til 4-1, inden de to brydere gik ind til anden og sidste periode.
Gobadze vidste, at tiden var knap, og georgieren lagde alle kræfter i en offensiv og fik reduceret til 3-4 i den dramatiske finale.
Med 45 sekunder igen var føring stadig dansk, og Bisultanov lagde alle kræfter i til sidst og formåede at sikre sig EM-titlen.
Bisultanov blev finaleklar lørdag, da han besejrede Emrah Kus fra Tyrkiet, som i fjor vandt VM-sølv.
Her var der også tale om en tæt dyst, som sluttede 5-5, men Bisultanov blev kåret som vinder i den kamp, da han lavede den mest pointgivende detalje i kampen.
/ritzau/FacebookTwitterKopier link




https://www.dr.dk/nyheder/kultur/boeger/skoleskyderi-selvmordsbaand-og-store-loegne-5-tv-serier-der-startede-som

BøgerSkoleskyderi, selvmordsbånd og store løgne: 5 tv-serier, der startede som bestseller-bøgerNetflix' nye serie 'Quicksand' bygger som mange andre tv-serier faktisk på en bog.
Felix Sandman og Hanna Ardéhn spiller hovedrollerne i Netflix-serien 'Quicksand'.
Ligesom mange andre serier bygger den på en bog.
Af Michelle From Hoxer14.
apr.
2019 kl.
18.
32Bemærk: artiklen er mere end 30 dage gammelLæs opBag mange af de tv-serier, du hver uge indtager på diverse streamingtjenster, gemmer sig en bog.
For produktionsselskaberne kigger nemlig ofte i retning af bøgernes verden for at finde deres næste store satsning.
Et helt aktuelt eksempel er Netflix' nye ungdomsserie 'Quicksand'.
Den bygger på den svenske bestseller 'Størst af alt' ('Störst av allt') fra 2016, som er oversat til mere end 20 sprog.
Tv-udgaven af 'Størst af alt' kan ses på Netflix.
I serien, der på Netflix hedder 'Quicksand', medvirker blandt andre David Dencik (tv.
).
Krimien, der er skrevet af den svenske advokat og forfatter Malin Persson Giolito, handler om 18-årige Maja, som er anklaget for at have deltaget i et skoleskyderi på sit gymnasium.
Historien starter i tiden efter Majas anholdelse, og i tilbageblik oprulles den dramatiske historie, hvor hendes kæreste også mistede livet.
Forbrydelser, intriger og store dramaer er der masser af i de mange serier, som bygger på store bogsucceser.
Vi har samlet et udvalg her.
1Den med selvmords-båndeneTv-serien 'Døde piger lyver ikke' ('13 Reasons Why') havde premiere på Netflix i 2017.
Der er allerede kommet en sæson to, og en tredje sæson er på vej senere i år.
(© Politikens Forlag/Netflix)Hvorfor tog Hannah Baker sit liv?
Det er spørgsmålet, som bogen 'Døde piger lyver ikke' ('Thirteen Reasons Why') af amerikanske Jay Asher, er bygget op omkring.
Da Hannah dør, efterlader hun sig en række kassettebånd med 13 mulige motiver til, hvorfor hun tog sit eget liv.
Og båndene peger på flere i hendes nærmeste omgangskreds.
Den dystre ungdomsroman fra 2007, som har ligget på New York Times' bestsellerliste, er af fans blevet kaldt en 'manual til teenagelivet'.
I anledning af tiårsjubilæet for bogen udgav Jay Asher en udgave med en ny slutning.
2Den med kvindefængsletI 2013 kunne man se første sæson af 'Orange Is the New Black' på Netflix.
Nu findes der seks sæsoner - og den syvende og sidste er på vej.
(© Netflix)'Orange er det nye sort - mit år i et kvindefængsel' er titlen på en selvbiografisk roman af amerikanske Piper Kerman, der udkom i 2010.
Piper Kerman var i 30'erne, succesfuld, forlovet og boede i New York, da en gammel sag om narkosmugling og hvidvask dukkede op og endte med at sende hende bag tremmer.
I bogen fortæller hun om sine oplevelser med at sidde inde, og den giver et indblik i en verden, som de fleste af os nok ikke kender meget til.
Den personlige fortælling om den usædvanlige indsatte Piper Kermans møde med det amerikanske fængselssystem og de andre indsatte blev en stor succes på det amerikanske bogmarked.
Piper Kermans ekskæreste, Cleary Wolters (Alex Vause i serien), som var medskyldig i, at hun endte i fængsel, har efterfølgende skrevet sin egen selvbiografi om fængselstiden.
3Den med alle intrigerneReese Witherspoon spiller selv med i begge sæsoner af 'Big Little Lies'.
Anden sæson får premiere på HBO til juni.
(© C&K/HBO Nordic)Den amerikanske skuespiller og filmproducent Reese Witherspoon er de senere år blevet kendt for at filmatisere bøger skrevet af kvindelige forfattere.
En af dem er 'Big Little Lies', som udkom i 2014.
Den er skrevet af australske Liane Moriarty og handler om intriger blandt en gruppe mødre og deres børn i en rig forstad til Sydney - og historien bliver skiftevis fortalt via forskellige kvinder.
Liane Moriarty startede med at ville skrive en bog om vold i hjemmet, men historien endte med også at handle om sladder og mobning i et lille samfund.
Bogen er udkommet på dansk med titlen 'Store små løgne'.
4Den med veninden, der forsvinder'My Brilliant Friend' havde premiere på HBO i november 2018.
En anden sæson - baseret på den anden bog i rækken - er på vej.
(© Politikens Forlag/HBO)Nogle bøger er så hypede, at man næsten må undre sig over, at en instruktør overhovedet tør kaste sig ud i en filmatisering.
Sådan en kunne man sige, at 'Min geniale veninde' ('L'amica geniale') er.
Bogen udkom i 2011 på italiensk og blev hurtigt en verdenssensation, som også blev hjulpet på vej af, at ingen dengang kunne regne ud, hvem der gemte sig bag forfatternavnet Elena Ferrante.
Den handler om de to slyngveninder, Lenú og Lila, og deres opvækst i Napoli i 1950'erne.
Da Lila som voksen forsvinder sporløst, beslutter Lenú sig for at skrive deres historie.
'Min geniale veninde' er den første ud af fire bøger om de to pigers venskab.
FacebookTwitterKopier linkEmner:Reese Witherspoon (skuespiller)|Litteratur|Netflix|Kriminalitet|Italien




https://www.dr.dk/nyheder/indland/terrormistaenkt-paa-fri-fod-dr-finder-ham-i-tyrkiet

Drone-sagenSe temaIndlandTerrormistænkt på fri fod: DR finder ham i TyrkietEn tyrkisk statsborger er efterlyst og sigtet i en dansk terrorsag.
Tyrkiet vil ikke udlevere ham.
Af Mette Mayli Albæk, Troels Kingo, Jens Vithner Hansen, Louise Dalsgaard og Puk Damsgård14.
apr.
2019 kl.
19.
00Bemærk: artiklen er mere end 30 dage gammelLæs opEn tyrkisk statsborger går lige nu rundt på fri fod i Tyrkiet, selv om han er sigtet i en dansk terrorsag og internationalt efterlyst.
Tyrkiet vil ikke udlevere ham til Danmark, men DR har fundet og opsøgt ham i en by et par timers kørsel fra Istanbul.
Siden september 2017 har tyrkeren været mistænkt for at være en del af et større netværk, der har købt og sendt dronedele til Islamisk Stat.
Tyrkeren har tidligere boet en lang årrække i Danmark, hvor han blandt andet gik på en ungdomsuddannelse, og så er han tidligere dømt en længere fængselsstraf i en terrorsag.
På grund af navneforbud i drone-sagen kan DR ikke fortælle, hvilken terrorsag det var.
Læs også:IS-slaver hos den danske topterrorist Basil Hassan står fremGode venner med Basil HassanDet er i tv-dokumentar-serien 'Dronekrigeren - Danmarks farligste terrorist', at DR har fundet frem til tyrkeren.
Efter længere tids research fandt DR en profil på de sociale medier, som ledte på sporet af tyrkeren.
I Tyrkiet finder DR manden i en vaskehal, hvor han arbejder.
Da der er navneforbud i sagen, kalder vi manden for Bilvaskeren.
Ifølge dansk politi har Bilvaskeren ageret bindeled mellem et netværk i Danmark og den efterlyste terrorist Basil Hassan.
DR beslutter at opsøge manden med skjult kamera, da det er en alvorlig sag, hvor det er vigtigt at dokumentere, hvad han eventuelt måtte sige.
Dronekrigeren I to tv-dokumentarer, en podcast-serie samt en række nyhedsindslag og artikler afdækker DR et formodet terrornetværk og en dansk topterrorists rolle i Islamisk Stat.
Dokumentaren 'Dronekrigeren - Danmarks farligste terrorist' bliver sendt i to afsnit.
Det første kan ses på DR TV og afsnit 2 bliver sendt på DR 1 mandag den 15.
april klokken 20.
45.
I vaskehallen præsenterer mellemøstkorrespondent Puk Damsgård sig som journalist fra Danmarks Radio.
Bilvaskeren byder på te og har herefter en længere samtale med DR.
Indledningsvist fortæller Bilvaskeren, at han er bekendt med den danske sigtelse mod ham.
Han vil ikke svare på spørgsmål omkring sin egen eventuelle involvering i transport af droner fra Danmark til Islamisk Stat, men nævner af sig selv Basil Hassan.
- Basil er en af mine rigtig gode venner.
Da han har opholdt sig i Tyrkiet, har jeg også hjulpet ham, så meget jeg nu kan.
Han har været hos mig, han har også boet lidt hos mig, men det er ikke noget permanent eller noget.
Men alt det med Lars Hedegaard har jeg slet ikke vidst, siger Bilvaskeren.
Siden 2013 har Basil Hassan været efterlyst og mistænkt for drabsforsøg mod historiker og islamkritiker Lars Hedegaard.
Basil Hassan har ifølge flere efterretningstjenester spillet en central rolle hos Islamisk Stat og er også sigtet i den danske terrorsag, der handler om droner.
Basil Hassan blev meldt dræbt i efteråret 2017, men hans død er aldrig officielt bekræftet og danske myndigheder arbejder ud fra, at han stadig kan være i live.
Bilvaskeren siger til DR, at han 'ikke har talt med Basil Hassan i flere år'.
Læs også:Politiet har været på sporet af dansk terrornetværk siden 2013Ikke helt uskyldigBilvaskeren blev fængslet i Danmark in absentia i efteråret 2017.
Samtidig blev en taxachauffør fra Brøndby anholdt herhjemme.
Politiet mener, at Taxachaufføren har købt dronedele i Danmark og leveret dem til Bilvaskeren i Tyrkiet.
Om sin rolle i sagen siger den tyrkiske mand, at 'det er ikke fordi, at jeg er helt uskyldig', men uden at uddybe nærmere.
- Jeg har haft kontakt til ham (Taxachaufføren, red.
), men droner kan jeg ikke forstå, hvordan politiet forbinder mig med.
Jeg har mulighed for at købe alle de ting her i Tyrkiet.
Så kan jeg ikke lige se, hvorfor jeg skulle bruge ham til at købe de ting, hvis jeg har mulighed for at købe det her, siger Bilvaskeren.
Bilvaskeren siger samtidig, at han haft kontakt til Taxachaufføren et par gange i Tyrkiet og blandt andet hjulpet ham med at finde rundt.
I podcasten 'Dronekrigeren' kan du høre alle dele af samtalen med Bilvaskeren, som DR har valgt at bringe.
Forsvarer: Han nægter sig skyldigI mødet med den tyrkiske mand spørger DR to gange, om han ønsker at stille op til et TV-interview, hvilket han afslår.
DR har forelagt for Bilvaskeren og for hans forsvarsadvokat, at vi bringer et skjult interview med ham, og hvad han siger på optagelserne.
Forsvarsadvokat Bjørn Elmqvist understreger, at hans klient nægter sig skyldig i sigtelsen.
Og at en verserende straffesag, der lige nu kører for lukkede døre, hindrer ham i at udtale sig.
- Der ligger noget i det her, som minder meget om politiets efterforskning, hvor man som journalist kan tage ud og snakke med folk og interviewe.
Og så er der noget med krænkelse af privatlivets fred, hvis man optager med skjult kamera og ikke orienterer vedkommende om det, siger Bjørn Elmqvist.
Læs også:Bag om ‘Dronekrigeren - Danmarks farligste terrorist: Sådan er historien blevet tilEt særligt USB-stikSelv siger Bilvaskeren til DR, at politiet primært vil have fat i ham på grund af Basil Hassan.
Lige nu sidder tre personer fængslet i sagen i Danmark, og politiet mener, at netværket har købt og sendt dronedele til Islamisk Stat i perioden 2012-2017.
Der er navneforbud i sagen, og derfor kalder DR de tre fængslede for Cykelhandleren, Underviseren og Taxachaufføren.
Bilvaskeren fortæller til DR, at han også kender Underviseren og nævner af sig selv et USB-stik.
- Det var noget med, at Basil havde givet ham (Underviseren, red,.
) en USB, hvor der var alle mulige ting på, som ikke er så godt.
Da politiet fandt USB’en, så advarede de ham.
De sagde til ham, at de havde nok beviser mod ham til at få ham tiltalt i en sag, men de har ventet i lang tid, siger Bilvaskeren.
- Ud fra hvad han (Underviseren, red.
) har sagt til mig, så var der slemme ting på.
Alle mulige ting, bombemanualer og så videre, siger Bilvaskeren.
Underviseren har tidligere delt adresse med Basil Hassan, og den adresse blev ransaget i 2014 i forbindelse med politiets efterforskning af attentatforsøget mod historiker Lars Hedegaard, som politiet mener, at Basil Hassan stod bag.
Ifølge DRs oplysninger blev der netop ved en ransagning hos Underviseren fundet et USB-stik.
Flere af hinanden uafhængige kilder siger til DR, at på et USB-stik fundet hos Underviseren har politiet fundet bombemanualer og en video af en person, der er igang med at blande en bombe.
Flere kilder mener, at det er Basil Hassan, der optræder på videoen.
Oplysningerne om USB-stikket er forelagt for både forsvarsadvokaterne for Underviseren, Basil Hassan.
De understreger, at de sigtede i sagen nægter sig skyldige, at de endnu ikke er tiltalte, og at sagen skal afgøres i retten.
Kommer formentlig ikke til DanmarkKøbenhavns Politi ønsker ikke at oplyse, hvilken korrespondance de har haft med de tyrkiske myndigheder om Bilvaskeren.
I et svar til Folketinget skriver Rigsadvokaten, at Københavns Politi forgæves har sendt en retsbegæring afsted til Tyrkiet.
- Da Tyrkiet ikke udleverer egne statsborgere til retsforfølgning i udlandet, kan han næppe forventes udleveret til Danmark i denne sag.
Der er dog fremsendt en retsanmodning herom, som der løbende er fulgt op på, uden at det har ført til udlevering, skriver Rigsadvokaten.
Hverken Rigsadvokaten, Københavns Politi eller regeringen ønsker at kommentere, at DR har fundet Bilvaskeren.
Heller ikke Den Tyrkiske Ambassade i Danmark ønsker at udtale sig.
FacebookTwitterKopier linkEmner:Islamisk Stat|Søren Pape Poulsen (politiker)|Tyrkiet|Biler|Københavns Politi




https://www.dr.dk/nyheder/indland/paludan-efter-angreb-problematisk-politiet-ikke-har-styr-paa-situationen-overhovedet

IndlandPaludan efter angreb: Problematisk, politiet ikke har styr på situationen overhovedetDen racismedømte provokatør er uskadt og siger, at han senere i dag demonstrerer videre i området.
Af Andreas Lindqvist14.
apr.
2019 kl.
16.
38Bemærk: artiklen er mere end 30 dage gammelLæs opPolitiet gjorde ikke nok for at beskytte den højreorienterede debattør og islamkritiker Rasmus Paludans ytringsfrihed, da han i dag demonstrerede på Blågårds Plads på Nørrebro i København.
Det siger han til DR Nyheder, efter at politiet ifølge ham selv beordrede ham til at forlade området, efter hans tilstedeværelse resulterede i uroligheder.
På Blågårds Plads kastede Rasmus Paludan blandt andet med koranen og blev efter meget kort tid angrebet af, hvad han selv vurderer, var en mand af somalisk afstamning.
- Der skete det, at jeg blev angrebet af en somalier, og så anholdt politiet ham og hev mig ind i en mandskabsvogn.
Der havde jeg nået at demonstrere i rundt regnet to minutter, siger Rasmus Paludan.
Han kom ikke til skade ved angrebet, men fik jakken flået åben.
- Så var jeg i en mandskabsvogn i ret lang tid - måske et kvarters tid.
Så var jeg ude at demonstrere i fem-syv minutter, imens der blev skudt med fyrværkeri og kastet med sten.
Så blev jeg bedt om at sætte mig ind i mandskabsvognen igen, og det var ikke et valg, for så var jeg fortsat med at demonstrere, siger han.
- Vi blev kørt ud af Nørrebro, og der blev kastet ting på mandskabsvognen, og så fik jeg forbud mod at fortsætte demonstrationen på Blågårds Plads, siger han.
Kritiserer politietHan har nu anmeldt en ny demonstration i de kommende timer et andet sted i byen til politiet.
- Jeg ringede til politiet for 10 minutter siden og sagde, at det gør vi, siger han.
Risikerer du ikke, at det hele gentager sig her?
- Det ved jeg ikke.
Det må være op til Københavns Politi.
Men det er selvfølgelig meget problematisk, at politiet ikke har styr på situationen overhovedet, siger han.
(ARKIV) Rasmus Paludan kaster her med Koranen på Christiansborg Slotsplads i København ved en tidligere demonstration.
Han er vred over, at politiet ikke var i stand til at beskytte hans demonstration på Blågårds Plads.
I forvejen ville han hellere have demonstreret i Mjølnerparken, også på Nørrebro.
Men det blev vurderet som for farligt af politiet.
- Politiet sagde, at Mjølnerparken var udelukket, og det må jeg ikke.
Et af mine andre forslag var Blågårds Plads, og der sagde de, at de godt kunne garantere min sikkerhed, siger han.
- Så går der hele to minutter, før jeg bliver angrebet, og det er jo ikke voldsomt imponerende, siger han.
- Man skal jo ikke overgive sig til voldsmandens veto.
Hvis nogen angriber en demonstration, må man jo angribe tilbage, indtil angriberne er nedkæmpet, siger Rasmus Paludan.
'Man kan jo bare gå væk'Han mener, at han er nødt til at fortsætte demonstrationerne, som han har holdt 17 af frem til starten af april alene i år, og 53 af sidste år.
Det skyldes at debattøren, som tidligere på måneden blev idømt 14 dages betinget fængselsstraf for racisme, frygter indvandring og religionen Islam.
- Jeg løber en meget stor risiko, men danskerne løber en endnu større risiko, hvis ikke politiken for landet bliver alvorligt forandret.
For risikoen for, at Danmark bliver et lorteland, hvor danskerne bliver slaver for en anden religion og kultur, er 100 procent, siger han.
- Risikoen for, at jeg bliver skadet ved en demonstration, er ikke 100 procent.
Så derfor er risikoen større for, at det bliver skidt for alle danskere, hvis jeg ikke gør noget, siger Rasmus Paludan, der har anket sin dom til landsretten, da han er uenig i byrettens afgørelse.
Kan du forstå, at det kan virke provokerende at stå på Blågårds Plads med den pointe?
- Nej, det kan jeg ikke.
For jeg kan simpelthen ikke sætte mig ind i mentaliteten, at andre folk bliver provokeret af, at jeg gør noget med mine ejendele, siger han med reference til koran-kasteriet.
- Jeg tror, at man skal være meget fjern fra demokratiet i sit hoved, hvis man kan mene, at det at andre mennesker ytrer sig lovligt, skal give anledning til noget.
Man kan jo bare gå væk, siger Rasmus Paludan.
Forsvarer korankastKan du forstå, at de, som har koranen kær, vil føle det ubehageligt, at du kaster med den?
- Jeg går ikke ud fra, at mine ejendele er vigtige for dem.
Der var en muslim, som råbte, at han havde en koran, og at den var i hans hjerte.
Jeg synes, det er tåbeligt, at han har den religion, han har, men det er da den rigtige tilgang, siger han.
Ifølge politiet er en anholdt.
Der blev blandt andet bygget barrikader i området nær Blågårds Plads, og sat ild til dem.
Der blev også brugt brosten som kasteskyts mod politiets hollændervogne.
Politiet svarede igen med at affyre tåregas.
Indtil videre har det i 2018 og 2019 kostet staten 24 millioner at beskytte islamkritikeren.
Det er dog ikke inklusive dagens begivenheder.
FacebookTwitterKopier linkEmner:Nørrebro|Politi|Islam|København|Rasmus Paludan (advokat)




https://www.dr.dk/nyheder/viden/teknologi/droner-godkendt-til-take-away-nu-faar-australiere-leveret-kaffe-og-piller

TeknologiDroner godkendt til take-away: Nu får australiere leveret kaffe og piller fra luftenEfter en prøveperiode kan beboere i Canberra nu få leveret madvarer og medicin via droner.
Næste skridt er Europa.
Firmaet Wing har nu planer om at teste deres luftleveringer med droner i Finland.
(© Associated Press)Af Allan Nisgaard14.
apr.
2019 kl.
15.
50Bemærk: artiklen er mere end 30 dage gammelLæs opNæste gang du bestiller pizza eller sushi, så forestil dig, at maden kommer flyvende hjem til dig med en drone.
Det er ikke længere et fremtidsscenarie for beboere i en række forstæder til hovedstaden Canberra i Australien.
Virksomheden Wing, der er ejet af Googles moderselskab Alphabet, har efter en prøveperiode på 18 måneder nu fået tilladelse til at starte en kommerciel drone-leveringstjeneste.
Det skriver virksomheden i en pressemeddelelse.
Til at starte med er det omkring 100 hjem i forstæderne Crace, Palmerston og Franklin, der nu kan få leveret varer fra blandt andet caféer og apoteker via de små selvstyrende flyvemaskiner.
Tilladelsen kommer dog med en række restriktioner, skriver mediet Business Insider.
Dronerne må for eksempel ikke flyve over hovedveje.
De må kun flyve i tidsrummet mellem 07 og 20 på hverdage, og så må de ikke flyve for tæt på mennesker.
I videoen via linket HER kan du se, hvordan dronen fungerer.
Den lander ikke på privatgrunde, men hejser varerne ned fra luften.
Overhaler AmazonWing er langt fra de eneste, som arbejder på at indføre droner som leveringstransport rundt i verden.
Sidste år kunne firmaet Flytrex for eksempel prale af at være de første til at indføre luftleveringer med droner i Reykjavik, Islands hovedstad.
Det har blandt andet gjort det hurtigere at få bragt takeaway ud i områder, hvor man normalt skal køre udenom en flod.
En af de største drone-konkurrenter til Wing er Amazon.
De har længe kørt prøveperioder med luftlevering med droner forskellige steder i verden.
Men de har endnu ikke introduceret tilbuddet.
Dermed har Wing indhentet Amazon.
Og nu arbejder Wing på at indføre de flyvende bude i Finland.
Firmaet regner med at køre en forsøgsordning i landet til foråret.
FacebookTwitterKopier linkEmner:Amazon.
com|Canberra|Reykjavik|Alphabet Inc|Erhverv




https://www.dr.dk/sporten/cykling/36-aarige-gilbert-vinder-paris-roubaix

Cykling36-årige Gilbert vinder Paris-RoubaixDen belgiske veteran Philippe Gilbert var hurtigst i den afgørende duel med Nils Politt i Paris-Roubaix.
Phillippe Gilbert kører over stregen som vinder af Paris-Roubaix.
14.
apr.
2019 kl.
17.
28Bemærk: artiklen er mere end 30 dage gammelLæs opDen belgiske cykelstjerne Philippe Gilbert er tilsyneladende umulig at slide op.
Quick-Step-rytteren føjede endnu en stor sejr til sit imponerende cv, da han kørte først over stregen i den 117.
udgave af Paris-Roubaix søndag eftermiddag.
Gilbert slog tyskeren Nils Politt (Katusha) i spurten på Velodromen i Roubaix, efter at de to var kørt fra alle konkurrenterne i løbets slutfase.
Dermed har den 36-årige belgier vundet fire af cykelsportens fem monumenter.
Tidligere i karrieren har han triumferet i såvel Liège-Bastogne-Liège, Flandern Rundt og to gange i Lombardiet Rundt.
Phillippe Gilbert og Nils Politt kort før den afgørende duel på velodromen.
Gilbert og Politt var oprindeligt en del af en gruppe på seks stærke ryttere, der slap fri med omkring 40 kilometer til målstregen.
De havde selskab af sidste års vinder, Peter Sagan (Bora), Wout van Aert (Jumbo-Visma), Sep Vanmarcke (Education First) og Gilberts holdkammerat Yves Lampaert.
Van Aert var den første, der røg af, og med 14 kilometer igen kom løbets afgørende øjeblik, da Nils Politt i en hidsig forcering stak af fra de øvrige udbrydere.
Gilbert og Vanmarcke fulgte efter, men både Lampaert og Sagan hang bagved og kunne se trioen køre længere væk.
En defekt ødelagde Vanmarckes muligheder, og så skulle Politt og Gilbert afgøre løbet imellem sig.
Her var Gilbert stærkest i spurten, mens Lampaert kørte ind på tredjepladsen og dermed sørgede for to Quick-Step-ryttere på podiet.
Peter Sagan lignede en favorit mod slutningen af Paris-Roubaix, men Phillippe Gilbert ville det anderledes.
Sagan vekslede sin sejr i fjor til en femteplads.
Otte ryttere med dansk pas var til start i løbet, og flere af dem viste sig frem.
Bare ikke i finalen.
Danskerne var ivrige efter at komme væk i løbets tidlige fase, hvor Magnus Cort (Astana), Mads Pedersen (Trek) og Mads Würtz Schmidt (Katusha) blandt andre forsøgte sig uden held.
Education First-danskeren Matti Breschel fik hul sammen med en gruppe, men blev hurtigt halet ind igen af det jagtende felt.
Würtz skabte det bedste danske resultat ved at blive nummer 34.
Han var 8 minutter og 14 sekunder efter Gilbert på målstregen.
/ritzau/FacebookTwitterKopier linkEmner:Astana Pro Team|Bora-Hansgrohe|Magnus Cort (cykelrytter)|Matti Breschel (cykelrytter)|Frankrig




https://www.dr.dk/nyheder/indland/live-massive-uroligheder-paa-blaagaards-plads-efter-demonstration






https://www.dr.dk/nyheder/politik/ep-valg/pamela-anderson-til-dr-derfor-blander-jeg-mig-i-europaeisk-politik

EP-valgPamela Anderson til DR: Derfor blander jeg mig i europæisk politikDen tidligere Playboy- og Baywatch-stjerne er blevet blikfang for venstrefløjsbevægelse.
Af Andreas Lindqvist og Robin Patrick Stampe Seierby (Video)14.
apr.
2019 kl.
15.
00Bemærk: artiklen er mere end 30 dage gammelLæs opDet er 18 år siden, at det sidste afsnit af den populære serie Baywatch om livreddere på en strand i Los Angeles blev produceret.
Men nu oplever en af stjernerne, den tidligere Playboy-model Pamela Anderson, fornyet opmærksomhed som aktivist for den røde og grønne politiske bevægelse DiEM25, som er del af den fælleseuropæiske opstillingsliste "Europæisk Forår".
DR talte med Pamela Anderson til den formelle lancering af listens valgprogram i Bruxelles sidst i marts.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Her var den ivrige dyrerettighedsforkæmper, klimaaktivist, gule veste-sympatisør og Julian Assange-ven på scenen sammen med blandt andet en tidligere græsk finansminister og en kroatisk filosof.
Europa er nødt til at være heltenBagefter spurgte EU-korrespondent Karin Axelsson hende blandt andet om, hvorfor hun blander sig i europæisk politik, når hun hverken er opstillet eller kan stemme.
- Jeg bekymrer mig om vores planet.
Og Europa er nødt til at være helten.
Jeg har ikke nær så stor tillid til USA, som jeg har til Europa, sagde Pamela Anderson i interviewet, som kan ses i videoen herover.
Blandt andet Alternativet herhjemme håber at blive valgt ind i Europa-parlamentet som del af "Europæisk Forår".
Læs også:Pamela Anderson skal sælge Alternativets EU-politikOpstillingslisten består af i alt 14 partier og bevægelser fra hele Europa, og langt de fleste er små, nystiftede venstrefløjspartier uden den store parlamentariske erfaring.
FacebookTwitterKopier linkEmner:Europa-Parlamentet|EU|Bruxelles|EU-forhold|Los Angeles




https://www.dr.dk/musik/husker-du-russiske-tatu-her-er-pigerne-bag-det-lesbiske-kys-i-dag

Boogie-listens legenderSe temaMusikHusker du russiske t.
A.
T.
u.
?
Her er pigerne bag det lesbiske kys i dagMed skoleuniformer og seksuelle undertoner stormede russiske t.
A.
T.
u.
ind på hitlisterne i starten af 00'erne.
Af Christian Ellegaard og Grafik: Pernille Bækholm Sloth14.
apr.
2019 kl.
15.
00Læs opÉt kys.
Mere skulle der ikke til for at sætte den tabloide verden på den anden ende - og gøre pigegruppen t.
A.
T.
u.
til Ruslands største musikalske eksportsucces nogensinde.
I slutningen af år 2002 bragede den russiske popduo ind på hitlisterne i hele Europa med singlen 'All the Things She Said', der også blev et stort hit herhjemme.
Og særligt den tilhørende musikvideo, hvor pigerne kyssede hinanden, fik sindende i kog - men den vender vi tilbage til.
Sat sammen som 14-årigeFortællingen om t.
A.
T.
u.
starter nemlig helt tilbage i 1999, da den russiske reklamemand og tidligere børnepsykolog, Ivan Shapovalov, søsatte et nyt musikprojekt.
Han ville danne Ruslands næste store popduo og holdt derfor en række auditions i Moskva for at finde de rette sangerinder til projektet.
Valget faldt på de 14-årige veninder Lena Katina og Julia Vokova, der tidligere havde sunget sammen i en børnegruppe.
Allerede samme efterår gik t.
A.
T.
u.
i gang med at indspille deres første album, og samtidig udtænkte Ivan Shapovalov en lumsk pr-strategi.
t.
A.
T.
u.
skulle promoveres som to lesbiske, forelskede teenagepiger.
Derfor valgte han at klæde de unge piger i skoleuniformer, og deres debutsingle, den russiske udgave af 'All the Things She Said', handlede da også om to pigers ulykkelige forelskelse i hinanden.
Hør den russiske udgave af 'All the Things She Said' her, mens du læser videre:t.
A.
T.
u.
- Ya Soshla S UmaI december 2000 udsendte duoen deres debutsingle på det russiske marked, hvor de hurtigt oplevede massiv succes, og fulgte snart op med et russisksproget debutalbum.
De fleste af sangene kredsede om sex, forelskelse og lesbisk kærlighed.
Vi troede jo alle sammen, at de var lesbiske.
Sandie Westh, radioværtSucces i hjemlandet var dog ikke nok for t.
A.
T.
u.
, der var fast besluttede på at slå igennem i det store udland.
Julia Volkova og Lena Katina, der begge var 16 år gamle på det tidspunkt, blev sendt i studiet for at indspille en bunke nye, engelsksprogede sange.
I sensommeren 2002 blev den engelsksprogede udgave af debuthittet sendt rundt til en række europæiske radiostationer - og så gik det stærkt.
'All the Things She Said' blev hurtigt et stort hit, og herhjemme var sangen at finde på den danske hitliste i hele 18 uger, hvor den sågar nåede at score en førsteplads.
Genial marketing eller pædo-pop?
Selvom 'All the Things She Said' var et stærkt popnummer, så skyldes en del af sangens succes uden tvivl den tilhørende musikvideo, der fik mange til at få kaffen i den gale hals.
Jeg kan da huske, at dengang musikvideoen blev vist på Boogie, tænkte man: 'Wow, vildt nok'.
Sandie Westh, radioværtI musikvideoen til nummeret ses pigerne stå iført skoleuniformer i drivende regn, mens de kysser og kærtegner hinanden - en idé, gruppens manager, Ivan Shapovalov, angiveligt fik efter at have surfet porno på nettet.
- Jeg kan da huske, at dengang musikvideoen blev vist på 'Boogie', tænkte man: 'Wow, vildt nok', siger radiovært og popekspert Sandie Westh.
- Dengang var folk rystede over, at der var to piger, der kyssede på tv.
Det var for vildt.
Der er heldigvis sket sindssygt meget siden, og vi er blevet meget klogere, men dengang var man bare ikke vant til at se to piger på fjernsyn stå og kysse.
Den provokerende video fik blandt andre den britisk tv-vært Judy Finnegan til at tordne mod gruppens manager og rådede de britiske radiostationer til at boykotte gruppen.
- Det er ikke sangen, det er ikke pigerne selv, det er måden, deres manager har indrømmet, at han specifikt har markedsført og tilpasset dem til det, han kalder 'mindreårig underholdning' - hvilket reelt betyder pædofilsk underholdning, sagde Judy Finnegan ifølge Daily Mail.
Andre så omvendt t.
A.
T.
u.
s påståede lesbiske kærlighedsforhold som en genial marketingsstrategi.
Den tolkning er Sandie Westh enig i.
- Det var en sindssygt god gimmick.
Her ser vi to piger fra Rusland, et land, der jo har bakset lidt med rettigheder for homoseksuelle, komme ud og skabe en masse røre.
- Og så en musikvideo, der var kontroversiel og understøtter hele projektet.
Det var perfekt lavet.
Vi troede jo alle sammen, at de var lesbiske, siger Sandie Westh.
Genialt eller grænseoverskridende?
Kys var fast inventar, når t.
A.
T.
u.
gik på scenen.
Den lesbiske løgn blev afsløretMen t.
A.
T.
u.
var ikke lesbiske.
Selvom gruppen hårdnakket påstod, at deres kærlighed var ægte, og at pigerne reelt var i et forhold, begyndte rygterne hurtigt at svirre om, hvorvidt det hele var ét stort marketingstunt.
Her i Rusland har folk aldrig taget den her lebbe-ting seriøst.
Artemy Troitsky, musikjournalistJulia Volkovas bedstemor afslørede - mere eller mindre bevidst - over for et russisk ugeblad, at hendes barnebarn skam havde en mandlig kæreste, og hurtigt begyndte den lesbiske illusion at gå i opløsning.
Allerede i 2003 pegede den russiske musikjournalist Artemy Troitsky på, at pigernes forhold var et stunt.
- Her i Rusland har folk aldrig taget den her lebbe-ting seriøst.
Når de bliver interviewet i talkshows og bliver spurgt: 'Er I virkelig lesbiske?
' har de sagt: 'Nej, det er et trick.
Vi har kærester, vi er normale piger, vi gør bare det her for vores image'.
Her er de bare ligesom alle andre teenage-grupper med en god gimmick, sagde han i 2003 til The Age.
I 2005 interviewede den tidligere folketingspolitiker Louise Frevert fra Dansk Folkeparti t.
A.
T.
u.
i 'Clement Direkte' og spurgte, om de virkelig var lesbiske.
Se klippet her:Det sidste søm i kisten kom, da Julia Volkova i 2004 offentliggjorde, at hun var gravid og ventede sit første barn - med en mandlig kæreste.
Når det er et projekt, der ikke er oprigtigt eller ægte, er der en udløbsdato.
Sandie Westh, radioværtUden den lesbiske gimmick begyndte succesen langsomt at falme for t.
A.
T.
u.
- Marketingstrategien skal have ti ud af ti, men holdbarheden er begrænset, for på et tidspunkt vil medierne finde ud af, at de ikke er lesbiske alligevel.
Når det er et projekt, der ikke er oprigtigt eller ægte, er der en udløbsdato, siger Sandie Westh.
Kan du huske, da t.
A.
T.
u.
på skandaløs vis repræsenterede Rusland i Eurovision?
Læs om det i boksen herunder.
I 2005 forsøgte de at yde førstehjælp på karrieren med endnu et album, men uden den store succes.
Senere begyndte begge piger at arbejde på deres egne projekter, og i 2011 gik gruppen officielt i opløsning.
Siden har duoen fundet sammen ved enkelte lejligheder og optrådte blandt andet ved åbningsceremonien, da den russiske by Sochi i 2014 var vært for vinter-OL.
I stormvejr efter homofobisk udmeldingMen hvad blev der så af de to sangerinder?
Julia Volkova har siden bruddet med t.
A.
T.
u.
udgivet et par singler i eget navn, dog uden den store succes.
Til gengæld har hendes talrige plastikoperationer og provokerende kommentarer gjort hende til én af Ruslands mest kontroversielle kendisser.
Hør Julia Volkovas knapt så succesfulde solo-single 'Didn't Wanna Do It' her:Julia VolkovaDidn't Wanna Do ItEn mand har ingen ret til at være en svans.
To piger sammen er ikke det samme som to mænd sammen.
Julia VolkovaI 2014 trak hun overskrifter da hun proklamerede, at hun ikke ville acceptere, hvis hendes søn sprang ud som homoseksuel.
- Jeg vil absolut ikke støtte en homoseksuel søn.
(.
.
.
) En mand har ingen ret til at være en svans.
To piger sammen er ikke det samme som to mænd sammen.
Jeg synes, at to lesbiske ser meget mere æstetisk og flot ud end to mænd, der holder i hånd eller kysser, sagde hun i et ukrainsk tv-show.
Sådan ser de ud i dag: Julia Volkova (til venstre) og Lena Katina.
Udtalelserne skabte røre internationalt, hvor flere fordømte Volkova for hendes homofobiske synspunkter, når hun selv har bygget en karriere på illusionen om homoseksuel kærlighed.
Lena Katina, den anden halvdel af t.
A.
T.
u.
, redegjorde senere for hendes egne holdninger til homoseksuelle i et opslag på sin Facebook-profil.
- Jeg mener, alle skal have lov til at elske dem, de elsker, og være sammen med hvem end de vil bruge deres liv med, skrev sangerinden.
Har ingen kontakt i dagI dag laver begge kvinder fortsat musik.
Julia Volkova udgav senest en single i 2017 og turnerer stadig Rusland rundt som sangerinde.
Lena Katina udgav i 2014 sit første soloalbum på engelsk, og arbejder lige nu på en russisksproget opfølger.
Læs også:Hvad blev der egentlig af 00'er-ikonet Anastacia?
Her er hit-sangerinden i dagPigerne snakker dog ikke længere sammen.
- Vi har ikke snakket sammen i lang tid.
Vi kom op at skændes.
Vi stoppede t.
A.
T.
u.
, og jeg lavede mit soloalbum, og så arbejdede vi igen lidt sammen, men det stod hurtigt klart, at vi ikke kan arbejde sammen, sagde Lena Katina til Myspace i 2016.
- Vi kom op at skændes igen, og i dag har vi ingen form for kontakt.
(Foto: Pressefoto og screendumps Collage: Pernille Bækholm Sloth  )FacebookTwitterKopier linkEmner:Homoseksualitet|Rusland|Dansk Folkeparti|Daily Mail|Louise Frevert (politiker)




https://www.dr.dk/nyheder/indland/rasmus-paludan-angrebet-under-demonstration-paa-noerrebro

IndlandRasmus Paludan angrebet under demonstration på NørrebroDemonstrationen har skabt voldsomme uroligheder, hvor der bliver kastet med sten og kanonslag.
Politiet bruger tåregas.
Video: Steven Knap/ByrdAf Sandra Meersohn Meinecke14.
apr.
2019 kl.
15.
20Bemærk: artiklen er mere end 30 dage gammelLæs opIslamkritikeren og stifteren af partiet Stram Kurs Rasmus Paludan er blevet angrebet af en eller flere mænd på Blågårds Plads på Nørrebro i København under en demonstration.
- Vi ved ikke med sikkerhed, hvad der er sket.
Men der var en eller flere, der løb frem mod ham, siger Jesper Bangsgaard, der er vicepolitiinspektør ved Københavns Politi.
- Der er en person, som er blevet anholdt.
Demonstrationen har skabt voldsomme uroligheder på og omkring Blågårdsplads.
Flere steder er der sat ild til containere.
Omkring 200 mænd deltager i urolighederne, hvor der bliver kastet med flasker, sten og kanonslag, fortæller DRs journalist Louise Dalsgaard som er på stedet.
Politiet er massivt til stede og har omringet Blågårds Plads med omkring 7-8 salatfade, og bruger tåregas mod uromagerne.
Paludan har forladt områdetEfter angrebet kørte politiet Rasmus Paludan væk fra stedet, men da han lidt senere vendte tilbage, begyndte optøjerne igen.
- Han søgte væk, og da han ville genoptage sin demonstration, måtte han afbryde den endnu engang, siger Jesper Bangsgaard.
Politiet oplyser, at der stadig er ballade på Blågårds Plads, men at Rasmus Paludan ikke længere opholder sig på stedet.
Islamkritikeren og youtuberen havde i første omgang planlagt at afholde en demonstration i Mjølnerparken i København, men den blev flyttet til Blågårds Plads af politiet.
Hvorfor politiet besluttede at flytte demonstrationen, vil vicepolitiinspektøren ikke udtale sig om endnu - men han bekræfter, at beslutningen var deres.
Det brænder flere steder.
Paludans demonstration var på Blågaards Plads.
Der bliver kastet mere flere ting.
Politiet er massivt til stedet.
Mange unge er maskerede.
Politiet har affyret tåregas.
1 / 6Det brænder flere steder.
1 / 6Paludans demonstration var på Blågaards Plads.
2 / 6Der bliver kastet mere flere ting.
3 / 6Politiet er massivt til stedet.
4 / 6Mange unge er maskerede.
5 / 6Politiet har affyret tåregas.
6 / 6Blev slået i hovedet med en stenI går afholdt Rasmus Paludan demonstration på Ellekonebakken i Viborg, hvor han også blev angrebet.
Her blev han efter eget udsagn slået i hovedet med en sten af en mand, som var tilstede ved demonstrationen.
Manden er i dag blevet anholdt af politiet, skriver TV Midtvest.
Rasmus Paludan er kendt for at holde demonstrationer, der kan samle rigtig mange mennesker og skabe optøjer.
Han har indtil videre afholdt 17 demonstrationer i 2019.
Sidste år afholdt han i alt 53 demonstrationer fordelt over hele landet.
En af Rasmus Paludans kontroversielle ytringer førte tidligere på måneden til, at han blev idømt 14 dages betinget fængselsstraf for racisme.
Han har dog anket dommen til landsretten, da han er uenig i rettens afgørelse.
Læs også:Rasmus Paludan om millionbeskyttelse: 'Jeg er overrasket over, at det koster så lidt'FacebookTwitterKopier linkEmner:Nørrebro|København|Demonstrationer|Rasmus Paludan (advokat)|Københavns Politi




https://www.dr.dk/sporten/haandbold/ehfcup/team-esbjerg-banker-herning-ikast-og-brager-ind-i-europaeisk-cupfinale

EhfcupTeam Esbjerg banker Herning-Ikast og brager ind i europæisk cupfinaleTeam Esbjerg er videre til finalen i EHF-cuppen, mens Viborg er ude af turneringen.
Sanna Charlotte Solberg og Team Esbjerg er klar til at spille finale i EHF-cuppen.
14.
apr.
2019 kl.
14.
45Bemærk: artiklen er mere end 30 dage gammelLæs opTeam Esbjerg bliver det ene hold i denne sæsons EHF Cup-finale i kvindehåndbold.
Esbjergenserne havde ingen problemer med Herning-Ikast Håndbold i returkampen i den rent danske semifinale.
30-16 lød de markante sejrscifre, da de 60 minutter var overstået i Blue Water Dokken i Esbjerg.
Esbjergenserne vandt den første kamp på udebane for en uge siden med 23-20 og stryger dermed i finalen med samlet 53-36.
Foran eget publikum fjernede Team Esbjerg hurtigt al spænding om, hvem der skulle sætte sig på finalebilletten.
Herning-Ikasts Julie Gantzel kæmpede forgæves.
Gæsterne var på hælene fra start, og mod slutningen af første halvleg ramlede det helt for Herning-Ikast.
I halvlegens sidste del rykkede Team Esbjerg fra 13-7 til 20-8, som var stillingen, da spillerne gik til pause.
Kampbilledet var uændret fra anden halvlegs start, og en regulær ydmygelse truede, da Team Esbjerg efter ti minutter havde øget føringen til 26-10.
Ved 28-12 holdt de to hold en lang scoringspause, inden Herning-Ikast fik pyntet en smule på de nedslående cifre i de sidste minutter.
Viborg tabte sammenlagtI finalen skal Team Esbjerg op imod Siofok fra Ungarn, der lige akkurat klemte sig forbi Viborg HK i den anden semifinale.
Siofok havde et forspring på fire mål med fra den første kamp, men var flere gange bagud med tre i returkampen i Viborg.
Det blev rigtig spændende, da Line Haugsted gjorde det til 27-24 i sidste minut, men da hjemmeholdet var nødt til at satse, kunne Siofok score i den anden ende og afgøre semifinalen.
Finalen spilles over to kampe.
Det første opgør spilles i weekenden 4.
-5.
maj med returkamp den følgende weekend.
/ritzau/FacebookTwitterKopier linkEmner:Line Haugsted (håndboldspiller)|Team Esbjerg|Herning|Ikast|Håndbold




https://www.dr.dk/sporten/fodbold/superliga/minut-minut-fcm-hiver-vigtig-sejr-over-ob-hjem






https://www.dr.dk/mitliv/louise-var-nyuddannet-og-sagde-aldrig-nej-saa-trak-hun-stikket-og-gav-sig-selv-en-timeout

De tog en timeoutSe temaMit LivLouise var nyuddannet og sagde aldrig nej: Så trak hun stikket og gav sig selv en timeout- Der er så mange uskrevne regler i arbejdslivet, som jeg havde behov for at vise fuckfingeren, siger 27-årige Louise Foged.
Af Palle Herløv og Signe Heiredal (grafik)14.
apr.
2019 kl.
14.
55Læs opMarts 2018, KøbenhavnLouise og en veninde spiste morgenmad på cafeen Andersen & Maillard på Nørrebrogade, København, da hun brød fuldstændigt sammen.
Hun kunne ikke mere.
- Hvad er der galt, spurgte veninden.
Så væltede det hele ud af Louise sammen med tårerne, mens hun fortalte om alt det, der havde gjort hendes arbejdsliv uoverskueligt.
Hvordan hun i for lang tid havde sagt ja og taget for mange opgaver ind.
Fordi hun havde noget at bevise over for sig selv og de chefer, der havde givet hende chancen ved at give hende jobbet i kommunikationsbureauet.
Det følte hun i hvert fald.
- De skulle tænke, jeg var en komet!
Jeg var nyuddannet, og så er det bare svært at sige nej med den begrundelse, at man ikke kan overskue flere opgaver, eller at man ikke synes, man har kompetencerne til at løse dem, siger 27-årige Louise Foged.
Derfor sagde hun altid ja - lige indtil den dag i marts sidste år, da hun sagde op.
Louise ryddede sit bord på den sidste arbejdsdag og cyklede hjem via Dronning Louises Bro med Rednex' "Cotton Eye Joe" i headsettet.
Hun har en forkærlighed for den 90'er-musik, mange andre desperat prøver at glemme, og hun hørte radio den dag, så det var helt tilfældigt.
Men sangen passede perfekt på hendes situation:"Where did you come from, and where did you go?
".
Hvad var det egentlig, hun drømte om, og hvor var hun på vej hen?
Hun havde sagt op uden at have et nyt job på hånden, så lige dér var hun på vej ud i uvisheden - og i friheden.
Vildt?
Vovet?
Usikkert?
- Ja til det hele!
Det er på alle mulige måder ret sindssygt at stille sig selv i den situation, men jeg var nået til et punkt, hvor det var det eneste rigtige at gøre, siger Louise her lidt mere end et år senere, hvor hun stadig er uden fast arbejde.
De tog en timeoutHar du nogensinde drømt om at gøre noget helt nyt?
At ændre din tilværelse radikalt?
Vi har mødt tre, der følte sig fanget i en hverdag, som ikke gav mening for dem.
Derfor gav de sig selv en timeout fra det liv, de kendte.
Her fortæller de om deres vej til at finde ud af, hvad det gode liv er for dem.
Hun har tilladt sig selv at tage en timeout, mens hun mærker efter, hvor hun vil bevæge sig hen.
Hun laver også en masse, der ikke handler om arbejde, og det er på et tidspunkt i livet, hvor mange knokler for at bygge fundamentet til resten af karrieren.
- Jeg er helt bevidst om, at det her kan påvirke mit liv og karriere både negativt og positivt, men jeg havde ikke noget valg.
Jeg kunne godt være fortsat på jobbet, men det ville blive et spørgsmål om tid, før jeg brød sammen igen.
Jeg var totalt mast til sidst.
Louise håber, at den her timeout bliver en parentes i hendes arbejdsliv.
Hvad betyder et år eller to, hvis hun skal arbejde, til hun nærmer sig de 70?
Men hvorfor gik det galt for Louise, og hvorfor måtte hun sige farvel til det job, der på mange måder havde været en drøm for hende?
Hun mener selv, at hun er et resultat af den tid, hun er vokset op i, hvor der er så mange muligheder, at mange bliver ubeslutsomme.
Hvor man helst skal præstere hele tiden, og hvor man kan gange eksamensbevisets karaktergennemsnit med 1,08, hvis man søger ind på en videregående uddannelse inden for to år efter gymnasiet.
Det hedder en "kvikbonus".
- Vi bliver opfordret til at komme hurtigt videre i systemet, men videre til hvad?
Til et arbejdsliv, hvor man glemmer at mærke sig selv undervejs, fordi man bare følger alle de andre på samlebåndet ved rullepølsemaskinen?
Spørger hun.
Juni 2017Louise blev færdig med sin kommunikationsuddannelse i juni 2017.
Kort efter fik hun mulighed for at få et fuldtidsjob hos det bureau, hun havde været i praktik hos.
Som mange andre var hun bange for at få et hul i cv'et som nyuddannet, og derfor sagde hun ja tak.
Også selv om de første tegn på stress var kommet allerede tre uger inde i praktiktiden i juli 2016.
Det er ret nemt at finde på logiske forklaringer på, hvorfor man går og har det skidt.
Louise var på arbejde, da hun fik det skidt.
Hun prøvede at nå hen til en sofa, men hun besvimede og faldt om med et glas vand i hånden.
Så lå hun dér på gulvet og prøvede at komme til sig selv.
Hvad gik det nu ud på?
Hun havde selv bedt om at få meget ansvar og om at blive udfordret, og cheferne havde tiltro til hende.
Det var i hvert fald ikke stress, sagde hun til sig selv, for stress var slet ikke aktuelt for hende.
Det havde hun som travl bureaukvinde i karrierens forår ikke tid til at bøvle med.
- Det er ret nemt at finde på logiske forklaringer på, hvorfor man går og har det skidt.
Jeg havde måske sovet dårligt.
Spist forkert.
Haft for travlt i en kort periode.
Drukket to kopper kaffe hurtigt efter hinanden.
Glemt at drikke vand.
Og så videre.
Heldigvis var resten af praktiktiden god for hende, og det var derfor, hun senere sagde ja til at blive ansat først som studentermedhjælper og senere som projektkoordinator samme sted.
I starten var hun glad for at være tilbage på bureauet, og det var fedt for hende at komme direkte i arbejde.
Det så jo godt ud på cv'et.
Jeg følte, at hvert skridt var afgørende for min karriere.
At jeg skulle nå en helt masse ting, som andre slet ikke forventede af mig.
Hun fandt sin rolle på holdet, og kollegerne vidste, de kunne regne med hende.
Så hun knoklede for at leve op til deres og ikke mindst sine egne forventninger, som ofte var meget højere end andres.
Der blev tjekket og besvaret mails på alle tider af døgnet.
Også når hun var syg, for hun havde en følelse af, at hun var uundværlig for virksomheden.
- Jeg følte, at hvert skridt var afgørende for min karriere.
At jeg skulle nå en helt masse ting, som andre slet ikke forventede af mig.
Udadtil kørte det for hende, men hun havde ondt i maven, og hun følte sig utilstrækkelig med det stigende antal opgaver, der endte på hendes bord.
- Jeg mistede overblikket og overskuddet, og med tiden blev jeg en indelukket, rynket rosin-version af mig selv.
Min krop reagerede på de ting, mit hoved ikke kunne rumme.
Louise begyndte at få små panikanfald med hyperventilation, og ondt i maven blev fulgt af svimmelhed og glemsomhed.
"Fik jeg låst hoveddøren, da jeg smuttede?
"Det fyldte meget hos hende, men hun prøvede stadig over for sig selv at finde logiske forklaringer på det hele.
"Overskuddet er tit mindre her i de kolde, mørke vintermåneder.
"Hun følte, hun levede i en boble, og hun mødte på arbejde med rander under øjnene og uden make-up, for hun magtede ikke at bruge tid på det.
- Jeg blev til en version af mig selv, jeg ikke kunne lide, siger hun.
Den deadline ramte mig som en hammer.
Jeg vidste, at det blev dødsstødet, for jeg følte, det var helt urealistisk at nå den.
Så kom der en ny, stor opgave, som Louise blev projektleder for.
Det var en kampagne for en vigtig kunde med en stram deadline.
Det blev det sidste, hun rørte ved.
- Den deadline ramte mig som en hammer.
Jeg vidste, at det blev dødsstødet, for jeg følte, det var helt urealistisk at nå den.
Hun nåede det alligevel, men fire dage efter kampagnens lancering stoppede hun på bureauet.
Det var en svær beslutning, og halsen snoede sig sammen, da hun hev en chef til side og tog snakken med ham kort før påske sidste år.
Louises kæreste havde beroliget hende med, at de kunne klare den med hans løn og hende på dagpenge i en periode, så hun var sikker i sin sag.
Derfor var det en glad Louise, der cyklede hjemad med "Cotton Eye Joe" i øregangene og den yoga-måtte, kollegerne havde givet hende i afskedsgave.
Også selv om hun ét eller andet sted var flov over, at hun havde ladet det stå på så længe.
At hun ikke sagde fra noget før og gik på kompromis med sine egne forventninger.
Det giver stadig en stikkende fornemmelse i maven, når hun tænker tilbage på det.
Det tegnede til at blive den bedste sommer i 100 år.
Sådan havde hun det, da hun stod ud af sengen 1.
maj.
Louise har det med at tillægge ting symbolsk betydning, og her var der ikke noget at tage fejl af.
Der var noget symbolsk i, at det havde sneet et par uger tidligere, tænkte hun, mens solen nu skinnede.
Hun begyndte at kigge sig om efter et andet arbejde, og hun glædede sig til at se, hvor det førte hende hen.
Men hun havde ikke travlt.
Der skulle også være tid til at komme ovenpå, så nogle dage cyklede hun ud til Refshaleøen og hoppede i vandet.
Hun fandt gode steder at læse de bøger, der stod på to-read-listen, tog sig tid til at holde ind og plukke blomster i vejsiden og spiste softice og studenterbrød.
Hun bagte kager, hørte lydbøger, spillede badminton og besøgte veninder med god tid til at snakke.
- Jeg fik hjerneplads til at fokusere på andet end arbejdet.
Det var den ultimative følelse af frihed, siger hun.
Det var første gang siden hendes sabbatår efter gymnasiet, hun tillod sig selv at holde en pause og fylde sit liv ud med ting, der gav mening kun for hende.
Maj var pure happiness på den måde.
Også selv om hun fik det hul i cv'et, hun altid havde frygtet.
Juni 2018Så kom juni, og noget ændrede sig.
Nogle af stresssymptomerne vendte tilbage.
Hun begyndte at blive påvirket af biplydene fra kasseapparatet i Netto.
Det samme gjorde lyden af en stillads-presenning, der blafrede i blæsevejret, og lyden af store lastbiler og busser.
Lydene stressede hende og gjorde hende dårlig.
De forstyrrede den indre balance, for de passede ikke på den frekvens, hun var tunet ind på.
Nu gik det op for Louise, at det var hende, der var problemet.
Jobbet i sig selv var ikke stressfaktoren.
Det bundede dybere og i hendes vane med at sige ja til for meget, selv om det øgede tempoet i hamsterhjulet.
Hun havde derfor ikke bare brug for en pause men for at trække stikket totalt.
Så hun opsøgte sin læge, fik en henvisning til en psykolog og blev sygemeldt med stress.
Louise fortalte, at hun var bange for at få tilbagefald og blive stresset igen.
Overalt lurede farer, der kunne få hendes verden til at ramle sammen.
- Jeg var blandt andet bange for at besvime igen, så vi talte om den yderste konsekvens, hvis det skulle ske.
Hvad er det præcist, du er bange for, at der sker, hvis du besvimer?
Tror du ikke, at nogen kommer og hjælper dig?
, spurgte psykologen.
- Det ved jeg faktisk ikke, svarede jeg så.
På den måde fik hun mig til at indse, at jeg mentalt spændte ben for mig selv ved at køre rundt i negative tankemønstre, mens jeg desperat forsøgte at holde fast i den sidste rest af kontrol over mit liv.
Louise var altid dødtræt efter de samtaler.
Men hun rykkede sig meget, og hun lærte sig selv bedre at kende, så hun fik det gradvist bedre.
September 2018I september meldte hun sig rask på jobcenteret, og hun begyndte igen at søge arbejde.
Hun forsøgte sig som freelance tekstforfatter og konceptudvikler for at finde sig selv fagligt, og hun drak kaffe med en masse mennesker, der måske kunne åbne nye døre for hende.
Hun kunne bare ikke se sig selv i nogle af de opslåede stillinger i kommunikationsbranchen, der havde betydet så meget for hende.
Til sidst nåede hun til den erkendelse, at det ikke nødvendigvis er den branche, hun vil tilbage til.
Hun er blevet en anden nu, end da hun startede på sin uddannelse, og hun er blandt andet nysgerrig på, hvordan hun kan kombinere kommunikationen med en interesse for undervisning.
- Jeg drømmer om et fuldtidsarbejde, der gør en mere direkte forskel for folk.
Mit håb er, at jeg kan finde et job, hvor jeg kan give noget konkret og direkte brugbart videre, siger hun.
Kreativitet, formidling og mødet med mennesker er blevet nøgleord for hende.
Imens arbejder hun frivilligt som lektiehjælper på et center for indvandrerkvinder i Blågårdsgade, og hun er deltidsansat som privat underviser.
Men det er ikke nemt for hende at skifte spor på den måde.
Louise har spurgt sig selv, hvem hun er, hvis hun ikke er en bureaukvinde i overhalingsbanen.
- Jeg ville ønske, jeg kunne svare på det, men det kan jeg ikke endnu.
Det her er en on-going proces for mig, og jeg famler stadig efter svaret, siger hun.
- Det bliver jeg nok ved med.
Det vil være naivt at tro, at jeg finder svaret efter et års tænketid.
Louise er klar over, at andre ikke nødvendigvis har den samme mulighed som hende for at trække stikket for en periode.
At frygten for, hvordan fremtiden ser ud, er stærkere end lysten til at kvitte et job, man egentlig helst vil væk fra.
For hvor skal pengene komme fra?
Hvad tænker andre?
Hvad med den fine titel, jeg har udsigt til?
Konsekvenserne bliver uoverskuelige.
- Jeg møder en del, der siger, jeg er pissesej, fordi jeg har gjort det her som nyuddannet.
Sådan har jeg det bare ikke altid.
Jeg gjorde det, fordi jeg var ved at gå i stykker, og jeg er ærlig omkring min historie, fordi det er vigtigt at tale højt om det.
Også selv om det er grænseoverskridende at udlevere sig selv på den måde, siger Louise Foged.
Hun har et klart budskab til dem, der læser hendes historie:- Man skal huske på, at et arbejde godt bare kan være et arbejde.
Det behøver ikke være skæbnebestemt, og det behøver ikke handle om høj løn og fine titler.
Man kan sagtens have et fedt liv, hvor jobbet ikke nødvendigvis er det vigtigste, siger hun.
- Så stop op og mærk efter, hvordan du har det.
Også selv om du er bange for, hvad du finder derinde.
Sådan har jeg det.
Fordi jeg er et menneske - ikke en arbejdsrobot.
Ønsker vi at ændre tilværelsen?
•I en undersøgelse foretaget af Kantar Gallup for Berlingske i december 2018 svarede 27 procent af de adspurgte, at de var enige eller overvejende enige i, at de drømmer om en radikal ændring af deres tilværelse.
•21 procent svarede ja til, at de går med overvejelser om at ændre deres arbejdsliv i 2019.
•Hver femte af dem, der havde svaret 'ja' eller 'måske,' angav, at de søgte noget mere meningsfuldt at arbejde med.
Kilde: Kantar Gallup for BerlingskeFacebookTwitterKopier linkEmner:PR og kommunikationsbranchen|København|Sygdomme og lidelser|TNS Gallup|Berlingske Media




https://www.dr.dk/sporten/fodbold/superliga/fischer-faar-haevn-trods-homoraab-med-sejrsmaal-mod-broendby

SuperligaFischer får hævn trods homoråb med sejrsmål mod Brøndby FCK's Viktor Fischer lod fødderne tale og blev matchvinder mod Brøndby efter optakt med fokus på homofobi.
14.
apr.
2019 kl.
18.
17Bemærk: artiklen er mere end 30 dage gammelLæs opHomofobi har været det helt store tema i optakten til arvefjendeopgøret mellem Brøndby og FC København søndag i Superligaen, efter at FCK's Viktor Fischers gik frem og adresserede emnet efter seneste spillerunde.
Homofobiske smædesange fra OB- og Brøndby-fans mod FCK-stjernen havde kostet bøder til klubberne, og Fischer tog den perfekte hævn, da han blev matchvinder i sejren på 2-1 på Brøndby Stadion.
Dermed har FCK åbnet et hul på otte point til FC Midtjylland i guldkampen.
Midtjyderne spiller dog senere søndag og kan nedbringe marginen til fem point igen.
Kampens dommer i Brøndby havde slået fast, at homofobiske sange under kampen ville resultere i en afbrydelse, men allerede under opvarmningen kunne TV2 melde om sådanne sange mod Fischer.
Under kampen gik det mere fredeligt til, hvad de homofobiske udgydelser angik.
Alle 90 minutter blev gennemført.
Og det blev med hovedpersonen Viktor Fischer i en hovedrolle.
Super start for BrøndbyFørst var det dog hjemmeholdet, som bragte jubelbrøl til Sydsiden efter blot ni minutters spil.
FCK-forsvaret fik ikke clearet en bold ordentligt, og til sidst var det svenske Simon Hedlund, som kunne sende Brøndby på tidlig sejrskurs.
Som altid i derbykampene var det med fuld effektivitet i nærkampe samt aggressivt spil, og begge mandskaber holdt sig ikke tilbage.
Man skulle dog frem til fem minutter før pausen, førend netmaskerne igen kom til at blafre.
Og som så ofte før for FCK var det sæsonens helt store åbenbaring Robert Skov, som lynede med et kanonskud.
Jonas Wind nåede at sakse bolden på overliggeren, inden Viktor Fischer trådte ind i den hovedrolle på banen, som han også havde haft udenfor op til stormødetFischer blev afgørendeEfter forarbejde af Robert Skov passerede Fischer elegant Marvin Schwäbe i Brøndby-målet.
Hævnen så ud til at smage sødt for københavnernes nummer 7, der jublede sammen med holdkammeraterne.
En kold dukkert for Brøndby inden pausen, men vestegnsholdet kom energisk ud til anden halvleg og lagde et godt pres for at fremtvinge udligningen.
Flere gange sværmede de blågule omkring Jesse Joronens mål foran Sydsiden, men ind ville bolden ikke.
Som halvlegen skred frem, lagde FCK-træner Ståle Solbakken mere og mere vægt på defensiven, og det fik den tilsigtede effekt.
Trods masser af boldbesiddelse stilnede sværmeriet omkring FCK-feltet af, og Brøndby-fansenes største larm kom med 20 minutter igen, da Viktor Fischer fik en meget forventet pibekoncert at lade sig udskifte med.
Han klappede anerkendende til FCK's fans i modsatte ende, tog en kort sludder med Ståle Solbakken og forlod kampen.
Som vinder.
Mens Brøndby tabte et vigtigt skridt i kampen om bronze.
/ritzau/FacebookTwitterKopier link




https://www.dr.dk/sporten/fodbold/superliga/hobros-problemer-fortsaetter-efter-sent-sejrsmaal-af-randers

SuperligaHobros problemer fortsætter efter sent sejrsmål af RandersRanders vandt 2-1 i Hobro på et sent mål.
Med nederlaget taber Hobro et skridt i kamp om at undgå sidsteplads.
14.
apr.
2019 kl.
14.
14Bemærk: artiklen er mere end 30 dage gammelLæs opHobro får sværere og sværere ved at undgå sidstepladsen i pulje 2 af Superligaens nedrykningsspil.
Søndag eftermiddag var holdet ellers på vej mod et point i lokalopgøret hjemme mod Randers, men i det fjerde minut af tillægstiden sørgede André Rømer for, at Randers vandt 2-1.
Dermed er Hobro på puljens sidsteplads fire point efter Vendsyssel inden de sidste tre spillerunder.
Det er vigtigt at undgå sidstepladsen, da den fører til playoffopgør om direkte nedrykning mod sidstepladsen fra den anden pulje.
Der var stor skuffelse blandt Hobro IK-spillerne efter nederlaget til Randers FC.
 Hobros træner Peter Sørensen var en frustreret mand flere gange i kampen.
 Der var stor skuffelse blandt Hobro IK-spillerne efter nederlaget til Randers FC.
1 / 3Der var stor skuffelse blandt Hobro IK-spillerne efter nederlaget til Randers FC.
1 / 3Hobros træner Peter Sørensen var en frustreret mand flere gange i kampen.
2 / 3Der var stor skuffelse blandt Hobro IK-spillerne efter nederlaget til Randers FC.
3 / 3I toppen af puljen stikker Randers af fra AaB, så randrusianerne nu har fire point ned til nordjyderne.
Værterne var bedsteHobro var bedst i størstedelen af kampen, men måtte altså se sig slået af et kynisk Randers-hold.
Kampen blev en fysisk affære, hvor de små dueller var langt mere seværdige end selve fodboldspillet.
Det var hjemmeholdet fra Hobro, som kom bedst fra start mod et afventende Randers-mandskab, der havde tydelige problemer med Hobros fysiske spillestil.
Værterne havde flere optræk til chancer, men den sidste skarphed manglede.
Det demonstrerede hjemmeholdets angriber Julian Kristoffersen, da han i kampens 34.
minut sparkede forbi bolden på kanten af det lille felt.
Til trods for hjemmeholdets overtag i spillet, så var det Randers, der kunne bringe sig foran fem minutter før pausen.
En lang bold endte hos gæsternes venstre back Björn Kopplin, der på fornemmeste vis tog bolden ned, og kynisk prikkede bolden forbi en sprællende Jesper Rask i Hobro-målet.
Kopplin nægtede at juble på sin gamle hjemmebane, og gestikulerede nærmest undskyldende over sit mål.
Scoring knækkede ikke HobroHobro fortsatte dog ufortrødent efter pausen, og belønningen kom hurtigt.
Efter 48 minutters spil endte et langt indkast for fødderne af Hobro-kanten Edgar Babayan, der ugeneret kunne prikke udligningen i mål.
Anden halvleg forløb uden de store chancer, og indtil kampens tillægstid så der ikke ud til at komme flere mål.
Randers FC's André Rømer (th.
) blev matchvinder.
Men så kørte Randers et vellykket kontraangreb, og til sidst fandt Saba Lobjanidze holdkammeraten André Rømer, der resolut bankede bolden i mål til slutresultatet 1-2.
Holdene mødes igen på fredag.
/ritzau/FacebookTwitterKopier linkEmner:Hobro|Randers|Jylland|Fodbold|AaB




https://www.dr.dk/sporten/fodbold/superliga/esbjerg-overrasker-i-farum-fcn-lider-sjaeldent-nederlag-paa-eget-graes

SuperligaEsbjerg overrasker i Farum: FCN lider sjældent nederlag på eget græsEsbjerg besejrede søndag FC Nordsjælland med 2-1 og rykker op på fjerdepladsen i Superligaens mesterskabsspil.
14.
apr.
2019 kl.
16.
16 | opdateret 14.
apr.
2019 kl.
16.
19Bemærk: artiklen er mere end 30 dage gammelLæs opCarlo Holse blev matchvinder, da Esbjerg søndag besejrede FC Nordsjælland med 2-1 på udebane.
Esbjerg har med resultatet ikke tabt i de tre indbyrdes kampe mod FCN i denne sæson og rykker med sejren op på fjerdepladsen i Superligaens mesterskabsspil.
Nederlaget var FCN’s første i 2019, og holdet ligger nu sidst i mesterskabsspillet.
Esbjerg startede kampen godt og kom efter få minutter til en stor chance ved Mark Brink, som fra kort afstand sparkede bolden på stolpen.
Efterfølgende kom FCN flere gange tæt på ved topscorer Andreas Skov Olsen, som var særdeles aktiv i kampens indledning.
Efter den livlige start dalede spillet et lille kvarter inde i kampen i både tempo og kvalitet, men godt syv minutter før pausen kom FCN i spidsen ved Mohammed Kudus, som headede bolden i mål.
Før pausen fik Esbjerg udlignet ved angriber Yuri Yakovenko, som udnyttede en fejl i FCN-forsvaret og sparkede bolden i nettet til 1-1.
Kampens dommer Peter Kjærsgaard var blevet skadet og blev fra anden halvlegs start derfor afløst af fjerdedommer Patrick Rasmussen.
Esbjerg-spillerne ville ti minutter inde i anden halvleg gerne have haft et straffespark, men dommer Rasmussens fløjte forblev tavs.
Efter knap en times spil kom Esbjerg i front.
Først sparkede Adnane Tighadouini på stolpen, og her fulgte Carlo Holse op og sparkede bolden i nettet.
Herefter jagtede FCN en udligning, men de helt store chancer udeblev, hvorfor Esbjerg kunne tage fra Farum med tre point og en fjerdeplads.
/ritzau/FacebookTwitterKopier linkEmner:Esbjerg|Mohammed Kudus (fodboldspiller)|FC Nordsjælland|Farum|Fodbold




https://www.dr.dk/sporten/fodbold/superliga/minut-minut-fck-vinder-intenst-derby-og-laegger-yderligere-pres-paa-fcm






https://www.dr.dk/nyheder/politik/cordsen-om-ny-skidt-maaling-thulesen-dahl-dansk-folkepartis-krise-har-bidt-sig-fast

PolitikCordsen om ny skidt måling for Thulesen Dahl: 'Dansk Folkepartis krise har bidt sig fast'I en ny Epinion-måling står Dansk Folkeparti til den laveste opbakning målt i syv år.
Dansk Folkeparti står til at få 13,4 procent af stemmerne i en ny Epinion-måling.
Af Anton Lind14.
apr.
2019 kl.
14.
15Bemærk: artiklen er mere end 30 dage gammelLæs opAlarmklokkerne skal for alvor til at ringe inde på gangene hos Dansk Folkeparti, der må konstatere, at partiet er havnet i en regulær vælgerkrise på det værst tænkelige tidspunkt med få uger til et folketingsvalg.
I en ny måling, som Epinion har foretaget for DR, har partiformand Kristian Thulesen Dahl og co.
mistet opbakning fra hver tredje af partiets vælgere.
- Alt tyder nu på, at Dansk Folkepartis krise har bidt sig fast, siger DR's politiske korrespondent Christine Cordsen.
Selvom man altid skal tage sine forbehold ved meningsmålinger, hæfter hun sig ved, at gentagne målinger fra Epinion samt andre meningsmålinger peger i samme retning.
- Det ser ud til at være noget sværere for dem at kæmpe sig ud af end med nogle enkelte små justeringer af politikken.
Det tyder på, at det er noget dybere, vælgerne reagerer på, siger Christine Cordsen.
Tilbagegangen startede for alvor i januar, hvor partiet tog et fald fra 19,1 til 16,6.
Derfra er det kun gået nedad, og i den nye måling står partiet til kun at få opbakning fra 13,4 procent af vælgerne mod de 21,1 procent, som partiet fik ved valget i 2015.
Det er den dårligste Epinion-måling siden 2012.
Den har dog en statistisk usikkerhed på +/- 0,8 procent.
En klassisk situation for et parti i kriseDen seneste tid har Dansk Folkeparti være i modvind i flere sager.
Blandt andet i sagen om omfartsvejen ved Mariager til 377 millioner kroner, som kritikere mente var unødvendig, og i sagen om Radio24syv.
I begge tilfælde har partiformand Kristian Thulesen Dahl følt sig nødsaget til at gå ud og i et vist omfang trække i land.
Noget, som man sjældent ser ham gøre.
- Dansk Folkeparti er havnet i en situation, som er ret klassisk for et parti i krise.
Pludselig begynder alting at blive et problem, og sager, som man normalt kunne komme hurtigt igennem, bider sig mere fast, siger Christine Cordsen.
- Og det er en helt ny situation for Dansk Folkeparti at stå i sådan en vælgerkrise, der er så vedvarende, så de skal selvfølgelig lige finde ud af, hvordan de skal håndtere den.
Med i ligningen hører, at partiet fik et usædvanligt godt valg ved seneste folketingsvalg i 2015, og at det nu ligger mere i nærheden af det leje, som det klassisk har ligget i.
Det til trods siger Kristian Thulesen Dahl til DR Nyheder, at det 'er en utilfredsstillende måling', men at vejen frem er at 'holde kursen', selvom det har gået nedad bakke i et stykke tid nu.
Det er ud fra erfaringerne også noget nær den eneste strategi at vælge, mener Christine Cordsen.
- Det er farligt for alvor at skifte kurs så tæt på et valg, siger hun.
Hun peger dog på, at man alligevel kan fornemme, at Kristian Thulesen Dahl forsøger at stoppe blødningen af vælgere til Socialdemokratiet ved at lægge lidt mere luft til samarbejdet med Mette Frederiksen (S).
Alternativet i alvorlige problemerI den anden ende af det politiske spektrum har Alternativet også sine problemer i den nye Epinion-måling, hvor partiet er på vej mod spærregrænsen med kun 2,4 procent.
Her er billedet dog ikke helt så entydigt, da andre målinger viser noget lidt andet.
Alligevel kan man godt sige, at partiet generelt har kurs ned mod de kritiske to procent ved spærregrænsen.
Og det er særligt bekymrende for et nyt parti som Alternativet, der kom ind i Folketinget på en drøm om en ny politisk kultur, at ligge tæt på spærregrænsen.
- Det betyder, at man ikke har trofaste vælgere, som har stemt på partiet gennem mange år og derfor er mere tilbøjelige til at bære over med problemer i partiet.
Derfor er det mere farligt, når man er et nyt parti, siger Christine Cordsen.
Man kan ikke entydigt sige, hvad der ligger til grund for nedturen, men det er nærliggende at tro, at det kan hænge sammen med den række af problemsager, som i høj grad har handlet om den partikultur, som, nogen siger, har udviklet sig i partiet, tilføjer hun.
FacebookTwitterKopier linkEmner:Christine Cordsen (journalist)|Dansk Folkeparti|Kristian Thulesen Dahl (politiker)|Valg og folkeafstemninger|Mariager




https://www.dr.dk/sporten/cykling/minut-minut-36-aarige-gilbert-vinder-paris-roubaix

CyklingMINUT FOR MINUT 36-årige Gilbert vinder Paris-RoubaixOtte danskere stiller til start ved det legendariske brostensløb Paris-Roubaix.
14.
apr.
2019 kl.
12.
16Bemærk: artiklen er mere end 30 dage gammelLæs opFacebookTwitterKopier linkEmner:Matti Breschel (cykelrytter)|Wout van Aert (cykelrytter)|Frankrig|Cykelsport




https://www.dr.dk/nyheder/udland/voldsomme-tornadoer-haerger-det-sydlige-usa

UdlandVoldsomme tornadoer hærger det sydlige USATo børn har mistet livet i delstaten Texas.
14.
apr.
2019 kl.
10.
50Bemærk: artiklen er mere end 30 dage gammelLæs opVindstød på op til 225 kilometer i timen har gjort flere af indbyggerne i byen Franklin hjemløse.
For tornadoen, der ramte byen og store dele af resten af delstaten Texas lørdag, har jævnet flere huse med jorden.
Ifølge politiet er to børn omkommet i byen Lufkin, da et træ væltede ned over familiens bil.
Alton Lenderman, der er sherif i Angelina County, hvor Lufkin ligger, oplyser, at forældrene ikke kom til skade.
Derudover er 12 personer blevet indlagt med skader, hvoraf to med alvorlige kvæstelser.
Flere meteorologer fortæller, at tornadoerne er af meget voldsom styrke.
Derfor lyder anbefalingen i flere stater, at man bør holde sig inden døre eller søge væk, hvis man er i områder, hvor tornadoerne kunne tænkes at ramme.
Her er der nemlig overvejende fare for nedfaldne strømledninger og løsrevne genstande samt træer, der kan vælte.
Stormen, der har ramt de sydlige stater, er en del af et større vejrsystem, der bevæger sig op fra den Mexicanske Golf, og som kan forårsage oversvømmelser og stormflod i lavtliggende områder.
De amerikanske myndigheder forventer, at vejrsystemet vil aftage i styrke, i takt med at det bevæger sig mod øst.
/ritzau/APFacebookTwitterKopier linkEmner:Texas|Orkaner|Vejret|USA|Ulykker




https://www.dr.dk/nyheder/kultur/boeger/mikkel-hustlede-sig-igennem-new-york-med-sin-lorte-bog-nu-er-han-et-kaempehit

BøgerMikkel hustlede sig igennem New York med sin ’lorte-bog’.
Nu er han et kæmpehit i USADe amerikanske anmeldere er vilde med danske Mikkel Rosengaard.
Af Rasmus Meldgaard Harboe14.
apr.
2019 kl.
12.
00Læs opEn tirsdag morgen i februar sidste år vågner 31-årige Mikkel Rosengaard til en sms fra sin veninde.
’Oh my God, du er blevet anmeldt i The New York Times.
’Mikkel Rosengaard står op, tager tøj på og haster ud i New Yorks morgentravlhed.
Han vil se det med sine egne øjne.
Nede i kiosken finder han hurtigt et eksemplar af avisen og læser anmeldelsen.
Anmelderen, Michael Owen, er begejstret.
Mikkel Rosengaard havde ikke turdet håbe på, at den anerkendte avis, som bliver læst af millioner af mennesker over hele verden, ville skrive så pænt om bogen.
De følgende dage bliver et cirkus af henvendelser og anerkendelse.
Pludselig vil tv-stationer og aviser hjemme i Danmark have fat i ham.
Et helt år efter bogen var udkommet på dansk.
Og syv år efter, han havde taget beslutningen om at flytte til New York og forfølge sin drøm.
- Det har været og er stadig ret vildt.
I sidste uge var der en af mine veninder, som sendte et billede af, at romanen lå fremme i Three Lives Bookstore, som er en legendarisk boghandel i West Village.
Det har været en vild oplevelse, fortæller Mikkel Rosengaard.
Lever i fantasierneMikkel Rosengaards liv begyndte langt fra New Yorks puls og farverigdom, kunst og evindelig motorlarm.
Han kommer nemlig fra Helsingør, hvor han voksede op med sine forældre og storebroren, Martin.
Begge forældre kom fra nogle hårde hjem, og deres liv har derfor handlet meget om at komme videre.
Det var noget, Mikkel Rosengaard mærkede selv.
- De dealede med det ved ikke at tale om følelser overhovedet.
Bygge en fantasi om, at alting var godt, og så kun holde sig til den.
Alt der var dårligt eller ubehageligt fik ikke lov til at være der.
Det blev bare ignoreret, fortæller Mikkel Rosengaard.
- Min bror lavede i mange år visuel kunst på et ret højt niveau.
Jeg tror, at vores opvækst har gjort, at vi har haft meget let ved at gå ind i fantasiverdener og leve i fiktioner.
Både professionelt, men også i vores kærlighedsliv.
Vi har altid levet i fantasiverdener.
Vi har også haft et mærkeligt forhold til sandhed og løgn.
Den danske forfatter Mikkel Rosengaard bor og arbejder i New York.
Som ung var Mikkel Rosengaard dybt fascineret af intellektuelle, kunstneriske miljøer.
På teenageværelset sad han og læste om Paris i 20’erne på Wikipedia.
Lod sig selv suge ind i sine forestillinger om, hvordan det ville være at leve lige dér.
Han havde en klar forventning om, at han en dag ville opsøge de her miljøer.
Være på tomandshånd med eksperimenterende og grænsesøgende kunstnere og følge stierne, som de trådte.
Derfor begyndte Mikkel Rosengaard at dukke op til ferniseringer og oplæsninger, hvor han forsøgte at få sine idoler i tale.
Og det lykkedes da også.
Næsten.
- Der er også en arrogance i bare at møde op og tro, at folk gider at tale med én.
Jeg havde jo ikke bidraget med noget som helst, siger Mikkel Rosengaard.
- Nogle af dem sagde det endda også til mig: ‘Hvad fanden laver du her?
Du laver jo ikke kunst.
’En hustler-byMikkel Rosengaard læste statskundskab på Københavns Universitet, da han besluttede sig for at flytte til New York.
Inspirationen kom fra en fyr, som han mødte en sen nattetime i et printerrum på universitetet.
De skulle begge printe opgaver ud.
Manden, som var lidt ældre end Mikkel Rosengaard, fortalte, at han bare lige var hjemme for at gå til nogle eksaminer.
At han normalt boede i New York i et sejt dj-kollektiv og var fjernstuderende.
En ild blev tændt i Mikkel Rosengaard, da det gik op for ham, at sådan noget faktisk kunne lade sig gøre.
Det var dér, han besluttede sig for at tage afsted.
Gøre præcis som den fremmede fjernstuderende havde gjort.
Først flere år senere, da Mikkel Rosengaard for længst var flyttet til New York, fandt han, gennem en fælles bekendt, ud af, at manden i printerrummet havde været på kant med sandheden.
Han havde for eksempel aldrig boet i New York, kun været der på et kortere ophold.
Ikke desto mindre havde han altså inspireret Mikkel Rosengaard, som havde fulgt hans ikke-eksisterende eksempel hele vejen til USA.
- Jeg boede i en loftslejlighed, hvor der ikke var varme, så der var pissekoldt om vinteren.
Det var noget med at sove med hue på.
Det var sjovt nok, men der var masser af usikkerhed i, hvornår man fik sit næste visum, og hvordan huslejen skulle betales, fortæller Mikkel Rosengaard.
- New York er virkelig en hustler-by.
De første år havde jeg kun et praktikantvisum, så jeg kunne nærmest ikke tjene penge.
Det handlede om at bruge så få penge som muligt.
Mikkel Rosengaards roman 'Forestillinger om Ana Ivan' udkom på Forlaget Gyldendal tilbage i 2016.
Siden har bogen også fået international opmærksomhed.
Prøvelserne til trods, så skrev Mikkel Rosengaard altså på en roman.
Den skulle handle om de fantasiverdener, som han på en måde selv er vokset op i, og som han er så betaget af.
At man kan opfinde sin historie, inden man rent faktisk gør noget for at have en historie, for eksempel på sociale medier.
Eller i et printerrum på Københavns Universitet.
I to år brugte Mikkel Rosengaard de sene aften- og nattetimer på at skrive.
Da han var færdig med første udkast til romanen, sendte han manuskriptet til en håndfuld pålidelige bekendte.
Blandt andre sin storebror.
- De sagde alle sammen, at det var noget totalt lort.
Det var kedeligt og usammenhængende og gav ingen mening.
Så jeg måtte bare tage de der to års arbejde og smide det ud.
Det var mega hårdt, selvfølgelig.
Så måtte jeg starte forfra igen, fortæller Mikkel Rosengaard.
Slettede du virkelig bare to års arbejde fra din computer?
- Jeg turde ikke slette filen lige med det samme, men med tiden, så ja.
De havde jo ret, for det var noget lort.
To år senere havde jeg endnu et manuskript klar, som jeg kunne sende til dem, og så gik det heldigvis bedre.
Prestigefuld arbejdsro’Forestillinger om Ana Ivan’ udkom på dansk i 2016 og fik særdeles pæne ord med på vejen.
Den blev blandt andet kaldt ’forførende’ og ’forrygende’ af de store danske dagblade – og ovenikøbet skulle bogen altså oversættes til det engelsksprogede marked.
Forestillinger om Ana IvanEn ung dansk mand er i praktik i Brooklyn, New York.
Her møder han performancekunstneren Ana Ivan, der arbejder på et eksperiment, som skal opløse hendes fornemmelse for tid.
Men mens de to tilbringer tid sammen, bliver den unge mand viklet ind i Ana Ivans familiehistorie, som begynder i Rusland, fortsætter i Marokko og Bergen og slutter i New York.
Missionen var i dén grad lykkedes.
Og med succesen begyndte Mikkel Rosengaard at få flere skrivejobs, som kunne give ham smør på brødet, blandt andet for danske Weekendavisen og amerikanske Hyperallergic.
Nu er Mikkel Rosengaard klar til det næste højdepunkt i sin skrivekarriere.
Han er nemlig blevet inviteret på det yderst prestigefulde MacDowell Colony i foråret.
Et skriverefugium i New Hampshire, hvor Mikkel Rosengaard og de andre inviterede kunstnere, som primært er amerikanere, hver får tildelt en lille hytte i en stor skov.
Så de kan få tid til at fordybe sig uden at skulle tænke på regninger og madlavning.
Det har kun én dansk forfatter, Katrine Marie Guldager, prøvet før ham.
- De har en person, som kommer ud til hytterne med en lille kurv med frokost, griner Mikkel Rosengaard.
- Om aftenen mødes man igen, og så siger rygtet, at det går ret vildt for sig.
Det skulle mest være midaldrende kunstnere, som endelig er sluppet væk fra familien derhjemme.
Det er et vildt privilegium at få lov til at være der.
En af mine tætteste skrivekollegaer er endda også blevet inviteret.
Det er helt vildt fedt.
Og Mikkel Rosengaard ved godt, hvad han skal bruge arbejdsroen og den store luksus på MacDowell på.
Han er nemlig gået i gang med sit næste projekt.
- Som det ser ud nu, kommer der en roman og en håndfuld fortællinger ud af det.
Men God knows hvornår de bliver færdige.
Det tager sin tid, siger han.
‘Det er sgu nemmere for mig nu’Udefra kan det være svært at forstå, hvorfor en ung mand som Mikkel Rosengaard valgte at kaste sig ud i noget, som meget vel kunne have fået en forfærdelig slutning.
Han kunne være blevet knækket af New Yorks ubarmhjertige hårdhed.
Han kunne have været ude af stand til at hustle sig gennem hverdagen de første år.
Hans roman kunne være blevet en fiasko.
Der var så mange bump på vejen og advarselslamper, der blinkede, men han havde kun øje for sin forestilling om et liv i New York.
Normalt, når han bliver spurgt, hvorfor han overhovedet skriver, plejer han at fyre standardsvaret af: ’Fordi jeg ikke kan lade være.
’ Men det er ikke den eneste grund, har han fundet ud af.
Selvom der er langt til Helsingør, og det i dag er otte år siden, at han forlod Danmark, så er han stadig mærket af sin barndom.
Dengang, hvor alt det svære og dårlige blev ignoreret, og han aldrig fik etableret et bånd til sine egne følelser.
- Det sidste års tid, hvor jeg har mødt min kæreste og er begyndt i terapi, kan jeg se, at det der med at skrive nærmest er en måde at overleve på.
Og den eneste måde, jeg kan udtrykke mig på.
Hvis det er mit private liv, og det handler om mine følelser, er det svært at forme ordene.
Det tror jeg, de fleste af mine ekskærester vil kunne skrive under på.
Der skal altid være et lag af fiktion eller afstand, fortæller Mikkel Rosengaard.
Mikkel Rosengaard er i gang med sit næste projekt, som han skal arbejde videre med på skriverefugiet MacDowell Colony.
Til gengæld kan den danske forfatter glæde sig over mange ting.
For eksempel har han fået en varm og vindtæt lejlighed.
Og han har endda fået et lillebitte kontor, hvor han kan arbejde.
Ironisk nok har hans lejlighed udsigt til sin gamle, uopvarmede loftlejlighed, hvor han levede nogle af de hårdeste år.
En anden ting, som er lykkedes for Mikkel Rosengaard, er at finde de intellektuelle, kunstneriske miljøer, som han drømte om på ungdomsværelset.
De er nemlig overalt omkring ham i New York, og nu er han blevet en rigtig del af dem.
Når han ikke skriver bøger og artikler, arbejder han med kunstnere.
Sådan nogle, han ville have givet sin højre arm for at være tæt på hjemme i Danmark.
- Jeg skriver om deres kunst.
Hjælper dem med at sætte ord på deres arbejde.
Og min fiktionsskrivning foregår også tit i kunstverdenen og handler om kunstnere.
Det er begyndt at vokse sammen, siger Mikkel Rosengaard.
- Da jeg flyttede til New York, havde jeg kun mit manuskript og fantasiverdenen og håbede på, at det var noget værd.
Det var eddermame hårdt, og det kræver sindssygt meget vilje at være ung på den måde, sådan inde i en fiktion.
Når man først har vredet noget ud af éns fantasiverden, så ved man, at der er noget derinde, der er noget værd.
Det er sgu lettere for mig nu.
FacebookTwitterKopier linkEmner:New York|Københavns Universitet|USA|Litteratur|Katrine Marie Guldager (forfatter)




https://www.dr.dk/sporten/formel1/ingen-danske-point-i-kina-magnussen-slutter-paa-13-pladsen

Formel1Ingen danske point i Kina: Magnussen slutter på 13.
pladsenFormel 1-grandprix nummer 1000 om VM-point blev vundet af britiske Lewis Hamilton på banen i Shanghai.
14.
apr.
2019 kl.
09.
54 | opdateret 14.
apr.
2019 kl.
11.
42Bemærk: artiklen er mere end 30 dage gammelLæs opDen danske racerkører Kevin Magnussen (Haas) bliver stående på otte point i VM-stillingen efter sæsonens tredje Formel 1-grandprix.
Danskeren blev søndag formiddag dansk tid nummer 13 i Shanghai, hvor han aldrig for alvor var en del af kampen om at få point.
Holdkammeraten Romain Grosjean sluttede som nummer 11.
Grandprixet er blevet markeret som Formel 1-grandprix nummer 1000, der tæller med i VM-stillingen.
Den forsvarende verdensmester, Lewis Hamilton (Mercedes), endte med at vinde jubilæumsgrandprixet.
Med sejren rundede han også en milepæl, for nu står han noteret for 75 grandprixsejre.
Desuden overtager han også førstepladsen i VM-stillingen fra Mercedes-kollega Valtteri Bottas.
Finnen blev nummer to, mens Ferraris Sebastian Vettel kørte sig ind på tredjepladsen.
Lewis Hamilton løfter trofæet efter sin sejr i Shanghai.
 Den engelske kører bliver tiljublet, efter han har kørt sin bil i pitten.
 En glad Lewis Hamilton efter han har krydset målstregen som vinder af den kinesiske grandprix.
1 / 3Lewis Hamilton løfter trofæet efter sin sejr i Shanghai.
1 / 3Den engelske kører bliver tiljublet, efter han har kørt sin bil i pitten.
2 / 3En glad Lewis Hamilton efter han har krydset målstregen som vinder af den kinesiske grandprix.
3 / 3Historisk løb i KinaGrandprix nummer 1000 vil næppe blive husket for dramatiske scener eller en høj underholdningsværdi.
Starten på et Formel 1-grandprix er oftest hektisk, men da der blev givet grønt lys i Shanghai, undgik de forreste kørere kollisioner i positionskampen.
I front overtog Lewis Hamilton føringen fra kollega Valtteri Bottas.
Fra udgangspunktet på niendepladsen tabte Kevin Magnussen flere placeringer i løbet af de første omgange.
Han måtte blandt andet se sig overhalet af Haas-kollega Romain Grosjean.
Efter en tur i pitten havnede Magnussen helt nede på 17.
-pladsen, før han begyndte at klatre frem i stillingen.
Danskeren kørte stabile omgangstider og lå på 12.
-14.
-pladsen, men han nåede aldrig for alvor at køre sig ind i kampen om point.
Dertil havde han brug for uheld hos konkurrenterne, og det skete ikke.
Kevin Magnussen blev kort inde i løbet overhalet af sin teamkollega Romain Grosjean, som også sluttede foran danskeren i sidste ende.
På sidste omgang blev Magnussen overhalet af Lance Stroll (Racing Point) og dumpede ned som nummer 13.
I front var der stort set ingen overhalinger, og kun pitstop skubbede lidt rundt på placeringerne uden for alvor at skabe spænding.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Shanghai|Formel 1|Ferrari




https://www.dr.dk/nyheder/udland/plejer-er-doed-i-europaeisk-politik-yderfloejene-presser-de-gamle-magtpartier






https://www.dr.dk/mitliv/rene-foelte-sig-fanget-i-trygheden-jeg-vil-ikke-leve-et-liv-hvor-jeg-altid-bare-glaeder-mig

De tog en timeoutSe temaMit LivRené følte sig fanget i trygheden: 'Jeg vil ikke leve et liv, hvor jeg altid bare glæder mig til fredag'29-årige René Jøhnke var ikke glad for den person, han var.
Derfor startede han forfra i Nepal.
Af Trine Hørlyck Bech og Signe Heiredal (grafik)14.
apr.
2019 kl.
08.
04Læs opSeptember 2014, KathmanduDet kunne blive rigtig koldt på Renés nye værelse i Kathmandu.
I en grad så det fremtvang gåsehud på hans arme og ben – nogle gange var kulden så gennemtrængende, at han kunne se sin ånde, når han lå på madrassen, som udgjorde alt inventar i det rektangulære værelse, han lejede.
Imens han lå og småskælvede, lod han tankerne vandre.
Der var ikke så meget andet at lave, når det var 'load shedding'-tid i den nepalesiske hovedstad, hvor der flere gange dagligt blev lukket for elektriciteten for at undgå, at elnettet blev overbelastet.
En strømafbrydelse kunne vare 12 timer.
I de timer havde han kun sig selv at forholde sig til.
- Jeg nød, at det var så spartansk.
Jeg havde virkelig brug for at mærke, jeg var i live, siger René.
I dag er det fire et halvt år siden, at den 29-årige aarhusianer flyttede til landet med verdens højeste bjerge.
Han ankom med et indtrængende ønske om at hjælpe udsatte børn - og et håb om at redde sig selv.
Nogle morgener væltede sætningen rundt i hovedet, allerede når René slog øjnene op.
- Er der virkelig ikke mere i livet end det her?
spurgte han sig selv, imens han lå i sengen og blev mere og mere frustreret over, hvor langt han var fra at være den person, han ønskede at blive.
'Ideal-René' havde han døbt den mand, han ville være.
'Ideal-René' var sådan en, som følte, at det arbejde, han stod op til, gav mening.
Han gjorde en forskel for andre og hvilede i sig selv.
Han spildte ikke tiden med at ligge på sit værelse og have mindreværdskomplekser.
De tog en timeoutHar du nogensinde drømt om at gøre noget helt nyt?
At ændre din tilværelse radikalt?
Vi har mødt tre, der følte sig fanget i en hverdag, som ikke gav mening for dem.
Derfor gav de sig selv en timeout fra det liv, de kendte.
Her fortæller de om deres vej til at finde ud af, hvad det gode liv er for dem.
Det stod i kontrast til den René, der lå i sengen.
Han hadede sit udseende – særligt sin urene hud - og så var han usikker i sociale sammenhænge.
Han følte, han skulle præstere for at passe ind.
'Hvordan bliver man interessant?
' googlede han en aften inden en fest.
Det rimede ikke særlig godt på at hvile i sig selv, syntes René.
Én anden modsætning til 'Ideal-René' var, at han siden gymnasiet havde haft svært ved at finde 'meningen.
' Mange af gymnasievennerne vidste, at de ville være guldsmede, jurister eller noget tredje.
René derimod var blank.
Som et resultat af udelukkelsesmetoden havnede han efter et par sabbatår på en uddannelse i Digital Design ved Aarhus Universitet.
De første tre år var han virkelig glad for studiet, men da han startede på kandidaten, forsvandt begejstringen.
Hvad var meningen med at udvikle endnu en smart app til folk, hvis vores accelererende forbrug af skærme ikke gjorde os en pind lykkeligere - måske snarere tværtimod?
For René gav det ikke mening mere - og det var blevet sindssygt vigtigt for ham at bruge sin tid på noget, som gav mening for ham selv og andre.
Et år efter han startede på universitetet, havde en hjernetumor sat en stopper for hans fars liv.
Udover at dødsfaldet havde efterladt René i dyb sorg, indprentede det en række tanker i ham: Han var taknemlig for at være live og skidebange for at dø.
Han var nødt til at søge efter et liv, som gav mening for ham - det ville være spild af liv at fortsætte som nu.
René droppede universitetet og etablerede en enkeltmandsvirksomhed, som fremstillede designerlamper i træ.
Efter tre år med forelæsninger og akademiske teorier, trængte han til at få 'ondt i hænderne.
' Og han elskede da også at arbejde i værkstedet på Godsbanen, men knap et år efter virksomhedsopstarten, handlede det ikke længere om produktion.
Det drejede sig om salg, og det fik uroen til brede sig i René igen.
Meningen med hans liv var ikke at overtale folk til at købe dyre designerlamper, kunne han mærke.
- Jeg havde ikke lyst til et liv, hvor jeg ni ud af ti dage stod op med følelsen: 'Fuck, jeg glæder mig til fredag.
' Jeg var nødt til at gøre et eller andet, for jeg var hverken glad for det liv, jeg levede, eller den person jeg var.
René tilføjer:- Jeg vidste, jeg ville væk fra Danmark, og det skulle ikke være for at feste og hygge mig.
Jeg havde brugt ekstremt meget tid på at finde mig selv og meningen med mit liv ved at fokusere på mig selv.
Måske var det på tide, jeg prøvede at fokusere på nogle andre?
Der var ingen dørtelefon i den fire-etager høje cementkolds, som René lejede et værelse i.
Han havde heller ingen nøgle til bygningen, så når han kom hjem fra sit job som frivillig i en nepalesisk organisation, der hjalp gadebørn, måtte han råbe:- Hello, please let me in.
Hello…?
Bygningen havde hverken internet eller varmt vand, den indeholdt kun et minimum af, hvad man havde brug for.
René foretrak det sådan – i hvert fald i begyndelsen.
Han følte, han mærkede livet, når han testede sine grænser for levestandard af.
Hvis han kunne klare at leve sådan her, kunne han klare hvad som helst.
At han var havnet i netop Kathmandu, var en smule tilfældigt.
Han havde vidst, at han ville arbejde med velgørenhed og ønskede derfor at komme til et knap så velstående land.
Derudover skulle landet være sikkert - på dette tidspunkt var Nepal endnu ikke blevet ramt af det jordskælv, der i 2015 lagde store dele landet i ruiner.
På universitetet havde han haft en professor, som havde boet tre år i Nepal.
Hun kunne hjælpe med et par kontakter i landet.
Det var et federe udgangspunkt end at tage til eksempelvis Uganda, hvor han ville være fuldstændig on his own.
René vil ikke sige, at han var glad den første tid i Nepal - mere at han var 'fungerende.
' Usikkerheden på ham selv, og hvad der var meningen med tilværelsen, var ikke forsvundet på flyveturen fra Danmark til Nepal.
Han havde det stadig svært, og når han lå på madrassen i sit kølige værelse uden strøm, kunne han føle sig mere ensom end nogensinde før.
Han kendte under en håndfuld af Kathmandus omkring en million indbyggere, der var ingen, han kunne ringe til, og han ville nødig forlade sit værelse efter klokken 20, for hvad nu hvis der ikke var nogen til at lukke ham ind, når han kom tilbage?
- Ofte bliver historien lidt: 'Dansker kvittede sit job, rejste ud i verden og blev lykkelig.
' Det, synes jeg, er en simplificering af det at tage væk for at finde selv.
For mig var det ikke et quickfix.
Det tog tid at finde mine ben i Nepal.
Men som månederne gik, begyndte flytningen at røre noget positivt i ham.
Det ville stadig være en overdrivelse at kalde ham selvsikker i sociale sammenhænge, men det fremmede land gav ham en følelse af at være mere fri.
Spekulationerne over, hvad andre tænkte om ham, fyldte mindre.
Sprogbarrieren var god i den sammenhæng.
Den gav ham en legitim undskyldning for ikke altid at lyde smart, følte han.
Og så var hans kommunefarvede hår og lyse hud en god samtalestarter – mange var interesserede i at høre om hans baggrund, når han var ude.
Flytningen fik også René til at overskride sine grænser mere, tror han.
I Danmark havde det været lettere at bure sig inde på værelset og ikke gøre så meget ved den sociale usikkerhed.
Han havde altid sin kærlige familie og tætteste venner at trække på.
- Derhjemme kan du godt blive fanget i trygheden, men sådan et sceneskift gør, at du smider dig selv ud i en situation, hvor du bliver nødt til at gøre noget for at bunde, siger René med henvisning til, at han var tvunget til at henvende sig til nogen for at få et job i en organisation – og sige ja, da de tilbød ham et projekt med at optage video, selv om han tvivlede på, om han var god nok til det.
Ligesom han var nødt til at være opsøgende socialt.
Der var ikke noget safety-net, hvis han ville ud med nogen i weekenden, måtte han smide usikkerheden og tage initiativet.
- Og jo flere gange du overvinder dig selv, jo nemmere bliver det.
Samtidig mærkede han glimtvis, at arbejdet med børn og unge rørte ham dybere, end noget som helst andet, han havde lavet.
- Der var nogle mennesker med et indlysende behov for hjælp – særligt efter jordskælvet.
Jeg kunne se en effekt af vores arbejde.
Dem, vi hjalp, fik det bedre for eksempel ved, at de nu havde en legeplads på deres skole.
Det med helt håndgribeligt at se, at mit arbejde hjalp andre mennesker, gav mig følelsen af, at det var meningsfuldt, og så var det fedt at fokusere på andre end mig selv.
Han tilføjer:- Det er måske en kliché, men når du står ansigt til ansigt med folk, som har det dårligt, bliver dine småproblemer sekundære.
Jeg prøvede at rette fokus mere ud ad.
Det var en befrielse, og løbende nåede jeg frem til en rigtig sund erkendelse af, at set i et større perspektiv var mange af mine bekymringer ekstremt små og ligegyldige.
Både jeg og verden havde brug for, at jeg spekulerede over andre ting, end de bumser jeg havde i panden.
Men det var ikke sådan, at René fra day one vågnede op og tænkte: 'Jeg har verdens fedeste job.
'De to første år var han tit frustreret.
Han følte ikke, at han virkelig gjorde gavn.
En af hans opgaver i den nepalesiske organisation var at tage ud til junglen klokken seks om morgenen og spille fodbold med en gruppe gadebørn.
Det var to hyggelige timer, men når han cyklede tilbage til kontoret, var det med en følelse af, at han ikke for alvor hjalp børnene til at skabe et trygt, stabilt liv for dem selv.
Senere skiftede han til en organisation, som byggede nye skoler i Nepal.
Han synes, det var spændende at arbejde med uddannelsesområdet, men mente, at han ville gøre en større forskel ved at fokusere på kvaliteten af den undervisning, eleverne fik – frem for bare at stille flotte lokaler til rådighed for dem.
- Jeg var ikke i tvivl om, at det rette for mig var at arbejde med børn og unge, men jeg var igennem en proces i forhold til at finde ud af, hvordan jeg ville gøre det.
Jeg havde et håb om, at vi kunne hjælpe de her fantastiske børn og unge meget bedre.
René bor stadig i en etageejendom i det centrale Kathmandu – dog mindre spartansk, end da han flyttede dertil.
I dag ligger der tæpper i varme farver på gulvet i hans lille stue.
Ligesom han har sofa med pyntepuder, et lille tv, internet og varmt vand.
Han falder heller ikke længere i søvn på en madras, men i en dobbeltseng med hustruen Reshma ved sin side.
René føler, han er landet et godt sted privat - og arbejdsmæssigt, efter han for to år siden grundlagde han organisationen Changing Stories, som uddanner lokale unge til at undervise fagligt svage elever efter skoletid.
Han mener, at kodeordene til at nå frem til et godt liv er at tage ansvar.
- Hvis du gennem længere tid har følelsen: 'Der må være mere i livet,' så tag ansvar.
Det er dit ansvar at få skabt det liv, du gerne vil leve.
Det er ikke samfundets, dine forældres eller din mosters hunds.
Nogle af os er nødt til at prøve nogle ting af, inden vi lander, hvor vi skal.
Find modet til at flytte væk, blive selvstændig eller starte på en ny uddannelse – whatever it is – forsøg at følg troen på, at du kan skabe et liv, der giver mening for dig at stå op til – i hvert fald de fleste dage.
René tilføjer:- Mange af os har måske en modstand, fordi vi foretrækker at være sikre og trygge.
Så siger vi: 'Jeg behøver ikke skifte job i år – tingene bliver nok bedre.
' Men jeg tror, det meningsfulde og gode liv findes derude, hvor du ikke altid er tryg.
Alle videoer er Renés privatoptagelser fra Nepal.
Ønsker vi at ændre tilværelsen?
•I en undersøgelse foretaget af Kantar Gallup for Berlingske i december 2018 svarede 27 procent af de adspurgte, at de var enige eller overvejende enige i, at de drømmer om en radikal ændring af deres tilværelse.
•21 procent svarede ja til, at de går med overvejelser om at ændre deres arbejdsliv i 2019.
Hver femte af dem, der havde svaret 'ja' eller 'måske,' angav, at de søgte noget mere meningsfuldt at arbejde med.
Kilde: Kantar Gallup for BerlingskeFacebookTwitterKopier linkEmner:Nepal|Katmandu|Uddannelse|TNS Gallup|Berlingske Media




https://www.dr.dk/mitliv/ernaeringsekspert-fra-cameroun-og-en-indisk-diaetist-husmoedre-laver-hver-deres

Maden mellem osSe temaMadErnæringsekspert fra Cameroun og en indisk diætist: To husmødre laver hver deres lørdagskyllingTo kvinder med indiske og vestafrikanske rødder får de samme fem ingredienser.
Hvordan vil de tilberede en hverdagsret?
Af Astrid Ildor og Sophia Juliane Lydolph14.
apr.
2019 kl.
10.
54Læs opI 2018 rykkede kylling med grøntsager ind på danskernes top tre over mest spiste aftensmåltider.
Kylling opfattes som sund og er noget, vi spiser året rundt - men måden vi bruger kylling på, om vi spiser filetter eller lår, og hvem der tilbereder maden, varierer fra familie til familie.
Dr.
dk har besøgt en række familier for at få inspiration til, hvordan man kan tilberede retten forskelligt og blive klogere på maden imellem os.
I denne artikel kigger vi indenfor hos en indisk og en vestafrikansk familie, hvor mødrene laver mad.
Monisha flyttede fra Indien til Danmark for ti år siden, fordi hendes mand havde fået arbejde i Danmark.
Brita er fra Cameroun, men har taget sin uddannelse i Aarhus, hvor hendes døtre også er født og opvokset.
(Foto: Sophia Juliane Lydolph © .
/ Foto: Sophia Juliane Lydolph © .
)Kylling med grøntsagerForuden kylling har de to kvinder fået fire grøntsager, som er udvalgt fra listen over de grøntsager, som danskerne selv svarer, at de oftest køber.
Ni ud af ti danskere spiser mindst én gang om måneden alle ingredienserne på listen:GulerødderAgurkLøgTomaterPeberfrugtÆrterBroccoliPorreSvampeIceberg-salatKilde: Madkulturen 2018 og Kantar gallup for Landbrug & Fødevarer, 2017Med en let bevægelse fjerner 44-årige Monisha Gambhir fra Indien et viskestykke, så syv små skåle med fint snittede hvidløg, ingefær og forskellige krydderier bliver synlige.
Hun har været tidligt oppe for at skylle, afmåle og anrette de fleste af ingredienserne til dagens ret, og med samme sirlighed trækker hun i et par hvide plastikhandsker og begynder at klargøre de medbragte råvarer.
- Indisk mad kræver stor tålmodighed.
Sådan er det bare, siger hun.
- De fleste retter tager lang tid at lave, og ofte skal man forberede sig og starte marineringen eller sætte ting i blød dagen før.
At bruge tid på at lave mad er også et udtryk for kærlighed.
Læs også:Middag på iransk og vietnamesisk: Fem grøntsager bliver til to vidt forskellige retterI rækkehuset i Vejlby uden for Aarhus er der stille, og der sænker sig en ro - og en krydret duft af stødt spidskommen - mens Monisha med sikre bevægelser går i gang med at lave cashew-marineret kylling i karry.
De to kvinder har hver fået fem ingredienser – kylling samt fire af de mest købte grøntsager – som de skal tilberede et typisk aftensmåltid af.
Udover de fem ingredienser må kvinderne tilsætte så mange krydderier, de har lyst til, samt op til yderligere fem ingredienser.
Man kan ikke spise indisk hver dag, både fordi det tager lang tid, og fordi det er så rigt i smagen, forklarer Monisha, der laver indiske retter to-tre gange om ugen.
Brita fra har bedt om at få en hel fersk kylling, så hun selv kan partere stykkerne.
(Foto: Sophia Juliane Lydolph © .
/ Foto: Sophia Juliane Lydolph © .
)På en stor missionI en opgang i Viby syd for Aarhus står døren åben ind til 41-årige Brita Ngum Ches lejlighed.
Hun er selv lige ræset ind ad døren og er ved at rydde køkkenet, så eftermiddagens madlavning kan begynde.
I stuen kører fjernsynet for fuld styrke, og hendes yngste datter Victoria slænger sig på sofaen.
Monisha tilsætter cashewnødder, ingefær og hvidløg samt krydderier fra sin hverdagskrydderisamling.
Ud over tang og spinat tilsætter Brita hvide græskarkerner samt madbananer, som er en hovedingrediens i camerounsk madlavning.
(Foto: Sophia Juliane Lydolph © .
/ Foto: Sophia Juliane Lydolph © .
)- Okay, siger hun, tager en dyb indånding og går i gang med råvarerne.
Med temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Følg temaet på DR's flader i marts og april måned og på DRTV, hvor tv-programmerne samles.
Det er 19 år siden, Brita tog fra Cameroun til Danmark for at læse molekylærbiologi på Aarhus Universitet.
Hun har skrevet en Ph.
D.
i fødevarekvalitet, og til daglig rådgiver hun privatpersoner og virksomheder som ernæringskonsulent.
Ved siden af sit arbejde er hun ved at skrive en kogebog om antiinflammatorisk kost eller trivselsmad, som det også kaldes.
Det er derfor, hun har så travlt.
Læs også:Slagtekyllinger lever i 34 dage- I øjeblikket er jeg helt besat af næringsstoffer og af at finde de rigtige balancer, siger hun og forklarer, at kogebogen ud over at indeholde opskrifter på hverdagsmad også skal fungere som opslagsværk, så læserne har mulighed for at tjekke, om de får de rigtige mineraler og vitaminer.
Jeg tror, at over halvdelen af befolkningen faktisk ikke ved, hvordan de skal spise sundt.
Vi snakker om fedt, protein og kulhydrater, men vi tænker slet ikke over næringsstofferne.
Brita Ngum Che, ernæringsekspert- Jeg er på en stor mission.
Jeg tror, at over halvdelen af befolkningen faktisk ikke ved, hvordan de skal spise sundt.
Vi snakker om fedt, protein og kulhydrater, men vi tænker slet ikke over næringsstofferne, siger Brita og gennemgår på en nærmest røntgenagtig måde proteiner og næringsstoffer i de forskellige fødevarer på køkkenbordet.
Hun åbner en pakke tørret tang og lægger en håndfuld i blød.
Senere skal de opblødte tangstrimler sørge for, at aftenens kyllingegryde med tomat og spinat får den rette jodbalance.
- I Cameroun ville de nok ikke engang vide, at man kan spise tang, siger Brita og smiler.
- Men sådan er det - både når jeg laver almindelig dansk og vestafrikansk mad, gør jeg det på min egen måde, så det bliver sundest muligt.
Måske har Danmark ikke brug for migIndiske Monisha nynner sagte, mens løg, porre og krydderier simrer ved svag varme.
Som uddannet diætist har hun også et professionelt syn på den mad, hun er ved at tilberede.
I 2007 blev hendes mand tilbudt job som læge i Danmark, og for snart ti år siden besluttede Monisha også at forlade sin stilling som afdelingschef med ansvar for salg og marketing og flytte med parrets søn fra New Delhi til Aarhus.
Hos begge kvinder er sund mad i højsædet.
Alle har forskellige behov - eksempelvis bør man tage højde for sit køn, når man laver en madplan, siger Brita, som er specialist i sundhed og ernæring med en Ph.
d.
i fødevarekvalitet.
(Foto: Sophia Juliane Lydolph © .
/ Foto: Sophia Juliane Lydolph © .
)- Jeg havde egentligt ikke lyst til at flytte, men min mand var rigtig glad her, og jeg kunne godt se, at det er godt at være barn i Danmark, siger Monisha, der foruden flydende dansk også taler engelsk, punjabi og urdu.
Det er hende, der handler krydderier i Bazar Vest, sørger for, at der altid er frisklavet chaite og står for madlavning.
Sådan er det oftest i indiske familier, og det har Monisha det fint med.
Til gengæld er hun træt af, at hun har haft langt sværere ved at finde et arbejde og falde til i Danmark, end hun havde regnet med.
- Jeg har mange kompetencer, som jeg gerne vil bruge, og jeg har virkelig søgt mange jobs.
Men jeg kan ikke undgå at tænke: 'Okay, Danmark har simpelthen ikke brug for mig', siger Monisha, der de seneste ti år har været i arbejde on-off og i øjeblikket er jobsøgende.
Monisha laver mad efter nordindisk tradition, som indholder en masse cremede smage fra nødder og fløde.
I de fleste retter fra Cameroun indgår løg, hvidløg og ingefær som smagsgivere.
(Foto: Sophia Juliane Lydolph © .
/ Foto: Sophia Juliane Lydolph © .
)For Brita har livet i Danmark heller ikke altid været lige let.
I 2017 blev hun opereret for fibroider og knuder i livmoderen og har kæmpet både fysisk og mentalt for at komme på benene igen.
På mange punkter er hun blevet sin egen patient med madplaner, kosttilskud og jævnlige hæmatologiske check.
Jeg elsker de stykker kød med flest knogler, for de indeholder de fleste næringsstoffer.
Min krop vil simpelthen bare have det.
Brita Ngum Che- Min egen krop har virkelig fået mig til at gå op i hverdagsmad.
Får jeg eksempelvis ikke jern nok i tre-fire dage, kan jeg slet ikke fungere, siger hun- Det er nok også derfor, jeg elsker de stykker kød med flest knogler, for de indeholder de fleste næringsstoffer.
Min krop vil simpelthen bare have det, siger Brita og tilsætter flåede tomater til kødretten, der nu står og simrer.
Læs også:Da pizzaen kom til Danmark, blev danskernes madvaner ændretSom barn i Cameroun gik Brita ofte med sin mor på det lokale marked for at købe kødben hos slagteren.
Når de kom hjem, knuste de knoglerne og kogte fond fyldt med olie, mineraler og næringsstoffer på dem til senere brug.
Og de gamle vaner hænger ved.
Selvom hun her til eftermiddag kun skal lave mad til sig selv og sine to døtre, har hun gang i hele komfuret og fire svingende fulde gryder - for nu hun er i gang, kan hun lige så godt koge en suppe på kyllingeskroget, så der er mad til resten af ugen.
Resten af kyllingen kommer i en ny gryde, hvor stykkerne steges med blendede græskarkerner, paranødder og hvidløg.
I de sidste to gryder koger madbananer og broccoli.
I traditionel indisk mad indgår der aldrig kalv eller svin af religiøse årsager.
Brita fra Cameroun tror på, at vi som mennesker har brug for animalske produkter - faktisk burde vi ifølge hende spise meget mere animalsk og mindre plantebaseret.
(Foto: Sophia Juliane Lydolph © .
/ Foto: Sophia Juliane Lydolph © .
)Forsøg ikke at lave garam masala derhjemmeMonisha i Vejlby griner, da vi nævner fordommene om stærkt lugtende indisk mad.
Hun kommer til at tænke på en gang, hun ville forsøge at lave krydderiblandingen garam masala.
Normalt tørres krydderierne udendørs i varm sol, men i Danmark måtte Monisha nøjes med en hed stegepande.
Resultatet blev okay, men alle familiens møbler, sengetøj og tøj lugtede af karry i flere uger efter.
- Det er derfor, man bare skal købe den slags i Danmark og ikke forsøge at lave det selv, siger hun og griner.
Monishas voksne søn laver gerne indisk mad, når han er hjemme.
I Viby vil døtrene også gerne kigge med over skulderen, men det er Brita, der styrer slagets gang.
(Foto: Sophia Juliane Lydolph © .
/ Foto: Sophia Juliane Lydolph © .
)Efter små to timer er indiske Monishas ret færdig.
Hun tørrer kanten af serveringsskålene med en serviet og anbringer et par hele cashewnødder og de flotteste blade af den friske koriander som pynt.
Monishas svigerfar er blevet syg, så hendes mand er rejst til Indien for at se til ham, og hendes voksne søn aftjener sin værnepligt i Forsvaret, så i dag spiser hun alene.
I den indiske familie serveres retterne altid som en slags buffet.
De fleste retter fra Cameroun spises med fingrene eller med ske - faktisk var det først, da Brita kom til Danmark, at hun begyndte at spise med kniv og gaffel.
(Foto: Sophia Juliane Lydolph © .
/ Foto: Sophia Juliane Lydolph © .
)I Viby beder Brita sine døtre om at hjælpe til med at dække bord.
Egentligt synes hun, det er vigtigt, at de også lærer om madlavning og næringsstoffer, men det er svært at finde tid til.
- Jeg ved også godt, at det nogle gange kan blive lidt for meget med alt det snak om sundhed, siger Brita.
- Min livret er ris a la mande, hvisker Victoria på otte år, der godt ved, at mælk ikke er velkomment i familiens køleskab.
Indisk kylling i karry og vestafrikansk kyllingegryde med tomat og spinat - begge retter tilberedt med mange af de samme basisingredienser.
(Foto: Sophia Juliane Lydolph © .
/ Foto: Sophia Juliane Lydolph © .
)Efter maden venter Britas køkken i Viby på oprydning og opvask.
Kyllingefonden har sprøjtet op på væggen og en kvart madbanan er blevet trådt ud på gulvet.
I Vejlby smider Monisha de hvide plastikhandsker i skraldespanden og sætter resterne af måltidet i køleskabet.
Opvasken har hun allerede taget.
Find opskriften på Monishas indiske kylling i karry her:Find opskriften på Britas vestafrikanske kyllingegryde her:FacebookTwitterKopier linkEmner:Madlavning|Fødevarer|Cameroun|Aarhus|Bazar Vest




https://www.dr.dk/sporten/fodbold/superliga/minut-minut-maal-i-overtiden-afgoerer-lokalderby-randers-vinder-2-1-i






https://www.dr.dk/sporten/golf/flotte-runder-sender-danskerne-ind-i-topstriden-ved-us-masters

GolfTo flotte runder sender danskerne ind i topstriden ved US MastersThorbjørn Olesen og Lucas Bjerregaard ligger som delt nummer 14 og 20 efter lørdagens runde ved US Masters.
Thorbjørn Olesen gik en runde i fire slag under par på tredje dagen ved US Masters.
Af Kasper Heide Lund14.
apr.
2019 kl.
07.
32Bemærk: artiklen er mere end 30 dage gammelLæs opDanmark har blot to golfspillere med i årets majorturnering US Masters.
Til gengæld er de begge fremragende spillende, og inden søndagens sidste runde dufter det virkelig af danske topplaceringer.
Med en tredje runde i fire slag under par spillede Thorbjørn Olesen sig for alvor ind i toppen, mens Lucas Bjerregaard lørdag kom rundt i tre slag under par og er et slag efter sin landsmand.
Efter tredje runde lørdag indtager Olesen en delt 14.
-plads i samlet seks slag under par, mens Bjerregaard er delt nummer 20.
Thorbjørn Olesen spillede en gennemført god runde, hvor han lavede ganske få fejl.
Dog måtte han notere en bogey på 18.
hul, som sendte ham lidt tilbage.
Efter en birdie på andet hul og en bogey på femte hul fandt han et godt momentum.
På hullerne 6, 8, 11, 13 og 15 lavede han birdies, så han lå i syv slag under par samlet indtil bogeyen på hul 18.
Lucas Bjerregaard var noget mere svingende på sin runde.
Halvvejs var han et slag over par efter to birdies, en bogey og en dobbeltbogey, men på de sidste ni huller fandt han det gode spil frem.
Lucas Bjerregaard spillede lørdag sin bedste runde indtil videre ved dette års US Masters.
(Foto: Kevin C.
Cox © Scanpix)Birdies på hul 10 og 13 blev fulgt op af en flot eagle på hul 15, og så var han med fremme i den sjove ende igen.
Inden fjerde og sidste runde af majorturneringen søndag finder man italienske Francesco Molinari på førstepladsen i samlet 13 slag under par.
Amerikanerne Tony Finau og Tiger Woods deles om andenpladsen i 11 slag under par.
/ritzau/FacebookTwitterKopier linkEmner:Golf|Tiger Woods (golfspiller)|USA|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/regionale/hovedstadsomraadet/rigsrevisionen-lukker-sag-mod-1813

SundhedsreformSe temaKøbenhavnRigsrevisionen lukker sag mod 1813Regionen har rettet tilstrækkeligt op, men svartiderne halter stadig.
Akuttelefonen (1813 red.
) har i perioden 2017-2018 forbedret opfyldelsen af regionens to servicemål for svartider, så svartiderne nu opfylder servicemålene for ventetid, skriver Rigsrevisionen i notatet.
Af Jonas Deiborg14.
apr.
2019 kl.
08.
01Bemærk: artiklen er mere end 30 dage gammelLæs opI to år har Rigsrevisionen kigget Region Hovedstadens akuttelefon 1813 over skulderen.
Det skete efter, at samme instans i maj 2017 i en beretning udtalte massiv kritik af 1813.
Beretningen blev lavet efter længere tids negativ omtale af blandt andet personalesammensætning, ventetider til akuttelefonen og ikke mindst patienter, der ikke blev visiteret korrekt.
Det er godt for personalet at se, at der er god fremgang, at borgerne er super tilfredse og at der stadig er flere, der ringerFreddy Lippert, direktør, Region Hovedstadens AkutberedskabMen i det seneste notat i sagen, som Rigsrevisionen har udarbejdet 1.
marts i år, fremgår det, at Region Hovedstaden har løftet både kvalitet og svartider så meget, at det ikke længere er nødvendigt at holde regionens akutberedskab i ørerne.
Og det er en melding, der vækker glæde hos akuttelefonens ledelse.
- Det er godt for personalet at se, at der er god fremgang, at borgerne er super tilfredse og at der stadig er flere, der ringer, siger direktør i Region Hovedstadens Akutberedskab Freddy Lippert.
K: Ikke retvisende billedeDet er blandt andet den tid, man skal vente, før man kommer til at tale med en læge eller sygeplejerske, som har været et af omdrejningspunkterne for Rigsrevisionens arbejde.
Netop svartiderne er også et af de punkter, som fremhæves i det notat, som nu sætter et punktum for sagen.
Det er uheldigt, at 1813 kun leverede i den måned, hvor Rigsrevisionen afsluttede sin undersøgelseChristoffer buster Reinhardt, Formand for Region Hovedstadens Sundhedsudvalg, K- Akuttelefonen (1813, red.
) har i perioden 2017-2018 forbedret opfyldelsen af regionens to servicemål for svartider, så de nu opfylder servicemålene for ventetid, skriver Rigsrevisionen i notatet.
Formanden for Region Hovedstadens Sundhedsudvalg Christoffer Buster Reinhardt (K) anerkender, at der er sket en fremgang over hele linjen hos 1813, men undrer sig over konklusionen om svartiderne.
- Det er ikke et retvisende billede, at 1813 overholder de servicemål, vi har sat.
Det var en enlig svale i november, at man har overholdt de her mål.
- Det er uheldigt, at 1813 kun leverede i den måned, hvor Rigsrevisionen afsluttede sin undersøgelse, siger Christoffer Buster Reinhardt.
1813: Borgerne går ikke op i svartiderMålet er, at 90 procent af opkaldende hos 1813 skal besvares indenfor tre minutter, mens alle, der ringer, skal tale med en læge eller sygeplejerske, inden der er gået ti minutter.
Hos akutberedskabets ledelse erkender direktør Freddy Lippert, at der stadig mangler et stykke, før der kan sættes hak ved svartiderne, men han mener ikke, at det er vigtigt for borgerne, at de kommer til hurtigt.
- Det er ikke det, borgerne lægger vægt på.
De lægger vægt på, at de bliver behandlet ordentligt, når de kommer igennem, og det er også det, vi forsøger at lægge vægt på, siger Freddy Lippert.
Ifølge ham er ni ud af ti tilfredse med den service, de får, når først de kommer igennem.
Samtidig fremhæver han, at borgere der selv vurderer, at de er for syge til at vente, kan trykke sig forbi køen, når de ringer op.
Den køber den konservative Christoffer Buster Reinhardt dog ikke.
- Den gamle lægevagtsordning, som man valgte at erstatte med 1813, besvarede 88-89 procent af opkaldene inden for tre minutter, så jeg synes ikke, det er en urealistisk målsætning.
Det er 1813 ikke i nærheden af at gøre, siger den konservative formand for regionens sundhedsudvalg.
FacebookTwitterKopier linkEmner:Christoffer Buster Reinhardt (politiker)|Rigsrevisionen|Region Hovedstaden|Lægevagt|Sundhedspolitik




https://www.dr.dk/nyheder/politik/venstre-foreslar-obligatorisk-undervisning-i-ivaerksaetteri

PolitikVenstre foreslår obligatorisk undervisning i iværksætteriStår det til Venstre, så skal der undervises i iværksætteri på alle ungdomsuddannelser.
Det skriver Venstre.
Undervisningen i iværksætteri skal ske på ungdomsuddannelser som erhvervsuddannelser og de gymnasiale uddannelser.
14.
apr.
2019 kl.
13.
04Bemærk: artiklen er mere end 30 dage gammelLæs opVenstre foreslår, at iværksætteri skal på skoleskemaet.
Ifølge forslaget skal det ske på ungdomsuddannelserne og være et forløb på omkring 30 timer.
Det skriver Venstre i en meddelelse.
- Vi ligger bagefter andre lande, når vi ser på, hvor mange virksomheder vi skaber i forhold til vores størrelse.
Vi tror tit, at vi skaber mange virksomheder i Danmark, men det gør vi faktisk ikke.
- Og de virksomheder, vi starter, de vokser ikke nok.
Begge dele tror vi, vi kan skubbe til, ved at få mere fokus på iværksætteri i vores uddannelser, siger uddannelses- og forskningsminister Tommy Ahlers (V) om Venstre-forslaget.
Undervisningen skal foregå på ungdomsuddannelser som erhvervsuddannelser og de gymnasiale uddannelser.
Uddannelsen i iværksætteri skal give en "grundlæggende forståelse" for, hvad det kræver at være iværksætter.
Det tæller både økonomi, planlægning og kultur.
- Vi vil gerne pode unge med, at de godt kan.
Nogle vil så senere starte en virksomhed, andre vil få et nyt mindset på arbejdsmarkedet.
- Manges opfattelse er, at dem der er succesfulde, har haft en lige vej til succes.
Men det er det ikke, og det er noget af det, vi gerne lære dem, siger Tommy Ahlers.
Vil tage tid fra andre fagHan mener ikke, at det vil tage tid fra andre fag at bruge omkring en uge på iværksætteri.
- Vi kan se, at der, hvor der arbejdes med entreprenørundervisning, bliver det tænkt sammen med andre fag.
Når man lærer om økonomi, så lærer man også noget om matematik.
- Og det kan måske endda bringe fagene i spil på en ny måde, der motiverer elever til at gå ind i dem dybere, end de ellers ville have gjort, siger ministeren.
Han fortæller yderligere, at den obligatoriske undervisning skal åbne op for det potentiale, han mener er i befolkningen.
- Vi kan godt, det kan jeg se.
Og der er mange flere, der kan, end der gør det.
Og det er jo frustrationen, afslutter han.
Hos Dansk Industri støtter man intentionen i forslaget, men mener, at man skal tænke bredere.
Det siger erhvervsuddannelseschef ved Dansk Industri Lone Folmer.
- Overordnet set ser vi meget gerne, at flere starter egen virksomhed.
Vi lever af, at nogle har mod på det og skaber nogle arbejdspladser.
- Spørgsmålet er, om det er noget, man kan lære på 30 timer.
Jeg tror, at hvis det skal op at flyve, så skal man i højere grad tænke iværksætteriet ind i relevante fag.
- Så iværksætteriet bliver en del af den løbende undervisning og bliver tænkt bredere ind i fagene, siger hun.
/ritzau/FacebookTwitterKopier link




https://www.dr.dk/sporten/formel1/skuffet-magnussen-efter-13-plads-vi-havde-ikke-farten

Formel1Skuffet Magnussen efter 13.
-plads: 'Vi havde ikke farten'Kevin Magnussen forstår ikke, hvorfor Haas-bilen er god i kvalifikationerne, men mangler lidt, når det gælder.
14.
apr.
2019 kl.
10.
51Bemærk: artiklen er mere end 30 dage gammelLæs opRacerkøreren Kevin Magnussen (Haas) ærgrer sig over, at hans Formel 1-racer ikke kunne følge med konkurrenterne i søndagens grandprix i Shanghai.
Danskeren endte på 13.
-pladsen, efter at han startede på en niendeplads ovenpå en lovende kvalifikation lørdag.
VM-stillingen:1.
Lewis Hamilton, Mercedes, 68 point.
2.
Valtteri Bottas, Mercedes, 62.
3.
Max Verstappen, Red Bull, 39.
4.
Sebastian Vettel, Ferrari, 37.
5.
Charles Leclerc, Ferrari, 36.
6.
Pierre Gasly, Red Bull, 13.
7.
Kimi Räikkönen, Alfa Romeo, 12.
8.
Lando Norris, McLaren, 8.
9.
Kevin Magnussen, Haas, 8.
10.
Daniel Ricciardo, Renault, 6.
11.
Nico Hülkenberg, Renault, 6.
12.
Sergio Perez, Racing point, 5.
13.
Alexander Albon, Toro Rosso, 3.
14.
Lance Stroll, Racing point, 2.
15.
Daniil Kvyat, Toro Rosso, 1.
16.
Antonio Giovinazzi, Romain Grosjean, Carlos Sainz Jr.
, George Russell og Robert Kubica, alle 0 point.
- Det er ærgerligt, at vi ikke kan omsætte farten fra tidtagningen (kvalifikationen, red.
) til løbet.
Det må vi arbejde på, siger Kevin Magnussen til 3+.
- Der var ikke så meget at gøre i dag.
Vi havde ikke farten.
Ingen point til HaasHoldkammeraten Romain Grosjean overhalede kort efter starten danskeren, der også måtte se Sergio Perez (Racing Point) stryge forbi ham allerede på første omgang.
Grosjean var tættest på at havne i pointene, men franskmanden måtte til sidst tage til takke med en 11.
-plads.
Kevin Magnussen ved umiddelbart ikke, hvad de to kørere kunne have gjort anderledes.
- Ikke rigtig.
Vi var ikke hurtige nok, så jeg ved ikke, hvad vi skulle have gjort anderledes, siger danskeren.
Potentialet er til mereMagnussen har dog på fornemmelsen, at der er mere i Haas-raceren, end det som holdet har fået vist i Shanghai og Bahrain for to uger siden.
I samtlige tre grandprixer i 2019 er det lykkedes Haas at gøre det godt i kvalifikationerne.
I Melbourne, Bahrain og Shanghai har holdets to racere kørt sig i Q3, som er for de ti bedste kørere i kvalifikationen.
- Vi har fået begge biler i Q3, så bilen kan ikke være helt skidt, men den fungerer ikke helt i "løbspace", og det skal vi have styr på.
Det er det vigtigste, siger Magnussen.
Lewis Hamilton (Mercedes) vandt grandprixet i Shanghai og topper VM-stillingen foran holdkammeraten Valtteri Bottas.
Kevin Magnussen har otte point i VM-stillingen, mens Grosjean fortsat er uden point.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Shanghai|Bahrain-Merida|Formel 1




https://www.dr.dk/sporten/fodbold/superliga/minut-minut-vestjysk-overraskelse-esbjerg-vinder-2-1-over-fcn-i-farum






https://www.dr.dk/nyheder/regionale/fyn/keld-og-joern-var-uenige-sammen-vi-forstaar-hinanden-bedre-nu-men-saetter

Uenige SammenSe temaFynKeld og Jørn var Uenige Sammen: 'Vi forstår hinanden bedre nu – men sætter stadig ikke krydset samme sted'To mænd fortæller om mødet med en fremmed, som de ellers aldrig ville have snakket med.
Af Cindie Madsen og Sine Skott14.
apr.
2019 kl.
08.
00Læs opPå papiret er de begge mænd.
Og fynboer.
Men dåbsattesten siger også, at der er to årtier mellem dem, og at den ene er pensionist, mens den anden er selvstændig konsulent.
Keld Westring og Jørn Petersen er to af de 3.
100 danskere, som har meldt sig til Uenige Sammen, som er en del af det europæiske eksperiment My Country Talks.
De har indvilget i at være prøveklud på den danske del af projektet, for resten af landet skal først mødes den sidste søndag inden folketingsvalget.
Idéen bag Uenige Sammen er, at vi skal blive bedre til at have en samtale.
Ikke diskutere, men faktisk lytte, prøve at forstå hinandens holdninger - uden at skyde skarpt igen.
Den præmis køber de to herrer.
Her kan du lytte til, hvordan de to mænd snakkede sammen om spørgsmålet: Var det bedre at være dansker for ti år siden?
Var det bedre at være dansker for ti år siden?
De har begge fået en seddel, hvor de kan se, hvad hinanden har svaret til syv aktuelle emner.
Emner, som formodentlig kommer til at fylde i valgkampen - men til forskel fra valgmøderne, så kan de to mænd her snakke om dem ud fra deres egen hverdag og erfaringer.
74-årige Keld Westring er medlem af Socialdemokratiets partiforening i Nyborg.
Han mener, at grænsekontrollen skal gøres permanent.
- Jeg bryder mig ikke om, at der ikke er en form for grænse.
Det at skulle dokumentere, hvem man er, når man skal ind i et fremmed land.
Det, synes jeg, er rimelig nok, forklarer han.
Jørn Petersen lytter, men undrer sig:- Det synes du er fair?
Efter han får et nikkende ja fra Keld Westring, så argumenterer den 52-årige konsulent for, hvordan han ser på grænsekontrollen:- Jeg synes, det er symbolpolitik.
Hverken vildsvinehegnet eller et par hjemmeværnsfolk holder nogen ude, der virkelig vil ind i landet.
Tid til anekdoterMændene er heller ikke enige i, om rygning skal forbydes i det offentlige rum.
Alderspræsidenten har svaret ja - på trods af, at konen ryger, og at begge hans forældre var stor-rygere.
Han fortæller en anekdote, hvor han som barn prøvede at ryge i smug.
'Det skulle man jo prøve'.
Men det blev også den sidste smøg.
Sådan gør viDu svarer på syv spørgsmål her.
På baggrund af dine svar bliver du matchet med en, der har andre holdninger end dig.
Den sidste søndag inden valget mødes du med dit match på et af DR's distrikter eller et offentligt sted - for eksempel en café - og taler sammen.
Du er blevet klogere på et menneske, som du er uenig med.
Læs mere og meld dig til her.
- Så jeg holdt op med at ryge, da jeg var tolv, griner han.
Jørn Petersen griner med, selv om han ikke mener, at det skal forbydes overalt.
- Der er jeg liberalist nok, siger han.
Men som snakken skrider frem, finder de ud af, at de er enige om, at cigaretter skal være dyrere, og at det er dejligt, at barnegårdene er røgfri.
Selfie-timeEfter samtalen spørger vores journalist om, hvordan det så var:- Vi er jo ikke to politikere, som absolut skal være uenige, fortæller Keld - og Jørn er enig.
- Det har været meget stille og roligt.
Vi er nok bare fra to forskellige generationer, fortæller Jørn Petersen og uddyber:- Det er ikke svært at forstå dig eller dine synspunkter, men vi sætter nok ikke krydset det samme sted, når der kommer valg.
De tager derefter en selfie.
Først denne:Så spørger Jørn:- Var det så slemt at snakke med mig?
Den kommentar får Keld Westring til at grine - og så klikker Jørn Petersen igen:FacebookTwitterKopier linkEmner:Folketinget|Rygning|Valg og folkeafstemninger|Hjemmeværnet (Danmark)|Nyborg




https://www.dr.dk/sporten/cykling/top-5-helvedet-i-nord-her-er-de-bedste-danske-praestationer

CyklingTOP 5 'Helvedet i Nord': Her er de bedste danske præstationerIngen dansker har nogensinde vundet det legendariske brostensløb fra Paris til Roubaix, men flere har været tæt på.
Lars Michaelsen efter Paris-Roubaix i 2002.
Af Johan Haarløv14.
apr.
2019 kl.
07.
30Bemærk: artiklen er mere end 30 dage gammelLæs opEt af sæsonens største cykelløb køres i dag.
Forårsklassikeren Paris-Roubaix, der går over stok og brosten, har otte danskere til start.
Endnu har ingen rytter med det rødbedefarvede danske pas formået at tilbagelægge de omkring 260 kilometer som den hurtigste mand, men flere har været tæt på.
Herunder kan du se de fem bedste danske resultater i det mytiske cykelløb, som er blevet døbt 'Helvedet i Nord'.
1Charles Meyer, 1896 – nummer toStarten på den første udgave af Paris-Roubaix i 1896.
I den allerførste udgave af Paris-Roubaix blev danskfødte Charles Meyer nummer to.
Ingen danskere har siden overgået Meyers resultat.
Meyer, der blev født i Slesvig-Holsten, kørte cykelløb fra 1892-1897.
Hans bedste resultat kom i 1895, hvor han vandt et 560 kilometer langt enddagsløb fra Bordeaux til Paris.
2Lars Michaelsen, 2002 og 2005 - nummer fem Lars Michaelsen efter sin femteplads i 2002, hvor han kørte for Team Coast.
 Lars Michaelsen under Paris-Roubaix i 2000, hvor han kørte for det franske hold Francaise des jeux.
1 / 2Lars Michaelsen efter sin femteplads i 2002, hvor han kørte for Team Coast.
1 / 2Lars Michaelsen under Paris-Roubaix i 2000, hvor han kørte for det franske hold Francaise des jeux.
2 / 2Cykelaficionados vil mene, at det er med Paris-Roubaix, som det er med vin: Nogle årgange er bare bedre end andre.
2002 var en exceptionel god årgang.
Ja, til dato står den stadig tilbage som det seneste Paris-Roubaix, der har været domineret af regn og mudder.
Og i netop den udgave kørte danske Lars Michaelsen sig til en femteplads.
Havde det ikke været for et styrt små 30 kilometer fra mål, kunne det måske være blevet til mere.
Belgiske Johann Museeuw var stærkeste mand og kørte fra konkurrenterne i front med ti kilometer til mål.
Tre år senere kørte Michaelsen igen over målstregen på velodromen i Roubaix som den femtebedste rytter.
3Lars Bak, 2011 – nummer fem Lars Bak inden spurten i Paris-Roubaix i 2011.
 Lars Bak får sig en frysepizza og en leffe efter sin femteplads i Paris-Roubaix.
Lars Bak i Luxembourg efter sin 5.
plads i Paris-Roubaix, hvor han spiser frysepizza, drikker en enkelt Leffe øl og ser på billedet af sine tvillinger.
1 / 2Lars Bak inden spurten i Paris-Roubaix i 2011.
1 / 2Lars Bak får sig en frysepizza og en leffe efter sin femteplads i Paris-Roubaix.
Lars Bak i Luxembourg efter sin 5.
plads i Paris-Roubaix, hvor han spiser frysepizza, drikker en enkelt Leffe øl og ser på billedet af sine tvillinger.
2 / 2Han kaldte det 'sit livs cykelløb', da han kom i mål som nummer fem.
Lars Bak, der i det meste af sin karriere har markeret sig som en af de bedste hjælperyttere i verden, var med til at slå tonen an for Paris-Roubaix i 2011.
Han angreb og angreb, men uden at slippe afgørende væk fra frontgruppen.
Bak sluttede tyve sekunder efter vinderen, belgiske Johan van Summeren.
4Rolf Sørensen, 1998 – nummer seks Rolf Sørensen på et pavé-stykke.
 Rolf Sørensen efter Paris-Roubaix i 2001.
 Rolf Sørensen og hans far på velodromen i Roubaix.
1 / 3Rolf Sørensen på et pavé-stykke.
1 / 3Rolf Sørensen efter Paris-Roubaix i 2001.
2 / 3Rolf Sørensen og hans far på velodromen i Roubaix.
3 / 3Danmarks mest vindende cykelrytter Rolf Sørensen kom aldrig nærmere en sejr i Paris-Roubaix end en sjetteplads.
Han havde ellers gode chancer i 1998, hvor han med en lille gruppe kom ind på velodromen i målbyen som de første.
De fleste havde øjnene rettet mod favoritten Johan Museeuw, og det udnyttede den forholdsvis ukendte franskmand Frederic Guesdon.
Han kørte en lang spurt, som overraskede konkurrenterne, og Guesdon krydsede målstregen som den første.
5Brian Holm, 1996 – nummer syv Frederik Guesdon (tv, red.
), vinderen af løbet i 1998, og Brian Holm.
 Brian Holm vandt 11 sejre som professionel.
Det meste af hans karriere kørte han som hjælperytter, blandt andet på det tyske mandskab Telekom.
 Johan Museeuw kører over stregen som vinder af Paris-Roubaix foran Tafi og Bortolami.
1 / 3Frederik Guesdon (tv, red.
), vinderen af løbet i 1998, og Brian Holm.
1 / 3Brian Holm vandt 11 sejre som professionel.
Det meste af hans karriere kørte han som hjælperytter, blandt andet på det tyske mandskab Telekom.
2 / 3Johan Museeuw kører over stregen som vinder af Paris-Roubaix foran Tafi og Bortolami.
3 / 3Selvom Brian Holm i 1996 kørte sig til den femtebedste danske præstation i Paris-Roubaix, er det ikke den daværende Telekom-rytters indsats, løbet huskes for – heller ikke herhjemme.
1996 var nemlig året, hvor det daværende cykelhold Mapei endte med at indtage alle podiets tre pladser.
Johan Museeuw vandt foran holdkammeraterne Andrea Tafi og Gianluca Bortolami.
Rækkefølgen på Mapei-rytterne blev dikteret af den øverste chef Marco Squinzi hos cykelholdets sponsor, der fra Milano ringede til sportsdirektør Patrick Lefevere og insisterede på, at Musueew skulle vinde.
Og havde det ikke været for tre punkteringer over en strækning på 12 kilometer til Franco Ballerini, havde Mapei nok lykkedes med at indtage de øverste fire pladser i løbet.
Ballerini måtte 'nøjes' med en fjerdeplads.
Brian Holm kom i mål med en lille gruppe fem minutter efter de tre Mapei-ryttere.
FacebookTwitterKopier linkEmner:Cykelsport|Frankrig|Paris|Meyers A/S|Brian Holm (cykelrytter)




https://www.dr.dk/sporten/cykling/brostenene-kalder-igen-danmarks-varmeste-cykelnavn-tror-paa-ny-overraskelse

CyklingBrostenene kalder igen: Danmarks varmeste cykelnavn tror på ny overraskelseSidste uges nummer to i Flandern Rundt, Kasper Asgreen, er blevet en ombejlet herre.
I dag gælder det Paris-Roubaix.
Kasper Asgreen forrest under Flandern Rundt.
Af Michael Sten Jensen i Lyon og Henrik Liniger14.
apr.
2019 kl.
09.
16Bemærk: artiklen er mere end 30 dage gammelLæs opFor kun en uge siden katapulterede Kasper Asgreen (Quick-Step) sig ind på den helt store cykelscene, da han strøg over stregen som nummer to i det belgiske monument, Flandern Rundt.
Blot et år efter kontrakten med Quick-Step blev underskrevet.
Nu venter så den måske største brostensklassiker af dem alle, Paris-Roubaix, og optakten til løbet har for den 24-årige dansker været en lille smule anderledes, end en sindig jyde som ham er vant til.
Seneste ti vindere af Paris-Roubaix2018: Peter Sagan, Slovakiet.
2017: Greg Van Avermaet, Belgien.
2016: Mathew Hayman, Australien.
2015: John Degenkolb, Tyskland.
2014: Niki Terpstra, Holland.
2013: Fabian Cancellara, Schweiz.
2012: Tom Boonen, Belgien.
2011: Johan Vansummeren, Belgien.
2010: Fabian Cancellara, Schweiz.
2009: Tom Boonen, Belgien.
Gode præstationer skaber jo interesse, lyder det fra Asgreen.
- I sidste uge var der ikke et eneste spørgsmål til mig på pressekonferencen, så man kan tydeligt mærke, at interessen er øget.
Det kommer meget naturligt, når man laver resultater, så det gør mig ikke så meget, lyder det med et grin fra Asgreen.
Kan gøre en forskel i finalerneSelv om Kasper Asgreen i sidste uge fik brændt rigeligt med krudt af på brostenene i Belgien, så tror danskeren på endnu et godt resultat, når feltet rykker ind i Frankrig.
- Selvfølgelig kan muligheden opstå for mig igen med den måde, som vi hos Quick-Step kører cykelløb på.
Jeg var træt et par dage efter Flandern Rundt, men når man er i god form, så kommer kræfterne jo igen.
Magnus Cort kører Paris-Roubaix som kaptajn for Astana.
- Jeg glæder mig rigtig meget til at køre, for de her forårsklassikere er fede.
Jeg tror, at man i sidste uge kunne se, at de hårde cykelløb passer mig super fint.
Det er der, jeg i finalen kan gøre en forskel, og jeg forestiller mig, at min rolle bliver nogenlunde den samme som i sidste uge, siger Kasper Asgreen.
Sidste uges nummer to fra Flandern Rundt er dog ikke den eneste dansker, der skal en nyde 'en forårsdag i helvede', som Paris-Roubaix.
Magnus Cort (Astana), Mads Pedersen (Trek-Segafredo), Casper Pedersen (Sunweb) og Lars Bak (Dimension Data) er også med.
Løbet kan følges i LIGA på P3 eller på TV 2 Sport.
FacebookTwitterKopier link




https://www.dr.dk/sporten/formel1/omgang-omgang-hamilton-vinder-i-kina-magnussen-slutter-som-13er

Formel1OMGANG FOR OMGANG Hamilton vinder i Kina - Magnussen slutter som 13'erKevin Magnussen startede som nummer ni i Kinas Grand Prix.
14.
apr.
2019 kl.
07.
54Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Kina|Formel 1|Shanghai




https://www.dr.dk/nyheder/udland/kaempefugl-draeber-sin-ejer-i-florida

UdlandKæmpefugl dræber sin ejer i FloridaEn kasuar, der regnes for verdens farligste fugl, har dræbt sin ejer i Florida, efter at manden faldt omkuld.
Her ses en australsk kasuar i en indisk zoologisk have i 2010.
14.
apr.
2019 kl.
06.
49Bemærk: artiklen er mere end 30 dage gammelLæs opEn stor fugl uden flyveevne har angrebet og dræbt sin ejer i den amerikanske delstat Florida.
Det oplyser myndighederne i Florida natten til søndag dansk tid.
Der er tale om en fugl af arten kasuar, som hører under en familie af strudsfugle.
Kasuarer lever normalt kun i Ny Guinea og det nordlige Australien.
Manden er blevet dræbt på sin ejendom nær byen Gainesville.
Sandsynligvis har fuglen dræbt manden alene med brug af sine kløer.
Det oplyser brandvæsnet i Alachua County til avisen Gainesville Sun.
- Det ser ud som om, at det var et uheld.
Som jeg har forstået det, var manden i nærheden af fuglen, da han på et tidspunkt faldt.
Da han faldt, blev han angrebet, siger brandleder Jeff Taylor.
Offeret er blevet identificeret som en 75-årig mand ved navn Marvin Hajos.
Det oplyser politiet i Florida, som har igangsat en undersøgelse af dødsårsagen.
Verdens farligste fuglKasuarer regnes for at være verdens farligste fugl, fremgår det af San Diego Zoos hjemmeside.
Det skyldes især fuglens dolkelignende kløer.
- Kasuarer kan sprætte enhver fjende eller potentiel trussel op med et enkelt, hurtigt spark.
Kraftfulde ben gør kasuarer i stand til at løbe op til 50 kilometer i timen, skriver San Diego Zoo.
Den enorme fugl kan blive op til 180 centimeter høje og veje op til 60 kilo.
Kasuarer avles i et mindre antal i USA og sælges til samlere af eksotiske fugle.
For at få den obligatoriske tilladelse til at avle fuglene, skal man have "omfattende erfaring" og leve op til en række sikkerhedsforanstaltninger i forhold til fuglene bure.
Det oplyser Karen Parker, der er talsmand for delstatsmyndighedernes udvalg for bevaring af fisk og dyreliv, til Gainesville Sun.
Det er ikke oplyst, hvad der er sket med fuglen, efter at den har dræbt sin ejer.
/ritzau/APFacebookTwitterKopier linkEmner:Florida|San Diego|USA|Australien|Guinea




https://www.dr.dk/nyheder/indland/politiet-efterforsker-eksplosion-i-bil-ved-mjolnerparken

IndlandPolitiet efterforsker eksplosion i bil ved MjølnerparkenKort efter midnat modtog Københavns Politi en anmeldelse om en eksplosion i en bil nær Mjølnerparken.
På Hothers Plads ved Mjølnerparken er en hvid varebil natten til søndag blevet udsat for en form for sprængning.
(Arkivfoto) 14.
apr.
2019 kl.
06.
14Bemærk: artiklen er mere end 30 dage gammelLæs opKøbenhavns Politi har natten til søndag modtaget en anmeldelse om en eksplosion i en bil på Hothers Plads ved Mjølnerparken på Nørrebro i København.
Det oplyser Michael Andersen, der er vagtchef ved Københavns Politi, tidligt søndag morgen.
- Vi holder fortsat kortene lidt tæt til kroppen, siger vagtchefen.
- Men jeg kan bekræfte, at der er en bil, som har været udsat for en form for sprængning.
Hvad der er sket, og hvad der har været i bilen, det ved vi ikke endnu.
Politiet modtog anmeldelsen om eksplosionen klokken 00.
57 søndag.
Den involverede bil er en lille varebil, oplyser Michael Andersen.
Ingen er kommet til skadeIngen personer er kommet til skade i forbindelse med eksplosionen.
Politiet er fortsat til stede i området omkring Hothers Plads tidligt søndag morgen.
Men afspærringerne vil ikke skabe trafikale problemer, melder politiet.
- Vi har ikke flere oplysninger i sagen på nuværende tidspunkt.
Vi er ved at undersøge sagen nærmere, siger Michael Andersen.
Ifølge fotobureauet Local Eyes er der tale om en hvid varevogn, der er "flået i stykker".
Local Eyes melder videre, at der er et stort politiopbud i området.
/ritzau/FacebookTwitterKopier linkEmner:Københavns Politi|København|Nørrebro|Politi|Socialforhold




https://www.dr.dk/nyheder/regionale/syd/alexander-droemte-om-job-i-australien-nu-hjaelper-han-andre-haandvaerkere-med

Syd- og SønderjyllandAlexander drømte om job i Australien: Nu hjælper han andre håndværkere med at udleve samme drømUng vestjyde syntes, at flere danske unge skulle gøre som ham - køre i firehjulstrækker og tjene masser af penge i Australien.
Alexander James Nissen-Ripley har startet sit eget firma, ScandiMate, hvor han hjælper unge danske håndværkere med at finde job og bolig i Australien.
Af Ulrik Bang-Mørch, Louise Mandrup (interview) og Susanne Terman Pedersen14.
apr.
2019 kl.
10.
47Bemærk: artiklen er mere end 30 dage gammelLæs op24-årige Alexander James Nissen-Ripley fra Bramming ved Esbjerg gik i den bagende sol og knoklede på en byggeplads i Australien, da han fik en god idé.
Han ville hjælpe andre unge håndværkere som ham selv med at rejse til Australien og arbejde.
Nu et par år efter er idéen blevet til virkelighed, og der er godt gang i biksen ScandiMate.
- Jeg hjælper dem ud på eventyr og fjerner de problemer, der kan stå i vejen for det.
Jeg skaffer job og bolig til dem, og sørger for at de bliver hentet i lufthavnen og bliver kørt til deres lejlighed, fortæller Alexander James Nissen-Ripley.
Alexander James Nissen-Ripleys virksomhed kører nu så godt, at han udvider til også at sende unge håndværkere til New Zealand for at arbejde.
Hvorfor er der ikke flere, der gør det?
Han sørger også for, at de danske håndværkere får en bankkonto, bliver oprettet i skattesystemet og har et simkort i løbet af den første uge i Australien.
Han fik selv ideen, da han en dag gik og støbte et fundament til et hus i Australien.
- Jeg kunne huske, at det simpelthen var så fedt, og jeg forstod ikke, hvorfor der ikke var flere danske unge, der gjorde det.
Jeg kørte i firehjulstrækker og tjente masser af penge, beretter han videre.
Godt nok skal der arbejdes, men der bliver også tid til at lave andet end arbejde for Alexander James Nissen-Ripley, )De 30 næste er klarAlexander James Nissen-Ripley fandt hurtigt ud af, at der var mange andre unge danske håndværkere, som rigtig gerne ville afsted ligesom ham selv.
Problemet var blot, at de holdt igen med at rejse ud, da de ikke vidste, hvordan de skulle komme afsted og få job og bolig i et land som Australien.
Han arbejdede videre med sin ide, og hurtigt blev det en succes.
Lige nu venter 30 unge håndværkere på at komme til Australien i løbet af de næste måneder via ScandiMate.
Forretningen går så godt, at Alexander James Nissen-Ripley nu også vil udvide til New Zealand.
- Det går fremragende, og vi har fjernet alle begynderfejlene.
Inden for de næste måneder tager mellem seks og otte danskere til New Zealand, siger han.
Sprang til, da muligheden komEn af dem, som Alexander James Nissen-Ripley har hjulpet, er 24-årige Nikolaj Hansen fra Ølgod.
Siden han for fire år siden blev færdigudlært tømrer fra Rybners i Esbjerg, har han haft en drøm om at komme til at arbejde som håndværker i Australien.
Han fandt aldrig modet til at tage springet selv, så det var først, da han gennem en bekendt for et par måneder siden hørte om ScandiMate, at han slog til.
- Det var jo det, jeg havde efterspurgt i flere år.
Nu kom muligheden, og så sprang jeg til, forklarer Nikolaj Hansen.
Lige fra lufthavnen var alt arrangeret for ham.
- Han har hjulpet med alt.
Han hjalp med flybilletterne.
Han fandt et sted, hvor jeg kunne bo.
Han har sørget for mobiltelefon, togkort, buskort, og så har han skaffet mig et job, siger Nikolaj hansen.
24-årige Nikolaj Hansen fra Ølgod er en af flere unge, danske håndværkere, hvis drøm er gået i opfyldelse.
Også svenskere og nordmænd skal hjælpesNikolaj Hansen har nu arbejdet to måneder som faglært tømrer i Sydney i Australien, og han har ikke fortrudt ét sekund.
- Jeg er meget taknemmelig for, at jeg kunne få denne mulighed, siger han.
I første omgang har det været tømrere, der er blevet hjulpet afsted, men planen er også at kunne hjælpe andre håndværkere, da efterspørgslen er stor, fortæller Alexander James Nissen-Ripley, der også får henvendelser fra lærlinge.
- Snart bliver det også murere, som vi hjælper.
Planen er også, at vi vil hjælpe håndværkere fra Norge og Sverige, slutter han.
Flere danske håndværkere vil gerne prøve sig selv af i Australien, Nikolaj Hansen fra Ølgod har som tømrer taget turen til Sydney.
Inden længe er der en flok, der også tager turen til New Zealand.
FacebookTwitterKopier link




https://www.dr.dk/sporten/golf/bjerregaard-og-olesen-blander-sig-i-topstriden-ved-us-masters

GolfBjerregaard og Olesen blander sig i topstriden ved US MastersBåde Thorbjørn Olesen og Lucas Bjerregaard ligger med i topstriden ved US Masters efter flotte runder lørdag.
Thorbjørn Olesen under US Masters.
14.
apr.
2019 kl.
00.
01Bemærk: artiklen er mere end 30 dage gammelLæs opDanmark har blot to golfspillere med i årets majorturnering US Masters.
Til gengæld er de begge fremragende spillende, og inden søndagens sidste runde dufter det virkelig af danske topplaceringer.
Med en tredje runde i fire slag under par spillede Thorbjørn Olesen sig for alvor ind i toppen, mens Lucas Bjerregaard lørdag kom rundt i tre slag under par og er et slag efter sin landsmand.
Da Olesen nåede klubhuset, indtog han en delt 13.
-plads i samlet seks slag under par, mens Bjerregaard var delt nummer 20.
Lucas Bjerregaard kom rundt i tre slag under par.
(Foto: Kevin C.
Cox © Scanpix)Mange spillere mangler dog endnu at færdiggøre tredje runde.
Thorbjørn Olesen spillede en gennemført god runde, hvor han lavede ganske få fejl.
Dog måtte han notere en bogey på 18.
hul, som sendte ham lidt tilbage.
Efter en birdie på andet hul og en bogey på femte hul fandt han et godt momentum.
På hullerne 6, 8, 11, 13 og 15 lavede han birdies, så han lå i syv slag under par samlet indtil bogeyen på hul 18.
Lucas Bjerregaard var noget mere svingende på sin runde.
Halvvejs var han et slag over par efter to birdies, en bogey og en dobbeltbogey, men på de sidste ni huller fandt han det gode spil frem.
Birdies på hul 10 og 13 blev fulgt op af en flot eagle på hul 15, og så var han med fremme i den sjove ende igen.
Søndag spilles fjerde og sidste runde af majorturneringen.
/ritzau/FacebookTwitterKopier linkEmner:Golf|USA|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/udland/sikkerhedsvagt-er-dod-efter-skyderi-foran-natklub-i-melbourne

UdlandSikkerhedsvagt er død efter skyderi foran natklub i MelbourneNatten til søndag blev flere mennesker såret af skud i Melbourne.
En vagt er senere død af sine kvæstelser.
En person er død, og en anden er i kritisk tilstand, efter et skyderi uden for en natklub i Melbourne natten til søndag.
(Arkivfoto) )14.
apr.
2019 kl.
05.
59Bemærk: artiklen er mere end 30 dage gammelLæs opEn sikkerhedsvagt er død af sine kvæstelser og flere mennesker er såret efter et skyderi uden for en natklub i Melbourne natten til søndag lokal tid.
Den 37-årige vagt blev bragt til hospitalet efter skyderiet, men døde kort tid efter ankomsten.
Det oplyser australsk politi søndag.
- Det ser ud til, at skuddene blev affyret fra en forbipasserende bil og var rettet mod en menneskemængde, der stod uden for natklubben, fortæller Andrew Stamper, politiinspektør i delstaten Victoria, hvor Melbourne ligger.
Ifølge politiet blev fire mænd ramt af skud foran natklubben Love Machine.
Der er tale om tre sikkerhedsvagter og en gæst.
En af mændene kæmper fortsat for sit liv.
Der er tale om en 28-årig mand, som er i kritisk tilstand.
To andre mænd på henholdsvis 29 og 50 år har pådraget sig skader, der ikke er livstruende.
- Dette er en forfærdelig handling.
Det er en natklub med mange mennesker - en af de travleste natklubber i Melbourne, siger politiinspektør Andrew Stamper.
En polititalsmand oplyser, at skyderiet ikke menes at være terrorrelateret.
Afpresning af natklubejerDen lokale avis The Age skriver, at efterforskere undersøger, om der er en sammenhæng mellem skyderiet og en motorcykelklubs forsøge på at afpresse natklubbens ejer.
Indtil videre er ingen anholdt i sagen.
Skyderiet fandt sted uden for Love Machine, der ligger i bydelen Prahran i det sydøstlige Melbourne, omkring klokken 03.
20.
Masseskyderier er sjældne i Australien, som har en streng våbenlovgivning.
Lovgivningen blev indført, efter at 35 mennesker blev dræbt i et masseskyderi i Port Arthur i Tasmanien i 1996.
Masseskyderiet på en café i Port Arthur, hvor den 28-årige australier Martin Bryant skød og dræbte 35 mennesker, blev et vendepunkt for australierne.
De krævede nye og strengere våbenlove, og kort tid efter blev blandt andet en tilbagekøbslov vedtaget.
To tilbagekøbsprogrammer samt 26 amnestier mellem 1996 og 2015 har resulteret i, at flere end en million ulovlige skydevåben er blevet indleveret til myndighederne.
Sidste år blev fire børn og tre voksne skudt og dræbt i et såkaldt selvmordsdrab i familiens hjem i delstaten Western Australia.
Det er det værste masseskyderi i landet siden Port Arthur.
/ritzau/FacebookTwitterKopier linkEmner:Melbourne|Kriminalitet|Caféer og barer|Australien|Mord




https://www.dr.dk/nyheder/politik/ny-maaling-alternativet-flirter-med-spaerregraensen

PolitikNy måling: Alternativet flirter med spærregrænsenFolketingets yngste parti, Alternativet, står til at blive halveret i ny måling.
Tilslutningen til DF er den laveste i syv år.
Alternativet med Uffe Elbæk i spidsen står i en ny måling til at blive halveret - og nærmer sig spærregrænsen.
Af Rikke Gjøl Mansø og Andreas Nygaard Just14.
apr.
2019 kl.
06.
32Bemærk: artiklen er mere end 30 dage gammelLæs opFor snart fire år siden stormede Alternativet ind i Folketinget med 4,8 procent af stemmerne - og det nystiftede parti overhalede med sine ni mandater både De Radikale og SF.
Men siden har sager om en syg kultur, lidt for mange flyrejser og ledelsesproblemer sat sine spor i Folketingets yngste parti.
I en ny måling, som Epinion har foretaget for DR, står Alternativet til 2,4 procent af stemmerne - præcis en halvering af valgresultatet i 2015.
Fakta om målingenMålingen er lavet på baggrund af 1.
540 gennemførte interviews med repræsentativt udvalgte danskere på 18 år og derover.
Den maksimale usikkerhed på de overordnede resultater er +/- 2,5 procentpoint.
Interviewene er gennemført i perioden fra den 3.
til den 9.
april 2019.
Kilde: EpinionLæs også:Alternativets top beskyldes for syg kultur i lækket mailDet er ikke alene Alternativets dårligste Epinion-måling i hele valgperioden, det sender også partiet ned og flirte med den famøse spærregrænse på to procent, der afgør, om alternativisterne overhovedet kommer i Folketinget igen.
Med en statistisk usikkerhed på +/- 0,8 procentpoint kan Alternativet nemlig svinge mellem 1,6 og 3,2 procent af stemmerne i målingen.
Hvis målingen holder stik, vil partiet få fire mandater i Folketinget.
Læs også:Cordsen: Kritikken om en syg kultur rammer ekstra hårdt i AlternativetIngen fra Alternativet ønsker at kommentere den dårlige måling.
Partiet kommenterer ikke meningsmålinger, fordi man hellere vil snakke politik, lyder forklaringen fra pressetjenesten.
Der er dog flere eksempler på, at partiet tidligere har trodset denne linje og har kommenteret forskellige målinger.
Artiklen fortsætter under grafikken.
DF får dårligste måling i syv årMålingen spår også markant tilbagegang i den anden ende af folketingssalen hos Dansk Folkeparti.
Med 21,1 procent af stemmerne blev partiet blå bloks største ved det seneste valg, men i den nye måling står DF kun til 13,4 procent.
Det er den laveste opbakning, partiet er blevet målt til af Epinion siden juni 2012, hvor målingen lød på 12,8 procent.
DF-formand Kristian Thulesen-Dahl (DF) er langt fra tilfreds med den opbakning, partiet nyder i seneste meningsmåling fra Epinion.
- Det er en utilfredsstillende måling.
Vi skal ligge på et højere niveau, lyder reaktionen fra DF-formand Kristian Thulesen Dahl, der tilføjer:- Vi vil kæmpe alt, hvad vi overhovedet kan frem til valgdagen på, at valgresultatet bliver mærkbart bedre end denne måling.
Læs også:Vælgerne siver fra DF: Lokalformænd kritiserer 'usynlig' Thulesen DahlPartiformanden har også en klar idé om, hvad DF skal gøre for at genvinde noget af den tabte opbakning:- Vi skal holde kursen.
Det værste man som politiker kan gøre, når tingene ikke går helt, som man ønsker sig, er at miste isen i maven og begynde at gå i panik og finde på nye ting.
Danskerne ved, hvor de har Dansk Folkeparti – og det skal de også vide i fremtiden.
Vi holder snuden lige i sporet.
Artiklen fortsætter under grafikken.
Oppositionen står til 98 mandaterSamlet set står de fem oppositionspartier fortsat til en komfortabel føring på 55,2 procent mod de borgerlige partiers sammenlagt 44,7 procent.
Men også her er der dårlige nyheder for Alternativet.
Det ser nemlig ud til, at S-formand Mette Frederiksen ikke behøver tælle de grønne mandater med for at få flertal.
Selv uden Alternativets 2,4 procent har oppositionspartierne et flertal på 52,8 procent.
Omregnet til mandater giver det 98 mandater til de fem oppositionspartier, 94 hvis man fraregner Alternativet - og 77 mandater til blå blok.
Artiklen fortsætter under grafikken.
Socialdemokratiets politiske ordfører, Nicolai Wammen, glæder sig over det røde forspring og målingens 29 procent til Socialdemokratiet, der dermed står til at udbygge positionen som Folketingets største parti fra valgresultatet på 26,3.
- Den gør mig selvfølgelig glad, men jeg ved også, at i dansk politik er folketingsvalgene tætte, og det tror jeg altså også, at det næste valg bliver, siger Nicolai Wammen.
På den anden side står regeringspartiet Venstre til en lille nedgang fra 19,5 procent ved valget til 18,5 procent i den nye måling.
Dog er der en lille fremgang at spore i forhold til marts-målingen, der gav Venstre 17 procent.
Målinger går op og ned, lyder svaret fra Venstres politiske ordfører Britt Bager.
- Og der er kun én, der tæller, og det er den på valgdagen, siger hun.
Tror du på, I kan indhente det røde forspring inden valget?
- Jeg tror på, at når vi får fremlagt vores politik fuldt og helt, og vælgerne bliver opmærksomme på, hvilke valg de står overfor, så kan vi nå at indhente det forspring, siger Britt Bager.
FacebookTwitterKopier linkEmner:Alternativet (parti)|Britt Bager (politiker)|Folketinget|Kristian Thulesen Dahl (politiker)|Valg og folkeafstemninger




https://www.dr.dk/sporten/haandbold/landsholdsdebutant-fik-ti-sekunder-i-himlen-i-foerste-forsoeg-ved-ikke-lige-hvad

HåndboldLandsholdsdebutant fik ti sekunder i himlen i første forsøg: 'Ved ikke lige, hvad dommeren tænkte'Emil Jakobsen blev udvist og scorede, da han lørdag var i kamp for det danske håndboldlandshold for første gang.
Emil Jakobsen fik lørdag aften sin debut på det danske landshold.
Af Michael Sten Jensen i Lyon og Frederik Palle14.
apr.
2019 kl.
06.
30Bemærk: artiklen er mere end 30 dage gammelLæs opMed omkring syv minutter tilbage af kampen lørdag aften mellem Danmark og Montenegro løb 21-årige Emil Jakobsen på banen for landsholdet for første gang i karrieren.
Landsholdsdebuten bød både på en udvisning og en scoring i den danske 37-26-sejr, og især sejr og debutmål var noget, som den unge GOG-spiller var glad for.
- Det var en forløsning.
Det er noget, jeg har drømt om, siden jeg begyndte til håndbold, så det var en vild følelse.
Der er nogle søde mennesker på holdet, så det var fedt.
- Det var for vildt og nærmest surrealistisk at stå i sådan en kulisse og synge nationalmelodi.
Der er et par tusinde til forskel på at spille i Gudme, lød det fra Emil Jacobsen.
Ti sekunder i første forsøgLørdag aften skulle der dog kun gå små ti sekunder af Emil Jakobsens landsholdskarriere, før han måtte traske ud af banen igen.
Nikolaj Jacobsen havde for første gang udtaget Emil Jakobsen fra GOG.
En lidt for hårdhændet første aktion i forsvaret blev belønnet med en udvisning.
- Det er aldrig super godt at være på banen i ti sekunder og så få en udvisning, men det tog jeg nu ikke så tungt.
Jeg ved ikke lige, hvad der gik igennem hovedet på dommeren der, lød det med et smil fra den 21-årige debutant.
Kommer til at se mereFor den danske landstræner Nikolaj Jacobsen var det vigtigt at få set nærmere på unge Emil Jacobsen.
GOG-spilleren har fremtiden foran sig, så landsholdsudtagelsen var et fortjent skulderklap.
- Emil har gjort det fremragende for GOG.
Han spiller stabilt af sin unge alder, så jeg synes, at han havde fortjent at komme med og få et skulderklap.
I juni kan vi alligevel ikke få ham med, da han er med u21-landsholdet, så derfor ville vi gerne have ham med nu og få taget en snak om, hvad vi gerne vil have, han skal udvikle, lød det fra Nikolaj Jacobsen.
- Det er ikke sidste gang, vi får ham at se på landsholdet, det er jeg sikker på.
Men her var det vigtigt at kunne få lov til at snuse til atmosfæren på holdet, lød det fra Nikolaj Jacobsen.
FacebookTwitterKopier linkEmner:Nikolaj Jacobsen (håndboldtræner)|GOG Håndbold|Håndbold|Gudme|Montenegro




https://www.dr.dk/nyheder/kultur/film/det-maa-bare-ikke-ske-3-oejeblikke-vi-frygter-i-sidste-saeson-af-game-thrones

BingeSe temaFilm og serierDet må bare ikke ske!
3 øjeblikke, vi frygter i sidste sæson af Game of ThronesFlere ting kan gå galt i afslutningen på den populære serie, advarer serieekspert.
- Den mest 'Game of Thrones'-agtige slutning ville nok i virkeligheden være, hvis dem vi tror er gode og renhjertede først vinder, og så når at blive onde af magten, skriver Kasper Lundberg.
(© Helen Sloap/ HBO Nordic)Af Kasper Lundberg14.
apr.
2019 kl.
07.
02Bemærk: artiklen er mere end 30 dage gammelLæs opHBO's fantasyserie 'Game of Thrones' er blevet et popkulturelt fænomen på størrelse med Beyoncé og Marvels superhelte.
Så de sidste mange år har det været en enorm begivenhed, når en ny sæson har haft premiere.
Men i år overstiger forventningerne og hypen alt, fordi ottende sæson bliver den sidste tur rundt i de forskellige kongeriger i Westeros (i hvert fald ind til spinoff-serierne starter, og de sidste bøger udkommer).
Når det så endda bygger op til et sidste, endeligt slag, der har taget mange måneder at filme og bliver den længste kampscene, der nogensinde er lavet på film, ja, så er der skabt et hype-maskineri af hidtil usete dimensioner.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Afslutningen er selvfølgelig omgivet af ekstremt meget mystik og masser af historier om, hvordan plot er blevet holdt hemmeligt for skuespillerne, og hvordan teknikere skulle have særlige badges på for at være med på settet.
Og alle kan gætte med, for serien har for længst overhalet George R.
R.
Martins bøger: 'Jeg har været så langsom om at skrive de sidste to', sagde han til Rolling Stone, så ingen ved reelt, hvordan det hele ender.
'Game of Thrones' er en serie, hvis identitet i høj grad er bygget på en nihilistisk insisteren på at tage hovedpersonerne fra os, men som alligevel ikke er bleg for at give os en storslået klassisk alliance-romance mellem Jon og Daenerys som oplæg til slutningen.
Så det kan vitterligt gå begge veje.
Og det er afgørende for seriens eftermæle, om den vil blive husket som en klassisk fantasyhistorie, hvor de gode vinder til sidst, eller en benhård politisk thriller, om hvordan magt altid korrumperer.
Her er tre ekstremer, som 'Game of Thrones' bare ikke må ende i.
1CGI-helvede- Det giver sådan en underligt tom, ligegyldig følelse, hvis halvdelen af det, der er på skærmen, ikke rigtig er der, men er sat ind på en grøn skærm i postproduktionen, skriver Kasper Lundberg.
(© Helen Sloan/HBO Nordic)Jeg har ikke lyst til at udskamme nogen, bare fordi de er lavet på computer.
Men lad os være ærlige; de hvide vandrere, nattens konge og dragerne er et sjovt krydderi til middelalderen, men der er ikke nogen af dem, der er særlig kønne at kigge på.
Så når jeg hører om en kampscene, der er længere end Helms Deep i 'Ringenes Herre: De to tårne', så bliver jeg ikke kun glad.
For det store slag ved Winterfell bliver jo ikke bare kulminationen på magtspillet mellem menneskene, men også den ultimative kamp mellem menneskeheden, de hvide vandrere og deres hær af snezombier.
Og det kan give sådan en underligt tom, ligegyldig følelse, hvis halvdelen af det, der er på skærmen, ikke rigtig er der, men er sat ind på en grøn skærm i postproduktionen.
Så kan en timelang kampscene blive lidt af en ørkenvandring.
Heldigvis har serien en ekstremt god historik med at holde igen med CGI'en (computer-generated imagery, red.
) og lave kampscener, hvor det er følelser og psykologisk taktik, der driver spændingen - snarere end hærens størrelse og strategi.
Jeg håber bare ikke, at serien lader internettets meme-begejstring over dragerne og nattens konge løbe af med dem.
2Happy Ending- Lige nu er der intet min mave hellere vil se, end at Daenerys og Jon sammen besejrer alle snezombierne og overbeviser Cersei Lannister om, at hun skal blive god igen, selvom alle hendes børn er døde, skriver Kasper Lundberg.
(© Helen Sloan/HBO Nordic)Det var unægteligt vidunderligt at se Daenerys og Jon finde sammen.
Jeg heppede også på dem.
Og lige nu er der intet, min mave hellere vil se, end at de sammen besejrer alle snezombierne og overbeviser Cersei Lannister om, at hun skal blive god igen, selvom alle hendes børn er døde.
Og at rulleteksterne kører, mens vi forestiller os, at de går mod en lykkelig fremtid i hele Westeros, Essos og alle de små øer.
Men der har været udbredt utilfredshed blandt fans med, at serien har taget en mere optimistisk drejning med færre døde hovedpersoner og en langsom, men sikker bevægelse i retning af kampen mellem de gode (Daenerys og Jon i spidsen for den store alliance) og de onde (Cersei, Pilou Asbæks Euron og zombiehæren).
Især efter plottet i tv-serien stak af fra forlægget i George R.
R.
Martins bøger.
Og det ville da også føles helt forkert, hvis ikke 'Game of Thrones' hev tæppet væk under os til sidst.
Så hvis vi skal huske serien som den brutale serie om magtens natur, som den er, når den er stærkest, så skal min mave altså desværre ikke have den happy end, den ønsker sig.
3Total apokalypse- Den slutning, vi i virkeligheden skal frygte allermest, er et halvåbent oplæg til en fortsættelse af serien i nye klæder, nu hvor det ikke er lykkedes HBO at gøre 'Westworld' til deres nye 'Game of Thrones', skriver Kasper Lundberg.
(© Helen Sloan/HBO Nordic)På den anden side.
Der gemmer sig også en destruktiv trold i 'Game of Thrones' DNA, der går helt i den anden retning.
Serien viste sine tænder i den legendariske halshugning i første sæsons 'Baelor' til blodbadet i 'The Red Wedding', og siden har det næsten virket som en sport for serien at knuse alt menneskeligt håb for fremtiden.
Så hvad ville egentlig være en mere naturlig slutning, end at zombiehæren oversvømmer Westeros, og at vinteren ikke bare kommer, men bliver for evigt?
Det ville på en måde være en næsten for perfid posthumanistisk pointe, at alle de politiske menneske-intriger var til grin, fordi verden alligevel bare blev knust til sidst.
Men lad os håbe, at de ikke gemmer den store kamp mod zombierne til sidst, men at det kommer halvvejs, så der er tid til at samle stumperne op og vise efterspillet.
Hvordan man i praksis laver en afslutning, der er tilfredsstillende og uden hverken happy end eller total apokalypse, det er… derfor det ikke er mig, der skriver manuskripterne.
Men den mest 'Game of Thrones'-agtige slutning ville nok i virkeligheden være, hvis dem, vi tror er gode og renhjertede, først vinder, og så når at blive onde af magten.
Men bare den slutter.
Altså virkelig slutter.
For den slutning, vi i virkeligheden skal frygte allermest, er et halvåbent oplæg til en fortsættelse af serien i nye klæder - nu hvor det ikke er lykkedes HBO at gøre 'Westworld' til deres nye 'Game of Thrones'.
'Game of Thrones' sæson 8 har dansk premiere på HBO Nordic 15.
april og kører i seks uger, hvoraf de to første afsnit har almindelig spilletid på knap en time, og de sidste fire er forlænget til næsten spillefilmslængde.
Læs også:Efter kæmpe flop: Nu er udskældt krimiserie tilbage i topformFacebookTwitterKopier link




