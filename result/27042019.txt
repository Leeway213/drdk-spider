https://www.dr.dk/sporten/cykling/testsche-viser-verdensklasse-tager-guld-i-world-cuppen

CyklingTestsche viser verdensklasse: Tager guld i World CuppenSimone Tetsche Christensen viste i dag, at hun hører til blandt verdens bedste BMX-ryttere.
Simone Tetsche Christensen vandt sin første World Cup-afdeling i karrieren i dag (arkivfoto).
Af Frederik Palle27.
apr.
2019 kl.
23.
08Bemærk: artiklen er mere end 30 dage gammelLæs opNår vi snakker OL-medaljer i 2020, så er man nødt til at nævne navnet på Danmarks bedste BMX-rytter.
Simone Tetsche Christensen viste i dag, at hun er en af verdens absolut bedste på den lille cykel.
Ved World Cup-åbningen i Manchester kørte hun nemlig en guldmedalje hjem.
Det er karrierens første World Cup-sejr, og det viser, at fuldtidssatsningen på BMX har båret frugt.
Sidste år besluttede hun at sætte studiet på pause og satse alt på BMX.
Derfor flyttede hun til Schweiz for at træne i professionelle omgivelser.
Det er den tidligere BMX-verdensmester Liam Phillips, der kontaktede danskeren og ville have hende til Aigle alpelandet.
Læs også:Dansker bytter lægestudiet ud med fuldtid på BMX-cyklen: 'Vil vinde flere løb'Til cykelunionens hjemmeside siger landstræner Klaus Bøgh Andresen, at smarte beslutninger fra Simone Tetsche Christensen blev afgørende i dagens World Cup-sejr.
- Hun holder hovedet koldt i de vigtige situationer og er ikke bange for at tage nogle nærdueller på de rigtige tidspunkter.
I finalen vidste hun, at mulighederne var gode for at vinde, så det var fantastisk at se, at hun gjorde det så sikkert og var forrest fra start til slut, forklarer han.
Allerede i sidste weekend viste Simone Tetsche Chrstensen god form, da hun kørte sig i to finaler i European Cup-afdelingen.
Der er en ny runde i World Cuppen i Manchester i morgen søndag.
FacebookTwitterKopier linkEmner:Simone Tetsche Christensen (cykelrytter)|England|Cykelsport|Schweiz




https://www.dr.dk/sporten/oevrig/dansker-skal-beskytte-superstjerne-det-er-en-af-de-bedste-situationer

Øvrig sportDansker skal beskytte superstjerne: ’Det er en af de bedste situationer’NFL er blevet en dansker rigere, og ifølge en ekspert kan det ende med at gå rigtig godt.
Hjalte Froholdt skal beskytte Tom Brady hos New England Patriots.
Af Frederik Palle27.
apr.
2019 kl.
21.
23Bemærk: artiklen er mere end 30 dage gammelLæs opDet er 37 år siden, at en dansker senest blev draftet i NFL.
Det var Morten Andersen, og for blot et par år siden blev han indskrevet i NFL’s Hall of Fame.
I dag blev Hjalte Froholdt så draftet i fjerde runde af de forsvarende Super Bowl-mestre New England Patriots.
Det er et mere end optimalt hold at komme til, mener NFL-eksperten og stifteren af NFL-sitet gulklud.
dk, Claus Elming.
- Jeg tænker, at det er en af de bedste situationer, Hjalte Froholdt overhovedet kunne komme i.
Det her er et hold, som har en meget dygtig coach på den offensive linje, de har for vane at tage nogle spillere, som de fleste ikke rigtig kender og så bare gøre dem til superstjerner, forklarer Claus Elming.
Læs også:Hjalte Froholdt valgt af Super Bowl-mestrene- Vi har set rigtig mange offensive linjemænd komme ind i Patriots-systemet og bare blive virkelig dygtige spillere og naturligvis også vinde et par Super Bowls eller flere.
Så lad os da bare håbe, at Patriots-dynastiet fortsætter et par år mere, siger han.
New England Patriots har været en altdominerende faktor i NFL siden årtusindeskiftet, hvor de også har formået at vinde imponerende seks Super Bowls.
Den seneste kom i februar i år.
- Hjalte er en god dreng, der godt ved, at det her var bare det første skridt.
Der er stadig lang vej til spilletid og til en plads på holdkortet.
Claus ElmingDet er i høj grad takket være to personligheder, der har været med hele vejen.
Quarterback Tom Brady og head coach Bill Belichick, der begge regnes som den bedste i historien på hver deres position.
- Det er helt vildt.
Selvfølgelig har Hjalte allerede mødt nogle store football-personligheder og er det også selv, men at blive valgt af Super Bowl-mestrene og komme ind i et omklædningsrum, hvor du står sammen med Tom Brady.
Og når du er på banen, så er det Tom Brady, du skal beskytte, siger Claus Elming.
Hjalte FroholdtNavn: Hjalte Froholdt.
Født: 20.
august 1996 (22 år).
Fødested: Svendborg, Danmark.
Højde: 195 centimeter.
Vægt: 139 kilo.
Position: Offensiv linjemand (guard/center).
Karriere:* 2019-: New England Patriots.
* 2015-2018: University of Arkansas.
* 2014: IMG Academy (high school).
* 2014: Søllerød Gold Diggers.
* 2013: Søllerød Gold Diggers (U19)* 2012: Warren G.
Harding Raiders (high school).
Kilder: NFL, arkansasrazorbacks.
com.
Dansk Amerikansk Fodbold Forbund (Daff).
/ritzau/- Og når din head coach taler til dig, så er det Bill Belichick.
Jeg glæder mig til at tale med Hjalte, når han har spillet sin første hjemmekamp på Gillette Stadium eller bare har stået i samlingen til træning med Tom Brady første gang, forklarer NFL-eksperten.
Selvom Tom Brady bliver ældre og ældre og vil være 42 år, når den kommende sæson starter i september, så er New England Patriots på papiret favoritter til at tage endnu en Super Bowl.
Så langt kan Hjalte Froholdt dog ikke tænke.
Det handler for ham nu om at blive en del af holdet og vinde noget spilletid.
- Hjalte er en god dreng, der godt ved, at det her var bare det første skridt.
Der er stadig lang vej til spilletid og til en plads på holdkortet.
Så han kommer til at fortsætte det arbejde, han startede, da han i sin tid begyndt at spille football i Svendborg, siger Claus Elming.
Hjalte Froholdt var den 118.
spiller, der blev valgt i draften.
FacebookTwitterKopier linkEmner:Claus Elming (studievært)|National Football League|Tom Brady (fodboldspiller)|Amerikansk fodbold|USA




https://www.dr.dk/sporten/haandbold/championsleague/katastrofekamp-sender-psg-og-mikkel-hansen-taet-paa-cl-exit

ChampionsleagueKatastrofekamp sender PSG og Mikkel Hansen tæt på CL-exitMikkel Hansen og Paris Saint-Germain tabte med ti mål i den første Champions League-kvartfinale mod Kielce.
Mikkel Hansen og PSG er tæt på at ryge ud af Champions League efter et stort nederlag.
27.
apr.
2019 kl.
20.
27Bemærk: artiklen er mere end 30 dage gammelLæs opMikkel Hansen og den storsatsende franske håndboldklub Paris Saint-Germain får svært ved at nå med i Final 4 i dette års Champions League.
Lørdag aften tabte Paris-holdet med hele 24-34 i den første kvartfinale på udebane mod Vive Kielce fra Polen.
PSG førte med 3-1 i indledningen, men derfra var det polakkernes kamp.
Allerede ved pausen var stillingen 16-11 til Kielce.
Udeholdet fik reduceret til 17-20, men så trak Kielce igen fra.
Særligt i slutfasen satte Kielce trumf på, og føringen kulminerede ved 34-24, som altså også blev slutresultatet.
Læs også:Herning-Ikast overrasker stort og slår Odense i første DM-semifinaleMikkel Hansen scorede fem gange på ni forsøg, mens tyske Uwe Gensheimer blev topscorer med 11 træffere.
Også Henrik Toft Hansen var med for de franske tabere.
Der er returkamp i Paris 5.
maj.
Barcelona, der har Lasse Andersson og Kevin Møller på holdkortet, har mere end det ene ben i semifinalen, efter den første kvartfinale ude mod Nantes blev vundet med 32-25.
Resultater af første kampe i Champions League-kvartfinalerVive Kielce-PSG 34-24Vardar-Pick Szeged 31-23Nantes-Barcelona 25-32Flensburg-Handewitt-Veszprem 22-28Også ungarske Telekom Veszprém har kurs mod Final 4 efter udesejren på 28-22 over den tyske danskerklub Flensburg-Handewitt, der tæller Lasse Svan, Simon Hald, Anders Zachariassen og Rasmus Lauge.
Endelig har makedonske Vardar vundet den første kvartfinale på hjemmebane med 31-23 over Pick Szeged fra Ungarn.
/ritzau/FacebookTwitterKopier linkEmner:Anders Zachariassen (håndboldspiller)|Henrik Toft Hansen (håndboldspiller)|Paris Saint-Germain|Polen|Håndbold




https://www.dr.dk/nyheder/indland/kvinde-draebt-i-ulykke-paa-legeplads

IndlandKvinde dræbt i ulykke på legepladsEn ulykke med et gyngestativ har lørdag aften kostet en 31-årig kvinde livet.
En 31-årig kvinde har lørdag mistet livet i en gyngeulykke i Ballerup.
27.
apr.
2019 kl.
21.
27 | opdateret 27.
apr.
2019 kl.
22.
52Bemærk: artiklen er mere end 30 dage gammelLæs opEn 31-årig kvinde har lørdag mistet livet i en ulykke på en legeplads i Ballerup.
Det beretter Københavns Vestegns Politi.
Ulykken er sket ved et gyngestativ, forklarer vagtchef Thomas Christensen.
Kvinden har tilsyneladende siddet og gynget, da gyngestativet er væltet ned over hende.
Kvinden er identificeret, og hun er ifølge vagtchefen ikke fra området i Ballerup.
Politiet er i gang med at undersøge legepladsen og ønsker ikke at fortælle nærmere detaljer, før de undersøgelser er færdige, siger Thomas Christensen.
Politiet blev underrettet omkring klokken halv otte lørdag aften.
Legepladsen er spærret af.
Der var både voksne og børn til stede på legepladsen, da ulykken skete.
Københavns Vestegns Politi har fået arrangeret, at det er muligt at tage kontakt til Psykiatrisk Center Ballerup, hvis man ønsker.
/ritzau/FacebookTwitterKopier linkEmner:Ekstra Bladet|Københavns Vestegns Politi|Sjælland|Ulykker|Politi




https://www.dr.dk/sporten/oevrig/ny-nfl-dansker-kunne-ikke-holde-taarerne-tilbage

Øvrig sportNy NFL-dansker kunne ikke holde tårerne tilbageHjalte Froholdt havde svært ved at beskrive sine følelser efter at være blevet valgt i NFL-draften.
Hjalte Froholdt er utrolig glad for, at New England Patriots valgte ham i NFL-draften.
27.
apr.
2019 kl.
20.
34Bemærk: artiklen er mere end 30 dage gammelLæs opLørdag blev Hjalte Froholdt den kun anden dansker nogensinde til at blive valgt i NFL-draften.
Den 22-årige fynbo blev i fjerde runde af den årlige begivenhed, hvor de 32 NFL-hold skiftes til at håndplukke de bedste spillere fra de amerikanske universiteter, valgt af Super Bowl-mestrene New England Patriots.
Danskeren havde efterfølgende svært ved at beskrive, hvordan det føles at skrive dansk idrætshistorie.
Læs også:Hjalte Froholdt valgt af Super Bowl-mestrene- Det er fantastisk.
Der er ikke ord, der kan forklare, hvordan jeg har det lige nu.
Jeg prøver bare at komme igennem det uden at græde mere.
Det er en fest nu, min familie og venner er her.
Det er en god dag, siger Froholdt til TV3 Sport.
Kickeren Morten Andersen fra Struer var den første dansker til at blive taget i NFL-draften.
Han blev valgt af New Orleans Saints i 1982 og fortsatte karrieren helt frem til 2007.
Senere blev han indlemmet i legendernes Pro Football Hall of Fame.
I alt slipper 254 spillere gennem det snævre nåleøje til NFL-holdene i årets draft.
Men selv om det er forbundet med stor prestige at blive valgt i draften, er der ingen garantier for at være på et hold, når den regulære sæson begynder i september.
Læs også:Hvor mange danskere er valgt, og hvem vælger først?
Syv ting du skal vide om NFL-draftenFroholdt, der er 195 centimeter høj og vejer 139 kilo, var på forhånd spået gode chancer for at blive valgt i draften på baggrund af sine præstationer de seneste fire år hos University of Arkansas.
Med Froholdts indtog er to danskere nu ansat af NFL-klubber.
I februar skrev Florida-holdet Tampa Bay Buccaneers kontrakt med kickeren Phillip Andersen, som senest spillede for Berlin Rebels i Tyskland.
/ritzau/FacebookTwitterKopier linkEmner:National Football League|USA|Amerikansk fodbold|Florida|Tampa Bay Buccaneers




https://www.dr.dk/sporten/haandbold/ehfcup/tth-holstebro-er-videre-til-semifinalen-i-ehf-cuppen

EhfcupTTH Holstebro er videre til semifinalen i EHF CuppenHåndboldherrerne fra TTH Holstebro vandt samlet over ungarske Tatabanya.
TTH Holstebro efter kvartfinalen i herrernes EHF Cup, mellem TTH Holstebro og Tatabanya fra Ungarn.
27.
apr.
2019 kl.
18.
42Bemærk: artiklen er mere end 30 dage gammelLæs opTTH Holstebro er klar til semifinalen i herrernes EHF Cup.
Lørdag tabte det danske hold ganske vist til ungarske Tatabanya med cifrene 23-26.
Men da den første kvartfinale mellem de to hold endte med en sejr på fem mål til TTH, går jyderne videre med en samlet sejr på 52-50.
I semifinalen venter tyske THW Kiel, der har Niklas og Magnus Landin på holdkortet.
TTH fik en fin start lørdag, men blev hurtigt indhentet og overhalet af hjemmeholdet, der efter det første kvarter var foran 8-6.
Tatabanya fik flere gange bragt sig foran med tre mål, men TTH formåede at holde forskellen nede på to ved pausen, hvor der stod 14-12 i ungarsk favør.
Læs også:Herning-Ikast overrasker stort og slår Odense i første DM-semifinaleDermed havde det danske hold stadig lidt at give af på vej ind til de sidste 30 minutter.
Der gik dog ikke længe, før der for alvor opstod spænding.
Ungarerne havde således øget deres forspring til fem mål efter små ti minutter og dermed udlignet den samlede stilling.
Lidt efter kom Tatabanya foran 20-14, og så stod hjemmeholdet med semifinalebilletterne i hånden.
Men TTH fik langsomt kæmpet sig tilbage i opgøret.
Især i forsvaret begyndte det danske hold at få styr på ungarerne.
Med små ti minutter tilbage var forskellen nede på to mål ved stillingen 22-20 til Tatabanya, og så stod TTH med gode muligheder for at avancere.
Efter en timeout kom det ungarske hold dog ind i en ny god periode, hvor det lykkedes at komme foran med fire mål igen.
TTH holdt dog hovedet koldt.
Med 20 sekunder tilbage reducerede det danske hold til 23-25, og så kunne det ikke gå galt.
/ritzau/FacebookTwitterKopier linkEmner:Magnus Landin (håndboldspiller)|TTH Holstebro|European Handball Federation|Håndbold|Holstebro




https://www.dr.dk/sporten/oevrig/hjalte-froholdt-valgt-af-super-bowl-mestrene

Øvrig sportHjalte Froholdt valgt af Super Bowl-mestrene22-årige Hjalte Froholdt er den anden dansker nogensinde til at blive valgt i NFL-draften.
Hjalte Froholdt skal spille for Super Bowl-mestrene New England Patriots.
27.
apr.
2019 kl.
19.
05 | opdateret 27.
apr.
2019 kl.
19.
12Bemærk: artiklen er mere end 30 dage gammelLæs opDanske Hjalte Froholdt kan kalde sig NFL-spiller.
Lørdag aften dansk tid blev den 22-årige fynbo valgt i fjerde runde af NFL-draften af de forsvarende Super Bowl-mestre, New England Patriots.
Froholdt er kun den anden dansker, som er kommet til verdens bedste liga for amerikansk fodbold via NFL-draften.
Kickeren Morten Andersen fra Struer var den første.
Han blev valgt af New Orleans Saints i 1982 og fortsatte karrieren helt frem til 2007.
Senere blev han indlemmet i legendernes Pro Football Hall of Fame.
NFL-draften er en årlig begivenhed, hvor de 32 NFL-hold skiftes til at håndplukke de bedste spillere fra de amerikanske universiteter.
Læs også:Hvor mange danskere er valgt, og hvem vælger først?
Syv ting du skal vide om NFL-draftenI alt slipper 254 spillere gennem det snævre nåleøje til NFL-holdene i årets draft.
Men selv om det er forbundet med stor prestige at blive valgt i draften, er der ingen garantier for at være på et hold, når den regulære sæson begynder i september.
Froholdt, der er 195 centimeter høj og vejer 139 kilo, var på forhånd spået gode chancer for at blive valgt i draften på baggrund af sine præstationer de seneste fire år hos University of Arkansas.
Danskeren startede sin college-tid som defensiv spiller, men skiftede senere til den offensive linje, hvor han kan indtage flere forskellige positioner.
Hans primære opgaver er at beskytte holdets quarterback og bane vejen for runningbacken.
Op til draften har svendborgenseren trænet intensivt i Los Angeles.
I februar viste han sig frem ved den såkaldte Scouting Combine, hvor spillerne ud over at blive målt og vejet bliver testet i forskellige øvelser af NFL-trænere.
Blå bogNavn: Hjalte Froholdt.
Født: 20.
august 1996 (22 år).
Fødested: Svendborg, Danmark.
Højde: 195 centimeter.
Vægt: 139 kilo.
Position: Offensiv linjemand (guard/center).
Karriere:* 2019-: New England Patriots.
* 2015-2018: University of Arkansas.
* 2014: IMG Academy (high school).
* 2014: Søllerød Gold Diggers.
* 2013: Søllerød Gold Diggers (U19)* 2012: Warren G.
Harding Raiders (high school).
Kilder: NFL, arkansasrazorbacks.
com.
Dansk Amerikansk Fodbold Forbund (Daff).
/ritzau/Med Froholdts indtog er to danskere nu ansat af NFL-klubber.
I februar skrev Florida-holdet Tampa Bay Buccaneers kontrakt med kickeren Phillip Andersen, som senest spillede for Berlin Rebels i Tyskland.
Andreas Knappe var også at finde på et NFL-hold, indtil han i midten af april blev fritstillet af Denver Broncos.
Ligesom Froholdt spiller Knappe på den offensive linje, og han leder i øjeblikket efter et nyt hold.
Hverken Phillip Andersen eller Andreas Knappe blev valgt gennem NFL-draften, og begge har deres officielle NFL-debut til gode.
/ritzau/FacebookTwitterKopier linkEmner:Andreas Knappe (fodboldspiller)|National Football League|Amerikansk fodbold|USA|Florida




https://www.dr.dk/sporten/haandbold/kvindeligaen/herning-ikast-overrasker-stort-og-slaar-odense-i-foerste-dm

KvindeligaenHerning-Ikast overrasker stort og slår Odense i første DM-semifinaleDen første runde med DM-semifinaler bød på en kæmpe overraskelse og en klar favoritsejr.
Louise Burgaard og resten af Herning-Ikast-mandskabet tog lørdag første stik i DM-semifinalen mod Odense Håndbold.
27.
apr.
2019 kl.
17.
44 | opdateret 27.
apr.
2019 kl.
17.
59Bemærk: artiklen er mere end 30 dage gammelLæs opHåndboldkvinderne fra Herning-Ikast leverede lørdag en overraskelse i den første DM-semifinale.
På udebane vandt holdet med 28-26 over Odense Håndbold og kan nu spille sig i finalen i tilfælde af sejr eller uafgjort i den anden semifinale hjemme på onsdag.
Læs også:Krogh før håndboldsemifinalerne: 'De to bedste mødes'Odense vandt grundspillet i sikker stil og siden også sin slutspilsgruppe, men afslutningen på denne var dog ikke den kønneste.
Det hører dog med til historien, at holdet har været og stadig er ramt af flere skader.
Fynsk dominans fra startFor fem dage siden tabte Odense Håndbold med otte mål på hjemmebane mod København, men der var dog heller ikke noget at spille for.
Lørdag var fynboerne opsatte på at vise, at de aktuelt er i bedre forfatning.
Odense spillede med en enorm tænding og gejst fra begyndelsen, og det kunne også hurtigt aflæses på måltavlen, hvor der stod 8-3 efter 12 minutter.
Det var også, fordi målvogter Althea Reinhardt kom godt fra land og snuppede et straffekast efter fem minutter.
Stine Jørgensen og Odense Håndbold havde tur i den i første del af kampen, men så kom gæsterne og overtog.
Gæsterne kom tilbageMen så skiftede kampen karakter.
Herning-Ikast spillede sig gradvist ind i kampen og udnyttede, at Odense-fejlene blev flere.
Efter 18 minutter var midtjyderne helt tilbage ved udligningen til 9-9.
Og udeholdet stoppede ikke her.
Fem minutter senere bragte Tonje Løseth sit hold foran med 13-10, og pauseføringen var af samme størrelse - 16-13.
Hvis Odense-træner Jan Pytlick havde givet sine spillere en opsang i pausen, kom det i hvert fald ikke til udtryk med en positiv reaktion.
Herning-Ikast fuldender overraskelsenI løbet af fire minutter førte Herning-Ikast med seks mål, efter Helene Fauske scorede til 20-14.
Den norske landsholdsspiller blev i øvrigt sit holds topscorer med ni mål, og hun blev noteret for fire assister.
Men derefter fik Odense endelig en god periode igen.
Der blev reduceret til 18-21, hvorefter Althea Reinhardt snuppede et straffekast, så Freja Cohrt kort efter kunne score til 19-21.
Det fik udeholdet til at tage en timeout.
Odense angreb også for udligning, men lavede i stedet en fejl, så Louise Burgaard kunne kaste bolden ned i et tomt mål til 22-20 for Herning-Ikast.
Det gav ny luft til udeholdet, der bragte sig på 25-22 og 27-23 med seks minutter tilbage.
Og derfor blev det aldrig spændende i slutfasen.
I den anden semifinale vandt Team Esbjerg tidligere lørdag med 30-25 på hjemmebane mod København.
Hjemmeholdet Team Esbjerg vandt over København Håndbold i lørdagens anden semifinale.
Vestjysk favoritsejrTeam Esbjerg er godt på vej mod DM-finalen i kvindehåndbold.
Lørdag vandt vestjyderne med 30-25 over København Håndbold i den første semifinale.
Dermed er København - den forsvarende mester - pisket til at vinde hjemmekampen på onsdag for at fremtvinge en tredje og afgørende semifinale.
København fik den bedste start på opgøret, og kampuret viste bare 2 minutter og 28 sekunder, da Kelly Dulfer overlistede keeper Sandra Toft og bragte holdet på 3-0.
Udeholdet førte også 8-5, men så kom Esbjerg bedre med og begyndte at æde af forspringet.
Line Jørgensen sørgede for fuld balance ved 11-11 efter 23 minutter.
Nu var jævnbyrdigheden stor og kampen ganske velspillet, og hjemmeholdet endte med at kunne holde pause med en spinkel føring på 16-15.
Der var fight for alle pengene i lørdagens semifinale.
Her er det Esbjergs Line Jørgensen og Kristine Breistøl, der laver en sandwich på Københavns Maria Lykkegaard.
Vestjyderne trak fraI anden halvleg løftede Esbjerg niveauet og udbyggede føringen.
Efter 13 minutter sørgede Marit Røsberg Jacobsen for kampens første føring på fem mål, da hun scorede til 24-19, og København tog prompte timeout.
Det stoppede dog ikke Esbjergs dominans, og kort efter gjorde samme Røsberg Jacobsen det til 26-20.
København var aldrig nærheden af at skabe spænding derfra, og Esbjerg holdt en komfortabel føring hele vejen.
/ritzau/FacebookTwitterKopier linkEmner:Althea Reinhardt (håndboldspiller)|Freja Cohrt (håndboldspiller)|København|Odense Håndbold|Håndbold




https://www.dr.dk/nyheder/politik/partier-uenige-om-paludan-nogle-frygter-freakshow-andre-siger-velkommen

PolitikPartier uenige om Paludan: Nogle frygter 'freakshow'- andre siger velkommenIngen planer om at boykotte Stram Kurs i den kommende valgkamp.
Rasmus Paludan er berømt og berygtet for sine koranafbrændinger og sin racismedom, som han dog har anket.
Af Sally Frydenlund Larsen27.
apr.
2019 kl.
18.
32Bemærk: artiklen er mere end 30 dage gammelLæs opDet er gået lynhurtigt for den racismedømte partistifter Rasmus Paludan.
På få uger er det lykkedes Stram Kurs-profilen at indsamle de 20.
109 vælgererklæringer, der kræves for, at et parti kan stille op til et folketingsvalg.
Hvis de indsamlede underskrifter bliver godkendt, vil det betyde, at Rasmus Paludan skal optræde på tv og deltage i partilederrunderne på lige fod med de andre partier.
Lars Løkke Rasmussen (V) fortalte tidligere i dag, at nyheden om Stram Kurs indtog i valgkampen gør ham "lidt trist", og at statsministeren ikke regner med at "bruge meget tid på at diskutere med ham".
DR Nyheder har spurgt landets partier, hvordan de tror, at en valgkamp med Rasmus Paludan vil se ud.
Og om, hvorvidt de kunne finde på at boykotte debatter med ham.
Læs svarene her:DF: 'Man må sige, hvad man vil'Søren Espersen er overrasket over, at Stram Kurs så hurtigt er blevet opstillingsparate.
Dansk Folkepartis næstformand, Søren Espersen, byder partileder Rasmus Paludan velkommen i debatterne:- Vi må bare acceptere, at sådan er det.
I vores optik må man sige, hvad man vil, så længe man ikke opfordrer til vold eller anvender vold.
Jeg har ikke nogen fine fornemmelser.
Han frygter ikke, at Paludan vil provokere for meget med sine traditioner for at brænde koranen af.
- Om folk tager en bog med til et vælgermøde, som de gerne vil læse op af eller gøre noget andet ved, må de selv om.
Radikale: 'Vi er uenige om alt'Partiformand Morten Østergaard og Sofie Carsten Nielsen.
Radikale Venstres integrationsordfører, Sofie Carsten Nielsen, er også klar til at møde Rasmus Paludan i en politisk debat, men håber, at han pakker provokationerne lidt væk, når kameraerne ruller.
- Det er demokratiets vilkår, så vi må ud og argumentere alt, hvad vi kan.
Jeg har ikke fantasi til at forestille mig, at han vil stille sig op og brænde bøger af i en valgdebat.
Kunne I samarbejde i Folketinget?
- Nej.
Vi er uenige om alt.
Konservative: Frygter 'et freakshow'Konservatives Rasmus Jarlov er "ikke umiddelbart super optimistisk" omkring den kommende valgkamp.
Erhvervsminister og konservative Rasmus Jarlov frygter, at Rasmus Paludan vil forvandle valgkampen til et cirkus.
- Jeg er bange for, at det bliver et freakshow og for rabiat, og at – måske fordi der kommer så mange partier – folk virkelig skal kæmpe om opmærksomheden og kommer til at gøre nogle meget ekstreme ting.
- Hvis vi får sådan en valgkamp, hvor alle skal stå og forholde sig til, hvor mange koraner, der er blevet brændt af i dag - det er ikke noget, jeg drømmer om, siger Jarlov i Det Politiske Talkshow.
Alternativet: Paludan er jo racistPå Alternativets landsmøde i dag kaldte partiets politiske leder, Uffe Elbæk, det for "paradoksalt," at Stram Kurs bliver opstillingsparate, på samme dag som Alternativet mødes.
Han er som partileder ikke klar til at boykotte debatter, hvor Rasmus Paludan deltager, men vil forsøge at ignorere ham:- Sådan som min fornemmelse og mit humør er lige nu, så kommer jeg til at sige, at ok du har den holdning, jeg kommer ikke til at kommentere det, jeg vil simpelthen ikke give det opmærksomhed.
Mener du, at Paludan er racist?
- Ja, det synes jeg.
Han siger, at alle muslimer skal ud af landet, så selvfølgelig synes jeg det.
Af samme årsag har Uffe Elbæk i dag i en email opfordret statsministeren til at indkalde samtlige partiers formænd til en snak om de "mange demokratiske paradokser og etiske dilemmaer," som han mener, at Stram Kurs' indtog i valgkampen medfører.
Øvrige partierKlaus Riskær Pedersen, Trine Torp fra SF, udenrigsminister Anders Samuelsen (LA) og Stig Grenov (KD) i politisk debat på på Rungsted Gymnasium.
Både Enhedslistens Søren Søndergaard, Klaus Riskær Pedersen fra partiet af samme navn og Kristendemokraternes Stig Grenov fortæller, at de er uenige i Rasmus Paludans metoder og budskaber, men også er villige til at debattere mod ham som med alle andre partiledere.
- For hvis jeg går (fra debatten, red.
), hvem skal så sige ham imod?
, spørger Stig Grenov retorisk.
Nye Borgerliges Pernille Vermund "kan ikke se noget problem i, at Rasmus Paludan er opstillet, tværtimod," og ser frem til at høre hans politiske visioner.
Det har ikke været muligt at få en kommentar fra Socialdemokratiet, Liberal Alliance og SF.
Stram Kurs har frem til i dag indsamlet 21.
339 vælgererklæringer.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Stram Kurs (parti)|Venstre|Valg og folkeafstemninger




https://www.dr.dk/sporten/formel1/magnussen-med-saesonens-hidtil-daarligste-kvalifikation-slutter-som-nummer-14

Formel1Magnussen med sæsonens hidtil dårligste kvalifikation: Slutter som nummer 14Kevin Magnussen røg ud i anden kvalifikationsrunde i Aserbajdsjan.
I en kvalifikation præget af uheld og lange afbrydelser blev Kevin Magnussen nummer 14.
27.
apr.
2019 kl.
17.
15 | opdateret 27.
apr.
2019 kl.
17.
19Bemærk: artiklen er mere end 30 dage gammelLæs opKevin Magnussen havde svært ved for alvor at få fart i dækkene, da der lørdag blev kørt kvalifikation forud for søndagens Formel 1-grandprix i Aserbajdsjan.
Her røg danskeren ud efter anden kvalifikationsrunde, Q2, med 14.
-bedste tid.
Det er Magnussens dårligste kvalifikation indtil videre i indeværende sæson.
Læs også:Kevin Magnussen: 'Vi har tydeligvis et problem, vi skal løse'Magnussens holdkammerat, Romain Grosjean, var også tidligt færdig i kvalifikationen.
Franskmanden formåede ikke at komme videre fra Q1 efter at have sat 17.
-bedste tid.
Lørdagens kvalifikation er Magnussens dårligste i denne sæson.
Lange afbrydelser undervejsKvalifikationen blev en langvarig affære.
To uheld undervejs betød lange pauser.
I Q1 kørte Williams' Robert Kubica ind i barrieren i et af de snævre sving på bybanen i Baku.
I Q2 gjorde Ferraris Charles Leclerc det samme - nøjagtig samme sted som Kubica.
Kevin Magnussen fik sneget sig videre til Q2 med en smule besvær.
Danskerens hurtigste tid var 14.
-bedst, men altså nok til at avancere blandt de bedste 15.
I anden kvalifikationsrunde døjede danskeren dog også med at finde farten, og Magnussens bedste tid rakte igen til en 14.
-plads, hvilket betød dansk fyraften.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Aserbajdsjan|Formel 1|Ferrari




https://www.dr.dk/nyheder/udland/ekspert-25-aar-efter-apartheids-afskaffelse-det-var-et-helt-vildt-doedsdoemt-projekt

UdlandEkspert 25 år efter apartheids afskaffelse: Det var et helt vildt dødsdømt projekt27.
april 1994 gik sydafrikanerne til deres første frie valg og stemte Mandela og ANC ind.
Strandidyl i Durban 1987- men kun for "medlemmer af den hvide race-gruppe".
Af Andreas Lindqvist27.
apr.
2019 kl.
17.
30Bemærk: artiklen er mere end 30 dage gammelLæs op- Apartheid var et inhumant system, hvor man udbyttede mennesker på en helt urimelig måde, tog rettigheder fra dem og samtidig privilligerede andre klasser absurd.
Sådan lyder det fra Stig Jensen, lektor på center for Afrikastudier på Københavns Universitet, når han beskriver det raceadskillelsessystem, som blev endeligt afskaffet i Sydafrika for præcis 25 år siden i dag.
Den 27.
april 1994 blev det første frie valg efter apartheids fald afholdt i landet, og næsten 63 procent af befolkningen stemte African National Congress (ANC) og dets leder Nelson Mandela ind.
Apartheid-styrets nationalistpartis leder FW de Klerk og Nelson Mandela giver hinanden hånden kort efter hans frigivelse.
Begivenheden fejres i dag som den såkaldte "frihedsdag", der markerer afslutningen på det mørke kapitel i den moderne verdenshistorie.
Apartheid, som FN i 1973 fastslog var en forbrydelse mod menneskeheden, havde officielt varet siden 1948.
Men reelt var det bare en fortsættelse af kolonitidens menneskesyn, siger Stig Jensen.
- Det var en videreførsel af kolonimagternes, særligt briternes, måde at lave en adskillelse mellem den oprindelige befolkning og dem selv, de hvide.
- Det, som så skete med apartheid i Sydafrika, var, at det blev yderligere institutionaliseret i form af heftig regulering mod de sorte og de farvede.
For eksempel ved at beslutte, hvor de kunne bo, og hvilke jobs de kunne have.
Det blev mere og mere ekstremt i forhold til eksklusion, siger eksperten.
Sorte lå allerlavest på rangstigenApartheid blev til, da Sydafrika stadig var en del af det britiske rige og fortsatte efter at landet blev selvstændigt i 1961.
Styret var karakteriset af total raceadskillelse helt ned til de mindste detaljer.
Befolkningen blev inddelt i fire grupper - hvide, indere, farvede og sorte.
Dertil 13 undergrupper, der for eksempel havde udgangspunkt i stamme eller religion.
Var det svært at afgøre hvilken gruppe, en person tilhørte, var der forskellige prøver - eksempelvis blyants-testen, hvor en blyant blev skubbet ind i håret for at se, om den faldt ud igen eller blev siddende.
Landet blev inddelt i områder, hvor de forskellige grupper skulle opholde sig.
Sorte blev flyttet til såkaldte "bantustans" eller homelands, hvor de skulle bosætte sig, selv om de ingen tilknytning havde til området.
Sorte studerende går op mod politiet i Cape Town i 1976.
De måtte ikke stemme og skulle bære en slags pas, som viste hvilken gruppe de tilhørte, og hvor de havde "hjemme", ligesom de skulle have en arbejdstilladelse for at befinde sig et andet sted.
Racebetegnelsen afgjorde også, hvilken form for skolegang indbyggerne havde ret til, hvilke jobs de kunne få, hvor meget de fik i løn for det, hvilke bænke de måtte sidde på, og hvilken kø de skulle stå i.
Alt blev reguleret til fordel for de hvide, som havde en levestandard, der lå over den danske med tjenestefolk og gartnere.
Indere blev en middelklasse, og farvede havde lidt bedre levevilkår end sorte, som fik det dårligste land og eksempelvis ikke havde krav på skolegang.
Privilligerede på andres bekostningStig Jensen peger på, at apartheidstyret byggede på et menneskesyn, hvor man anså sorte og farvede som mindre værd end hvide.
Men samtidig var der tale om et system skabt af en minoritet for at udnytte majoriteten.
Nu sidder de sorte på den politiske magt, men de hvide sidder stadig på den økonomiske.
Stig Jensen, lektor og Afrika-ekspert- I modsætning til os, som opfatter at staten skal regulere til gavn for folk, regulerede den sydafrikanske til fordel for nogle, men helt klart også til stor ulempe for andre, siger han.
- Formålet var at gøre en gruppe til privilligerede og tvinge en anden gruppe til at understøtte dem.
Den privilligerede klasse skulle have adgang til billig arbejdskraft baseret på en forestilling om, at der var førsterangs- og andenrangsborgere, siger Stig Jensen.
Den halvdel af den sorte befolkning, som boede i de såkaldte homelands, måtte klare sig selv.
- Staten havde ikke noget ansvar for dem.
De skulle være selvforvaltende, så staten havde ikke nogen omkostninger til at bygge boliger, veje, sanitet og andet.
På den måde var det et meget kosteffektivt system for den privilligerede klasse og staten, siger han.
Nelson Mandela stemmer i 1999.
Han stillede ikke selv op.
Det var dog ikke noget, som kunne holde i længden.
Når størstedelen af befolkningen var fattig og dårligt uddannet, var hjemmemarkedet lille, og det var svært at rekruttere nok kvalificeret arbejdskraft.
Med årene blev landet i stigende grad økonomisk isoleret af omverdenens handelssanktioner mod regimet, hvilket ramte eksporten hårdt.
Samtidig kom der flere og flere strejker og demonstrationer, som i stigende grad påvirkede økonomien, imens også liberale hvide begyndte at angribe systemet indefra.
- Det var et helt vildt dødsdømt projekt.
Det kan holde et vist stykke tid, men på et tidspunkt bliver det totalt degeneret indefra og også undermineret udefra, siger Stig Jensen.
ANC har spillet fallit - apartheid er blevet økonomiskEfter valget i 1994 regerede ANC landet i en samlingsregering med blandt andet Nationalistpartiet, som havde haft magten under apartheid.
Nationalistpartiet trak sig dog og gik i opposition, da arbejdet med en ny sydafrikansk forfatning var færdiggjort i december 1996.
Frihedshelten Nelson Mandela blev siddende som præsident frem til 1999, hvor han var over 80 år gammel.
Siden har landet haft fire præsidenter og har været ramt af et utal af magtmisbrugs- og korruptionsskandaler, imens økonomien er nær stagneret, og arbejdsløsheden og uligheden er steget kraftigt.
- Jeg vil ikke sige, at apartheid er væk nu.
Vi har i meget vid udstrækning stadig en økonomisk apartheid.
Det er klart, at der er kommet en sort middelklasse.
Men apartheid er på ingen måde væk - den lever i bedste velgående, siger Stig Jensen.
Sydafrika præges af jævnlige demonstrationer over høje priser og mangel på jobs.
De mere umenneskelige træk ved adskillelsespolitiken er fjernet på myndighedsniveau.
Men samfundet i den såkaldte sydafrikanske regnbuenation er dybt splittet.
Ud af frustration over tingenes tilstand, har blandt andet det stærkt venstreorienterede parti Economic Freedom Fighters, som er kritisk over for ANC, vokset sig stort.
Det vil ekspropriere "stjålet" land og nationalisere blandt andet mineindustrien.
- ANC har spillet fallit.
De har ikke kunnet blive enige, og de har langt hen ad vejen videreført apartheids økonomiske politik i stedet for at gøre op med den.
Derfor føles det for mange marginaliserede sydafrikanere, som om apartheid stadig eksisterer, siger Stig Jensen.
Han anerkender, at 25 år er relativt kort tid for et land at komme sig over et traume som apartheid.
Men det er ikke forklaring nok på tingenes tilstand.
- Jeg tror ikke, man kan komme sig over det så hurtigt.
Men den store udfordring i sydafrikansk kontekst er, at ANC ikke har været dygtige nok til at levere over for deres støtter og måske har været for fokuserede på at levere til den økonomiske elite.
Nu sidder de sorte på den politiske magt, men de hvide sidder stadig på den økonomiske, siger lektoren.
FacebookTwitterKopier linkEmner:Sydafrika|Ligebehandling|Økonomi|Københavns Universitet|Nelson Mandela (politiker)




https://www.dr.dk/nyheder/udland/kinesisk-politi-afsloerer-falsk-lego-produktion-millioner

UdlandKinesisk politi afslører falsk Lego-produktion for millionerDet kinesiske selskab Lepin har på trods af en dom i november fortsat produktionen af falsk Lego.
Firmaet Lepin har ladet sig mere end bare inspirere af Lego.
27.
apr.
2019 kl.
18.
03Bemærk: artiklen er mere end 30 dage gammelLæs opPolitiet i Kina har anholdt fire personer, der alle mistænkes for at stå bag en omfattende produktion af Lego-kopivarer.
Det skal være sket hos selskabet, der kalder sig for Lepin.
Lepin har lavet legetøj til en værdi af omkring 30 millioner dollar - svarende til cirka 200 millioner kroner.
Selskabets produkter er i høj grad identiske med de ikoniske danske Lego-klodser.
Læs også:Thea er blind, men kan nu spille Scrabble med familien: Legoklodser lærer blinde børn at læseAnholdelserne skete i forbindelse med en ransagning af Lepins virksomhed.
Lepin har kopieret Legos tegninger og produceret sine egne kopier på en fabrik i Shenzhen i det sydlige Kina.
Klodserne er blevet solgt i hele Kina.
Tydelig kopiBilleder af de kinesiske produkter viser blandt andet en æske med en kopi af Legos "Star Wars"-inspirerede legetøj.
I øverste venstre hjørne er Lepin på rød baggrund skrevet med runde bogstaver på samme måde som Lego.
I stedet for "Star Wars" står der "Star Wnrs" på Lepins æske.
Tilbage i november sidste år vandt den danske legetøjsgigant Lego en stor sag om kopivarer fra netop Lepin.
En domstol i Yuexiu-distriktet i byen Guangzhou besluttede dengang, at fire virksomheder havde "overtrådt Lego Groups ophavsret og foretaget uretmæssig konkurrence ved at distribuere byggeklodser af mærket Lepin".
Domstolen beordrede virksomhederne til øjeblikkeligt at indstille produktionen, salget og markedsføringen af kopivarerne.
Alligevel er produktionen dog øjensynligt fortsat, hvilket tirsdag fik politiet til at rykke ind i Lepins lokaler tirsdag.
Dommen i november betød blandt andet, at de fire kinesiske virksomheder skulle betale Lego - der er en forkortelse af "Leg godt" - cirka 4,3 millioner kroner i tabt fortjeneste.
/ritzau/AFPFacebookTwitterKopier linkEmner:Lego Group|Kina|Legetøjsindustri|Erhverv|Shenzhen




https://www.dr.dk/nyheder/kultur/film/se-den-unikke-video-fans-gik-amok-da-verdens-stoerste-komikerduo-kom-til-danmark

TroldspejletSe temaFilm og serierSe den unikke video: Fans gik amok, da verdens største komikerduo kom til DanmarkDen nye Gøg og Gokke-film fortier de to komikeres enorme succes i Danmark.
Gøg og Gokke kom 1.
oktober 1947 til København.
Her var folkemængder på Vesterbrogade og Rådhuspladsen, som tiljublede dem ved ankomsten, og der blev råbt og skreget, da de kom ud på balkonen på Palace Hotel.
Af Jakob Stegelmann27.
apr.
2019 kl.
18.
30Bemærk: artiklen er mere end 30 dage gammelLæs opI den nye film 'Gøg & Gokke' fortælles der om de berømte komikeres sørgelige turné i England i 1953.
Men filmen lader som om, de ikke har optrådt på scenen før.
Ikke desto mindre havde de seks år før været en kæmpesucces i live-udgave - og i Danmark blev de modtaget som superstjerner.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Det var før selfier og Instagram, men alle vidste det alligevel, da Gøg & Gokke blev modtaget som verdensstjerner i København.
Desværre kom den historie ikke med, da folkene bag den nye Gøg & Gokke-film skrev manuskriptet.
Erobrer Europas scenerFilmen om Gøg & Gokke er historien om et par komikere, der har set bedre dage og som nu forsøger at genoplive deres karriere ved at gå fra filmen til teatret.
Steve Coogan og John C.
Reilly ligner de to komikere Laurel & Hardy til forveksling, men filmen fortier, at de på det tidspunkt for længst havde erobret scenerne over hele Europa.
1.
oktober 1947 kom de til København: Der var folkemængder på Vesterbrogade og Rådhuspladsen, som tiljublede dem ved ankomsten, og der blev råbt og skreget, da de kom ud på balkonen på Palace Hotel.
Til alle de fem shows var K.
B.
Hallen fyldt til bristepunktet med fans.
Selv om danskerne ikke var så gode til engelsk og ikke forstod alle vitserne, rungede latteren i flere timer.
Se billeder fra parrets besøg i København i oktober 1947: Stan Laurel og Oliver Hardy modtages af deres danske kolleger; Ib Schønberg, Poul Reichhardt og Peter Malberg.
(© Walther Månsson/ Scanpix) Stan Laurel og Oliver Hardy besøger Carlsberg.
(© Walther Månsson/ Scanpix) Menneskemængden foran Palace Hotel, hvor Stan Laurel og Oliver Hardy boede under deres besøg.
(© Scanpix) Stan Laurel og Oliver Hardy på balkonen på Palace Hotel.
(© Walther Månsson/ Scanpix) Stan Laurel og Oliver Hardy i karet over for Rådhuset.
(© Walther Månsson/ Scanpix) Stan Laurel og Oliver Hardy besøger en skoleklasse.
(© Poul Petersen/ Scanpix)1 / 6Stan Laurel og Oliver Hardy modtages af deres danske kolleger; Ib Schønberg, Poul Reichhardt og Peter Malberg.
(© Walther Månsson/ Scanpix)1 / 6Stan Laurel og Oliver Hardy besøger Carlsberg.
(© Walther Månsson/ Scanpix)2 / 6Menneskemængden foran Palace Hotel, hvor Stan Laurel og Oliver Hardy boede under deres besøg.
(© Scanpix)3 / 6Stan Laurel og Oliver Hardy på balkonen på Palace Hotel.
(© Walther Månsson/ Scanpix)4 / 6Stan Laurel og Oliver Hardy i karet over for Rådhuset.
(© Walther Månsson/ Scanpix)5 / 6Stan Laurel og Oliver Hardy besøger en skoleklasse.
(© Poul Petersen/ Scanpix)6 / 6De rejste videre til Odense og Århus, og også her blev de mødt af et begejstret publikum.
De var med andre ord en kæmpesucces, og aviserne gik amok i reportager om deres besøg.
De blev fotograferet med store danske filmstjerner og politikere, som flokkedes for at sole sig i deres berømmelser.
Meget langt fra historien med de halvtomme sale i teatre, som man ser i den nye film.
Succesen fortiesI filmen virker de to komikere også helt ubekendte med at lave PR for deres shows.
Men det var de bestemt ikke, da de var i Danmark.
De besøgte skoler, fabrikker - og blev tilmed hyldet på Carlsberg Bryggerierne, så pressen kunne bringe billederne og dermed promovere deres show - og øllet.
At Gøg & Gokkes shows i K.
B.
Hallen 1947 var en succes bevidnes også af den lydoptagelse fra en af forestillingerne, som en amerikansk samler fandt for et par år siden.
Det var lakplader, lavet til intern brug - men de er blevet genudgivet på CD, så samlere over hele verden nu kan høre, hvordan det lød, da Gøg & Gokke optrådte i Danmark.
Den danske Gøg & Gokke-ekspert Peter Mikkelsen har været med at skrive en bog om deres turneer med masser af billeder fra besøget i Danmark - og de mange avisklip.
Gøg & Gokke kom også med i biografernes ugerevy, datidens pendant til TV-Avisen, og de blev interviewet til DR's radio.
'Gøg og Gokke' kan lige nu opleves i de danske biografer.
Læs også:Troldspejlet guider til Avengers: Få styr på filmen alle taler om lige nuFacebookTwitterKopier linkEmner:København|Humor|Carlsberg|Instagram|Aarhus




https://www.dr.dk/nyheder/politik/analytiker-stram-kurs-kan-koste-vermunds-droem

PolitikAnalytiker: Stram Kurs kan koste Vermunds drømMed Paludans parti øges risikoen for stemmespild i blå blok ved det kommende valg, mener Jens Ringberg.
Stemmespild hos partier til højre for midten, deriblandt hos Pernille Vermunds parti Nye Borgerlige, kan koste Lars Løkke Rasmussen statsministerposten, mener Jens Ringberg.
Af Lasse Bastian Larsen27.
apr.
2019 kl.
17.
14Bemærk: artiklen er mere end 30 dage gammelLæs opAlt tyder på, at hele 13 partier stiller op til det folketingsvalg, som er højst 52 dage væk.
Det står nu klart, efter at Økonomi- og Indenrigsministeriet har meldt ud, at det stærkt indvandringskritiske parti Stram Kurs med Rasmus Paludan i spidsen har indsamlet mere end de nødvendige 20.
109 underskrifter.
Læs også:Rasmus Paludans parti har underskrifter nok til at blive opstillingsberettiget til folketingsvalgMinisteriet forventer inden for cirka to uger at vurdere gyldigheden af vælgererklæringerne.
Med endnu et parti på banen er sandsynligheden for stemmespild ved det kommende valg blevet øget ifølge DR's politiske analytiker, Jens Ringberg.
- I forvejen så det svært ud for Kristendemokraterne og Klaus Riskær Pedersens parti at klare spærregrænsen på to procent, når man kigger på meningsmålingerne.
- Nye Borgerlige har haft bedre fat i vælgerne, men med ankomsten af Stram Kurs øger det alt andet lige sandsynligheden for, at Pernille Vermunds parti ikke klarer spærregrænsen, lyder det fra analytikeren.
© DRJens Ringberg- Jens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Det skyldes, at de to islam- og indvandringskritiske partier skal kæmpe om nogle af de samme vælgere.
Den nu 43-årige Pernille Vermund stiftede Nye Borgerlige som et parti på den ydre højrefløj i 2015, og det er første gang, at partiet stiller op til et folketingsvalg.
Den seneste Epinion-måling gav Nye Borgerlige parti 2,7 procent af stemmerne.
En nylig meningsmåling viser, at en del af Dansk Folkepartis ellers trofaste vælgere ved det kommende valg vil sætte krydset ved et andet parti.
Seks procent af deres tidligere vælgere vil i stedet sætte krydset ved Nye Borgerlige.
Og når det kommer til de to hovedkombattanter til statsministerposten Mette Frederiksen (S) og Lars Løkke Rasmussen (V), kan stemmespildet blive til størst ulempe for sidstnævnte.
- Partierne, der kan komme til at kæmpe mod sprærregrænsen ved det kommende valg, appellerer alle overvejende til vælgere, der ellers kunne tænkes at stemme på andre partier i den blå blok.
Jens Ringberg har mere end vanskeligt ved at se for sig, at både Kristendemokraterne, Klaus Riskær Pedersen, Nye Borgerlige og Stram Kurs kommer til at klare spærregrænsen.
Derfor ser han det som et spørgsmål om, hvor stort stemmespildet bliver.
- Selv hvis de blå med Løkke i spidsen under valgkampen skulle indhente det store forspring, målingerne lige nu viser, at rød blok og Alternativet har, vil det altså måske ikke være nok til at forhindre Mette Frederiksen i at indtage statsministeriet.
Jens Ringberg understreger dog, at disussionen i hans øjne drejer sig om teknisk stemmespild.
- Det er nødvendigvis ikke som sådan stemmespild at stemme på noget, man tror på og brænder for.
Tænk bare på dem, der trofast stemmer på Kristendemokraterne.
Løkke kan lave en 'Auken'Det er ikke første gang, at vælgerne er blevet præsenteret for hele 13 partilister på stemmesedlen ved et Folketingsvalg.
Det skete senest i 1990.
Og Stram Kurs’ forventelige indtog i valgkampen gør det nu mere sandsynligt, at der på valgnatten kan drages endnu en parallel til decembervalget for 29 år siden – dog med omvendt fortegn.
Da stemmerne var talt op, kunne venstrefløjen dengang mønstre lige over 50 procents opbakning hos vælgerne.
Alligevel måtte Socialdemokratiets daværende formand, Svend Auken, trods sit partis kanonvalg konstatere, at den konservative statsminister Poul Schlüter kunne fortsætte som statsminister.
Video: Svend Auken konstaterer på valgnatten, at flere end 50 procent af befolkningen har stemt på partier til venstre.
Det skyldtes massivt stemmespild blandt de rød-grønne partier.
Fælles Kurs, Enhedslisten og De Grønne fik til sammen 4,4 procent af stemmerne.
Men ingen af dem formåede at kravle op over spærregrænsen på to procent, og stemmerne gik tabt.
Derfor havde Schlüter i sidste ende fortsat nok mandater bag sig.
Dermed kan Løkke 'lave en Auken’: Et flertal af vælgerne stemmer på partier til højre for den politiske midte, men alligevel ender rød blok og Alternativet med flest mandater.
Alternativet farligst for Mette FrederiksenNår det kommer til de partier, som kan tænkes at pege på Mette Frederiksen som statsminister, er det umiddelbart kun Alternativet, som ligger i farezonen for at ryge ud af Folketinget.
I Epinion-målingen fra april fik partiet 2,4 procent af stemmerne.
I andre målinger ligger partiet dog i mere tryg afstand til spærregrænsen.
I Ritzaus gennemsnit af meningsmålinger, som indregner tal fra flere institutter, står Alternativet således til 3,3 procent af stemmerne.
De tilsvarende cifre for Nye Borgerlige i samme indeks hedder 2,5 procent.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Nye Borgerlige|Økonomi- og indenrigsministeriet|Valg og folkeafstemninger




https://www.dr.dk/sporten/oevrig/ernaeringsfysiolog-saadan-opdager-du-en-spiseforstyrrelse-hos-dit-barn

Spiseforstyrrelser i elitesportSe temaØvrig sportErnæringsfysiolog: Sådan opdager du en spiseforstyrrelse hos dit barnMajke Jørgensen, der er ernæringsfysiolog ved Team Danmark, giver gode råd.
Der er flere ting, man kan være opmærksom på for at opdage en spiseforstyrrelse.
Af Anders Melchior Frigaard og Kasper Aleksander Thrane27.
apr.
2019 kl.
16.
46Bemærk: artiklen er mere end 30 dage gammelLæs opDet kan være svært at opdage en spiseforstyrrelse, men der er flere ting, man kan være opmærksom på, hvis man er pårørende, fortæller Majke Jørgensen, der er ernæringsfysiolog ved Team Danmark.
- Forældre skal være meget nysgerrige, og de skal spørge ind til deres børn i forhold til, hvis de ser nogle ændringer i dagligdagen.
- Der er selvfølgelig det fysiske, man kan se.
Hvis de oplever, at børnene taber sig, eller væksten stopper, og puberteten hænger efter deres jævnaldrende, siger Majke Jørgensen.
I den seneste uge har DR Sporten haft fokus på spiseforstyrrelser i dansk eliteidræt med afsæt i dokumentaren Svømmestjerner – Under overfladen.
Men det er altså ikke kun i svømning, at spiseforstyrrelser er et problem.
Lene Haulund, der er psykolog med ekspertise i spiseforstyrrelser og tilknyttet Team Danmark, fortæller, at mens spiseforstyrrelser er et stort problem i eliteidræt, så er problemet endnu mere alvorligt hos de atleter, der ikke er tilknyttet Team Danmark.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Der er mange, og der er mange, vi ikke opdager.
Men det store problem er, efter min mening, i subeliten.
Team Danmark har kun et vist antal, de kan hjælpe, men hos langt de fleste er der ikke en klar procedure, siger Lene Haulund.
Team Danmark støtter knap 1.
100 atleter, og ifølge Lene Haulund er problemet, at den ekspertise og rådgivning, som atleterne kan få, når de er støttet af Team Danmark, ikke er tilgængelig for de atleter, der ikke er en del af Team Danmark.
Ikke kun fysiske faresignalerDet er ikke kun fysiske faresignaler, man skal være opmærksom på hos sine børn, forklarer Majke Jørgensen.
Ved siden af de fysiske faresignaler kan der også være adfærdsmæssige ændringer.
- Det er, om de bliver mere indelukkede og trækker sig fra sociale ting, hvor der indgår mad.
- Hvis de begynder at have en masse regler omkring, hvad der er forbudt og tilladt omkring mad, så er det et signal.
Hvis børnene pludselig begynder at udelukke specifikke fødevarer eller ikke kan tåle forskellige ting og får et meget rigidt forhold til mad, så er det et klart faresignal, siger hun.
Ifølge Majke Jørgensen er det vigtigt, hvis man som forælder har mistanke om en spiseforstyrrelse, at man går i dialog med sit barn og ikke lader sig affeje, men er vedholdende i dialogen.
Men det er også vigtigt, at man som forælder er opmærksom på trænerens ageren.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Trænerne er ikke diætister.
Trænerne skal holde sig til træning, og så må de søge sparring hos diætister.
Samarbejdet er essentielt.
Det er ikke trænerens opgave at vejlede omkring kost eller kommentere på udseende.
- Derfor er det også vigtigt, at forældrene forholder sig kritisk til trænere, hvis de oplever, at noget ikke er, som de synes, det skal være, siger Majke Jørgensen.
FacebookTwitterKopier linkEmner:Team Danmark|Spiseforstyrrelser|Ernæring|Fødevarer|Sundhed og velvære




https://www.dr.dk/nyheder/regionale/midtvest/universitet-soeger-400-frivillige-til-kortlaegge-dna-i-havet

Midt- og VestjyllandUniversitet søger 400 frivillige til at kortlægge DNA i havet Danskerne får mulighed for at indsamle vandprøver i havet langs kysterne.
Der skal tages vandprøver 100 forskellige steder langs kysterne.
Af Malte Nørgaard og Asta Pil Heltborg27.
apr.
2019 kl.
15.
15Bemærk: artiklen er mere end 30 dage gammelLæs opHvilke fisk, orme og pattedyr lever egentligt i havet omkring Danmark?
Og hvorfor slår nogle arter sig ned i Kattegat og andre langs Vestkysten?
Det skal 400 frivillige være med til at undersøge i et nyt projekt med forskere fra Aarhus Universitet i front.
Vi ved, der kommer nye arter i Danmark hele tidenPhilip Francis Thomsen, lektor Aarhus UniversitetProjektet hedder Havblitz, og målet er at blive klogere på, hvad der foregår under havoverfladen, fortæller Philip Francis Thomsen, der er lektor på Institut for Bioscience på Aarhus Universitet.
- Vi skal finde ud af, hvilke arter vi har, og hvilke faktorer der er vigtige for fordelingen af biodiversiteten, siger han og uddyber:- Havet er et ret ukendt økosystem, så vi har ikke et fyldestgørende billede af de arter, vi har i havet.
De frivillige skal kradse lidt i havbunden, hvorefter de skal fylde et litermål med vand.
Litermålet vil indeholde alt, hvad forskerne har brug for.
- En vandprøve er nok til at se alle arternes DNA, så man kan bruge den til at få et rigtig godt billede af økosystemet, siger Philip Francis Thomsen.
Kravene til at blive frivillig forskningsassistent er i øvrigt, at man skal være medlem af Danmarks Naturfredningsforening, samt have en fryser til rådighed, hvor DNA-prøverne kan opbevares, indtil forskerne indsamler dem.
Og så skal man have tid til at hoppe i gummistøvlerne den 29.
september præcis klokken 13.
Det er nemlig på det tidspunkt, de første prøver skal udtages på 100 forskellige lokationer langs de danske kyster.
Grundig undersøgelseUndersøgelsen er ifølge lektor Philip Francis Thomsen den mest grundige af sin slags hidtil.
- Vi kigger på en lang række forskellige grupper - både bakterier, mikroskopiske dyr, orme, krebsdyr, fisk og pattedyr, så det er hele vejen rundt, siger han og uddyber:- Men i den frivillige del af projektet er det fiskene, vi kigger på, så de frivillige kan være med til at kortlægge de arter af fisk, der findes i områderne.
Blandt andet kan de frivillige være med til at finde ud af, hvilke invasive arter, der findes i de danske farvande.
Det er vigtigt, fordi de har væsentlig indflydelse på den danske fauna.
Læs også:Millioner til nyt projekt: Naturvenner opruster indsats under havetMen selvom forskerne forsøger at skabe det fulde billede af arterne under havoverfladen, så er det en svær opgave.
- Vi ved, der kommer nye arter i Danmark hele tiden.
Når vi får varmere temperaturer kommer flere arter sydfra, siger Philip Francis Thomsen fra Aarhus Universitet.
- Havet er et stort sammenhængende økosystem, så der er fri bevægelighed for de organismer, der lever i havet.
Anden prøvetagning finder sted i foråret 2020.
FacebookTwitterKopier linkEmner:Aarhus Universitet|Velux Fonden|Miljø og natur|Videnskab|Dyr




https://www.dr.dk/nyheder/politik/elbaek-vil-traekke-en-streg-i-sandet-i-alternativet-det-er-uvaerdigt-sprede-rygter

PolitikElbæk vil trække en streg i sandet i Alternativet: 'Det er uværdigt at sprede rygter'Den seneste tids kritik har handlet om egoer og persondrama, mener partilederen.
Partileder Uffe Elbæk brugte sin tale på Alternativets landsmøde til at trække en streg i sandet: Det er uværdigt at sprede udokumenterede rygter, siger han efter kritik fra tidligere partifæller.
Af Rikke Gjøl Mansø27.
apr.
2019 kl.
16.
26Bemærk: artiklen er mere end 30 dage gammelLæs opHvert syvende medlem er forsvundet på to år.
Ledelsen bliver beskyldt for topstyring og magtmisbrug.
Senest har to hovedbestyrelsesmedlemmer smækket med døren.
Og den seneste Epinion-måling for DR halverer partiet til 2,4 procent.
En del af Alternativets problemer er "totalt selvforskyldte", siger politisk leder Uffe Elbæk under sin tale til omkring 400 fremmødte partifæller til partiets landsmøde i Odense.
- Vi har selv lagt snubletråde ud foran os.
Jeg håber bare, at vi inden valget finder på en rigtig nice dans, så vi kan hoppe over de der snubletråde, siger Uffe Elbæk.
Alternativets tre bundlinjerAlternativet arbejder med tre bundlinjer; en økonomisk, en social og en grøn.
På partiets landsmøde fremlægger partiet tre udspil med en række forslag til at levere på de tre bundlinjer.
Her følger et udpluk:Social bundlinje: Mere lighed - rigere livMed et mål om at styrke den sociale retfærdighed og give de svageste borgere et løft, vil Alternativet blandt andet fjerne kontanthjælpsloftet og den lave integrationsydelse, give kontanthjælp uden modkrav, ligestille mental og fysisk sundhed, indføre skatter på finansiel spekulation og sænke brugerbetalingen på tandpleje.
Grøn bundlinje: Mere liv - mere pladsMed en 4-årsplan for et løft af naturen foreslår Alternativet blandt andet en naturzone på en femtedel af landets areal, at udsætte flere vilde dyr, at omlægge 107.
000 hektar statsskov til urørt skov, belønne lodsejere for udlægning af jord til natur og reduktion af plastikforurening i dansk hav.
Økonomisk bundlinje: Bæredygtigt erhvervslivLandets virksomheder skal omstilles til en produktion, der ikke belaster klimaet mere end højst nødvendigt.
Det skal blandt andet ske ved at give tilskud til energieffektiviseringer, lånebaseret crowdfunding, en forureningsafgift, grøn firmabilskat, udvidede muligheder for medarbejderaktier og tilskud til klima- og miljørådgivning.
En del af kritikken fra en række eks-alternativister går på, at medlemmerne ikke bliver inddraget i den politiske proces, og at kritik bliver tysset ned.
Men Uffe Elbæk affejer fuldstændig kritikken.
- Jeg synes stadigvæk, at vi er det mest gennemsigtige parti overhovedet – med alle de børnesygdomme, al den bøvl og de uenigheder, der kan være.
Vi bliver ved med at forfølge ambitionen om at udvikle en ny politisk kultur.
At politik kan være noget andet.
- Lever vi så selv op til de ambitioner?
På en god dag, ja.
På en dårlig dag, nej.
Men vi har ikke opgivet ambitionen, siger Uffe Elbæk fra scenen, hvor han fortsætter:- Når det er sagt, synes jeg også, at der er brug for at trække en streg i sandet.
Fordi der sker nogle ting i Alternativet, som jeg mener er uværdige for os.
Det er uværdigt at sprede udokumenterede rygter og dele fortrolige oplysninger med tredjepart.
Senest har hovedbestyrelsens kasserer meldt sig ud og meldt en mistanke om regnskabsrod i partiet til Folketingets Præsidium.
Tidligere kulturborgmester i København Niko Grünfeld har i en intern mail, der blev lækket til Jyllands-Posten, efterlyst "synlig konsekvens" efter flere år med læk, anonym kritik og personopgør.
På landsmødet i Odense siger Uffe Elbæk fra scenen:- Vi kan være politisk uenige, og lad os bare få flere politiske konflikter.
Men jeg oplever, at det et langt stykke hen ad vejen handler om egoer, personlige dramaer, misforståelser og en uordentlighed.
Læs også:Alternativet har mistet medlemmer: Fik nok af topstyring og ego-ræsAlternativets møgsagerI september 2017 kunne Ekstra Bladet afsløre, at Alternativets valgkamp var blevet støttet med 450.
000 kroner, som blev overført af en fond fra de to skattely-lande Gibraltar og Luxembourg, selvom kampen mod netop skattely er et centralt punkt i partiprogrammet.
Op til kommunalvalget i november 2017 kunne Jyllands-Posten berette, at partiledelsen havde sat en kulegravning i gang efter flere sager om seksuelle krænkelser.
Samtidig havde en chef opfordret ansatte til at sende billeder af deres "pik i slap tilstand", der skulle bruges i en collage på partiets stamværtshus.
Dagen før kommunalvalget trak Alternativet igen overskrifter, fordi partiet inviterede til valgfest på den københavnske bar Monastic, der er kendt for sine sexgynger og mørkerum.
Flere medlemmer kritiserede en voldsom festkultur i partiet.
I efteråret 2017 trak et københavnsk medlem sig som kandidat ved kommunalvalget.
I en intern mail, som Altinget kunne afsløre, begrundede hun sit exit med, at hun havde fået nok af "gammel politisk kultur” med "kammerateri og misbrug af indflydelse.
"I oktober 2018 kunne Radio24Syv fortælle, at kulturborgmester Niko Grünfeld (ALT) havde brugt 130.
000 kroner på at indrette sit borgmesterkontor på Københavns Rådhus med designermøbler.
Kort efter kunne radiostationen yderligere fortælle, at han havde føjet en master i positiv psykologi til sit cv, selv om han aldrig har fuldført uddannelsen.
Kort efter trak Grünfeld sig fra posten.
Samtidig blev det afsløret, at politisk ordfører Carolina Magdalena Maier i løbet af sine tre år i Folketinget har været på 20 flyrejser - selvom partiet opfordrer folk til at flyve mindre af hensyn til klimaet.
Hun erkendte, at hun har fejlet.
I slutningen af marts 2019 forlod partiets næstforperson og et hovedbestyrelsesmedlem partiet med en skarp kritik af partiledelsen.
Kort efter opfordrede Niko Grünfeld i en intern mail, der blev lækket til Jyllands-Posten, til en "synlig konsekvens" efter år med læk, anonym kritik og personopgør.
Kilde: Jyllands-Posten, Ekstra Bladet, Radio24syv, Ritzau.
'Medlemmerne skal have større indflydelse'Flere af alternativisterne brugte landsmødet i den grønklædte Dok5000 på havnen i Odense i dag til at lufte deres utilfredshed med en manglende medlemsinddragelse.
- Vi føler, at alle vores synspunkter mangler at blive videreført på Christiansborg i tilstrækkelig grad, siger Ove Kjær Kristensen fra Vejle.
Så du mener, at der er noget om kritikken, at Christiansborg tromler baglandet?
- Ja, det synes jeg godt, der kan være.
Jeg håber, medlemmerne kan få større medindflydelse, for det fortjener vi.
Vi har et fantastisk godt arbejde ude i lokalafdelingerne, siger han.
Siden landsmødet for to år siden, hvor Alternativet rundede 11.
000 medlemmer, har partiet mistet hvert syvende medlem, så alternativisterne nu tæller under 9.
300.
- Når folk forlader et parti, må man jo forsøge at finde ud af, hvad årsagen er.
Det må man prøve at lytte til, hvis der er noget, der skal gøres bedre, siger Finn Dyrby Hansen fra København.
- Det har vist sig at knirke i nogle af leddene, og så må man lytte til kritikken og rette op på det, der eventuelt bør rettes op på, tilføjer han.
Læs også:Alternativet: Alle skal ud af Borgen efter 10 år - på nær Uffe ElbækElbæk: 'Vi har en vigtig samtale til gode'Der er mange politiske kommentatorer og modstandere, der meget gerne vil skrive nekrologen over Alternativet allerede, mener Uffe Elbæk at vide.
Partiformand Uffe Elbæk taler med medierne på Alternativets landsmøde i Dok5000 i Odense, lørdag den 27.
april 2019.
- Hvis jeg læser aviserne, så må man forstå, at vi befinder os i en organisation, der er i frit fald og fuldstændig opløsning, siger han og høster store klapsalver fra salen med sin konstatering af, at man ikke skal dømme Alternativet ude.
- Nogle gange siger folk, vi er for meget.
Jeg synes, de andre er for lidt, siger Uffe Elbæk.
Han forsikrer fra scenen, at han både har hørt de kritiske og de positive taler, der har været på talerstolen før ham i løbet af dagen.
- Vi har et valg at vinde.
Og vi har et valg at træffe som organisation.
Jeg tror, vi har en vigtig samtale med hinanden til gode.
Om hvilket parti og organisation, vi ønsker at skabe sammen.
Fra scenen erkender Elbæk også, at det snarlige folketingsvalg nok ikke bliver den samme store succes som folketingsvalget i 2015, hvor partiet mod forventning stormede ind i Folketinget med ni mandater.
- Det bliver en svær 2’er.
Vi er ikke længere den nye dreng eller pige i klassen.
Se et sammenklip af landsmødet i videoen herunder:FacebookTwitterKopier linkEmner:Niko Grünfeld (politiker)|Uffe Elbæk (politiker)|Alternativet (parti)|København|Folketinget




https://www.dr.dk/nyheder/udland/australiens-indaedte-krig-mod-vilde-katte-her-faar-du-syv-dollar-hver-skalp

UdlandAustraliens indædte krig mod vilde katte: Her får du syv dollar for hver skalpGiftige pølser og dusører på kattehoveder er sat ind i kampen mod vildkatte.
En vildkat spiser af en død kænguru.
(© Scanpix)Af Anna Sol Jørgensen27.
apr.
2019 kl.
20.
15Bemærk: artiklen er mere end 30 dage gammelLæs opSyv dollar.
Det er den dusør, folk kan få udbetalt, hvis de afleverer skalpen fra en vildtlevende kat til myndighederne i delstaten Queensland i det nordlige Australien.
Dusøren har vakt harme hos organisationen PETA, der arbejder for etisk behandling af dyr.
Men kritikken preller tilsyneladende af på de australske myndigheder, der over alt i landet har taget skrappe midler i brug for at komme vildkatte til livs.
Pølserne er nødt til at smage godt.
De er kattenes sidste måltid.
Shane Morse, pilotAustraliens regering har nemlig de seneste år arbejdet på, at mere end to millioner vilde katte skal være dræbt i 2020.
For de vildtlevende firbenede er blevet fjende nummer et for andet dyreliv i Australien, der har en bestand på mellem to og seks millioner vilde katte.
Andre steder i Australien bliver der sat ind mod kattene med fly, hvorfra der bliver kastet forgiftede pølser.
Pølserne består af kængurukød, kyllingefedt og forskellige krydderier og urter.
Opskriften er lavet ved at gennemgå almindeligt kattefoder for at finde frem til en smagssammensætning, som kattene vil mæske sig i.
- De er nødt til at smage godt.
De er kattenes sidste måltid, siger Shane Morse, der har været med til at kaste pølser ud, til New York Times.
Men pølserne er ikke bare en lækkerbidsken.
De er også tilsat gift udvundet fra planter, som katte ikke kan tåle.
For hver kvadratkilometer er der blevet smidt 50 af de dødbringende pølser ud.
Truer lokale arterDen første kat menes at være kommet til Australien tilbage i det 17.
århundrede.
Siden er bestanden bare steget og steget, og de findes ifølge CNN i 99,8 procent af landet, hvor de jager for at overleve.
Og kattenes jagt på føde har været med til at udrydde omkring 20 pattedyrsarter.
Det oplyser Gregory Andrews, der er den nationale kommissær for truede arter ifølge CNN.
Den rottelignende gyldne punggrævling er en af de gnavere, som lider under kattenes jagt.
Det belaster det isolerede liv på østaten, hvor 80 procent af pattedyrene og 45 procent af fuglearterne ikke findes andre steder i verden.
De indfødte arter i Australien er et nemt bytte for de vilde katte, der menes at tage livet af en million fugle og 1,7 millioner reptiler hver dag, siger en talsmand for Australiens ministerium for Miljø og Energi til CNN.
Kritik af spredehaglsstrategiI løbet af de første 12 måneder, efter at der blev sat en pris på de vilde kattes hoveder, er omkring 211.
560 blevet dræbt.
Det oplyser The Royal Melbourne Institute of Technology til New York Times.
Det er nødt til være fokuseret og ikke bare en spredehagls-tilgang.
Tim Doherty, Deakin Universitet i AustralienRegeringens plan blev annonceret i 2015, hvor der blev sat fem millioner dollar af til kampen mod de knurhårrede.
Men planen er blevet mødt af heftig kritik - også af økologer, der beskæftiger sig med at bevare dyrebestande.
- Da målet blev sat i 2015, vidste vi ikke rigtig, hvor mange vildkatte, der var i Australien, siger Tim Doherty fra Deakin Universitet i Australien, og tilføjer, at estimatet dengang lød på 18 millioner katte - altså markant højere end det nuværende.
Tim Doherty anfægter også, at indsatsen ikke foregår målrettet i bestemte områder, hvor arters overlevelse bliver truet af kattene.
- Det er nødt til være fokuseret og ikke bare en spredehagls-tilgang, siger han.
FacebookTwitterKopier link




https://www.dr.dk/nyheder/udland/dansk-sydafrika-aktivist-ser-tilbage-de-fattige-har-de-seneste-25-aar-vaeret-en

UdlandDansk Sydafrika-aktivist ser tilbage: For de fattige har de seneste 25 år været en katastrofeMorten Nielsen stjal kodebog fra det sydafrikanske konsulat i København og gjorde livet surt for Shell.
Morten Nielsen var med i flere aktioner for at kæmpe mod styret i Sydafrika.
I dag mener han, at de sidste 25 har været katastrofale for de fattige i landet.
Af Andreas Lindqvist27.
apr.
2019 kl.
15.
12Bemærk: artiklen er mere end 30 dage gammelLæs opDa den sydafrikanske frihedshelt Nelson Mandela blev indsat som præsident for 25 år siden, var der kun tre officielt indbudte fra Danmark.
ApartheidApartheid fandtes fra 1948 indtil 1994 og var karakteriset af total raceadskillelse helt ned til de mindste detaljer.
Befolkningen blev inddelt i fire grupper - hvide, indere, farvede og sorte.
Landet blev inddelt i områder, hvor de forskellige grupper skulle opholde sig.
Sorte blev flyttet til såkaldte "bantustans" eller homelands, hvor de skulle bosætte sig, selv om de ingen tilknytning havde til området.
De måtte ikke stemme og skulle bære en slags pas, som viste, hvilken gruppe de tilhørte, og hvor de havde "hjemme".
Racebetegnelsen afgjorde også, hvilken form for skolegang indbyggerne havde ret til, hvilke jobs de kunne få, hvor meget de fik i løn for det, hvilke bænke de måtte sidde på, og hvilken kø de skulle stå i.
Alt blev reguleret til fordel for de hvide, som havde en levestandard, der lå over den danske med tjenestefolk og gartnere.
Indere blev en middelklasse, og farvede havde lidt bedre levevilkår end sorte, som fik det dårligste land og eksempelvis ikke havde krav på skolegang.
Den ene var daværende statsminister Poul Nyrup.
Den anden var generalsekretær for Folkekirkens Nødhjælp.
Og den tredje var græsrodsaktivisten Morten Nielsen, som i dag er sekretariatsleder for ngo'en Global Aktion, det tidligere Afrika Kontakt.
Han husker det som en af sit livs mest mindeværdige dage.
Stemningen var anspændt, og sikkerhedsopbuddet enormt på grund af frygt for kup, attentater og terrorisme fra yderliggående kræfter, som ikke ville acceptere apartheids nederlag.
Men den var også håbefuld og kulminationen på en kamp, som for Morten Nielsen havde fyldt store dele af hans liv og tanker.
- Det var en fantastisk dag.
Jeg var sammen med andre fra solidaritetsbevægelser fra hele verden, og vi festede hele natten til næste morgen, siger Morten Nielsen.
Han nåede at møde Nelson Mandela flere gange gennem årene og var ikke er i tvivl om, at han kendte særdeles godt til den danske solidaritetsarbejde.
- Det er jeg helt sikker på.
Da han kom til Danmark som præsident, sagde han, at han gerne ville takke det danske folk for al den støtte, de havde givet.
Ikke den danske regering, som havde støttet ANC's krav om økonomiske sanktioner mod apartheid Sydafrika, siger han.
Daværende amerikansk præsident Bill Clinton (th) kigger sammen med den sydafrikanske frihedshelt Nelson Mandela ud af tremmerne fra cellen, hvor Mandela var politisk fange i 17 år.
Billedet er fra 1998.
Skuffet over manglende fremskridt i SydafrikaI dag, 25 år senere, er aktivisten skuffet over, hvad der er sket siden apartheids fald.
De fire præsidenter, som har efterfulgt Mandela, har ikke fået gjort op med den økonomiske ulighed, som var institutionaliseret under apartheid.
I stedet har der været stribevis af magtmisbrugs- og korrutionsskandaler i og omkring det gamle frihedsparti ANC, som har haft magten siden.
Økonomien er nær stagneret, og arbejdsløsheden steget kraftigt.
Det forhadte identitetskort som enhver sort i Sydafrika skulle bære på sig.
- Jeg havde en snak med nogle af mine venner i Sydafrika om det forleden.
De er jævnaldrende og var med i kampen mod apartheid, bare i Sydafrika, siger han.
- De var alle medlemmer af ANC for 25 år siden, men ingen af dem er det i dag.
De har stadig en blåøjet tro på, at det er muligt at ændre Sydafrika til det bedre.
Men for de fattige har de seneste 25 år været en katastrofe, siger Morten Nielsen.
Bekostede sydafrikansk dansetrup i månedsvisI 1980'erne, da Morten Nielsen som 23-årig nyuddannet murer første gang meldte sig under fanerne, var det i forløberen til Global Aktion, Landskomitéen Sydafrika-Aktion.
Den kæmpede ihærdigt mod apartheid ved at lobbye i forsøget på at påvirke politikerne og mobilisere danskerne til solidaritet med den sydfrikanske frihedsbevægelse ANC.
Bevægelsen stod på skuldrene af et arbejde, som havde varet siden begyndelsen af 1960'erne, da sydafrikansk politi åbnede ild mod en protest i Sharpeville syd for Johannesburg og dræbte 69, heraf mange kvinder og børn.
Sårede ligger tilbage på gaden efter den såkaldte Sharpeville-massakre.
Men da Morten Nielsen kom til i 1984, var den hensygnende og i rigtig dårlig økonomisk forfatning, efter at over 50 musikere og dansere fra Sydafrika havde været på turne i Danmark og var strandet i månedsvis bagefter på bevægelsens regning.
- Det første, jeg var med til, var at lave en ny organisation uden gæld med det formål at organisere kampen mod apartheid bedre i København, siger Morten Nielsen.
På det tidspunkt er der et væld af begivenheder i Sydafrika, blandt andet militær undtagelsestilstand.
Informationsstrømmen ud er stor, og mediernes fokus på apartheid-regimet giver en god grobund for solidaritetsarbejdet.
- Vores mål er blandt andet at få vedtaget økonomiske sanktioner i Folketinget, hvilket vi lykkes med i 1986, siger han.
Stjal kodebog og kompromiterende oplysningerMeget af organisationens indsats var klassisk græsrodsarbejde og mobilisering.
Men der var også de mere opsigtsvækkende aktioner.
Eksempelvis den nat i 1986, hvor Morten Nielsen sammen med syv andre aktivister brød ind på det sydafrikanske generalkonsulat i København.
En aktion, han senere blev idømt 50 dages i fængsel for.
Baggrunden for aktionen var, at aktivisterne havde gennemført 14-15 sit-down aktioner i konsulatets venteværelse.
Det skete for at gøre offentligheden opmærksom på, at Sydafrika havde en større og større tilstedeværelse i Danmark, imens den danske ambassade i Pretoria for længst var lukket ned.
I 1986 brød Morten Nielsen sammen med syv andre aktivister ind på det sydafrikanske generalkonsulat i København.
Det fik han senere en dom på 50 dages fængsel for at have gjort.
Nu ville de gå skridtet længere for at få mediernes opmærksomhed, så regeringen blev presset til helt at afbryde de diplomatiske relationer.
- Vi tager en række af de papirer, som der er på ambassaden.
Blandt andet deres kontakter inden for medieverdenen, altså hvilke journalister de fodrer med hvad - det fører de protokol over, siger han.
- Vi finder også et helt arkivskab med papirer, der går meget tæt på danske politikeres seksuelle orientering, om de har ægteskabelige problemer og så videre.
- Og så tager vi deres kodebog for kommunikation med Sydafrika og får den smuglet til ANC i Zambia.
Så kunne de i perioder aflytte apartheidstyrets kommunikation med deres ambassader, siger Morten Nielsen.
Medierne var indkaldt til pressemøde, hvor aktivisterne havde tænkt sig at proklamere ud af ambassadens vinduer, at nu var de diplomatiske forbindelser til Sydafrika afbrudt.
Så langt nåede de dog aldrig, før politiet anholdte alle mand.
- Men det øgede pressede på daværende statsminister Poul Schluter for at afbryde forbindelsen til Sydafrika, og det gav masser af presseomtale.
Så på den måde var det en succes, siger Morten Nielsen.
Maskerede aktivister afbrændte Shell-stationerEn anden aktion, som fængslede danskerne, var da bevægelsen valgte at følge sine hollandske ligesindede i en boykott af Shell, som på det tidspunkt var leverandør til Sydafrikas militær.
- Eftersom Shell også er i Danmark, starter vi en kampagne.
Først og fremmest handler det om at oplyse folk om, at hvis de handler hos Shell, er de med til at støtte Shells ageren i Sydafrika, fortæller Morten Nielsen.
Aktivisterne spærrer indkørslerne til tankstationerne, de uddeler løbesedler, og forsøger at komme i kontakt med moderselskabet og danske forpagtere af tankstationer.
Presset medfører, at flere af tankstationerne begynder at købe deres olie andre steder, og Shell mister markedsandele i Danmark.
Nelson Mandela i forbindelse med at han officielt annoncerede, at han ville trække sig tilbage fra offentligheden i 2004.
Han døde ni år senere.
- Vi laver civil ulydighed og sætter os i indkørslerne.
Og Shell-stationerne var i mange lokalsamfund ret vigtige - det var også der, man købte brød og ost.
Forpagterne syntes jo ikke, det var specielt sjovt.
Men alting er jo et valg, siger hanShell-kampagnen medførte dog også stor splittelse blandt aktivisterne.
For imens flertallet gik ind for den fredelige aktionsform, var der andre, som gik mere til biddet.
De skar benzinslanger over og satte Shell-tankstationer i brand.
I TV Avisen fortalte en maskeret aktivist, at han var klar over, at det kunne ende med dødsfald, men at tankforpagterne selv var ude om det.
Aktivister, heriblandt Morten Nielsen, lavede aktioner mod det sydafrikanske konsulat i København og Shell.
- Den gruppe, som lavede afbrændinger af Shell-stationer var anonyme, og for Shell var det jo en gave.
De mente, at det var os der stod bag, men det lykkedes aldrig at overbevise politiet, siger han.
I bakspejlet er han ikke i tvivl om, at der var kontakter mellem hans fredelige kampfæller og de mere militante.
- Det blev så ophedet, at vi til sidst var nødt til at skilles, og en ret stor gruppe forlod organisationen, siger Morten Nielsen.
Støttede ANC's bombeangreb og likvideringerSolidaritetsarbejdet med Sydafrikas sorte foregik samtidig med, at bz-bevægelsen for alvor kom til Danmark.
Den danske Sydafrika-komité var slet ikke klar til dens yderligtgående aktionsformer.
- Der kommer en bølge fra Tyskland, som i mine øjne ligger uden for de danske traditioner for aktivisme.
Det er klart, at det pressede, og vi var ikke forberedt på at håndtere det.
Vi kunne heller ikke komme i dialog med dem, siger Morten Nielsen.
Men imens bevægelsen ikke gik ind for voldelige aktioner eller hærværk herhjemme, vaklede den ikke i sin støtte til den væbnede del af ANC's kamp.
ANC har senere erkendt 550 væbnede aktioner, deriblandt bombeangreb, tortur og likvideringer.
Mange af dem havde dog karakter af selvtægt, som ikke var sanktioneret oppefra.
Blandt andet fik modstandere og kollaboratører dæk om halsen, som blev overhældt med benzin og sat ild til.
Raceuroligheder i Cape Town i 1976.
Og imens partiet siger, at civile aldrig var målet, var der en accept af, at civile tab var uundgåelige.
Men den væbnede kamp var retfærdig, siger Morten Nielsen.
- ANC havde forsøgt med fredelige midler, tusindvis af deres medlemmer var røget i fængsel, og yderligere tusinder var blevet slået ihjel i forsøget på at bruge fredelige midler, siger han.
Han er ikke i tvivl om, at Landskomitéen Sydafrika-Aktion i dag ville have risikeret at blive sigtet efter terrorlovgivning for sin direkte støtte.
- Men jeg fortryder ikke på nogen måde, at vi støttede en væbnet gruppe i Sydafrika, siger Morten Nielsen.
"Måske var forudsætningerne for svære"Nu er der gået 25 år, siden Mandela fik magten, og Morten Nielsen er ked af, hvordan det er gået, efter at apartheid gik over i historiebøgerne.
- Omfordelingen af politisk magt er nok sket.
Men det gælder ikke økonomisk magt.
Den er stadig i hænderne på en forholdsvis lille gruppe af mennesker i Sydafrika, som sidder på både den finansielle sektor, jorden og kapitalen.
Er du skuffet over, at ANC ikke har kunnet gøre det bedre?
- Måske var forudsætningerne for svære.
Et af problemerne for ANC var, at mulighederne for at lave de ret radikale omstillinger, som skulle til, ikke var til stede, siger han.
Tidligere statsminister taler i Sydafrika i 1998 og får dobbelt thumbs up af Nelson Mandela.
- Jeg tror ikke, vestens sympati med Mandela og bevægelsen var forblevet stor, hvis de var gået ind og tilbagetaget den jord, som hvide farmere havde tilranet sig på forfærdelig vis ved hjælp af vold.
Eller hvis de havde nationaliseret minerne, så den sydafrikanske befolkning fik gavn af indtægterne, siger Morten Nielsen.
Imens han tilskriver apartheid hovedparten af skylden for, at det ikke går bedre, end det gør, i dagens Sydafrika, er han skuffet over at se, hvordan folk, han kendte og kæmpede ved siden af under frihedskampen, forvaltede magten, da de fik den.
- Det, som jeg synes er særligt trist, er ikke kun, at man ikke har kunnet lave de nødvendige reformer, men at man har raget til sig med korruption og nepotisme på et fuldstændigt fantastisk plan, siger han.
Se DR-dokumentar fra 2013 om Morten Nielsen og hans kamp mod apartheid her.
FacebookTwitterKopier linkEmner:Sydafrika|København|Ligebehandling|Udenrigspolitik|Økonomi




https://www.dr.dk/sporten/fodbold/spanien/messi-sparker-mesterskabet-hjem-til-barcelona

SpanienMessi sparker mesterskabet hjem til BarcelonaFC Barcelona manglede et mål, som Lionel Messi kom ind og scorede, og så blev Barcelona spansk mester igen.
Lionel Messi sparkede mesterskabet hjem til FC Barcelona med en sejr over Levante.
27.
apr.
2019 kl.
22.
46Bemærk: artiklen er mere end 30 dage gammelLæs opLionel Messi indledte på bænken, men blev skiftet ind i anden halvleg, og så genvandt FC Barcelona det spanske mesterskab.
Argentineren sørgede således for målet til 1-0, som blev kampens resultat, og som var nok, til at klubben for 26.
gang i historien kunne fejre titlen.
Med den smalle sejr nåede Barcelona op på 83 point på førstepladsen.
Læs også:Fodboldspilleren William Kvist indstiller karrierenDet er ni point mere end Atlético Madrid med tre runder tilbage i ligaen.
Dermed kan Barcelona ikke hentes, fordi klubben er bedre end Atlético indbyrdes.
Træner Ernesto Valverde har dermed vundet to mesterskaber med Barcelona, men han må leve med at stå i skyggen af Messi.
Den argentinske verdensstjerne har nu været med til at vinde ti mesterskaber med klubben.
/ritzau/FacebookTwitterKopier linkEmner:Lionel Messi (fodboldspiller)|FC Barcelona|Barcelona|Fodbold|Spanien




https://www.dr.dk/sporten/fodbold/superliga/fodboldspilleren-william-kvist-indstiller-karrieren

SuperligaFodboldspilleren William Kvist indstiller karrieren William Kvist blev aldrig en publikumsyndling.
Til gengæld var han uundværlig for specielt FC København, fortæller Andreas Kraul.
William Kvist skal fremover arbejde som Spillerforeningens bindeled mellem landsholdsspillerne og DBU.
Af Johan Haarløv27.
apr.
2019 kl.
15.
07Bemærk: artiklen er mere end 30 dage gammelLæs opSuperligaen mister efter denne sæson en af de faste dele af møblementet.
FC Københavns midtbanespiller William Kvist går på pension.
Han har aldrig lagt skjul på, at han ikke havde det største fodboldtalent, men der har han alligevel fået utroligt meget ud af sin karriere ved at analysere sig frem til, hvordan han alligevel hele tiden kunne blive bedre.
Andreas Kraul, DR Sportens fodboldkommentator34-årige Kvist kommer formentlig til at lægge støvlerne på hylden med endnu et dansk mesterskab til sin samling.
Meget skal i hvert fald gå galt, hvis FC København skal sætte sit forspring på 11 point til FC Midtjylland over styr og nægte Kvist sit ottende danske mesterskab i karrieren.
William KvistKlubber:FC København 2004-11Stuttgart 2011-14Fulham 2014Wigan 2014-15FC København 2015-Titler og kåringerSyv danske mesterskabertre pokaltitlerTo gange kåret til 'Årets Spiller' i dansk fodboldTimingen i Kvists karrierestop kommer dog ikke bag på DR Sportens fodboldkommentator Andreas Kraul:- Det har ligget meget lige for, at han skulle stoppe nu.
Hans karriere i FC København er gået fra, at han var anfører, til at han var indskifter, til at han blev en trupspiller, som skulle hjælpe de unge.
Så det var nok ikke en rolle, han kunne se sig selv i i mange år frem, siger Andreas Kraul.
Der er to historier at fortælle, når man ser tilbage på William Kvists karriere.
Den første handler om en slider, der fik det meste ud af sit talent.
En fodboldspiller, der aldrig gjorde noget ekstraordinært, men alligevel formåede at blive den kit, der bandt de hold sammen, som han med tavst, hårdt arbejde gjorde sig uundværlig på.
- Jeg vil huske William Kvist ud fra det citat, som hans tidligere holdkammerat i FC København Benjamin Verbic sagde om ham: ’Det er svært at vinde kampe med Kvist på holdet, men det er stort set umuligt at gøre uden.
’ Det opsummerer meget godt William Kvist.
- Han var ikke en publikumsyndling med fede finter eller mål, der sad helt oppe i hjørnet.
Men han har været enormt vigtig for de hold, han har spillet for.
Yoga og juicemaskinerPå Kvists fodbold-CV er det især de to perioder i FC København, der lyser klarest.
I midten af 00’erne var han en central figur på det mandskab, der kvalificerede klubben til Champions League for første gang i sin historie, og som i de efterfølgende år spillede sig i gruppespillet i Europa League.
Han trækker sig tilbage med i hvert fald syv, nok snarere otte, danske mesterskaber, tre pokaltitler, samt titlen som den spiller med flest kampe for FC København.
To gange er han blevet kåret til Årets Spiller i dansk fodbold, og landsholdet har han repræsenteret 82 gange.
Men med til historien om William Kvist hører også fortællingen om en fodboldspiller, der tænkte alternativt.
William Kvist har spillet 422 kampe for FC København og scoret 13 mål.
Med en bevidsthed om at forskellen på succes og fiasko i fodbold afhænger af langt mere end kvaliteten af ens førsteberøring, forsøgte Kvist konstant at være nysgerrig på de metoder, der kunne give ham selv den mindste fordel, når han trådte på banen.
- Han var en af de første spillere i dansk fodbold, der for eksempel talte åbent om at bruge en mentaltrænere.
Han har dyrket yoga, og han har taget juicemaskiner med til slutrunder, og det har gjort det mere legitimt for mange andre at optimere på alle mulige ting rundt om selve fodbolden.
- Han har aldrig lagt skjul på, at han ikke havde det største fodboldtalent, men der har han alligevel fået utroligt meget ud af sin karriere ved at analysere sig frem til, hvordan han alligevel hele tiden kunne blive bedre, siger Andreas Kraul.
William Kvist skal fremover arbejde for Spillerforeningen, hvor han skal fungere som bindeled mellem landsholdsspillerne og DBU i en rolle, som Spillerforeningen selv beskriver som ’landsholdets mand’.
FacebookTwitterKopier linkEmner:FC København|Fodbold|William Kvist (fodboldspiller)|FC Midtjylland|Arbejdsmarked




https://www.dr.dk/mitliv/helt-uden-filter-her-er-23-ting-vi-goer-faa-det-godt-med-vores-krop

I krig med kroppenSe temaMit LivHelt uden filter: Her er 23 ting, vi gør for at få det godt med vores kropVi gør alle forskellige ting for at få det bedre med os selv.
Her er jeres eksempler.
Af Anders Holm Nielsen og Rikke Bjerge27.
apr.
2019 kl.
15.
00Bemærk: artiklen er mere end 30 dage gammelLæs opSuger du maven ind, til du bliver blå i hovedet?
Fjerner du hår fra top til tå?
Eller har du kastet din badevægt ud ad vinduet og hylder din krop med morgendans?
Vi har alle vidt forskellige forhold til vores krop, men fælles for mange af os er, at vi ikke er tilfredse – uanset, hvordan den ser ud.
Vi har spurgt DR3's Instagram-følgere, hvad de gør for at have det godt med deres krop - på både godt og ondt.
Og så har vi samlet en række ekspertråd til dig i bunden, som du måske kan lade dig inspirere af.
1Jeg fokuserer på performance – alt det min krop KAN - i stedet for det kosmetiske.
@Binesabinee2Jeg går i solarium fire gange om ugen, for hvis jeg er lækker-brun, lægger jeg ikke så meget mærke til mine deller.
@Psykotisk_kommunist_so3Jeg træner seks gange om ugen.
Uden træning er jeg aldrig helt tilfreds med min krop.
@Andreas_nv4Jeg tager slankepiller for at have det godt med min krop.
@Laura_madsen5Jeg går udelukkende med højtaljede bukser.
@Tanja_dragsdal6Jeg vokser mine hår på benene, hvilket er det rene helvede.
@SallyFogh7Jeg følger influencers, der støtter en bodypositive tilgang til kroppen og mennesket bag kroppen.
@Annemette19998Jeg undgår at sammenligne min egen krop med andres.
Vi er alle forskellige.
@Ladystardust019Jeg tager lækre billeder af mine nøgne krop med remote udløser – bare til mig selv.
@Freestylah468110Jeg køber oksekød med helt usædvanlig lav fedtprocent.
@Snedkersnild11Jeg fjerner hårene omkring mine salamier (brystvorter).
@Skalborgdrengen12Jeg har fået lagt botox under armene for ikke at få store svedpletter.
@Nvk.
kristensen13Jeg har smidt min badevægt ud – det er det bedste, jeg nogensinde har gjort.
@Simonekyed14Jeg har besluttet at acceptere den, som den er.
Det har taget lang tid, og alle dage er ikke ens!
Men som hovedregel elsker jeg det, den kan, og hvordan den ser ud.
@Signekaysen15Jeg er blevet så vant til altid at suge min mave ind, så jeg lægger kun mærke til det, når den er helt afslappet, og jeg får ondt i maven.
@Louisewintherr16Jeg spiller rugby.
Jeg får enorm selvtillid af at føle mig hurtig og stærk sammen med mit dejlige hold.
@Majaluna17Jeg unfollower piger, der er for smukke på sociale medier, da jeg konsekvent får det dårligt af at se på dem.
Anonym18Jeg finder det fedeste tøj, der passer til netop min kropstype, og jeg forsøger ikke at sammenligne den med andres kroppe.
@Signeriispetersen19Jeg ruller på rulleskøjter.
Det giver god samvittighed at have rørt sig, men det er langt fra en kedelig tjans på samme måde som løbetur og fitnesscenter.
@Stine_mai20Jeg starter hver morgen med at danse helt vildt og crazy – det giver en lykkefølelse og en følelse af at have en fantastisk krop.
@Josefinekaasn21Jeg fjerner hår under arme og ben med laser hver anden uge.
Anonym22Jeg tager altid en størrelse større, når jeg prøver tøj.
Anonym23Jeg går altid og suger maven ind.
AnonymSådan lærer du at holde af din krop25-årige Maia Norstved Skøtt er uddannet sociolog ved Københavns Universitet og har skrevet speciale 'Kvindekroppens udskamning – en kvalitativ undersøgelse af skam og frygt blandt kvinder'.
Og så har hun selv kæmpet med overvægt hele sit liv, indtil hun for få år siden besluttede sig for at vriste sig fri af sine negative tanker om sig selv.
Vi har spurgt Maia, hvordan du kan lære at holde af din krop.
•Brug din krop aktivt.
En af de ting, der for mig har virket rigtig godt, er at bruge min krop aktivt og få en succesoplevelse af, at det kan jeg godt finde ud af.
Jeg er startet til burlesque, en dans, der er en fejring og hyldest af kvindekroppen.
Det var lidt grænseoverskridende, men alt forsvinder, når du er der.
Du bliver pumpet med energi, glæde og selvtillid.
•Tag tøj på, der får dig til at føle dig nice.
Det er vigtigt, at du finder en påklædning, der fremhæver det, du rigtig godt kan lide på kroppen.
Tag en top på, der fremhæver din barm eller en kjole, som viser dine flotte ben og skjuler det, du er mindre glad for.
Det gælder også til træning.
•Fokuser på dine flotte træk.
Mens du prøver at arbejde på det, du ikke er så glad for, så brug mere tid på at tænke på det, du er glad for ved dig selv.
I stedet for at stirre på din delle på maven, så vær glad for, at du har flotte øjne og et smukt smil.
•Tal med nogen – og dig selv.
Du kommer desværre ikke så langt, hvis du ikke tør være sårbar over for en, du stoler på eller har lyst til at dele det med.
Tal med nogen og sæt ord på, hvad det er, der får dig til at føle sådan.
Spørg dig selv, om du reelt vil blive gladere af at ændre noget, eller om du hellere skal lære at være glad for det, du har.
•Start på en frisk.
Hvis du føler, at du er kørt helt fast, kan det hjælpe at starte på en frisk et nyt sted.
Det ændrede meget for mig, at jeg for nogle år siden flyttede til København fra Sønderjylland og startede på universitetet, hvor jeg mødte nye mennesker, der så anderledes på mig.
Da jeg så begyndte at læse sociologi og en masse teorier om emnet, begyndte jeg stille og roligt at hvile i min egen krop.
Det var ikke fra dag til dag, men en proces.
•Flyt fokus.
Prøv at ændre din tankegang fra ‘jeg træner, fordi jeg vil være tynd’ til ‘jeg træner, fordi jeg vil have en sund og stærk krop’.
I stedet for at fokusere på dine deller, BMI og vægt, så prøv at mærke efter, hvordan din krop faktisk har det efter en træningstur.
•Italesæt og slap af.
Det kan være meget svært at mærke efter, om din krop har det godt, for problemet er, at der mellem ‘hoved’ og ‘mærk efter i kroppen’ ligger et helt bælte af anspændte følelser.
De skal italesættes og siges højt, så de kan slappe af og ikke overskygge, hvordan din krop faktisk føles.
FacebookTwitterKopier linkEmner:DR3|Københavns Universitet|Tøj|København|Sundhed og velvære




https://www.dr.dk/nyheder/politik/alternativet-alle-skal-ud-af-borgen-efter-10-aar-paa-naer-uffe-elbaek

PolitikAlternativet: Alle skal ud af Borgen efter 10 år - på nær Uffe ElbækFolketingsmedlemmer må ikke genopstille efter 10 år.
Bortset fra den politiske leder.
Alternativet har i dag indført et rotationsprincip, der betyder, at folketingsmedlemmer ikke kan genopstille efter 10 år på Christiansborg - på nær den politiske leder, der lige nu hedder Uffe Elbæk.
Enhedslisten med politisk ordfører Pernille Skipper i front er det eneste andet parti, der har et rotationsprincip - det lyder på 7 år.
Af Rikke Gjøl Mansø27.
apr.
2019 kl.
14.
30Bemærk: artiklen er mere end 30 dage gammelLæs opNår man har været medlem af Folketinget i 10 år, er det på tide at komme ud på den anden side af de tykke mure og blive iltet lidt.
Sådan lyder et af argumenterne bag en vedtægtsændring, Alternativet i dag har vedtaget på partiets landsmøde i Odense.
Vedtægstændringen indfører et såkaldt rotationsprincip, så folketingsmedlemmer ikke kan genopstille, hvis de har været medlem af Folketinget i 10 år eller mere.
Men der er en undtagelse: Rotationsprincippet gælder ikke for den politiske leder.
Han hedder i øjeblikket Uffe Elbæk, og han stemte også for det nye princip:- Jeg er rigtig glad for det og bakker 100 procent op om det, fordi der skal ske en iltning af folketingsgruppen, siger han.
Alternativets nye rotationsprincipEt medlem af Folketinget, som ikke er politisk leder, kan ikke opstilles eller genopstilles på et opstillingsmøde, hvis man på opstillingstidspunktet har været medlem af Folketinget i 10 år eller mere (orlovsperioder indregnet).
Medlemskab af Folketinget for andre partier end Alternativets tæller også med i de 10 år.
Muligheden for at stille op til Folketinget genvindes fem år efter, at man mistede retten til at få sit folketingskandidatur genbekræftet.
Enhedslisten er det eneste andet parti på Christiansborg, der har et rotationsprincip.
Her må politikerne ikke genopstille efter syv år på tinge.
10 år kan virke som en ret lang periode - der er jo mange politikere, der slet ikke når at sidde så længe i Folketinget, selvom deres parti ikke har et rotationsprincip?
- Jeg synes, det er afbalanceret.
Enhedslisten har 7 år – nu har vi så sagt 10 år.
Det vigtigste for mig er princippet i det.
Jeg synes, man skal ilte en folketingsgruppe, siger Uffe Elbæk.
Hvorfor skal du som leder ikke også iltes?
- Det skal jeg da også.
Jeg regner da i den grad med at skulle iltes.
Så du så gerne, at du også var omfattet af jeres nye rotationsprincip?
- Ja, det synes jeg.
Jeg synes, det er et super vigtigt princip, siger Uffe Elbæk.
Læs også:Alternativet har mistet medlemmer: Fik nok af topstyring og ego-ræs'Det giver en ydmyghed at vide, at man har magten til låns'Som med alle andre forslag oplister Alternativet også ulemperne ved tiltaget.
Et rotationsprincip kan betyde videns- og netværkstab, historik- og erfaringstab og tab af personlige alliancer til andre partier, lyder det blandt andet.
Men fordelene opvejer ulemperne, lød det fra en af forslagsstillerne, Astrid Carl fra Horsens, da hun fra landsmødets talerstol begrundede forslaget.
- Det giver en bedre balance mellem bevægelsen og vores folketingspolitikere og en gennemstrømning af viden og energi.
- Og det giver en ydmyghed at vide, at man har magten til låns – og en viden om, at vi er sammen om det her og skiftes til at være inde på Christiansborg, sagde hun.
Rotationsprincippet, hvor lederen er undtaget, er for at sikre, at en erfaren politiker med eksempelvis otte år i Folketinget bag sig kan blive politisk leder uden at være tvunget til at træde tilbage få år efter.
Rotationsprincippet gælder fra det folketingsvalg, der skal være afholdt senest den 17.
juni.
FacebookTwitterKopier linkEmner:Uffe Elbæk (politiker)|Enhedslisten|Folketinget|Valg og folkeafstemninger|Horsens




https://www.dr.dk/nyheder/indland/rasmus-paludan-naermer-sig-tv-studier-og-partilederrunder

IndlandRasmus Paludan nærmer sig tv-studier og partilederrunderDet bliver 'udfordrende', men racistiske udtalelser hører ikke hjemme i debatten, lyder det fra medierne.
Den racismedømte, islamkritiske Rasmus Paludan fra partiet Stram Kurs har indsamlet vælgererklæringer nok til at kunne blive opstillet til folketingsvalget.
Af Sandra Meersohn Meinecke27.
apr.
2019 kl.
15.
27Bemærk: artiklen er mere end 30 dage gammelLæs opDet er lykkedes for den kontroversielle og racismedømte stifter af Stram Kurs, Rasmus Paludan, at skaffe vælgererklæringer nok til at kunne blive opstillet til folketingsvalget.
Det betyder også, at partilederen Rasmus Paludan, hvis underskrifterne bliver godkendt, vil skulle optræde på tv og deltage i partilederrunderne.
På Rasmus Paludans YouTube-videoer holder han sig ikke tilbage med især sin mening om muslimer og islam.
En række af hans udtalelser er både provokerende og kontroversielle.
Men hvordan vil medierne reagere, hvis Stram Kurs tager samme jargon med ind i tv-debatterne?
- Hvis han (Rasmus Paludan, red.
) siger bare halvdelen af, hvad han siger på sine YouTube-videoer, så ligger det ganske tæt på racismeparagraffer.
Det må vi forholde os til, ligesom vi gør med andre politikere, der siger mere eller mindre vilde ting, siger Jørgen Ramskov, som er administrerende direktør for radiokanalen Radio24syv.
Når DR inviterer partiledere ind i studiet og programmer, så er det på nogle spilleregler og en bane, som vi kridter op, og det forventer vi, at alle accepterer på forhånd.
Thomas Falbe, Nyhedschef i DR Nyheder- Han har jo lang række påstande, som man godt kan konstatere, er påstande.
Det må vi prøve som journalister at efterprøve, siger Jørgen Ramskov, og sammenligner med dengang Mogens Glistrup stiftede fremskridstpartiet.
- Han havde jo mildt sagt også en anderledes debattone, siger han.
Læs også:Rasmus Paludans parti har underskrifter nok til at blive opstillingsberettiget til folketingsvalgEn af de metoder, Rasmus Paludans bruger til at understrege ytringfriheden og vise sin uenighed med islam, er ved at binde koranen ind i bacon, brænde den eller kaste med den.
Det har han gjort ved flere lejligheder.
Men hvis han tager koranen eller andre rekvisitter med i studiet hos 24Syv eller på tv, er Jørgen Ramskov helt rolig.
- Hvis han dukker op med koranen og bacon, så håber jeg da, man vil grine af ham.
For det er da den tåbeligste debatform, jeg har set længe, siger han og tilføjer:Det er politikerne, der på egen hånd står til ansvar for, hvad det er for nogle udsagn, de kommer med undervejs i direkte tv eller radio.
Thomas Falbe, Nyhedschef DR Nyheder- Det bliver en udfordrende opgave at styre det, i hvert fald hvis han gør som i YouTube-videoerne.
Det ved vi jo ikke, nu skal vi lige give manden en chance, det kan jo være han møder op og er en mere velfriseret debattør end Morten Østergaard (R).
Politikerne står til ansvar for egne udsagn - også på tvOgså Thomas Falbe, som er nyhedschef i DR Nyheder, tager udfordringen med Rasmus Paludans debatmetoder med ro.
Hvem er Rasmus Paludan?
Uddannet advokat.
Stiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
- Det er helt fast praksis i DR, at når man deltager i en partilederrunde, så har man ret til at medbringe sine egne noter.
Og det er det, siger han og understreger, at det forventer han selvfølgelig, Rasmus Paludan imødekommer.
Det gælder også, hvis han skulle komme med racistiske udtalelser under en debat.
- Det er politikerne, der på egen hånd står til ansvar for, hvad det er for nogle udsagn, de kommer med undervejs i direkte tv eller radio.
Det er sådan set stadfæstet i medieansvarsloven, siger han og tilføjer:- Men vi har en interesse i at sikre, at de politiske debatter bliver både sobre, nøgterne og inden for lovgivningens rammer.
Når DR inviterer partiledere ind i studiet og programmerne, så er det på "nogle spilleregler og en bane, som vi kridter op, og det forventer vi, at alle accepterer på forhånd".
Læs også:Paludan blev advaret tre gange: I indsamler vælgererklæringer i strid med lovenMikkel Hertz, som er nyhedsdirektør på TV2, siger til Berlingske, at en af studieværtens opgaver er, at sikre at kanalens retningslinjer bliver efterlevet.
- Vi vil forsøge at være fair.
(.
.
.
) Hvis nogen har en adfærd, som er ødelæggende for debatten.
Da er det studieværten og den pågældende redaktørs opgave at sige, nu skal vi lige lukke for boks A, fordi nu går personen over stregen, siger han.
FacebookTwitterKopier linkEmner:Jørgen Ramskov (journalist)|Mikkel Hertz (journalist)|Radikale Venstre|Youtube|Islam




https://www.dr.dk/nyheder/indland/politiet-forbyder-paludan-demonstration-i-toender

IndlandPolitiet forbyder Paludan-demonstration i TønderPå grund af en sikkerhedstrussel forbyder politiet Stram Kurs-lederen at demonstrere i Tønder i dag.
Rasmus Paludan får ikke lov til at demonstrere i Tønder.
Af Flemming Brandt27.
apr.
2019 kl.
14.
18Bemærk: artiklen er mere end 30 dage gammelLæs opPå grund af en sikkerhedstrussel mod Rasmus Paludan har politiet i tæt samarbejde med PET valgt at aflyse den annoncerede Stram Kurs-demonstration i Tønder i dag.
Det meddeler politiet i en pressemeddelelse.
Rasmus Paludan har også bebudet en demonstration i Sønderborg i morgen.
Men den har politiet foreløbigt ikke taget stilling til.
Politiet oplyser, at man foreløbigt ikke har yderligere kommentarer.
Truslen mod Paludan kommer, efter at partiet Stram kurs med Rasmus Paludan her til morgen har indsamlet vælgererklæringer nok til at kunne blive opstillet til folketingsvalget.
For at komme på stemmesedlen til et folketingsvalg skal et parti først indsamle såkaldte vælgererklæringer fra mindst 20.
109 personer, der ønsker, at partiet skal stille op.
Og det er altså den grænse, partiet nu Ifølge Økonomi- og Indenrigsministeriet har krydset.
Helt præcist har partiet her til morgen samlet 20.
981 vælgererklæringer.
FacebookTwitterKopier linkEmner:Økonomi- og indenrigsministeriet|Stram Kurs (parti)|Tønder|Valg og folkeafstemninger|Rasmus Paludan (advokat)




https://www.dr.dk/nyheder/kultur/gaming/flere-aars-ventetid-er-forbi-hypet-spil-byder-paa-fantastisk-underholdning

GamingFlere års ventetid er forbi: Hypet spil byder på 'fantastisk underholdning'Historien i spillet fungerer upåklageligt, lyder dommen fra spilekspert.
Kan man lide zombier, og kan man lide horder af dem, så skal man ikke tage de lunkne anmeldelser af 'Days Gone' for gode varer, mener spilekspert Magnus Groth-Andersen, der har nydt at spille sig igennem den PlayStation 4-eksklusive titel.
(© Bend Studie / SIE)Af Christian Mejdahl27.
apr.
2019 kl.
13.
03Bemærk: artiklen er mere end 30 dage gammelLæs opDet har været fire år undervejs.
Og gamere har set frem til spillet omtrent lige så længe.
Nu er zombiespillet 'Days Gone' så endelig udkommet eksklusivt til PlayStation 4.
Og umiddelbart lyder præmissen for spillet som noget, man har hørt om før.
- Ligesom i så mange andre film og spil så foregår 'Days Gone' i et postapokalyptisk univers, hvor en virus har inficeret og overtaget størstedelen af den menneskelige befolkning.
I hvert fald i Oregon, hvor spillet foregår, lyder det fra spilekspert Magnus Groth-Andersen, der er chefredaktør på Nordens største spilmedie GameReactor.
Her spiller man som den tidligere kriminelle biker-type Deacon St.
John, der er følelsesmæssigt afstumpet og ikke bleg for at være ubarmhjertig.
I hans støvler gælder det om at overleve i den brutale verden, hvor zombier og andre overlevende mennesker udgør den store trussel.
Men selvom man måske har hørt det hele før, så er Magnus Groth-Andersen begejstret for historien, som han synes fungerer upåklageligt.
- Man kan forvente en interessant verden, som bare venter på at blive udforsket.
Men tryghed er en luksus, man ikke kan tillade sig at have.
Spillet byder på en medrivende historie fyldt med ægte, troværdige menneskelige historier, som man konstant spidser ører efter i den ene mellemscene efter den anden, siger han.
Det kræver is i maven at overskue den store mængde af levende døde i 'Days Gone'.
Spilekspert Magnus Groth-Andersen mener dog, at man også må være klar til at tage benene på nakken engang i mellem, hvis man vil overleve i spillet.
(© Sony Computer Entertainment)'Man behøver ikke opfinde den dybe tallerken hver gang'Men den manglende originalitet i spillet til trods, så har Magnus Groth-Andersen faktisk kastet en masse positive ord og en karakter på 8/10 efter 'Days Gone' i sin anmeldelse af spillet, hvor han kalder det 'fantastisk underholdning'.
Han hæfter sig ved, at andre anmeldere har haft det til fælles, at de har fokuseret på manglende originalitet i 'Days Gone'.
Men for ham betyder det ikke så meget, at det nye spil ikke når op et højt niveau af originalitet.
- Jeg er imod det her med, at spiludviklere skal opfinde den dybe tallerken hver gang.
Mange tolker det som kreativ stagnering, når spilfirmaer udvikler videre på velkendte systemer i stedet for at insistere på at udvikle noget, ingen har gjort før, siger han.
- Jeg synes bare ikke, det her spil lider under det.
Selvom det er strukturer, jeg kender fra andre spil, så er det stadig strukturer, jeg elsker.
Jeg elsker zombie.
Jeg elsker horder af dem.
Og jeg elsker seriøse historier med karakterer, der undergår en udvikling.
Og nej, det er ikke første gang, jeg ser elementerne i 'Days Gone', men det gør ikke nydelsen af spillet mindre, synes jeg.
Spillet deler vandeneSpillet splitter dog anmelderne, der ikke alle er lige så begejstrede som Magnus Groth-Andersen.
'Days Gone' et netop udkommet eksklusivt til PlayStation 4, hvor det skal fylde skoene ud for andre PlayStation 4-eksklusive titler som 'God of War', 'Marvel's Spider-Man' og 'Horizon Zero Dawn', der alle har været rost til skyerne af et samlet anmelderkorps.
Og i dén sammenhæng skiller 'Days Gone' sig ud fra søskendeflokken af eksklusive PlayStation 4-titler.
Man har set det før: Verden er gået under og regeret af zombier.
Men alligevel mener spilekspert Magnus Groth-Andersen, at historiefortællingen i 'Days Gone' fungerer upåklageligt.
(© Sony Computer Entertainment)For mens 'God of War', 'Marvel's Spider-Man' og 'Horizon Zero Dawn' har gennemsnitlig anmelder-score på henholdsvis 94, 87 og 89 på anmelderdatabasen Metacritic, så ser tingene anderledes ud for det nye skud på stammen 'Days Gone'.
Spillet har fået en lidt mere lunken modtagelse blandt anmelderne og har i skrivende stund en score på 72 på Metacritic.
Spørger man Magnus Groth-Andersen, så har 'Days Gone', som det seneste i rækken af hypede PlayStation 4-eksklusive spil, meget at leve op til, når man måler det op mod tidligere spil, der er udkommet eksklusivt til PlayStation 4.
- Det er en virkelig svær skare at være en del af.
'God of War', 'Marvel's Spider-Man' og 'Horizon Zero Dawn' er ikke bare solide spil, det er moderne mesterværker, som man også vil snakke om om mange år.
Og så er det svært for 'Days Gone' at skulle være en del af denne her flok, siger Magnus Groth-Andersen.
- Det er jo et zombiespil, der minder om andre zombiespil og film.
Det er bare et tredjepersonsactionspil, og man bevæger sig som i andre spil.
Det er en slags cherrypicking af elementer, som er lånt fra andre spil.
Så du kan ikke påstå, det indeholder nogle nye, friske idéer.
Det består snarere af en række lånte størrelser, siger han.
FacebookTwitterKopier linkEmner:Playstation|Computerspil|Oregon




https://www.dr.dk/nyheder/politik/live-tv-alternativet-holder-landsmoede-0






https://www.dr.dk/nyheder/indland/sas-aflyser-587-afgange-soendag

IndlandSAS aflyser 587 afgange søndag64.
000 passagerer bliver ramt af de aflyste flyafgange.
SAS-flyene bliver også på jorden søndag.
Af Flemming Brandt27.
apr.
2019 kl.
11.
51Bemærk: artiklen er mere end 30 dage gammelLæs opSAS-flyene bliver også på jorden søndag.
Det fastslår det nordiske luftfartsselskab i en pressemeddelse lørdag middag.
Selskabet skriver, at de gør alt, hvad de kan for at hjælpe de rejsende.
- SAS bestræber sig på at nå en løsning så hurtigt som muligt for at minimerer påvirkningen for flere kunder, skriver selskabet.
Der er ikke bevægelser i konflikten mellem piloterne, som har strejket siden natten til fredag, og SAS.
Strejken skyldes, at man ikke har kunnet blive enige om indholdet i nye overenskomster.
Striden drejer sig om arbejdstid og løn.
Piloterne ønsker blandt andet mere i løn og mere forudsigelighed og kontrol over deres vagtplaner, så de i højere grad ved, hvornår de skal arbejde, og hvornår de har fri.
Læs også:Forstå pilotstrejken: Derfor har SAS aflyst 1.
000 flyafgangeSAS har til gengæld sagt, at de finder piloternes krav "helt urealistiske".
Selskabet har meddelt, at piloternes krav er uansvarlige, hvis selskabet skal kunne klare sig i et meget konkurrencepræget marked.
SAS oplyser, at passagerer, der føler sig bekymret over rejseplanlægning, gratis kan ombestille indtil 1.
maj.
Fredag blev 673 afgange aflyst, hvilket ramte 72.
300 passagerer, mens der lørdag blev aflyst 329 fly, som gik ud over 33.
912 passagerer.
Du kan blive klogere på strejken her.
FacebookTwitterKopier linkEmner:SAS Group|Trafik|Flyselskaber|Strejker og lockouts




https://www.dr.dk/nyheder/politik/loekke-om-paludans-underskrifter-jeg-foeler-mig-lidt-trist

PolitikLøkke om Paludans underskrifter: 'Jeg føler mig lidt trist'Statsministeren siger, at han vil 'bekæmpe' partiet Stram Kurs i valgkampen.
Af Emil Eller27.
apr.
2019 kl.
12.
09 | opdateret 27.
apr.
2019 kl.
12.
34Bemærk: artiklen er mere end 30 dage gammelLæs opPartiet Stram Kurs med partileder Rasmus Paludan i spidsen har samlet underskrifter nok til at kunne blive opstillet til folketingsvalget.
Jeg føler mig lidt trist over det, hvis jeg skal være helt ærlig.
Statsminister Lars Løkke Rasmussen (V)Det er ikke noget, der glæder landets statsminister, Lars Løkke Rasmussen (V).
Tværtimod.
- Jeg føler mig lidt trist over det, hvis jeg skal være helt ærlig.
Men man har jo lov at have de synspunkter, man har.
Jeg vil bekæmpe dem, siger han.
Læs også:Rasmus Paludans parti har underskrifter nok til at blive opstillingsberettiget til folketingsvalgUnderskrifterne betyder, at partiet - hvis underskrifterne bliver godkendt i Økonomi- og Indenrigsministeriet - kommer på stemmesedlen til valget.
Partiets leder, den højreradikale Rasmus Paludan, er dømt for racisme.
En dom, han har anket.
Opmærksomheden har hjulpet hamStatsministeren har efter eget udsagn længe overvejet, i hvilken grad han skulle tage stilling til Paludan offentligt.
Hvem er Rasmus Paludan?
Uddannet advokat.
Stiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
- Jeg har holdt mig tilbage, fordi jeg har vidst, at så snart man lod sig provokere, ville han få den opmærksomhed, han har søgt.
- Det er præcis det, der er sket.
Det er desværre de mennesker på Nørrebro, der ikke bare ignorerede ham, men kastede med sten og satte gaden i brand, der har givet ham den opmærksomhed, der gør, at han kan stille op til folketinget.
Det er rigtig, rigtig trist, siger statsministeren.
Her henviser han til de uroligheder, der opstod på Nørrebro, efter Paludan havde holdt en demonstration på Blågårds Plads på Nørrebro i København 14.
april.
Jeg kender ikke deres program, ud over muslim-bashing og provokation for provokationens egen skyld.
Statsminister Lars Løkke Rasmussen (V)Paludans demonstrationer indeholder typisk talrige provokationer, hvor koranen eksempelvis ofte brændes af.
'Muslim-bashing og provokation'I den kommende valgkamp regner statsministeren ikke med at skulle forholde sig særlig meget til Rasmus Paludans provokationer.
- Jeg skal være den, jeg er, og jeg har de synspunkter, jeg har.
Jeg tager fuldstændig afstand fra hans forsøg på provokation for provokationens egen skyld, siger statsministeren og fortsætter:- Jeg går ind i valgkampen med mine budskaber og kan ikke forestille mig, at jeg skal bruge meget tid på at diskutere med ham.
Han understreger, at der er langt fra at komme på stemmesedlen til at blive valgt til Folketinget.
Skulle det ske, at Stram Kurs får pladser i Folketinget efter et valg, regner Løkke ikke med at kunne samarbejde med partiet.
- Det kan jeg ikke forestille mig.
Jeg kender ikke deres program, ud over muslim-bashing og provokation for provokationens egen skyld.
Det er aldrig noget, jeg kommer til at samarbejde med ham om, siger han.
Partiet har frem til i dag indsamlet 21.
339 vælgererklæringer.
Det kræver 20.
109 godkendte vælgererklæringer at komme på stemmesedlen.
FacebookTwitterKopier linkEmner:Lars Løkke Rasmussen (politiker)|Økonomi- og indenrigsministeriet|Venstre|Valg og folkeafstemninger|Nørrebro




https://www.dr.dk/nyheder/politik/paludan-blev-advaret-tre-gange-i-indsamler-vaelgererklaeringer-i-strid-med-loven

PolitikPaludan blev advaret tre gange: I indsamler vælgererklæringer i strid med lovenPå få uger indskrev Stram Kurs i strid med reglerne 100.
000 mailadresser i vælgererklæringssystemet.
Stram Kurs med partileder Rasmus Paludan i spidsen har indsamlet vælgererklæringer i strid med loven - og er blevet advaret om det tre gange af Økonomi- og Indenrigsministeriet.
Af Rikke Gjøl Mansø27.
apr.
2019 kl.
11.
58Bemærk: artiklen er mere end 30 dage gammelLæs opI indsamler vælgererklæringer i strid med lovgivningen.
Så klar var beskeden til partiet Stram Kurs, da valgenheden i Økonomi- og Indenrigsministeriet den 14.
januar i år sendte en mail til partileder Rasmus Paludan.
- Økonomi- og Indenrigsministeriet skal understrege, at den procedure, som Stram Kurs har taget i brug, er i strid med reglerne i vælgererklæringsbekendtgørelsen.
Proceduren er således ikke lovlig, står der i mailen, som DR Nyheder har fået aktindsigt i.
Men Stram Kurs fortsatte den ulovlige praksis, trods nye advarsler fra ministeriet i både februar og marts - og i dag har Paludan og co.
indsamlet de nødvendige 20.
109 vælgererklæringer til at kunne stille op til Folketinget.
Læs også:Rasmus Paludans parti har underskrifter nok til at blive opstillingsberettiget til folketingsvalgReglerne for vælgererklæringerHvis et parti ønsker at stille op til Folketinget, kræver det støtte fra 20.
109 stemmeberettigede danskere, der skal skrive under på en såkaldt vælgerklæring enten på papir eller digitalt.
Når man som vælger vil støtte et parti til at blive opstillingsberettiget til Folketinget, skal man give sin mailadresse til partiet, som så indtaster den på vælgererklæring.
dk.
Der er indtil videre blot tale om en støttetilkendegivelse.
Efter en eftertænksomhedsperiode på syv dage modtager vælgeren en mail med et link til vælgererklæring.
dk.
Her logger vælgeren sig ind med NemID og kan afgive en egentlig vælgererklæring til partiet.
Vælgeren kan også vælge at annullere sin støttetilkendegivelse.
Når vælgeren har afgivet en vælgererklæring, modtager man en kvittering i e-boks, hvorfra man igen har mulighed for at trække erklæringen tilbage.
Hvis et parti i stedet for at indlæse vælgernes mailadresser i vælgererklæringssystemet indlæser sine egne mailadresser, modtager partiet selv de links, som er tiltænkt vælgerne - og dermed tilsidesættes eftertænksomhedsperioden på syv dage.
Kilde: Social- og IndenrigsministerietDen ulovlige praksis består i at omgå en særlig eftertænksomhedsperiode på syv dage, hvori vælgeren kan fortryde sin vælgererklæring.
Det har Stram Kurs gjort ved at indlæse sine egne mailadresser i vælgererklæringssystemet i stedet for vælgernes mailadresser.
Ministeriet blev opmærksom på, at Stram Kurs havde taget den ulovlige procedure i brug i januar.
Samtidig opdagede ministeriet, at partiet over et par uger havde indlæst godt 100.
000 mailadresser i vælgererklæringssystemet, viser aktindsigten.
Stram Kurs fortsatte ulovlig praksis trods advarslerFørst to uger efter ministeriets mail – den 28.
januar - kom der et svar tilbage fra Rasmus Paludan.
Han begrundede forsinkelsen med, at mailen ikke var blevet sendt til hans officielle partimail, men til hans private mail.
- Om selve indholdet skal jeg oplyse, at jeg ikke har med de tekniske detaljer at gøre, men at Stram Kurs naturligvis ønsker at overholde reglerne.
Jeg har overgivet Deres henvendelse til stabssekretær Casper Mose Hansen, idet han er mere orienteret om den tekniske løsning, skrev Rasmus Paludan i mailen til ministeriet.
Men selvom han lovede et "snarligt svar", hørte ministeriet ikke fra partiet.
Derfor sendte valgenheden 12.
februar endnu en advarsel til Stram Kurs.
- Økonomi- og Indenrigsministeriet skal endnu engang understrege, at det er i strid med reglerne, når Stram Kurs indlæser e-mailadresser i vælgererklæringssystemet, som partiet selv råder over, lyder det blandt andet i mailen.
Heri oplyser ministeriet også, at godt 19.
000 mailadresser er indlæst efter ministeriets første mail - og cirka 3.
000 efter Paludans mail til ministeriet, hvor han havde forsikret, at partiet ønskede at overholde reglerne.
Fem uger senere - 19.
marts - havde ministeriet stadig ikke hørt fra partiet og sendte derfor endnu en mail:- Ministeriet kan konstatere, at Stram Kurs fortsat indlæser e-mailadresser i vælgererklæringssystemet i et omfang, der ikke modsvares af det antal vælgererklæringer, der afgives for partiet.
Ministeriet skal på ny indskærpe, at det er i strid med reglerne at indlæse e-mailadresser, som partiet selv råder over.
Hvem er Rasmus Paludan?
Uddannet advokatStiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
Paludan: Vi har brugt den mest effektive metodeSelvom Stram Kurs altså har brudt reglerne - også efter advarsler fra ministeriet - vil det højst sandsynlig ikke få nogen konsekvenser.
Der er nemlig ikke nogen hjemmel i loven til at sanktionere partier, der bryder reglerne.
Konfronteret med regelbruddet siger Rasmus Paludan i dag, at det ikke er ham, "der laver de tekniske løsninger" omkring vælgererklæringerne - og han henviser til, at også partiet Klaus Riskær Pedersen brød reglerne og alligevel blev opstillingsberettiget:- Så vi har brugt den samme metode, fordi det er den mest effektive, siger Rasmus Paludan.
Men du har ikke overholdt reglen med en uges betænkningstid?
- Jamen, den regel gælder jo åbentlyst ikke.
For så ville Klaus Riskær Pedersens vælgererklæringer jo ikke være blevet godkendt.
De regler, der rent faktisk gælder, de er selvfølgelig overholdt, siger Rasmus Paludan med henvisning til, at partiet Klaus Riskær Pedersen benyttede samme ulovlige metode.
Efter Klaus Riskær Pedersen var blevet opstillingsberettiget, blev samtlige partier i Folketinget for en måned siden enige om at ændre reglerne, så vælgererklæringer fremover skal indsamles via en offentlig digital portal.
Det skal sikre, at reglerne ikke længere bliver omgået.
Men portalen er ikke åbnet endnu.
Læs også:Efter Riskærs regelbrud: Partierne ændrer reglerne for vælgererklæringerHvad angår advarslerne fra ministeriet siger Rasmus Paludan, at han godt kan huske, at han modtog én henvendelse.
- Jeg svarede høfligt, at jeg overlod det til sekretæren i partiet at håndtere det.
Udover det har jeg ikke være involveret i det.
Jeg har haft travlt med at overbevise danskerne om, at en vælgererklæring til Stram Kurs er nødvendig for at sikre landets overlevelse og lykke, siger Rasmus Paludan.
Stram Kurs er ikke officielt opstillingsberettiget endnu.
Stram Kurs har ikke anmeldt sig som opstillingsberettiget til ministeriet, og når det sker, skal erklæringerne efterfølgende godkendes.
Ministeriet forventer, at det vil ske inden for et par uger.
FacebookTwitterKopier linkEmner:Klaus Riskær Pedersen (erhvervsleder)|Økonomi- og indenrigsministeriet|Stram Kurs (parti)|Valg og folkeafstemninger|Økonomi




https://www.dr.dk/nyheder/udland/dansk-ambassadoer-efter-nye-selvmordsbomber-paa-sri-lanka-der-er-ikke-styr-paa

Bombeangreb i Sri LankaSe temaUdlandDansk ambassadør efter nye selvmordsbomber på Sri Lanka: Der er ikke styr på sikkerhedenFokus er på at hjælpe de danskere, der på vej hjem, siger Peter Taksøe-Jensen.
15 mennesker mistede ifølge srilankanske myndigheder livet fredag aften dansk tid i forbindelse med en aktion mod et hus i det østlige Sri Lanka.
Der er ingen meldinger om, at der skulle være civile udlændinge blandt de dræbte.
Af Oliver Batchelor27.
apr.
2019 kl.
11.
19Bemærk: artiklen er mere end 30 dage gammelLæs opSikkerhedssituationen i den terrorramte østat Sri Lanka er stadig uden for regeringens kontrol - og der er risiko for nye terrorangreb.
Sådan lyder det fra den danske ambassadør i Indien og Sri Lanka, Peter Taksøe-Jensen, efter at 15 mennesker fredag aften dansk tid mistede livet under jagten på formodede terrorister.
- Det her viser, at der stadig er terrorister på fri fod, og at der er risiko for flere angreb, siger Taksøe-Jensen, der befinder sig i hovedstaden Colombo, til DR Nyheder.
Læs også:Selvmordsbombere dræber 15 i Sri LankaCivile dræbt under storm på husIfølge nyhedsbureauet AFP sprængte tre mænd sig selv i luften, da sikkerhedsstyrker omringede et hus i byen Kalmunai på den srilankanske østkyst.
Angiveligt var mændene formodede terrorister fra den lokale islamistiske gruppe National Towheed Jama'at (NTJ).
Seks børn og tre kvinder mistede derudover livet i forbindelse med eksplosionerne.
En kvinde og et barn blev efterfølgende fundet i live i huset og kørt på hospitalet i kritisk tilstand, skriver nyhedsbureauet AP.
© ScanpixBombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker, en i et mindre hotel og en under en anholdelsesaktion i hovedstaden Colombo.
Tre danske børn mistede livet.
I alt blev mere end 250 dræbt og over 450 såret.
En talsmand for militæret, Sumith Atapattu, fortæller, at to af fire formodede terrorister fra Islamisk Stat blev dræbt under en skudveksling i forbindelse med aktionen, hvor også en civil person mistede livet.
Danskere søger råd og vejledningDen danske ambassadør Peter Taksøe-Jensen fortæller, at hans opgave er at følge med i sikkerhedssituationen og hjælpe de mange danskere, der stadig befinder sig i den terrorramte østat.
- Lige nu har vi fokus på at være behjælpelige for de mange danskere, der stadig er herude, og som er på vej hjem fra påskeferie, siger han.
Derfor bidrager den danske repræsentation til en nordisk helpdesk i Colombos lufthavn, hvor danskere kan søge råd og vejledning.
- Spørgsmålene drejer sig mest om, hvordan man skal forholde sig i forhold til at komme til lufthavnen.
Man skal for eksempel være der fire timer i forvejen (før flyafgang, red.
).
Så det handler mest om, hvordan man kommer sikkert fra Sri Lanka, siger Peter Taksøe-Jensen.
Rejsebureauer: Få feriegæster tilbageUdenrigsministeriet har ingen officiel melding om, hvor mange danskere, der formodes at befinde sig på Sri Lanka.
Men hos Dansk Rejsebureau Forening oplyser direktør Lars Thykier, at under 100 af de omkring 700 danskere, der var afsted på pakkerejser til Sri Lanka i påskeugen, stadig befinder sig i østaten.
- De sidste forventes at rejse hjem henover weekenden.
Men hvor mange danskere, der i alt er på Sri Lanka, og som har rejst uden uden om rejsebureauerne, er ikke et tal, vi kender, siger Lars Thykier.
Frygt for nye angreb: Gudstjenester aflystLandets katolske kirker har aflyst gudstjenesterne søndag af frygt for nye angreb.
Ifølge britiske BBC har Colombos ærkebiskop, Malcolm Renjith, udtalt, at han har set lækkede sikkerhedsdokumenter, der advarer om flere angreb.
Renjith føler sig angiveligt ”forrådt” over, at regeringen ikke formåede at reagere på advarslerne om bomberne, der kostede over 250 mennesker livet - heriblandt tre danske børn.
Politiet udtalte fredag, at man forventede at anholde 140 personer, der havde relation til Islamisk Stat.
Indtil videre har politiet anholdt 76 personer, herunder udlændinge fra Syrien og Egypten, skriver nyhedsbureauet Reuters.
FacebookTwitterKopier linkEmner:Islamisk Stat|Peter Taksøe-Jensen (diplomat)|Sri Lanka|Terrorisme|Rejse- og turistbranchen




https://www.dr.dk/nyheder/politik/drs-retskorrespondent-politiet-faar-en-meget-stor-opgave-i-valgkampen

PolitikDR's retskorrespondent: 'Politiet får en meget stor opgave i valgkampen'At beskytte Rasmus Paludan i valgkampen kommer til at trække på ressourcerne hos politiet.
Det har ført til optøjer og ild i gaden både på Nørrebro og i Albertslund, når Rasmus Paludan har skullet demonstrere i området.
Af Emil Eller27.
apr.
2019 kl.
16.
32Bemærk: artiklen er mere end 30 dage gammelLæs opMeget tyder på, at den højreradikale provokatør og islamkritiker Rasmus Paludan og hans parti, Stram Kurs, får plads på stemmesedlerne til folketingsvalget.
Det er en helt ny situation, der kan gøre valgkampen til nogle ekstra travle uger hos politiet.
Det vurderer DR's retskorrespontent Trine Maria Ilsøe.
- En valgkamp er altid en stor opgave for politiet.
Når Paludan nu bliver en del af det, går det fra at være en stor opgave til en rigtig stor opgave.
- Vi kan jo se, at hver gang Paludan stiller sig frem, er han flankeret af massivt politiopbud.
Og det bliver jo nødt til at være det samme til valgmøder, siger hun.
Stort politiopbudI enhver valgkamp har politiet en opgave i at sikre kandidaternes sikkerhed til alle mulige arrangementer.
Men med Paludans indtræden på scenen er trusselsniveauet højere end normalt.
- Truslen er jo ret åbenbar.
Hans demonstrationer har altid været flankeret af politi, men siden han begyndte at brænde koranen af og siden optøjerne på Nørrebro, har politiopbuddet været endnu større, siger Trine Maria Ilsøe.
DR Nyheder har spurgt Rigspolitet til de konkrete arbejde med sikkerheden under en kommende valgkamp.
Det udviklede sig til optøjer og brand i gaderne, efter Rasmus Paludan afholdt en demonstration på Nørrebro den 14.
april.
Opgaven skal løsesDet har ikke været muligt at få et interview, men i en kortfattet skriftlig kommentar skriver Rigspolitiet, at det er Politiets Efterretningstjeneste, PET, der står for de konkrete trusselsvurderinger for de enkelte politikere - og altså også Rasmus Paludan.
- Hvad angår sikkerheden ved debatter og vælgermøder med videre, så iværksætter politiet de fornødne sikkerhedsmæssige foranstaltninger på baggrund af PET's trusselsvurderinger af de enkelte arrangementer, lyder det i kommentaren.
Det betyder ifølge Trine Maria Ilsøe, at det ikke er et spørgsmål om, hvorvidt politiet har ressourcer nok, men nærmere et spørgsmål om, hvad politiet så må nedprioritere i stedet.
- Oversat til dansk betyder det, at vi har fået en opgave, og den skal vi løse.
Så må kræfterne eventuelt gå fra nogle andre opgaver.
Partiet har frem til i dag indsamlet 21.
339 vælgererklæringer.
Det kræver 20.
109 godkendte vælgererklæringer at komme på stemmesedlen.
Partiet er dog ikke officielt opstillet til valget endnu.
Først skal partiet melde sig som opstillingsberettiget til ministeriet, og når det sker, skal erklæringerne efterfølgende godkendes.
Det kan ifølge ministeriet tage op til to uger.
FacebookTwitterKopier link




https://www.dr.dk/mitliv/25-aarige-maia-vil-goere-op-med-slankehysteri-nej-du-skal-ikke-vaere-tynd-vaere-sund

I krig med kroppenSe temaMit Liv25-årige Maia vil gøre op med slankehysteri: Nej, du skal ikke være tynd for at være sundMaia mener, at fokus bør være på, om din krop har det godt.
Af Rikke Bjerge27.
apr.
2019 kl.
11.
00Bemærk: artiklen er mere end 30 dage gammelLæs opHun tager fat i noget hud på siden af maven og hiver ud.
Nana vejer 63 kilo og mangler tre kilo, før hun kommer ned på 60 kilo.
Før kan hun ikke føle sig sund.
Nana er helt normalvægtig og en af de unge kvinder, som den 25-årige sociolog Maia Norstved Skøtt har skrevet om i sit speciale på Københavns Universitet, der handler om kvinders forhold til krop, skam og frygt.
Deltag i debattenPå DR3's Facebook side kan du se flere videoer, hvor vi debatterer forskellige emner, holdninger og synspunkter.
Og vi vil rigtig gerne høre, hvad du har at sige!
Så del dine erfaringer, argumenter og input med os på lige her.
Og her er en af konklusionerne, at udskamning af den normale og sunde kvindekrop lever i bedste velgående, fordi vi ikke er i stand til at skelne mellem skønhed og sundhed.
- I min undersøgelse har samtlige kvinder et problem med at se sig selv som tyk og dermed ikke smuk og sund nok.
Mange unge piger og kvinder vil allerhelst bare bestå af knogler og et tyndt lag hud, før de føler sig rigtigt sunde.
Men det er jo ikke det, der bør afgøre, om man er sund og har en velfungerende krop, siger Maia.
I sit speciale fulgte hun en række unge kvinder uden børn fra 18-32 år, hvor halvdelen var normalvægtige og den anden halvdel overvægtige i forhold til BMI-indekset (body mass index).
Men det til trods var kvindernes syn på egen krop bemærkelsesværdigt ens.
- Ingen af dem syntes, det hele var stramt og tyndt nok.
Den eneste forskel var bare, at hende med et BMI på 42 syntes, hun havde for store lår og mave, mens hende med et på 23 følte, hun havde slaskede arme, fortæller hun.
Mor vil tabe sigFølelsen af at være tyk og usund starter allerede i teenageårene eller endnu tidligere, ifølge de kvinder, Maia talte med.
- Halvdelen af de interviewede kvinder kunne fortælle om deres tidligste minder som barn, hvor de blev bevidste om, at der er ting på kroppen, der ikke er værd at kunne lide.
Hvis mor går rundt og siger, at hun bør tabe sig, så smitter det af på barnet.
Det er dog ikke kun forældrenes ansvar.
Maia synes, myndigheder og sundhedsvæsenet italesætter krop og kilo på en problematisk måde.
- Selvfølgelig skal man rådgive om, at det ikke er sundt at være så overvægtig.
Og selvfølgelig skal man foreslå, at folk skal ned i vægt, hvis det går ud over deres helbred.
Men problemet er, at tonen er så sort-hvid.
Enten er du fin, tynd og sund, eller også er du for tyk, forklarer hun.
Læs også:Helt uden filter: Her er 23 ting, vi gør for at få det godt med vores kropI stedet har Maia et andet forslag.
- Vi skal fokusere på, hvordan kroppen har det, i stedet for hvordan den ser ud.
For mig er en sund krop at dyrke en masse motion.
Det er utrolig vigtigt i forhold til, at dine organer fungerer.
Motion gør dig glad, holder din krop aktiv og sund.
Men husk, der er forskel på, om du dyrker motion for at træne din mave flad, eller fordi du vil være sund, siger hun.
Var selv ked af kroppenSelv kender Maia godt til følelsen af at føle sig tyk og usund.
- Jeg har været overvægtig hele mit liv, og er det stadig i forhold til BMI, og det var jeg ked af, da jeg var yngre.
Men i mine tyvere begyndte det at vende.
Jeg flyttede til København fra Sønderjylland og startede på et nyt studie og begyndte at hvile i min egen krop stille og roligt, fortæller hun.
- Mens du prøver at arbejde på det, du ikke er så glad for, så brug mere tid på at tænke på det, du er glad for ved dig selv, siger Maia, som føler sig sensuel, når hun danser burlesque.
(© Jesper Koefoed)Samtidigt er hun begyndt til burlesque, som er en sensuel dans, der hylder kvindekroppen, uanset form og alder.
Det giver hende selvtillid og fokus på kroppen på en helt ny og givende måde, og hun føler sig smuk, når hun er iført burlesque-tøjet.
Ved at stå frem håber Maia, at hun kan være med til at rykke på andre kvinders selvopfattelse.
- Jeg har selv gennemgået processen, fra at det har betydet og fyldt rigtig meget, til at det nu fylder ekstremt lidt.
Jeg er blevet enormt glad og fri, og hvis det kan hjælpe andre til at tænke anderledes om dem selv, at jeg råber, så vil jeg gerne råbe højt, siger hun.
FacebookTwitterKopier linkEmner:Sundhed og velvære|Københavns Universitet|Motion|København|Jylland




https://www.dr.dk/nyheder/viden/teknologi/er-du-en-lydhaj-test-dine-evner-til-hoere-forskel-paa-lyde

Lyden af Danmark Se temaTeknologiEr du en lydhaj?
Test dine evner til at høre forskel på lydeKan du genkende en lyd i et badeværelse?
Bliv klogere på lyd her.
Bliv for eksempel klogere på, hvornår der er lange og korte lydbølger i en lyd.
Af Allan Nisgaard og Lærke Kromann (grafik)27.
apr.
2019 kl.
10.
31Bemærk: artiklen er mere end 30 dage gammelLæs opLyde kan rumme informationer, som de fleste ikke lægger mærke til.
Det er informationer, der ofte kun bliver opdaget af professionelle lydteknikere.
For eksempel får politiet hjælp til at opklare forbrydelser af en lydekspert, der finder skjulte spor i lydoptagelser.
Det kan du læse mere om her.
Men hvor god er du til at lytte efter?
Og hvor meget ved du om lyd?
Tag den lille lyd-quiz her:Hvad er lyd?
•Lyd er lettere forsimplede, trykbølger, der bevæger sig gennem luften.
•Når du taler, slår på en klokke eller træder på nogle blade, bliver luftmolekylerne sat i bevægelse, og de bittesmå vibrationer, der opstår, rejser så i bølger.
•Den lyd, du kan høre, er altså opstået af en vibration, der skubber til nogle molekyler igen og igen, indtil de når dit øre.
•Vi mennesker hører lyde, når vibrationerne rammer vores trommehinder, forstærkes i det indre øre og bliver til en nerveimpuls i hjernen.
FacebookTwitterKopier link




https://www.dr.dk/sporten/oevrig/kan-e-sport-skabe-vaekst-og-beskaeftigelse-regeringen-vil-undersoege-sportens

Øvrig sportKan e-sport skabe vækst og beskæftigelse?
Regeringen vil undersøge sportens potentialeEt nyt panel skal blandt andet undersøge, hvordan e-sport kan skabe iværksætteri, vækst og beskæftigelse.
Panelets opgave er også at styrke talentudviklingen i e-sport.
27.
apr.
2019 kl.
09.
24Bemærk: artiklen er mere end 30 dage gammelLæs opRegeringen er klar med en ny strategi for e-sport i Danmark.
I strategien vil regeringen blandt andet nedsætte et panel, der skal undersøge potentialer og udfordringer inden for sporten, der er i kraftig udvikling i disse år.
Det skriver Kulturministeriet i en pressemeddelelse.
- Vi skal sikre gode rammer for e-sporten.
E-sporten er i rivende sportslig og økonomisk udvikling, hvor ikke mindst danske e-sportsudøvere er i verdenseliten, siger kulturminister Mette Bock (LA).
- Bagsiden af medaljen viser dog, at store grupper af især unge drenge har ændrede fritidsvaner og mønstre for socialt samvær.
Læs også:Computerspil trumfer tennis og golf: Fortnite slår rekord i sports-præmiepenge- Det åbner muligheder, men vækker også bekymring, ikke mindst blandt mange forældre.
Det skal det kommende e-sportspanel også adressere, fortsætter hun.
Iværksætteri og beskæftigelseDanskere er en del af den internationale elite inden for spil som Fifa, Dota 2 og CS:GO.
Nu skal det undersøges, hvordan e-sport også kan skabe iværksætteri, vækst og beskæftigelse, skriver Kulturministeriet.
Det nye e-sportspanel skal efter planen nedsættes før sommerferien.
Allerede nu står det dog klart, at panelet blandt andet skal bestå af e-sportsaktører, personer, der arbejder kommercielt med e-sport, Danmarks Idrætsforbund (DIF) og Anti Doping Danmark.
Læs også:50 millioner gamere kan ikke tage fejl: Nu satser dansk e-sportsklub stort på nyt succes-spilPanelets opgaver bliver blandt andet at styrke talentudviklingen inden for e-sport i Danmark.
I den forbindelse skal det undersøges, hvordan sporten kan tiltrække flere piger.
Planen er, at det skal føre til konkrete initiativer for e-sportens udvikling og bidrage med en "bæredygtig struktur for hele fødekæden fra bredde til talent og elite".
Regeringen sigter samtidig efter at sætte nationale standarder imod snyd, som man eksempelvis kender det fra traditionelle sportsgrene, hvor doping og matchfixing bekæmpes.
Derefter skal de udbredes på internationalt niveau.
De konkrete anbefalinger og initiativer skal fremlægges i foråret 2020.
/ritzau/FacebookTwitterKopier linkEmner:Liberal Alliance|Mette Bock (politiker)|eSport|Danmarks Idrætsforbund|Iværksættere




https://www.dr.dk/nyheder/udland/den-spanske-hoejre-nationalisme-slaar-roedder

UdlandDen spanske højre-nationalisme slår rødderDet højre-nationalistiske parti VOX har for alvor slået rødder forud for søndagens valg i Spanien.
VOX stormer frem på den politiske scene i Spanien og står til at få pladser i parlamentet for første gang nogensinde.
Af Sara Larsen Rud og Anna Gaarslev27.
apr.
2019 kl.
09.
00Bemærk: artiklen er mere end 30 dage gammelLæs opMusikken skratter ud gennem højttalerne.
Varevognen arbejder sig langsomt op gennem gaden, forbi politibiler og politifolk i gang med en anholdelse, forbi kebabbaren og halalslagteren.
Gaden er fyldt med mennesker, de fleste fra Afrika.
VOX står der med store bogstaver på siden af bilen.
Jesús og Germán stemmer begge på det højrenationale parti VOX.
(Foto: Kim Dang Trong © Kim Dang Trong - dangtrong.
com/contact)Her i El Ejido ved alle, hvem VOX er.
Det er her, frøet til Spaniens nye politiske parti blev sået, slog rødder og fik plads til at vokse.
El Ejido ligger i Almería-provinsen i regionen Andalusien - Spaniens sydøstlige hjørne - Europas grøntsagsskuffe.
Hver dag fragter tusindvis af lastbiler tonsvis af frugt og grøntsager herfra og op gennem Europa.
I vintersæsonen produceres langt over halvdelen af Europas samlede forbrug lige her.
Frugt og grønt, som er dyrket, passet og høstet af migranter.
Ud af ca.
80.
000 indbyggere i El Ejido er en tredjedel migranter.
- Vi har brug for migranter.
Men den nuværende regering sørger ikke for, at indvandringen er legal, at der er orden i tingene, siger grøntsagsavleren Jesús Álvarez.
Han stemmer på VOX ved valget på søndag – det nye højre-nationalistiske parti i Spanien.
Det er ikke første gang, at et nationalistisk parti til højre for midten vinder frem og tager stemmer fra de traditionelle, etablerede partier.
Denne gang sker det i Spanien.
Overraskelsen i AndalusienDet kun seks år gamle parti VOX havde indtil for nylig ingen folkevalgte repræsentanter i de spanske politiske institutioner.
Men et lokalvalg i Andalusien i december vendte op og ned på den situation.
VOX fik omkring 11 procent af stemmerne.
I El Ejido fik partiet hver tredje.
Det betød, at VOX kunne sætte sig på 12 af de 109 sæder i det lokale parlament.
Og det betød også, at man for første gang siden Francos fald nu har et parti fra det yderste højre i det politiske landskab igen.
I Spanien har de oplevet en stigning i antallet af migranter, der kommer til landet, mens Italien og Grækenland har mærket en massiv nedgang i antal migranter, der kommer til de to lande, siden flygtninge- og migrantkrisen var på sit højeste i 2015.
- Det overraskede alle, siger Carsten Humlebæk, der er lektor i spanske samfundsforhold ved CBS.
- Det var både en overraskelse, at de blev så store, men også at der var så mange stemmer til højre for midten.
Højrefløjspartierne har aldrig haft magten i Andalusien og kun været tæt på et par gange, siger han.
Men på trods af det overraskende resultat er der alligevel en logisk forklaring på, hvorfor gennembruddet for VOX startede lige netop i Andalusien, siger han.
- Det er en af de hårdest ramte regioner.
Der er høj arbejdsløshed og meget indvandring.
Det er især på deres kyster, folk kommer ind med gummibåde, og døde folk skyller i land.
Det er dér, man har mærket indvandringen hårdest på egen krop.
"For Spanien!
"Selvom migration optager VOX, er det ikke det tema, der er øverst på deres dagsorden - modsat VOX's søsterpartier i resten af Europa.
Det er derimod konservative mærkesager – såsom at fjerne fri abort – og den nationalistiske tanke om ”Spanien frem for alt”.
Og netop denne tankegang er blusset op efter den vedvarende krise i den spanske region Catalonien.
- Siden de catalanske separatister for alvor begyndte at kæmpe for deres projekt, har vi generelt set en stigning i spansk nationalisme, siger Carsten Humlebæk.
Et af partiet VOX's mærkesager er, at de vil suspendere selvstyret i Catalonien.
I 2017 gik hundredtusinder på gaden i Catalonien, her er det et billede fra Barcelona, da demonstrationerne var på sit højeste.
Netop konflikten i Catalonien er et af de største temaer op til valget.
Det afspejler sig også i VOX's valgmateriale, hvor partiet har samlet det, de kalder ”de 100 vigtigste punkter fra VOX til Spanien”.
Her lyder det første punkt;”Det catalanske selvstyre skal suspenderes, indtil kupmagerne har lidt totalt nederlag og (disse) er udrenset fra de civile og retslige myndigheder.
”Men det handler om mere end debatten om Cataloniens selvstændighed.
Det handler om Spaniens historie og identitet.
De nationale helte skal fremhæves og hyldes, som de selv udtrykker det i de 100 punkter.
- Spanien er et land, der tilsyneladende har svært ved at være stolt af sig selv og sin egen fortid.
Man længes efter at have noget at være stolt af og kunne samles om en glorværdig fortid, siger Carsten Humlebæk.
Der skal kæmpes for at finde den nationale stolthed frem igen.
En kamp, VOX vil gå forrest i.
Por España – for Spanien – som deres slogan lyder.
Under hele valgkampen har man kunnet høre VOXs tilhængere råbe "por España" (for Spanien) i kor til valgmøder landet over.
En af dem, der har tilsluttet sig kampen for Spanien er Germán Maldonado.
Han har et godt liv, sit eget byggefirma, kone og børn.
Han tilhører en familie, der i generationer har stemt på det borgerlige, konservative parti Partido Popular.
Men det er slut nu:- Jeg er træt af korrupte politikere, der ikke har blik for almindelige menneskers liv, som ikke kæmper for os.
Folk kalder mig fascist på gaden, fordi de ved, jeg stemmer på VOX.
Men jeg er ligeglad.
VOX udfordrer de traditionelle partierDen højredrejning, VOX har tilført det politiske landskab i Spanien, har drejet resten af højrefløjen med - både Partido Popular og Ciudadanos.
Det har de gjort i et forsøg på at mindske tabet af vælgere, siger lektor i spanske samfundsforhold ved CBS, Carsten Humlebæk.
- Der er et opbrud på højrefløjen, hvor utilfredse konservative vælgere søger hen til nye partier.
Og de mest utilfredse vælger at stemme på VOX.
Den utilfredshed kan Germán Álvarez genkende.
- Det gamle topartisystem, hvor Spanien enten blev regeret af Partido Popular eller socialisterne fra PSOE, er slut nu.
Folk vil prøve noget nyt.
Ifølge den spanske avis El País’ seneste meningsmåling ser det også ud til, at Germán får sit ønske opfyldt.
Her står VOX til at få hele 12,5 procent af stemmerne på landsplan og dermed gentage succesen fra valget i Andalusien.
- Det viser også, at der er en generel utilfredshed med, hvordan det politiske landskab ser ud i øjeblikket, siger Carsten Humlebæk og påpeger, at der lige nu tegner sig et billede af, at socialisterne fra PSOE bliver ved magten.
- Hvis de tre partier (red.
VOX, Partido Popular og Ciudadanos) ender med at få mandater nok til at kunne danne regering, så gør omstændighederne, at Partido Popular ikke kan være for fintfølende med, hvem man bliver støttet af.
Og man vil hellere have magten end undgå VOX, siger Carsten Humlebæk.
Partileder i det højrenationale parti VOX, Santiago Abascal, ses her til et partimøde i byen Toledo tidligere i april.
Han tror dog, det vil være usandsynligt at se VOX få direkte indflydelse og tage del i en regering.
Men et godt valg – det skal de nok få.
- Jeg har i virkeligheden stadig lidt svært ved at fatte det, men det ser ud som om, de kommer til at klare sig rigtig godt og brage ind i det spanske parlament – dog med lidt forsinkelse, siger Carsten Humlebæk.
Forsinkelsen skyldes, at der i maj både er regions- og kommunevalg og et europaparlamentsvalg, der skal afholdes.
Og efter Carsten Humlebæks vurdering betyder det, at de politiske kampe med al sandsynlighed bliver udskudt, til efter alle valgene er afholdt.
FacebookTwitterKopier linkEmner:Humlebæk|Spanien|Partido Popular|Valg og folkeafstemninger|Copenhagen Business School




https://www.dr.dk/nyheder/regionale/fyn/hjemloese-og-kontanthjaelpsmodtagere-beriger-museumsgaester-med-viden-og

FynHjemløse og kontanthjælpsmodtagere beriger museumsgæster med viden og historierDanmarks Forsorgsmuseum vil forene nutidens stemmer med fortidens fattiggård.
25-årige Steven er en de hjemløse, man som besøgende kan møde og snakke med på Danmarks Forsorgsmuseum lørdag i Svendborg.
Af Anne Mette Dam Thrane og Thomas Dinsen27.
apr.
2019 kl.
08.
57Bemærk: artiklen er mere end 30 dage gammelLæs opHvordan er det egentlig at havne på samfundets bund og måske skulle kæmpe med arbejdsløshed, hjemløshed, stofmisbrug eller sygdom?
Det kan man måske få et svar på i dag på Danmarks Forsorgsmuseum i Svendborg til arrangementet "Nutidens stemmer indtager fortidens fattiggård".
Museet har inviteret hjemløse, kontanthjælpsmodtagere og misbrugere indenfor for at give dem muligheden for at tale med museets gæster om, hvordan livet er i den mindre glamourøse del af samfundet.
Det er andet år i træk, at museet inviterer nutidens alternative eksperter indenfor.
En af de eksperter, der stiller sig til rådighed for gæsterne på Fattiggården for første gang, er 25-årige Steven, som tidligere har været hjemløs i et halvt år.
Han er både spændt og lidt nervøs for dagen.
- Jeg regner med at få en god oplevelse ud af det, og jeg ser det som en udfordring for mig selv: at komme ud at opleve noget og hjælpe andre med at indse at hjemløse også har brug for hjælp, og at de er ligesom normale mennesker, siger Steven.
'Alle har en historie'Museumsformidler Mette Løjmann Hansen guider de besøgende rundt i Fattiggårdens autentiske rum, hvor man denne lørdag også kan møde et tidligere børnehjemsbarn og en førtidspensionist.
De vil ligesom kontanthjælpsmodtagere og hjemløse hver især repræsentere nutidens stemmer og fortælle om deres oplevelser, tanker og erfaringer inspireret af Fattiggårdens rammer og historier.
Mette Løjmann Hansen har tidligere været misbruger.
Nu bruger hun sin egen livshistorie til at gøre museumsgæsterne klogere på livet på Fattiggården i gamle dage.
Mette Løjmann Hansen, som står bag lørdagens initiativ, er selv tidligere hjemløs.
- Det, der fik mig ind på Forsorgsmuseet i sin tid, var et filmprojekt, hvor jeg fortalte min egen historie koblet op på en af de skæbner, der har boet på Fattiggården.
Det var rigtig hårdt på det tidspunkt, men jeg har også fundet ud af, at det faktisk hjalp mig til at få bearbejdet en rigtig negativ periode af mit liv, siger hun og fortsætter:- Alle har en historie, der er værd at blive fortalt, uanset om den er negativ eller god.
FacebookTwitterKopier linkEmner:Socialforhold|Museer|Svendborg|Forsorgsmuseet|Kontanthjælp




https://www.dr.dk/nyheder/regionale/oestjylland/70-aar-med-foererhunde-ozzy-hjaelper-jeanette-sikkert-rundt

Østjylland70 år med førerhunde: Ozzy hjælper Jeanette sikkert rundtDer er 230 aktive førerhunde i Danmark, som hjælper blinde og svagtseende rundt i trafikken.
© Dr ØstjyllandAf Flemming Nielsen og Emma Lichscheidt27.
apr.
2019 kl.
09.
26Læs opBlinde og svagtseende fejrer i denne uge et vigtigt jubilæum.
For det er 70 år siden, at Dansk Blindesamfunds første førerhunde kunne vise vej for synshandicappede.
Førerhundene er en kæmpe hjælp, hvis man ikke kan se, hvad der foregår i trafikken.
Det ved Jeanette Justesen fra Aarhus alt om.
For hende er den lyse labrador Ozzy helt essentiel at have ved sin side.
- Ozzy hjælper mig med at færdes trygt og sikkert.
Han følger mig uden om tøjstativer, borde og stole på caféerne, siger hun.
Jeanette Justesen kan godt mærke forskel på, om hun har ham med eller går alene med sin stok.
- Jeg bevæger mig friere, når jeg har min hund med.
Går jeg uden, kan jeg godt være uheldig at blive rodet ind i alle de cykler, der står rundt omkring, siger hun.
Fakta om førerhundeDer er cirka 230 førerhunde i Danmark.
En førerhund er et hjælpemiddel, som bevilges af bopælskommunen.
Det er primært retriever-racer og schæferhunde, som bruges som førerhunde i Danmark.
Hundene skal være mellem 11 måneder og op til to år gamle.
En kommende førerhund begynder sit liv i en foderværtsfamilie fra den er otte uger.
Her bor den til den er cirka 11-12 måneder, hvorefter den flytter ind hos en førerhundeinstruktør, der træner hunden i cirka fem måneder, før den kommer hjem til brugeren.
Hunden skal blandt andet lære at bevare overblikket og færdes upåvirket i alle slags situationer, således at førerhundebrugeren kan færdes sikkert, frit og uafhængigt.
Førerhunde må komme med ind i fødevarebutikker og restauranter for at hjælpe brugeren.
Førerhunden kan 34 forskellige kommandoer i to kategorier – enten finde-kommandoer eller retnings-kommandoerDu kan kende en førerhund på den særligt udviklede bøjle med orange dække og det blå færdselsmærke med symbolet ”Manden med den hvide stok” og Dansk Blindesamfunds logo.
Kilde: Dansk BlindesamfundOzzy er både førerhund og kælehundDer er 230 aktive førerhunde i Danmark, og 30 nye førerhunde uddannes hvert år primært af Dansk Blindesamfund.
Ozzy er den sjette førerhund, Jeanette Justesen har haft, siden hun fik sin første som 16-årig.
Det tager tid at vænne sig til en ny førerhund, fortæller hun.
- Jeg plejer at sige, at det med at få førerhund er ligesom at få bil - førerhunden har fået kørekort, men så skal den jo lære at køre.
Den er jo trænet, når man får den, men så skal den lære at være sammen med mig, siger hun.
Når seletøjet er på, er Ozzy på arbejde, men så snart seletøjet kommer af, er han en ganske almindelig hund.
- Så er han jo en ganske almindelig sød kælehund som alle andre hunde, lyder det fra Jeanette Justesen.
Hun er glad for både kælehunden i ham og førerhunden i ham.
Vigtigst af alt, er, at Ozzy gør hende tryg.
- Det betyder, at jeg har en rigtig god ven, og at jeg aldrig er alene, og at jeg har en god samarbejdspartner, når jeg skal ud, forklarer hun.
FacebookTwitterKopier linkEmner:Handicaps|Dansk Blindesamfund|Øjenlidelser|Aarhus




https://www.dr.dk/nyheder/regionale/hovedstadsomraadet/15000-elever-med-i-fodboldprojekt-resultatet-er-bedre-trivsel

København15.
000 elever med i fodboldprojekt: Resultatet er bedre trivsel og lavere fedtprocentFolkeskoleeleverne har været med i et forløb, hvor de to gange om ugen i 11 uger er blevet undervist i sundhed på fodboldbanen.
- Børnene på Gadstrup Skole har fået større tolerance over for hinanden og bedre kammeratskab, siger lærer Berit Jakobsen om fodboldprojektet.
Af Ida Zander27.
apr.
2019 kl.
07.
42Bemærk: artiklen er mere end 30 dage gammelLæs opSocial trivsel, bedre kondi og mere viden om sundhed.
Det er resultater, som skoleelever i 4.
-6.
klasse har opnået på fodboldbanen.
Eleverne er blevet undervist i Dansk Boldspil-Union og Syddansk Universitets skoleforløb '11 for Health' med fodbold to gange ugentligt i 11 uger.
I alt har 15.
000 danske elever været igennem forløbet, og resultatet er både stærkt fagligt og sundhedsmæssigt, siger Peter Krustrup, som er professor i sport og sundhed på Syddansk Universitet.
Eleverne har på de 11 uger fået en lavere fedtprocent og en større viden om sundhed og trivsel.
Tina Enestrøm, projektleder for DBU's skoleaktiviteter.
- De 11 uger gav en bedre sundhedsprofil - både lavere blodtryk og lavere fedtprocent, siger han og fortsætter:- Og så gav det børnene en bedre fysisk form ved, at de fik en større muskelstyrke og springkraft.
Læs også:9.
klasser dribler med bold og markedsføring: Fodbold er træning i iværksætteriOgså Tina Enestrøm, som er projektleder for DBU's skoleaktiviteter, er imponeret over børnenes resultater.
- Eleverne har på de 11 uger fået en lavere fedtprocent og en større viden om sundhed og trivsel.
Og det har en rigtig god effekt på elevernes fysiske form uanset udgangspunkt.
Og lige præcis det fysiske udgangspunkt har været overraskende, siger Peter Krustrup fra SDU.
- Effekterne er nøjagtig lige så gode for de elever, som aldrig har spillet fodbold før og som ikke er fysisk aktive i deres fritid sammenlignet med dem, der allerede går til boldspil og fodbold.
Projektet er bygget op om fodbold, fordi det er en højintens sportsgren med meget småspil og berøringer.
Og så er der også elementer af styrketræning og almindelig konditionstræning i forløbet.
En sport, hvor man bruger hjernenEn af de skoler i hovedstadsområdet, der har været med i forløbet, er Gadstrup Skole syd for Roskilde.
Her er Liv Nielsen fra 5.
A blandt de 6000 elever, som har haft fodbold på skoleskemaet.
Hun har både lært noget om selve spillet, men også oplevet et nyt sammenhold i klassen.
Det har været fedt med en masse motion.
Og så har jeg lært noget om sammenspil og er blevet bedre venner med de andre i klassen.
Silas Hansen, elev i 5.
A på Gadstrup Skole.
- Det er ikke bare en bold, man skyder til, men også en sport hvor man kan bruge hjernen.
Og så er man også sammen med nogle, man nødvendigvis ikke er sammen med til hverdag, siger hun og fortsætter:- Jeg har også fået et bedre til forhold og ser på sporten på en anden måde.
Samme følelse har klassekammeraten Silas Hansen.
- Det har været fedt med en masse motion.
Og så har jeg lært noget om sammenspil og er blevet bedre venner med de andre i klassen.
Også klassens lærer Berit Jakobsen tager en masse positivt med fra forløbet.
Det er blandt andet måden at tilrettelægge et forløb på, men også glæden ved en mere kammeratlig indstilling fra elevernes side.
- Den måde vi har struktureret forløbet på, kan vi tage med os i de andre aktiviteter, vi laver.
Og derudover kan børnene tage det med sig, de har bygget op i de 11 uger.
Det er både større tolerance over for hinanden og bedre kammeratskab, siger Berit Jakobsen.
FacebookTwitterKopier linkEmner:DBU|Syddansk Universitet|Uddannelse|Fodbold|Gadstrup




https://www.dr.dk/nyheder/politik/rasmus-paludans-parti-har-underskrifter-nok-til-blive-opstillingsberettiget-til

PolitikRasmus Paludans parti har underskrifter nok til at blive opstillingsberettiget til folketingsvalgPartiet har skovlet underskrifter ind den seneste måned.
Underskrifterne skal dog først godkendes.
Den racismedømte og islamkritiske Rasmus Paludans parti Stram Kurs har samlet underskrifter nok til at stille op til folketingsvalget.
Af Emil Eller27.
apr.
2019 kl.
08.
05 | opdateret 27.
apr.
2019 kl.
08.
31Bemærk: artiklen er mere end 30 dage gammelLæs opPartiet Stram kurs med Rasmus Paludan i spidsen har nu indsamlet vælgererklæringer nok til at kunne blive opstillet til folketingsvalget.
For at komme på stemmesedlen til et folketingsvalg skal et parti først indsamle såkaldte vælgererklæringer fra mindst 20.
109 personer, der ønsker, at partiet skal stille op.
Hvem er Rasmus Paludan?
Uddannet advokat.
Stiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
Og det er altså den grænse, partiet nu Ifølge Økonomi- og Indenrigsministeriet har krydset.
Helt præcist har partiet her til morgen samlet 20.
981 vælgererklæringer.
Partiet er ikke officielt opstillingsberettiget endnu.
Stram Kurs har ikke anmeldt sig som opstillingsberettiget til ministeriet, og når det sker, skal erklæringerne efterfølgende godkendes.
Ministeriet forventer at kunne klare den proces inden for cirka to uger.
Fart på underskrifternePartiet har den seneste måned skovlet underskrifter ind i højt tempo.
Så sent som 1.
april havde partiet ifølge Økonomi- og Indenrigsministeriet 5.
526 underskrifter.
De har arbejdet på at samle underskrifter siden slutningen af september 2017, men indsamlingen tog for alvor fart efter demonstrationen på Nørrebro for nogle uger siden, hvor Paludan blandt andet kastede med en koran.
Siden udviklede det sig voldsomt efter en moddemonstration, og der blev blandt andet sat ild til biler i flere områder af København.
Læs også:Analyse: Stram Kurs kan øge stemmespild i blå blokStram Kurs ønsker ifølge sin hjemmeside blandt andet at forbyde religionen islam, udtræde af internationale konventioner om flygtninge, udvise alle ikkevestlige personer, der har fået asyl, og udvise alle ikkevestlige personer, der ikke er statsborgere.
Personer, der har fået statsborgerskab, skal ifølge partiet have det vurderet og i udgangspunktet annulleret.
Har udnyttet hul i lovgivningenI processen med at samle underskrifter nok til at komme på stemmesedlen har partiet benyttet et smuthul i loven.
Reglerne er sådan, at når en borger har skrevet under på, at et parti må stille op, skal vedkommende bekræfte underskriften efter mindst syv dage.
Men et smuthul i loven gør, at de syv dage kan omgås ved at skrive under med nem-id med det samme.
Det smuthul har Stram Kurs benyttet, selv om ministeriet tre gange har bedt partiet overholde reglerne.
Der er dog ingen konsekvenser ved ikke at gøre det.
Partiet Klaus Riskær Pedersen brugte samme smuthul til at få erklæringer nok.
Når borgere får en uges betænkningstid, fører det typisk til, at der skal indsamles væsentligt flere end de nødvendige 20.
109 erklæringer.
Eksempelvis fik Nye Borgerlige omkring 45.
000 støtteerklæringer, før det endte med de nødvendige vælgererklæringer.
FacebookTwitterKopier linkEmner:Klaus Riskær Pedersen (erhvervsleder)|Økonomi- og indenrigsministeriet|Valg og folkeafstemninger|Stram Kurs (parti)|København




https://www.dr.dk/nyheder/indland/10-skarpe-til-paludan-jeg-vil-pege-paa-mig-selv-som-statsminister

Indland10 skarpe til Paludan: Jeg vil pege på mig selv som statsministerSom folketingskandidat vil Rasmus Paludan stadig forsøge at demonstrere de "tre forbudte steder".
Partiet Stram kurs med Rasmus Paludan i spidsen har nu indsamlet vælgererklæringer nok til at kunne blive opstillet til folketingsvalget.
Af Sandra Meersohn Meinecke27.
apr.
2019 kl.
14.
02Bemærk: artiklen er mere end 30 dage gammelLæs opPartiet Stram Kurs med den racismedømte Rasmus Paludan i spidsen mener, at Danmark er for etniske danskere, de vil forbyde islam, og så vil de ud af EU.
Stram Kurs har indsamlet vælgererklæringer nok til at kunne blive opstillet til folketingsvalget.
Partiet er dog ikke officielt opstillingsberettiget endnu.
Stram Kurs skal først anmelde sig som opstillingsberettiget til ministeriet, og når det sker, skal underskrifterne godkendes.
Her er 10 spørgsmål til Stram Kurs og Rasmus Paludan om partiets politiske kurs.
1Hvornår anmelder du til Folketinget, at Stram Kurs stiller op til valget?
- Det vil jeg gøre lørdag aften.
Jeg vil gerne sikre mig, at vi i hvert fald har 1.
000 erklæringer mere, end det er påkrævet, så ministeriet ikke kan lave numre med os.
For at komme på stemmesedlen til et folketingsvalg skal et parti først indsamle såkaldte vælgererklæringer fra mindst 20.
109 personer, der ønsker, at partiet skal stille op.
Ifølge Økonomi- og Indenrigsministeriet har partiet lørdag middag 21.
339.
2Hvor i landet vil du stille op?
Stram Kurs har skovlet underskrifter ind den seneste måned - helt præcist havde partiet her til morgen samlet 20.
981 vælgererklæringer.
Underskrifterne skal dog først godkendes.
- Jeg har ikke besluttet mig endnu.
Men Sønderjylland er nærliggende, fordi min slægt stammer derfra, og jeg ved, at mange sønderjyder ved, hvordan det er at være under fremmed overherredømme.
- Men det kan også være, at det er mere passende at tage Sjællands storkreds, jeg bor trods alt på Sjælland.
Læs også:Rasmus Paludans parti har underskrifter nok til at blive opstillingsberettiget til folketingsvalg3Hvis Stram Kurs kommer i Folketinget, hvem peger I så på som statsminister?
- Vi peger først og fremmest på vores partileder, som er mig.
Hvis det ikke kan lade sig gøre, peger vi på den person, der i største omfang vil tilgodese vores mål om at forbyde islam og foretage et meget stort antal hjemsendelser.
- Jeg kan ikke retfærdiggøre at pege på Lars Løkke Rasmussen (V) eller Mette Frederiksen (S).
Det må du kunne forstå.
4Har du kandidater til de 10 andre kredse?
Rasmus Paludan, der har en dom for at have overtrådt straffelovens racismeparagraf, har vakt opsigt med en lang række demonstrationer, hvor han blandt andet kaster med og afbrænder koranen.
Han har anket dommen til landsretten.
- Der er en løbende sondering.
Og jeg vil gerne vente, til alt er på plads, med at annoncere hvem.
Men det bliver ikke et problem.
5Vil du stadig brænde koranen af?
- Det er klart, at der er nogle steder, hvor det fortsat er relevant, at mine meddemonstranter brænder koranen af: nemlig Blågårdsplads på Nørrebro i København, Havrens Kvarter i Albertslund og Værebroparken i Bagsværd.
- Det er de tre steder, hvor vi endnu ikke har fået lov til at gennemføre en demonstration efter optøjerne.
De steder er det svært at vige fra at gennemføre demonstrationer.
Vi bliver nødt til at slå et slag for danskernes ret til at ytre sig.
6Hvad er Stram Kurs' vigtigste politiske mål?
Hvem er Rasmus Paludan?
Uddannet advokat.
Stiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
- Danmark skal være for danskere.
Med danskere mener vi etniske danskere, danske jøder og personer, der er adopteret som spædbørn af danske forældre.
Vi anerkender, at der også kan være plads til en mindre mængde værdsatte fremmede, som har evne og grund til at være i Danmark.
- Det er klart, at hvis man tilslutter sig islam, så vil man mangle viljen til at være i Danmark, for så har man ikke kærlighed til dansk kultur, normer, folk, sprog og historie.
Islam går imod alt det, som Danmark står for, såsom ligestilling, fri seksuel orientering, og at Folketingets love er hævet over de religiøse.
- Derfor giver det sig selv, at det er nemmere for en tysker, svensker eller islænding, end det er for en iraker, at fungere i Danmark.
- De meget minimale problemer med danske konvertitter må vi håndtere, når alle uvelkomne gæster er sendt hjem.
Men det er klart, man kan ikke praktisere en religion, som er forbudt.
Det kan de gøre i deres sind.
Vi er ikke tankepoliti.
7Skal nedslidte danskere kunne gå tidligere på pension?
- Det går ikke, man er nedslidt.
Men hvis politikerne havde været forudseende, havde de skabt et arbejdsmarked, hvor det ikke skete, men hvor man blev skånet.
- Indtil der er lavet et ordentligt system, kan det godt være en lappeløsning at lade nedslidte få den mulighed at trække sig tilbage tidligere, men det skal vurderes individuelt.
8Hvor står Stram Kurs i klimadebatten?
Den racismedømte, islamkritiske Rasmus Paludan fra partiet Stram Kurs er her ved at planlægge at demonstrere i Lergravsparken på Amager tidligere i April.
- Vi fokuserer på nationale løsninger.
Det er klart, alt ikke kan løses nationalt.
Men vi vil bruge ressourcer og penge der, hvor vi kan se en fordel for danskerne lykke og levetid.
Det kunne være vandmiljø og partikelforurening.
- Man må anerkende, at der er mange lorte-lande i verden, og de forurener rigtig meget.
Det nytter ikke, at danske ressourcer bliver brugt på deres forurening, da ressourcerne kun vil være en dråbe i vandet.
9Skal Danmark forblive medlem af EU?
- Danskere skal ikke være slaver for elitære politiske unionstilhængere i Bruxelles eller andre steder.
Vi skal bestemme over vores eget land.
- Men vi ønsker så meget samhandel som muligt og møde vores venner i Europa som ligestillede samarbejdspartnere.
Så ud med unionen og ind med fælles marked.
10Hvordan vil du gribe valgkampen an?
Vil du for eksempel medbringe koranen til partilederrunder?
- Nej, men det viser bare, at der er mange journalister, der er landsforrædere.
Det her med koraner, det er jo en kamp for ytringsfriheden for alle - også journalister, selvom de er fulde af løgn.
- Til demonstrationerne styrer vi scenen, det er et helt andet scenarie, end hvis jeg er gæst hos nogle andre.
Der gælder forskellige regler for værter og gæster.
Ligesom der gælder andre regler for udlændinge.
Derfor kan man godt stille høje krav.
Lørdag var Paludan på besøg i TV Avisen, hvor han beskyldte Johannes Langkilde for at lyve.
Se det interview i videoen herover.
FacebookTwitterKopier link




https://www.dr.dk/nyheder/indland/brydtabuet-faar-kendte-og-ukendte-til-staa-frem-med-psykiske-lidelser

Indland#brydtabuet får kendte og ukendte til at stå frem med psykiske lidelserNikolaj blev inspireret af twitterstorm og står frem med sin depression: 'Vigtigt at bryde tabuet'Nikolaj Koefoed Lam fik for knap fire år siden en depression.
Han har hele tiden været åben om den og tøvede derfor heller ikke med at bruge hashtaggene #brydtabuet og #duerikkealene.
(© (C) DR brugerbillede)Af Kristoffer Poulsen og Mette Richardt27.
apr.
2019 kl.
08.
21Bemærk: artiklen er mere end 30 dage gammelLæs opDet er ikke nødvendigvis til at se, om hende, du sidder ved siden af i bussen, lider af angst.
Eller om ham, der ekspederer dig i det lokale supermarked, har en depression.
Måske er det også derfor, at det kan være tabubelagt at tale om psykiske problemer som eksempelvis angst, OCD og depression.
Men i løbet af det seneste døgn er der kommet en lang række historier frem i det åbne om netop psykiske problemer.
Under hashtagget #brydtabuet og #duerikkealene vælter det især på Twitter frem med personlige og sårbare historier om stress, ptsd, angst og depression.
Det hele begyndte den 22.
april med et tweet fra Steffen fra Aarhus, som skrev: 'Hej.
Jeg hedder Steffen.
Jeg kæmper med ensomhed og depression.
'Bagmanden blæst bagoverAt det tweet på den måde skulle sætte en bevægelse i gang, har med Steffen Andersens egne ord blæst ham bagover.
- Jeg skrev det, fordi jeg følte, at jeg stod meget alene med det, selvom jeg godt vidste, at mange andre havde samme slags problemer.
- Men psykisk sygdom burde ikke være et tabu på den måde, men i stedet noget, som man kan tale om på lige fod med almindelige fysiske sygdomme, fortæller 36-årige Steffen Andersen.
Hans umiddelbart undseelige opslag på Twitter har også hjulpet ham med at få taget hul på den svære samtale med sin egen familie.
Og nu glæder han sig over, at andre har taget det til sig og kan bruge det til det samme, selvom det er blevet større, end han havde turde drømme om.
- Jeg synes, at det er helt vildt stort, at det har bredt sig ud til så mange, der har taget det til sig.
For det var netop det, jeg havde i tankerne.
At få brudt de tabuer, der er, siger han.
Kendte bakker opSiden da er adskillige kendte og ukendte stået frem med deres personlige fortællinger om psykiske og fysiske lidelser eller har givet deres opbakning til Steffens åbenhed omkring det følsomme emne.
Med på bølgen er blandt andre tidligere folketingsmedlem Özlem Cekic, der fortæller om en fortid med alvorlig stress.
Kommunikationsrådgiver Rulle Grabow fortæller om en fortid med bipolar lidelse og depressioner.
Vigtig at bryde tabuetEn anden, der har valgt at dele sin historie, er Nikolaj Koefoed Lam, bosiddende på Frederiksberg og under uddannelse til folkeskolelærer.
- Jeg opdagede den her 'twitterstorm' og blev inspireret af det og synes også, at det er vigtigt at være med til at bryde tabuet, siger Nikolaj Koefoed Lam.
For knap fire år siden fik han en depression og var fra starten meget åben om den over for både venner, familie og arbejdsgiver.
Og ifølge Nikolaj Koefoed Lam kan det at komme ud med de følelser, man måske sidder med i forbindelse med ens psykiske tilstand, være en fordel.
Der vil altid sidde nogle derhjemme og tænke, at det er forkert at have det sådan her, og der er også mange, der tænker, at de er alene om at have det på den her måde.
Nikolaj Koefoed Lam- Jeg tror, det betyder rigtig meget for dem, der sidder derude og måske har svært ved at være ærlige omkring, hvordan de har det, siger Nikolaj Koefoed Lam.
- Der er et tabu omkring det og til tider en manglende forståelse for, hvad det handler om, siger han.
Derfor kan det også være nødvendigt at gå bredt ud med de psykiske problemer, man tumler med, mener Nikolaj Koefoed Lam.
- Der vil altid sidde nogle derhjemme og tænke, at det er forkert at have det sådan her, og der er også mange, der tænker, at de er alene om at have det på den her måde, siger han.
Selvom der har været mange positive kommentarer i forbindelse med de mange opslag på de sociale medier, har der også været negative imellem.
Og det er kommet bag på Nikolaj Koefoed Lam.
- Og så synes jeg, at det er ekstra vigtigt at stå frem og sige, at vi faktisk er nogen, der tør sige, hvordan vi har det, siger han.
En, der bifalder, at nogen står frem, er generalsekretær i Dansk Røde Kors, Anders Ladekarl, med dette tweet.
Kan bryde tabuerneHos Landsforeningen for Psykisk Sundhed, Sind, er man i udgangspunktet også positiv stemt over, at flere vælger at dele deres historie.
- Som hashtagget også siger, er det her med til at bryde det tabu, der er omkring psykiske lidelser, siger Knud Kristensen, som er landsformand for Sind.
Og ligesom Nikolaj Koefoed Lam har landsformanden også forhåbninger om, at den øgede opmærksomhed på psykiske lidelser kan få flere til at være åbne omkring deres egen sindstilstand.
- Det er også med til at gøre andre opmærksomme på, at de ikke er de eneste, der har det på den måde.
Og det er med til at give folk en fornemmelse af, at det er okay og nok skal gå, siger Knud Kristensen.
Men man skal selvfølgelig også passe på, at advarselslamperne ikke begynder at blinke, hvis man kommer til at udlevere sig selv så meget, at man oplever mobning på de sociale medier, siger han.
- Det er altså ikke ubetinget godt, men det er helt klart, at det her hashtag er med til at bryde tabuerne, siger Knud Kristensen.
FacebookTwitterKopier linkEmner:Özlem Cekic (politiker)|Twitter|Psykiske lidelser|Landsforeningen SIND|Aarhus




https://www.dr.dk/nyheder/penge/sas-afviser-kompensere-passagerer-strejke

PengeSAS afviser at kompensere passagerer for strejkeSøndag rammes 64.
000 passagerer af flystrejke.
SAS afviser at kompensere.
SAS afviser at erstatte flypassagerer som følge af den igangværende pilotstrejke.
27.
apr.
2019 kl.
12.
42 | opdateret 27.
apr.
2019 kl.
13.
20Bemærk: artiklen er mere end 30 dage gammelLæs opSAS kommer til at afvise alle krav om, at rejsende kan få erstatning fra selskabet i forbindelse med pilotstrejken.
Strejken er uden for flyselskabets kontrol.
Det mener Ove Myrold, informationsdirektør i SAS, der udtaler sig til netmediet til flysmart24.
no.
- Passagerer er ikke berettiget til kompensation, når forsinkelsen eller aflysningen skyldes strejke, da det er at betragte som en ekstraordinær omstændighed uden for flyselskabets faktiske kontrol, siger han til mediet.
Ret til ny rejse eller tilbagebetalingOver 1500 SAS-afgange er fredag til søndag blevet aflyst, da piloterne i Skandinavien er gået i strejke.
Det rammer tusindvis af passagerer, som har nogle rettigheder, hvis deres fly er aflyst.
Få overblikket her:Hvis ens flyafgang aflyses, skal luftfartsselskabet tilbyde enten en omlægning af rejsen eller en refusion af flybilletten.
Hvis afgangen aflyses, og selskabet ikke selv tilbyder en omlægning til en ny, snarlig afgang, har man ret til at gå til et andet selskab og købe en flyrejse, som det første selskab skal betale.
Bliver det nødvendigt med en overnatning på grund af en omlægning, skal man tilbydes hotelovernatning og transport mellem hotel og lufthavn.
Hvornår har du ret til forplejning:Er man allerede nået ud i lufthavnen, før man ser aflysningen, og man vælger at omlægge til en anden snarlig afrejse, kan man have krav på forplejning.
Tidspunktet for, hvornår man har ret til mad og drikke, afhænger af, hvor langt man skal rejse.
Skal man flyve under 1500 kilometer, har man ret til forplejning efter to timer.
Skal man flyve over 1500 kilometer inden for EU eller mellem 1500 og 3500 kilometer uden for EU, har man ret til forplejning efter tre timer.
Skal man flyve længere end 3500 kilometer uden for EU, har man ret til forplejning efter fire timer.
Alkohol hører ikke under forplejning og dækkes altså ikke.
I en dansk lufthavn kan man gå ud fra at have følgende beløb til forplejning per person: 80-100 kroner til morgenmad, 100-125 kroner til frokost og 125-150 kroner til aftensmad.
For at få dækket udgifterne, kræver det, at man har gemt kvitteringerne.
Kilder: Trafik-, Bygge- og Boligstyrelsen, Forbrugerrådet Tænk.
/ritzau/Selskaberne Flyforsinkelse og Flyhjælp, der begge arbejder med flypassagerers rettigheder, har dog sagt, at de mener, at kunderne har penge til gode.
De har begge henvist til en afgørelse fra EU-Domstolen fra april 2018.
Normalt har strejker ikke været omfattet af reglerne for kompensation, fordi de har været betragtet som usædvanlige begivenheder, men det billede ændrede afgørelsen på.
Ikke en usædvanlig situationIfølge EU-Domstolen var der ikke tale om en usædvanlig situation.
De ansatte valgte at strejke ved at melde sig syge, efter at ledelsen havde varslet en omstrukturering af selskabet.
Domstolen lagde vægt på, at en omstrukturering er en del af at drive en virksomhed.
Derudover blev det påpeget, at strejken skyldtes interne forhold og var inden for flyselskabets kontrol.
Derfor skulle passagererne have op til 600 euro (4500 kroner) i kompensation.
Domstolen har dog sagt, at det fremover vil være en vurdering fra sag til sag.
Begge forhold opfyldtHos Flyhjælp mener direktør Gustav Thybo, at begge de to forhold er opfyldt i SAS' tilfælde.
- Den her strejke er kommet som et resultat af forhandlinger om løn og arbejdstid mellem SAS som arbejdsgiver og piloterne som lønmodtagere.
Det er et almindelig led i at drive en virksomhed.
- Derudover mener vi, at det ligger inden for selskabets kontrol at håndtere den her situation, for det er SAS' ansatte.
SAS havde mulighed for at undgå den her strejke gennem forhandling, sagde Gustav Thybo til Ritzau fredag.
Ove Myrold fra SAS har dog fortalt, at rejsende stadig får hjælp på en række måder.
Blandt andet med hotel og mad, hvis det bliver nødvendigt, mens man venter.
Strid om arbejdstid og lønDet er piloterne i SAS, der strejker.
Strejken skyldes, at piloterne og SAS ikke har kunnet blive enige om indholdet i nye overenskomster.
Striden drejer sig kort fortalt om arbejdstid og løn.
Fredag blev 673 afgange aflyst, og det ramte 72.
300 passagerer, mens der lørdag blev aflyst 329 fly, og 33.
912 passagerer blev ramt.
Og søndag rammes 64.
000 passagerer af flyaflysninger, da 587 flyafgange aflyses.
Læs også:SAS aflyser 587 afgange søndagHvis man som passager mener at have ret til kompensation, skal man i første omgang klage til flyselskabet.
Efterfølgende har man mulighed for at klage over afgørelsen til Trafikstyrelsen, hvis man er uenig, eller hvis der er gået mere end seks uger uden svar.
Trafikstyrelsen kan ikke oplyse, hvorvidt der er mulighed for kompensation for passagerer ramt af SAS- strejken.
/ritzau/Opdateret med flere detaljer.
FacebookTwitterKopier link




https://www.dr.dk/musik/foerst-var-han-kriminel-nu-er-han-danmarks-nye-rapstjerne-mange-paa-min-alder-har-gjort-alt

UpcomingSe temaMusikFørst var han kriminel, nu er han Danmarks nye rapstjerne: 'Mange på min alder har gjort alt rigtigt - og intet opnået'Jamaika beretter om et dystert liv i den kriminelle undergrund - og det er folk vilde med.
Af Nicolai Sebastian Holle, Allan Hansen og Jonas Holzknecht (video)27.
apr.
2019 kl.
07.
03Bemærk: artiklen er mere end 30 dage gammelLæs opDer bliver levet på kanten i rapperen Jamaikas univers.
Den 23-årige rapper fra Vejle rapporterer i sine tekster fra et liv præget af kriminalitet og fængselsdomme.
Du kan møde Jamaika i videoen ovenfor.
Hans musik har fejet benene væk under publikum, anmeldere - og P3-værten Fie Neergaard.
- Jamaika har åbnet et vindue ind til en verden, som de færreste har indblik i.
Uden selv at have set de samme ting som Jamaika, bliver man taget derhen, fortæller P3-værten fra hiphop-podcasten 'Sovsen':- Han taler meget direkte om et liv set fra gaden, uden at forherlige det, men ved at fremvise det med en stemme fuld af kamp og smerte.
I videoen forklarer Jamaika, hvorfor han har udskiftet kriminalitet med musik - og hvad hans sang 'Anklage' handler om.
Jamaika - AnklageFacebookTwitterKopier linkEmner:Kriminalitet|Vejle




https://www.dr.dk/nyheder/indland/flypassagerer-udraber-den-lille-havfrue-til-stor-turistfaelde

IndlandFlypassagerer udråber Den Lille Havfrue til stor turistfældeMona Lisa er den største skuffelse for turister, mener flypassagerer.
På femtepladsen er Den Lille Havfrue.
)27.
apr.
2019 kl.
03.
20Bemærk: artiklen er mere end 30 dage gammelLæs opDen Lille Havfrue i København er den femtestørste turistfælde i verden ifølge en rundspørge blandt flypassagerer verden over.
Det skriver det britiske medie The Mirror.
2000 rejsende har deltaget i flyselskabet EasyJets undersøgelse.
De mener, at Mona Lisa, det verdensberømte maleri af Leonardo da Vinci, er den største skuffelse af dem alle.
Det 76 x 60 centimeter store maleri hænger i Louvre-museet i Paris og besøges årligt af millioner af turister.
1200 kilometer derfra finder man Den Lille Havfrue.
Den 106-årige ikoniske skulptur ved Langelinie i København stammer fra H.
C.
Andersens berømte værk af samme navn og er med en million besøgende om året en af Danmarks allerstørste turistattraktioner.
Det skriver turistorganisationen VisitDenmark.
Ifølge turistorganisationen Wonderful Copenhagen er havfruen især populær blandt kinesiske turister, fordi H.
C.
Andersen i mange år har været pensum i de kinesiske skoler.
Den Lille Havfrue har gennem tiden været udsat for meget.
I 1964 fik hun savet hovedet af.
20 år senere mistede havfruen den arm, hun støtter sig på, da den i 1984 blev savet af.
Kort tid efter fik hun den igen, da gerningsmændene meldte sig med armen.
I 1998 mistede havfruen hovedet igen, da det en nat blev savet af med en nedstryger.
Fem år senere kom hun igen alvorligt til skade, da ukendte gerningsmænd sprængte hende væk fra hendes vante plads på stenen.
Men Den Lille Havfrue er ikke kun blevet lemlæstet.
Flere gange er hun blevet overhældt med maling, og hun har både haft nissehue, burka og de svenske og norske fodboldlandsholds trøjer på.
I 70'erne holdt hun et banner, hvor der stod: "Ja, og så fik kvinderne ligeløn.
Se - det var et rigtigt eventyr".
Den Lille Havfrue blev skabt af skulptøren Edvard Eriksen i 1913 og givet som gave til København af bryggeren Carl Jacobsen.
Da skulpturen fyldte 100 år i 2013, blev det fejret med, at 100 havfruer hoppede i vandet fra en turistbåd og et festfyrværkeri.
Foruden Mona Lisa og Den Lille Havefrue er deltagerne i undersøgelsen mest skuffede over Checkpoint Charlie i Berlin (andenplads), Manneken Pis i Bruxelles (tredjeplads) og Moulin Rouge i Paris (fjerdeplads).
/ritzau/FacebookTwitterKopier link




https://www.dr.dk/sporten/haandbold/kvindeligaen/krogh-foer-haandboldsemifinalerne-de-bedste-moedes

KvindeligaenKrogh før håndboldsemifinalerne: 'De to bedste mødes'DR Sportens håndboldekspert, Lars Krogh Jeppesen, vurderer styrkeforholdene i kvindernes semifinaler.
Team Esbjerg møder København Håndbold i den ene af årets to semifinaler i kvindernes håndboldliga.
To hold, der af DR Sportens håndboldekspert, Lars Krogh Jeppesen vurderes som værende de aktuelt bedste.
Af Mathias Hauge Jacobsen27.
apr.
2019 kl.
07.
20Bemærk: artiklen er mere end 30 dage gammelLæs opLørdag eftermiddag indledes semifinalerne i håndboldligaen for kvinder.
Team Esbjerg møder København Håndbold, mens Odense Håndbold skal op imod Herning-Ikast.
DR Sportens håndboldekspert, Lars Krogh Jeppesen, har taget et kig på de fire tilbageværende hold, deres indbyrdes semifinaler og favoritterne til finalepladserne.
Semifinalerne spilles bedst af tre kampe og kan altså i yderste konsekvens blive tvunget ud i tre opgør, medmindre det samme hold vinder to kampe i træk.
Esbjerg er favoritter – men har fået den værste modstanderI en aktuel vurdering kalder Lars Krogh Jeppesen Team Esbjerg for det bedste hold og et hold, der meget vel kan blive danske mestre - akkurat som klubben blev det i 2016.
- De er det hold, der er bedst spillende, har momentum og samtidig har stor selvtillid.
Derudover har de alle profiler klar, så de er i mine øjne det stærkeste hold af de fire tilbageværende, siger Lars Krogh Jeppesen.
Team Esbjerg kan ifølge Lars Krogh Jeppensen sagtens få meget mere at strække armene i vejret over.
Slutspillet faldt sådan ud, at esbjergenserne vandt deres pulje foran Herning-Ikast.
Og da København sluttede som nummer to i den anden slutspilspulje efter storsejr i sidste runde ude mod Odense, blev det den – ifølge Lars Krogh Jeppesen – værst tænkelige modstander, der venter vestjyderne i semifinalen.
Nemlig de forsvarende danske mestre fra København.
- I mine øjne er det de aktuelt to bedste hold, der mødes.
Og jeg er ikke i tvivl om, at Esbjerg og træner Jesper Jensen er kede af, at København lammetævede Odense, så det blev dem og ikke Nykøbing-Falster, de skal møde i semifinalen.
- København har fået Kelly Dulfer tilbage, de har stor fysik, og så har de spillerne til at drille alle hold.
De kan sagtens blive danske mestre igen, siger Lars Krogh Jeppesen.
Hård nød at knække eller ej.
Favoritværdigheden ligger stadig hos Team Esbjerg, vurderer eksperten.
- De har god bredde og profiler, der stråler.
De er stabile, og de har vundet de sidste syv kampe.
De har mange strenge at spille på og er meget alsidige.
De er lige dér, hvor de skal være, siger Lars Krogh Jeppesen.
Odense er hårdt ramt, men møder ustabile Herning-IkastI den anden semifinale skal de tidligere storfavoritter til DM-titlen, Odense, duellere mod Herning-Ikast.
”Tidligere storfavoritter” fordi holdet efteråret igennem tromlede al modstand over, men i foråret er blevet hårdt ramt af skader og har haft en række store udfald som følge heraf.
Odenses orangeklædte Stine Jørgensen er blandt de profiler, der for alvor skal træde i karakter, hvis Odense skal booke en finalebillet, vurderer Lars Krogh Jeppesen.
- Det kan godt være, at de inden sidste slutspilskamp (som man tabte 19-27 til København) allerede var gået videre, men man er altså afhængig af troen på egne evner i semifinalerne, og der må jeg sige, at deres bundniveau ikke har været godt.
- De mangler Mette Tranborg, der er helt ude, mens Mie Højlund er tvivlsom.
Med dem ude er presset ekstra stort på de andre, der er tvunget til at præstere.
Det er tid til, at Stine Jørgensen viser de kvaliteter, vi ved, hun indeholder.
Hun skal gå forrest, siger Lars Krogh Jeppesen.
- Den ene kamp taber de kæmpestort til Esbjerg, inden de så vinder stort over Aarhus United.
De taber, vinder, taber, vinder.
Det er ustabilt.
DR Sportens håndboldekspert, Lars Krogh Jeppesen, om Herning-IkastSemifinalemodstanderen fra Herning-Ikast kan ikke prale af at have været favorit til det danske mesterskab i indeværende sæson.
De kommer til semifinalerne som det på papiret svageste hold og får ifølge Lars Krogh Jeppesen problemer mod fynboerne.
- De er semifinalernes ”dark horse”.
De har nogle dygtige spillere som eksempelvis Sarah Iversen og Louise Burgaard, men holdet er simpelthen for ustabilt.
- Den ene kamp taber de kæmpestort til Esbjerg, inden de så vinder stort over Aarhus United.
De taber, vinder, taber, vinder.
Det er ustabilt.
- Derfor kan de selvfølgelig sagtens brænde en stor kamp af mod Odense, men det kræver, at mange ting går op i en højere enhed, siger Lars Krogh Jeppesen, der peger på to afgørende faktorer:- Odense er selvfølgelig favoritter, men det kræver, at der rent angrebsmæssigt sker et løft.
De må ikke lave ret mange tekniske fejl, for det vil give Herning-Ikast mulighed for at løbe mange kontraer.
Nøglen for Herning-Ikast bliver omvendt at løbe på alt, der kan løbes på, siger Lars Krogh Jeppesen.
Esbjerg-København har kampstart klokken 14, mens Odense møder Herning-Ikast klokken 16.
Begge kampe kan ses på TV2.
FacebookTwitterKopier linkEmner:Herning|Ikast|Louise Burgaard (håndboldspiller)|Team Esbjerg|Håndbold




https://www.dr.dk/sporten/fodbold/superliga/kraul-fck-vil-gerne-udskyde-mesterskabsfejringen

Af DR Sportens fodboldkommentatorAndreas KraulSuperligaKraul: 'FCK vil gerne udskyde mesterskabsfejringen'DR Sportens fodboldkommentator, Andreas Kraul, ser på Superligaens mesterskabsspil og en guldduel, der blev aflyst hen over påsken.
FCK kan blive danske mestre mandag aften.
27.
apr.
2019 kl.
10.
55Bemærk: artiklen er mere end 30 dage gammelLæs opMange af os kan nok huske jubelbillederne fra Jamie Vardys private hjem mandag 2.
maj 2016.
Den aften kunne den engelske angriber og holdkammeraterne fra Leicester City FC blive mestre uden selv at være i aktion, hvis Tottenham ikke vandt deres udekamp mod Chelsea, og derfor havde Vardy inviteret resten af truppen hjem for at være klar, hvis den sensationelle titel skulle komme i hus to runder før sæsonafslutningen.
”Vardy is having a party”, som det var populært at sige det forår, og med 2-2 på Stamford Bridge gik billederne af de jublende spillere i angriberens stue verden rundt.
FCK's Dame N'Doye.
På samme måde kan FCK-spillerne måske samles hjemme i privaten hos Dame N’Doye til en hyggelig tv-aften på mandag, hvis de selv har besejret OB i Parken søndag eftermiddag.
Sker det, er Ståle Solbakkens hold nemlig matematisk sikre på at vinde Superligaen i tilfælde af, at FC Nordsjælland hjemme i Farum tager enten et eller alle tre point mod FC Midtjylland, som så vil være 13 eller 14 point efter københavnerne med fire runder tilbage og dermed kun 12 point at spille om.
Brøndby kommer på besøgNu vil FC Københavns 13.
danske mesterskab så langt fra være nogen overraskelse, så derfor skal vi nok heller ikke forvente samme billeder eller jubel som i Leicester – ja, faktisk er der nok i hvert fald dele af hovedstadsklubbens organisation, som håber, at mesterskabets matematiske hjemførsel bliver udsat en uges tid.
I spillerunden efter møder FC København nemlig på hjemmebane Brøndby, og for en del fans, og ikke mindst FCK’s kommercielle afdeling, vil et muligt mesterskab endegyldigt sikret i Parken mod den evige ærkerival fra Vestegnen være det tætteste på en våd fodbolddrøm, man kan komme.
Et udsolgt stadion er i hvert fald en sikker afledt effekt.
Sådan så det ud for knap to uger siden, da FCK gæstede Brøndby Stadion.
Ståle Solbakken er naturligvis bedøvende ligeglad med den slags.
For ham handler det udelukkende om at hjemføre titlen, glemme sidste sæsons katastrofale fjerdeplads – og så ellers forberede sig på et nyt forsøg på at sende et hold ind i det sportslige og økonomiske Mekka kaldet Champions League.
Nordmanden kan nu være ganske rolig, uanset om det bliver et mandagsmesterskab ’in absentia’ eller det helt store gallaudtræk foran en sandsynligvis udsolgt Parken den 5.
maj.
For mestre skal københavnerne nok blive.
FC Midtjyllands første nederlag på hjemmebane i denne sæson søndag aften til Brøndby var nemlig lige så afgørende for guldduellen, som det var skuffende og lidt overraskende.
Afstanden fra FCK til FCM er inden de sidste fem runder på 11 point samt en målscore, der er 17 mål bedre i københavnernes favør, hvilket reelt betyder, at midtjyderne skal vinde samtlige fem kampe stort, mens københavnerne samtidig ikke må få en eneste sejr mere.
FC Midtjylland har imidlertid slet ikke kunne leve op til efteråret og især sidste sæsons store styrke og meget kraftfulde udtryk.
Andreas KraulDet sker naturligvis ikke, og derfor kan økonomiafdelingen i Parken også roligt banke på hos den sportslige stab og lige bede dem om at holde lidt igen.
Eller endnu bedre: For første gang i mange måneder håbe på, at FC Midtjylland rent faktisk også vinder.
Onuachus manglende målMed guldduellen aflyst allerede her hen over påsken er spændingen i mesterskabsslutspillet reduceret til, hvem der skal have bronzemedaljerne, og det er en stor skuffelse i forhold til det intense kapløb, der var lagt op til.
Man skal knibe øjnene lidt sammen for at huske, hvordan der efter afslutningen på grundspillet – for bare fem runder siden – kun var et point mellem nummer et og to i tabellen.
FC Midtjylland har imidlertid slet ikke kunne leve op til efteråret og især sidste sæsons store styrke og meget kraftfulde udtryk.
Holdet har stadig tabt meget få kampe, javel, men det har knebet gevaldigt med at sætte en hel god kamp sammen, og hvis man ser på alle kampe i 2019, så er det kun i et enkelt tilfælde lykkedes Kenneth Andersens hold at vinde med over et mål i Superligaen (2-0 over OB), mens det er blevet til mange uafgjorte.
Det kniber med at få boldene i kassen for FCM's Paul Onuachu.
Angriber Paul Onuachu har personificeret den negative udvikling med nu syv Superliga-kampe i træk uden scoring, og det er svært ikke at få den tanke, at den nigerianske landsholdsspillers ikke indfriede ønske om et stort klubskifte væk fra Danmark har haft en eller anden form for indflydelse.
I hvert fald har hverken Onuachu eller resten af FCM-holdet udstrålet den samme power og indædte kampvilje, hvilket blandt andet viste sig i den tabte direkte duel med 3-0 til FCK-holdet i Parken.
Her led de forsvarende danske mestre fra det midtjyske et helt essentielt og klart nederlag i deres selverklærede jagt på The Double, og kampens eneste advarsel blev uddelt til… Rasmus Falk fra FC København.
Stadig mulighed for en titel i HerningNu måler man selvfølgelig ikke succes i antallet af indkasserede advarsler, men i den kamp mærkede FC Københavns offensive profiler ikke nok midtjysk stål fra hverken Tim Sparv, Kian Hansen eller Erik Sviatchenko, mens en væsentlig og altid fightende faktor i sidste sæson, Marc Dal Hende, var placeret på bænken.
I stedet skal FC Midtjylland nu rette fuld fokus mod at vinde klubbens første pokaltitel, når de Store Bededag den 17.
maj spiller finale i Parken, hvor Brøndby er modstanderen.
Midtjyderne er sikre på andenpladsen i Superligaen og dermed europæisk deltagelse, mens en pokaltitel kan vise sig at være vejen til det samme for holdet, der nok højest i en måneds tid endnu trænes af Martin Retov.
Martin Retov og Brøndby skal op mod FCM i pokalfinalen.
Brøndby IF har opgraderet den sportslige sektor med en ’ekstern konsulent’ i skikkelse af klubbens egen tidligere ungdomstræner Mads Davidsen, der har hentet stor international erfaring og succes i blandt andet kinesisk fodbold.
Sammen med Ebbe Sand, Kim Vilfort, Martin Retov og ikke mindst bestyrelsesformand Jan Bech Andersen er der dermed masser af Brøndby-hjerte og gode idéer i organisationen, men et fodboldhold har trods alt stadig i et vist omfang brug for en træner, og dette forår har vist, at Brøndby har brug for en stærk mand på sidelinjen.
Det bliver spændende at følge både pokalfinalen og situationen på trænerbænken i såvel Brøndby som Herning.
Også mere spændende end mesterskabskampen.
Den kan være afgjort allerede mandag aften.
Alle rundens kampe i Superligaen kan følges direkte i LIGA på P3.
FacebookTwitterKopier link




https://www.dr.dk/nyheder/udland/teslas-topchef-indgar-forlig-med-finansvagthund-i-usa

UdlandTeslas topchef indgår forlig med finansvagthund i USAElon Musk havde ifølge finanstilsynet i USA brudt en aftale om, at han ikke må vildlede om Tesla på Twitter.
Elon Musk har indgået forlig med det amerikanske børstilsyn (SEC).
27.
apr.
2019 kl.
03.
20Bemærk: artiklen er mere end 30 dage gammelLæs opTeslas topchef, Elon Musk, indgår et forlig med det amerikanske børstilsyn (SEC).
Det sker, efter at elbilproducent-chefen kom i store problemer på grund af en række tweets fra februar.
Det skriver nyhedsbureauet Reuters.
SEC mente, at Musk brød en tidligere aftale om, at han ikke må bringe vildledende informationer om Tesla på Twitter.
I et dokument, som er sendt til en føderal dommer i New York, har SEC og Elon Musk meddelt, at parterne har bilagt sagen om, hvordan Elon Musk tweeter om Teslas økonomiske forhold.
Aktien steg på baggrund af tweetsSEC har hævdet, at Elon Musk 19.
februar med et nyt tweet havde brudt den forligsaftale, som de samme to parter indgik i oktober sidste år.
Det skete på baggrund af, at Elon Musk i august sidste år havde tweetet, at han overvejede at afnotere Tesla, og at han havde sikret sig finansieringen til det.
Aktien steg på baggrund af de tweets, men det viste sig ikke at have hold i virkeligheden.
Læs også:Tre tweets der gjorde ondt: Investorer vil have stoppet Elon Musk på TwitterTesla er fortsat noteret på børsen i USA.
I sit tweet i februar lod Elon Musk forstå, at Tesla i 2019 ville producere 500.
000 biler.
Få timer senere korrigerede han det til 400.
000 biler, efter at have konsulteret en intern advokat i Tesla.
Derfor mente børsmyndighederne, at han igen havde trådt i spinaten.
Tage fornuftighedsbukser påDommeren i den nye sag, Alison Nathan, havde i april opfordret parterne til at "tage deres fornuftighedsbukser på", forlige den nye sag og samtidig fjerne nogle uklarheder i den oprindelige forligsaftale, som kræver, at Elon Musk får intern godkendelse i Tesla, inden han tweeter om selskabets forhold.
Det nye forlig sikrer, at Musk nu kan tweete videre, samtidig med SEC kan holde fast i, at den kontroversielle topchef ikke må vildlede børsmarkedet med forkert information på det sociale medie.
/ritzau/FacebookTwitterKopier linkEmner:Elon Musk (erhvervsleder)|Tesla Motors|USA|Twitter|Biler




https://www.dr.dk/nyheder/udland/selvmordsbombere-draeber-15-i-sri-lanka

Bombeangreb i Sri LankaSe temaUdlandSelvmordsbombere dræber 15 i Sri LankaSikkerhedsstyrker stormer byer på Sri Lankas østkyst i jagt på IS-krigere.
Mindst tre er dræbt i ildkamp.
Billeder af St.
Sebastian-kirken i Sri Lanka efter bombeangrebet 21.
april.
)Af Sandra Meersohn Meinecke27.
apr.
2019 kl.
06.
31Bemærk: artiklen er mere end 30 dage gammelLæs op15 mennesker er blevet dræbt af selvmordsbombere i Sri Lanka.
Det sker, efter at srilankanske sikkerhedsstyrker og politi fredag aften dansk tid stormede flere byer på den srilankanske østkyst i søgen efter krigere fra Islamisk Stat (IS).
Ifølge nyhedsbureauet AFP sprængte tre mænd sig selv i luften, da sikkerhedsstyrker omringede dem i et hus i byen Kalmunai på Sri Lankas østkyst.
Ifølge flere medier har eksplosionerne angiveligt dræbt seks børn og tre kvinder.
De srilankanske sikkerhedsstyrker har tidligere meldt ud, at fire andre formodede krigere fra IS blev dræbt, da de stormede et hus i byen Kalmunai.
En talsmand for militæret Sumith Atapattu fortæller, at to af de fire formodede IS-krigere blev dræbt under en skududveksling.
- I vores gengældelsesskud døde to våbenmænd, siger Sumith Atapattu.
Hvordan de øvrige to IS-krigere mistede livet er endnu uvist.
Talsmanden tilføjer, at en civil person også blev dræbt i skudvekslingen.
© ScanpixBombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker, en i et mindre hotel og en under en anholdelsesaktion i hovedstaden Colombo.
Tre danske børn mistede livet.
I alt blev mere end 250 dræbt og over 450 såret.
Fundet sprængstof og IS-flagI en pressemeddelelse skriver politiet, at de dræbte krigere var formodede medlemmer af den islamiske gruppe National Towheed Jama'at (NTJ).
Man mener, at de dræbte krigere spillede en rolle i de mange bombeangreb, der ramte landet påskedag 21.
april og dræbte over 250 mennesker.
Sikkerhedsstyrkerne har efterfølgende fundet sprængstof, detonatorer, selvmordsbombe-udstyr, militæruniformer og IS-flag.
Politiet udtalte fredag, at man forventede at anholde 140 personer, der havde relation til IS.
Læs også:Srilankansk politi i skudveksling: Har fundet mulig 'bombefabrik'Indtil videre har politiet anholdt 76 personer, herunder udlændinge fra Syrien og Egypten, skriver nyhedsbureauet Reuters.
Aflyste gudstjenesterLandets katolske kirker har aflyst gudstjenesterne søndag af frygt for nye angreb.
Colombos ærkebiskop Malcolm Renjith har ifølge BBC udtalt, at han har set lækkede sikkerhedsdokumenter, der advarer om flere angreb.
Ifølge det britiske nyhedsmedie føler han sig ”forrådt” over, at regeringen ikke formåede at reagere på advarslerne om bomberne.
FacebookTwitterKopier linkEmner:Islamisk Stat|Sri Lanka|Terrorisme|BBC|Kristendom




https://www.dr.dk/nyheder/politik/alternativet-har-mistet-medlemmer-fik-nok-af-topstyring-og-ego-raes

PolitikAlternativet har mistet medlemmer: Fik nok af topstyring og ego-ræsAlternativet har mistet hvert syvende medlem de seneste to år.
Partileder Uffe Elbæk mødes i dag med 400 partifæller til Alternativets landsmøde i Odense.
Af Rikke Gjøl Mansø og Line Jenvall27.
apr.
2019 kl.
07.
17 | opdateret 02.
maj 2019 kl.
13.
07Bemærk: artiklen er mere end 30 dage gammelLæs opI dag mødes omkring 400 alternativister til partiets sidste landsmøde før det meget snarlige folketingsvalg.
Her kickstarter Alternativet valgkampen med tre udspil, der matcher partiets tre bundlinjer; den grønne, den sociale og den økonomiske.
Men partileder Uffe Elbæk kommer til at fremlægge sine udspil i skyggen af kritik om topstyring og lukkethed.
Senest har to hovedbestyrelsesmedlemmer meldt sig ud af partiet i protest.
Alternativets møgsagerI september 2017 kunne Ekstra Bladet afsløre, at Alternativets valgkamp var blevet støttet med 450.
000 kroner, som blev overført af en fond fra de to skattely-lande Gibraltar og Luxembourg, selvom kampen mod netop skattely er et centralt punkt i partiprogrammet.
Op til kommunalvalget i november 2017 kunne Jyllands-Posten berette, at partiledelsen havde sat en kulegravning i gang efter flere sager om seksuelle krænkelser.
Samtidig havde en chef opfordret ansatte til at sende billeder af deres "pik i slap tilstand", der skulle bruges i en collage på partiets stamværtshus.
Dagen før kommunalvalget trak Alternativet igen overskrifter, fordi partiet inviterede til valgfest på den københavnske bar Monastic, der er kendt for sine sexgynger og mørkerum.
Flere medlemmer kritiserede en voldsom festkultur i partiet.
I efteråret 2017 trak et københavnsk medlem sig som kandidat ved kommunalvalget.
I en intern mail, som Altinget kunne afsløre, begrundede hun sit exit med, at hun havde fået nok af "gammel politisk kultur” med "kammerateri og misbrug af indflydelse.
"I oktober 2018 kunne Radio24Syv fortælle, at kulturborgmester Niko Grünfeld (ALT) havde brugt 130.
000 kroner på at indrette sit borgmesterkontor på Københavns Rådhus med designermøbler.
Kort efter kunne radiostationen yderligere fortælle, at han havde føjet en master i positiv psykologi til sit cv, selv om han aldrig har fuldført uddannelsen.
Kort efter trak Grünfeld sig fra posten.
Samtidig blev det afsløret, at politisk ordfører Carolina Magdalena Maier i løbet af sine tre år i Folketinget har været på 20 flyrejser - selvom partiet opfordrer folk til at flyve mindre af hensyn til klimaet.
Hun erkendte, at hun har fejlet.
I slutningen af marts 2019 forlod partiets næstforperson og et hovedbestyrelsesmedlem partiet med en skarp kritik af partiledelsen.
Kort efter opfordrede Niko Grünfeld i en intern mail, der blev lækket til Jyllands-Posten, til en "synlig konsekvens" efter år med læk, anonym kritik og personopgør.
Kilde: Jyllands-Posten, Ekstra Bladet, Radio24syv, Ritzau.
- Man snakker meget om åbenhed, men jeg har ikke oplevet åbenhed.
Man snakker også meget om medlemsinddragelse, men det sker kun på skrømt, siger Theis Krarup Hansen.
Han meldte sig ind i partiet op til folketingsvalget i 2015 og blev i november sidste år medlem af hovedbestyrelsen og kasserer.
Men 29.
marts i år meldte han sig ud i protest mod ledelsen.
Man har ikke inddraget medlemmerne – kun på skrømt.
Og det kan folk godt gennemskue.
Theis Krarup Hansen, tidligere kasserer i Alternativets hovedbestyrelse- Man har ikke inddraget medlemmerne – kun på skrømt.
Og det kan folk godt gennemskue.
De folk, der har været aktive, har et ønske om at blive hørt og inddraget.
Når de opdager, at de får lov at lægge alt deres arbejde i en valgkamp og så bliver parkeret i fire år, indtil de skal bruges igen, så dukker de ikke op længere, siger han.
Kritikken er også rettet direkte mod Uffe Elbæk som leder.
Han har udnyttet sin magt, lød bekyldningen fra Vilhelm Stamp Nordal Møller, da han for en måned siden trak sig fra sin post som næstforperson:- Når vi diskuterede reel politik og beslutninger, så var det tydeligt, at han ikke lyttede og selv ville bestemme.
Inden jeg kom i hovedbestyrelsen, så jeg Uffe Elbæk som en Messias, men den holdning ændrede sig.
Vilhelm Stramp Nordal Møller meldte sig straks efter ind i Socialdemokratiet.
Læs også:Næstforperson forlader Alternativet: Elbæk har udnyttet sin magt til at få sine egne frem1.
700 færre medlemmer på to årOp til landsmødet for to år siden kunne Alternativet stolt meddele, at det unge parti havde rundet 11.
000 medlemmer og dermed var Folketingets fjerdestørste parti målt på medlemstal.
Men siden er medlemmerne sivet, så partiet nu har færre end 9.
300 - og dermed har mistet omkring hvert syvende medlem.
En af dem er Simon Fyhn Kristensen, der meldte sig ind i partiet i 2015 og blev formand og byrådskandidat for Alternativet i Odder.
Men sidste år meldte han sig ud af partiet, fordi han følte sig misinformeret og ignoreret af ledelsen.
- Hvis man nu for eksempel ikke havde tænkt på dick-pic-kollager og ikke havde haft en festkultur, der gik op i hat og briller, så kunne man nok have nået længere, siger Simon Fyhn Kristensen.
Han mener, at det er lykkedes Alternativet at lægge kimen til en forandring i samfundet.
- Men som det er lige nu, har vi ikke flyttet os en tøddel, lyder hans analyse af den politiske situation i samfundet.
Læs også:Cordsen: Kritikken om en syg kultur rammer ekstra hårdt i AlternativetFestkulturen var også en af årsagerne til, at tidligere byrådskandidat i Odense Mathias Magnussen Thorsson i sommeren 2017 meldte sig ud af partiet.
- Der var ikke styr på partiet.
Det var på nogle punkter et meget naivt parti og meget grønt i den forstand, at det var et meget nyt parti, der var let modtagelig over for mange af de sager, der poppede op, siger han.
Det er ikke kun medlemstallet, der dykker.
Alternativet står også til et dyk i meningsmålingerne.
Den seneste Epinion-måling for DR viser en halvering fra valgresultatet på 4,8 til 2,4 procent - ganske tæt på spærregrænsens to procent.
Der er dog kun tale om en enkelt måling, og i de vægtede gennemsnit af målinger fra forskellige institutter ligger partiet over tre procent.
'Man måtte ikke sætte spørgsmålstegn ved noget'Kunstner Jacob Fuglsang Mikkelsen blev med stor begejstring alternativist i 2015 - inspireret af visionerne om medlemsinddragelse og en flad magtstruktur.
- Men så snart der kom magt ind i spillet, blev det politik som alt andet politik med grelle magtproblemer og store egoer.
- Det var en slags forelskelse.
En enorm forelskelse, hvor man bare blev skuffet af det, man troede, man var forelsket i.
Det viste sig ikke at være, som jeg havde troet, siger Jacob Fuglsang Mikkelsen, der meldte sig ud i 2016.
Man måtte ikke sætte spørgsmålstegn ved noget som helst.
Man blev holdt udenfor, hvis man påpegede ting, man syntes var forkert.
Jacob Fuglsang Mikkelsen, tidligere folketingskandidat for AlternativetHavde du ikke også selv et ansvar for at gøre partiet til det, du håbede, det ville være?
- Jo, og jeg synes også, jeg gjorde alt, hvad jeg kunne.
Jeg var kritisk hele vejen igennem, selvom man egentlig ikke måtte være kritisk.
Man måtte ikke sætte spørgsmålstegn ved noget som helst.
Man blev holdt udenfor, hvis man påpegede ting, man syntes var forkert.
Bliver et parti ikke også på et tidspunkt nødt til at lægge sig fast på en linje, så vælgerne ved, hvor man har dem?
- Jo, men jeg synes bare ikke, at den linje var noget, vi var kommet frem til i fællesskab.
Det var noget, der allerede var bestemt.
Der var én linje, og det var ledelsens, og så skulle vi andre bare følge med eller gå.
Så jeg gik, siger Jacob Fuglsang Mikkelsen.
Læs også:Fem år med Alternativet: "Det slider at holde drømmefabrikken kørende"Det billede bekræfter Theis Krarup Hansen.
Da han i forbindelse med partiets fem-års-jubilæum sidste år som nyudklækket hovedbestyrelsesmedlem udtalte til DR, at Alternativet nogle gange kan komme til at virke lidt hellige, oplevede han at få en skideballe.
- Man var meget, meget utilfreds i den politiske ledelse og i hovedbestyrelsen med, at jeg havde åbnet munden.
Jeg fik helt klart det indtryk, at jeg skulle have holdt min mund, siger han og tilføjer:- I det hele taget oplevede jeg meget, at man ikke var interesseret i at høre om problemer.
Man stak fingrene i ørerne og sagde bare ”la la la, vi kan ikke høre noget” og skød budbringeren i stedet for at lytte til ham.
Uffe Elbæk: 'Det er noget sludder'Der er ikke topstyring i Alternativet, og det er ”noget sludder”, at medlemmerne ikke bliver inddraget i beslutninger, lød modsvaret fra partileder Uffe Elbæk, da han i forgårs blev konfronteret med kritikken i radioprogrammet Slotsholmen på P1.
Uffe Elbæk (ALT) - Jeg synes absolut, at anklagerne er helt urimelige, og der er ikke bund i det, sagde Uffe Elbæk.
Han ærgrer sig over, at "interne personsager har skygget urimeligt meget for det store politiske projekt":- Jeg synes, der har været en uheldig tendens til at fremsætte uunderbyggede anklager, siger Elbæk og "gisner" om, hvilket motiv hans tidligere partifæller kan have for at fremsætte en kritik, der i hans optik slet ikke er hold i:- Jeg oplever nogle gange, at de her udmeldinger måske bunder i en skuffelse over ikke at have fået egne forventninger indfriet.
Hvad angår kritikken af ham selv som politisk leder, lyder Uffe Elbæks svar:- Jeg synes, jeg er en klog leder, der tager min opgave dybt, dybt alvorligt og forfægter projektets ambitioner, værdier og mål hver eneste dag.
Alternativet afholder landsmøde på i DOK5000 på havnen i Odense hele dagen.
Rettelse: Tidligere fremgik det fejlagtigt, at Simon Fyhn Kristensen meldte sig ind i Alternativet i 2013.
Det er rettet til 2015.
Det er også præciseret, at hans udtalelse om, at "vi ikke har flyttet os en tøddel" er møntet generelt på samfundet - og ikke specifikt på Alternativet som parti.
FacebookTwitterKopier linkEmner:Alternativet (parti)|Uffe Elbæk (politiker)|Valg og folkeafstemninger|Folketinget|Odense




https://www.dr.dk/nyheder/udland/maeslingeudbrud-i-californien-sender-1000-elever-og-laerere-i-karantaene

UdlandMæslingeudbrud i Californien sender 1000 elever og lærere i karantæneElever og ansatte på to universiteter i USA har været i karantæne for at stoppe spredning af mæslinger.
USA er ramt af det værste udbrud af mæslinger i næsten 20 år.
(arkivfoto) 27.
apr.
2019 kl.
06.
21Bemærk: artiklen er mere end 30 dage gammelLæs op1000 studerende og ansatte på to universiteter i Los Angeles har denne uge været i karantæne i et forsøg på at stoppe spredning af mæslinger.
Det skriver nyhedsbureauet AP.
Fredag eftermiddag lokal tid - to dage efter karantænen blev sat i værk - er 325 vurderet til at være immune over for sygdommen.
De er ikke længere i karantæne, oplyser sundhedsmyndighederne i Los Angeles.
De to universiteter, University of California og California State University, har mere end 65.
000 studerende tilsammen.
675 studerende og ansatte er forsat i karantæne natten til lørdag dansk tid.
Må ikke bruge offentlig transportKarantænen indebærer, at de har forbud mod at opholde sig i nærheden af andre mennesker.
Det betyder blandt andet, at de ikke må tage offentlig transport, heriblandt busser, taxaer, tog og fly.
Enhver, der overtræder forbuddet, risikerer at blive retsforfulgt, siger Los Angeles direktør for folkesundhed, Barbara Ferrer.
- Dette er en juridisk bindende ordre, understreger Ferrer.
USA er ramt af det værste udbrud af mæslinger i næsten 20 år.
Også andre lande melder om usædvanligt mange tilfælde af den smitsomme sygdom, som der findes effektive vacciner mod.
Ifølge FN's børneorganisation, Unicef, er kimen til den "alarmerende" tendens lagt år tilbage.
Problemet er, at millioner af børn ikke er vaccineret.
110.
000 døde af mæslinger i 2017I 2017 døde omkring 110.
000 mennesker af mæslinger.
Hovedparten af dem børn.
Det svarede til en stigning på 22 procent i forhold til 2016.
Det skriver nyhedsbureauet Reuters.
Blandt de industrialiserede nationer topper USA Unicefs liste over lande, hvor flest børn ikke er vaccineret.
Fra 2010 til 2017 drejer det sig om over 2,5 millioner amerikanske børn.
Og det nytter ikke noget at se til, mens den smitsomme sygdom spredes yderligere, mener embedslæge i Los Angeles Amand Dorian.
- Mæslinger kan slå mennesker ihjel.
Derfor er vi nødt til at tage det her meget seriøst, udtaler Dorian ifølge nyhedsbureauet AP.
700 smittet i år i USAAlene i år har op mod 700 mennesker i USA været smittet med mæslinger.
I Los Angeles drejer det sig om fem personer, mens tallet for hele Californien er 38.
Tidligere på måneden måtte 875 studerende, ansatte og besøgende på et tredje universitet i byen i karantæne, efter at en elev smittet med mæslinger havde været på skolen.
/ritzau/FacebookTwitterKopier linkEmner:USA|Los Angeles|Børnesygdomme|Uddannelse|Unicef




https://www.dr.dk/sporten/oevrig/de-danske-rugby-gentlemen-kaemper-tage-et-skridt-op

Øvrig sportDe danske rugby-gentlemen kæmper for at tage et skridt opDet danske landshold i rugby møder lørdag Østrig i en kamp, der kan sende danskerne på vej mod en oprykning.
Danmark møder lørdag Østrig i jagten på oprykning til Conference 1 Nord.
Af Michael Sten Jensen i Lyon27.
apr.
2019 kl.
09.
46Bemærk: artiklen er mere end 30 dage gammelLæs opDet er nok de færreste, der forbinder rugby med gode manerer og høflig tiltale.
På banen kan det i hvert fald være svært for det utrænede øje at se, at respekt også kan udtrykkes med en veludført tackling, der sender den direkte modstander i jorden.
Men sådan er det i rugby, sådan har det altid været, og lørdag er der mulighed for at se det danske herrelandshold i 15-mands rugby vise både styrke og sportsmanship, når Østrig gæster RK Speeds baner ved Kastrup.
En dansk sejr vil sende holdet godt på vej mod en oprykning til Conference 1 Nord, som vil være den næstbedste række, siger Dansk Rugby Unions sportschef, Mikael Lai Rasmussen.
- Det er en meget vigtig kamp.
Der resterer to kampe i ligaen, så for os gælder det om at jagte den her oprykning.
Hvis vi vinder mod Østrig og Letland i vores to sidste kampe, så ser det rigtig godt ud.
Inden lørdagens kamp er Danmark med seks point placeret på tredjepladsen i gruppen, mens Østrig på femte- og sidstepladsen har tre point.
Rekrutteringstiltag bærer frugtSkulle kampen mod Østrig ikke kaste en sejr af sig, så kan Dansk Rugby Union glæde sig over, at fødekæden frem mod det danske landshold ser ud til at blomstre.
Selv om det halter med at tiltrække spillere til seniorafdelingen, så strømmer det ind med ungdomsspillere, lyder det fra Mikael Lai Rasmussen.
- For fire-fem år siden satte vi flere rekrutteringstiltag i søen, og det ser ud til at bære frugt.
Eksempelvis kan vi se, at vi har dobbelt så mange spillere omkring vores hold fra U16 og derunder, i forhold til tidligere.
- Rugby er en gentleman-sport, som handler om sammenhold, respekt og forskellighed, og det taler til mange, så vi glæder os til fremtiden, siger Mikael Lai Rasmussen.
Danmark og Østrig spiller klokken 16.
00 på RK Speeds baner i Kastrup.
Kampen kan ses på rugbyeurope.
eu.
FacebookTwitterKopier link




https://www.dr.dk/nyheder/regionale/nordjylland/aeldre-danskere-giver-europa-baghjul-paa-nettet-det-kan-jo-bruges-til

NordjyllandÆldre danskere giver Europa baghjul på nettet: Det kan jo bruges til altDe seneste ti år er danske ældre blevet markant mere digitale.
Facebook, lejligheder og salg af en motorcykel.
Carl, Arne og Bent er alle på internettet indimellem.
Af Klaus Videbæk og Frederik Holst27.
apr.
2019 kl.
08.
32Bemærk: artiklen er mere end 30 dage gammelLæs opHar du fundet frem til denne artikel – ja, så er der en væsentlig chance for, at du er mellem 65 og 74 år.
Eller måske er du slet ikke.
Men i hvert fald er det ikke bare de unge, men også mange ældre herhjemme, der har taget internettets goder til sig og for eksempel bruger det til at søge efter nyheder.
Modsat kniber det lidt mere i den sydøstlige del af Europa.
Nye tal fra Danmarks Statistik og Eurostat viser, at 92 procent af danskerne fra 65 til 74 år har brugt internettet inden for de seneste tre måneder.
Det gør Danmark til det land i EU, hvor flest i målgruppen er aktive på nettet.
Næst efter Danmark kommer Holland (87 procent) og Sverige (83 procent).
I den anden ende af skalaen finder man Rumænien, Grækenland og Bulgarien, hvor det er 25, 23 og 19 procent af de adspurgte, der har surfet de seneste tre måneder.
Godt nyt for de ældreTilbage i 2009 var det 44 procent af danskerne i målgruppen, der aldrig havde brugt internettet, mens det i dag blot er seks procent.
Der er altså sket en stor udvikling på kort tid, når man ser på ældre danskeres brug af internettet.
- Det kan jeg i den grad nikke genkendende til, siger Anni G.
Walther, formand for Ældre Sagen i Aalborg, hvor man jævnligt laver it-kurser for organisationens medlemmer.
Hun oplever, at de ældre er blevet langt mere selvhjulpne, end de har været tidligere, og at mange er interesserede i at følge med i, hvad der sker omkring dem på for eksempel Facebook.
Og det er godt nyt, mener hun.
- De kommer ud i en større verden ved selv at kunne administrere det, de har lyst til at se og høre om.
Så det giver en positiv effekt hele vejen rundt, siger Anni G.
Walther.
Også de ældre som DR har talt med på aktivitetscentret Fyensgade-centret i Aalborg er glade for internettets mange muligheder.
Arne Danmark Jensen, 86 år - pensioneret snedker og tømrer- Jeg har et par piger, der har været gode til at hjælpe mig i gang med det.
De er flinke til at hjælpe mig, hvis der er noget.
- Nu har jeg en motorcykel, som jeg har sat til salg på internettet, så det er da en af de ting, som jeg kan bruge det til.
Men man kan jo spørge om mange ting på nettet.
Jeg bruger min iPad meget.
- Jeg vil helst ikke undvære det.
Det vil jeg ikke.
Carl Mørup, 89 år - pensioneret skibsbygger ved Aalborg Værft- Jeg har en iPad, som jeg bruger indimellem.
Men det er ikke ret meget.
- Jeg bruger Facebook, når børnebørnene og venner og bekendte sender beskeder.
Det er sjovt nok at følge med i, hvad de foretager sig, alle de unge mennesker.
- Jeg brugte det også lige for en halv time siden for at gå ind og se på min bank.
Bent Thygesen, 72 år - pensioneret taxachauffør og vognmand- Det kan jo bruges til alt.
Til at købe eller sælge noget eller at finde en lejlighed.
Det kan bruges til alverdens ting.
Der er ingen grænser.
FacebookTwitterKopier link




