https://www.dr.dk/sporten/atletik/sikke-en-aften-anna-emilie-moeller-slaar-dansk-rekord-og-henter-ol-billet

AtletikSikke en aften!
Anna-Emilie Møller slår dansk rekord og henter OL-billetAnna-Emilie Møller har sikret sig en plads ved OL i 2020 i Tokyo efter en flot indsats torsdag aften.
Anna-Emilie Møller har sikret sig billetten til OL i Tokyo i 2020.
Af Frederik Palle13.
juni 2019 kl.
21.
52Bemærk: artiklen er mere end 30 dage gammelLæs opVed Diamond League-stævnet i Oslo her til aften imponerede den blot 21-årige Anna-Emilie Møller endnu engang.
Hun satte både dansk rekord og sikrede sig en plads til OL om godt et år i Tokyo.
Det skete i favoritdisciplinen 3000 meters forhindringsløb, hvor hun skar mere end syv sekunder af sin egen danske rekord.
Hun løb derfor konkurrencen i tiden 9.
24.
21 og slog rekorden, der blev sat til EM for et år siden.
Læs også:Danske stafet-kvinder klar til VM trods sidstepladsTiden er også markant bedre end OL-kravet på 9.
30.
00 minutter, og det betyder, at hun så småt kan begynde at glæde sig til at løbe i Japan i august næste år.
Kenyanske Norah Jeruto vandt konkurrencen i tiden 9.
03.
72.
Sara Slott Petersen skulle også have været til start ved aftenens Diamond League-stævne, men hun måtte trække sig kort før på grund af akut maveonde.
Det skriver forbundet på deres Facebook-side.
FacebookTwitterKopier link




https://www.dr.dk/musik/500000-masterbaand-er-vaek-nu-har-vi-kun-en-kopi-af-en-kopi-af-en-kopi

Musik500.
000 masterbånd er væk: Nu har vi kun en kopi af en kopi af en kopiIntet overgår lydkvaliteten på et masterbånd, siger dj og radiovært.
De tabte masterbånd svarer nogenlunde til, hvis Mona Lisa brændte på Louvre, fortæller Nicolai Molbech, der er dj og vært på P7, i Aftenshowet.
Af Mark Lindved Norup og Kasper Duncan Gram (video)13.
juni 2019 kl.
22.
44 | opdateret 14.
juni 2019 kl.
12.
12Bemærk: artiklen er mere end 30 dage gammelLæs op- Det er en kæmpe tragedie, siger radiovært Nicolai Molbech.
Tragedien er nyheden om, at en brand, der raserede et lager tilhørende Universal Studio i Hollywood for 11 år siden, fortærede masterbånd med op mod 500.
000 unikke musikoptagelser på.
Læs også:'Den største katastrofe i musikhistorien': En halv million optagelser ødelagt i kæmpebrandDet meste af musikken er for længst udgivet på plader, cd'er og alle mulige andre medier, men når masterbåndet går op i røg, er det originalen - udgangspunktet for det hele - der forsvinder.
- Det ville være nogenlunde det samme, som hvis Mona Lisa brændte på Louvre, fortæller Nicolai Molbech, der er dj og vært på P7.
Kopi af en kopi af en kopiTilbage er kun kopierne, der kan være i nok så mange formater og kvaliteter, men som alligevel aldrig vil kunne måle sig med originalen.
- Mona Lisa har vi masser af kopier i kunstbøger og alle mulige steder, hvor hun ser fin ud, men der er jo en grund til, at man tager til Paris for at se den originale med de fine strøg, hvor man får indtrykket af, hvordan det rigtig er malet.
- Og det kan man ikke se i en bog, så det er det samme, når man hører R.
E.
M.
på Spotify.
Så hører man i virkeligheden kun en promille af det, der er indspillet på det originale masterbånd, fordi det er en kopi af en kopi af en kopi, siger Nicolai Molbech om tabet, som selskabet Universal i mange år forsøgte at skjule, men i forgårs blev afsløret af avisen New York Times, der havde fået fingre i interne dokumenter.
Brandfolk kæmpede med at slukke branden i lagerbygningen i 2008.
Desværre kunne de ikke forhindre en stor del af musikhistorien i at gå op i røg.
Den sandeste udgave af musikkenFor audiofile nørder, musikere og de lydteknikere og producere, der sidder ved mixerpulten i musikstudiet, er masterbåndet den hellige gral.
- En masteroptagelse er den mest sande udgave af et optaget stykke musik.
Lyden på masterbånd kan være overvældende i den måde, som de indfanger et øjeblik i historien på.
- Enhver kopi, der laves bagefter, er at træde et lydmæssigt skridt væk fra det, siger Adam Block fra musikselskabet Sony til New York Times.
Det er årtiers amerikansk rock-, pop-, jazz- og hip hop-historie, der i 2008 sammen med flammerne forsvandt op i den californiske luft, og arven efter kunstnere som Ray Charles, Elton John, Nirvana, John Coltrane og Billie Holiday er blevet reduceret kraftigt.
Et voldsomt tabDer er tale om optagelser tilbage fra 1940’erne og op mod 500.
000 sangtitler, viser de hidtil hemmeligholdte dokumenter fra Universal.
Også optagelser af studiesessioner og andet aldrig udgivet musik forsvandt i branden.
Nyheden er derfor også blevet kaldt musikhistoriens største tragedie, og det er forståeligt, mener Nicolai Molbech.
- Masterbåndet til sangen 'Rock around the Clock' er væk.
Billie Holidays hele bagkatalog er væk.
Og sådan kan man bare blive ved i lang tid med at remse op, så det er meget, meget voldsomt det her, siger han.
Opdateret med video.
FacebookTwitterKopier linkEmner:Elton John (musiker)|John Coltrane (musiker)|New York Times|Pop og rock|Californien




https://www.dr.dk/sporten/atletik/domstol-afviser-midlertidig-genindfoersel-af-hormonregel

AtletikDomstol afviser midlertidig genindførsel af hormonregelDen Schweiziske Forbundsdomstol har afvist at genindføre en omstridt regel om nedsætning af testosteronniveau.
Caster Semenya kan ånde lettet op efter en ny afvisning af hormonreglen.
13.
juni 2019 kl.
22.
40Bemærk: artiklen er mere end 30 dage gammelLæs opDen sydafrikanske atlet Caster Semenya fik sammen med Sydafrikas Atletikforbund (ASA) endnu engang medhold af Den Schweiziske Forbundsdomstol torsdag.
Her afviste domstolen midlertidigt at genindføre Det Internationale Atletikforbunds (IAAF) regel om, at kvinder med et højt niveau af mandlige kønshormoner - som Semenya - skal sænke det med medicin for at kunne deltage i visse konkurrencer.
Det skriver nyhedsbureauet AFP.
Den Schweiziske Forbundsdomstol suspenderede i starten af juni reglen, efter at Caster Semenya havde appelleret en beslutning af Den Internationale Sportsdomstol (CAS), der gav IAAF medhold i forbundets beslutning om at indføre den kontroversielle regel, til domstolen i Schweiz.
Læs også:Caster Semenya får medhold: Domstol i Schweiz suspenderer hormonregelDen midlertidige suspendering af reglen fik derefter IAAF til at bede om at få den genindført, indtil der er blevet taget en fast beslutning.
Men det er altså nu blevet afvist.
Det betyder, at Semenya kan stille op i konkurrencer i favoritdisciplinen, 800 meter, indtil der falder dom.
Hun vil dog ikke være til stede, når der søndag afholdes Diamond League-stævne i marokkanske Rabat.
Ifølge Semenyas lejr har Det Marokkanske Atletikforbund afvist at invitere hende.
IAAF har nu indtil 25.
juni til at overbevise Den Schweiziske Forbundsdomstol om, at reglen skal genindføres midlertidigt, indtil appelprocessen er overstået.
/ritzau/FacebookTwitterKopier link




https://www.dr.dk/sporten/fodbold/matchfixing-sagen-i-roskilde-fortsaetter-loenstrup-staevner-klubben

FodboldMatchfixing-sagen i Roskilde fortsætter: Lønstrup stævner klubbenChristian Lønstrup vil have retten til at komme med en afgørelse angående hans afsked med FC Roskilde.
Christian Lønstrup har valgt at stævne Roskilde FC på grund af uenighed om afskeden med klubben.
13.
juni 2019 kl.
23.
24Bemærk: artiklen er mere end 30 dage gammelLæs opDen nu tidligere cheftræner i FC Roskilde Christian Lønstrup har stævnet den sjællandske fodboldklub.
Det skriver TV2 Sport.
Det er uenighed om Christian Lønstrups afsked med klubben, der har fået den tidligere træner til at hive FC Roskilde i retten.
Lønstrup fastholder, at han ikke sagde sit job op, som det ellers blev meldt ud af klubben, og er ligeledes uenighed i grundlaget for klubbens suspendering af ham i forbindelse med sagen om mulig matchfixing i FC Roskildes kampe i 1.
division i den forgangne sæson, skriver TV2 Sport.
Læs også:Matchfixingsag i FC Roskilde overdraget til politiet- Det har desværre ikke været muligt at finde en mindelig løsning i forhold til afslutningen på mit ansættelsesforhold i FC Roskilde.
Jeg har derfor efter rådgivning fra mine advokater stævnet FC Roskilde, skriver Christian Lønstrup i en mail til TV2 Sport.
FC Roskilde-ejer Carsten Salomonsson har over for TV2 Sport afvist at kommentere Christian Lønstrups stævning af klubben.
I sidste uge kom det frem, at Danmarks Idrætsforbund (DIF) i forbindelse med sin undersøgelse af sagen om mulig matchfixing i FC Roskilde havde meldt fodboldklubben til politiet.
Sagen begyndte, da Christian Lønstrup på et spillermøde efter nederlaget på 1-2 til Lyngby 12.
maj sagde, at han havde beviser på matchfixing, men ikke fremlagde dem.
Læs også:Efter matchfixing-anklager: Roskilde-cheftræner har sagt opEfterfølgende tog spillerne skarpt afstand fra matchfixing i en pressemeddelelse fra Spillerforeningen, og Lønstrup blev kort efter suspenderet.
29.
maj kom det frem, at han efterfølgende havde sagt sit job op - men det afviser Lønstrup altså.
Faktum er dog, at han er fortid i klubben.
FC Roskilde var længe indblandet i nedrykningskampen i 1.
division, men det lykkedes at blive i landets næstbedste række med en sejr i næstsidste spillerunde over Fredericia.
/ritzau/FacebookTwitterKopier link




https://www.dr.dk/nyheder/udland/efter-storsejr-til-boris-johnson-det-er-meget-deprimerende

UdlandEfter storsejr til Boris Johnson: 'Det er meget deprimerende'Den tidligere London-borgmester er klar favorit til at blive ny premierminister, og det bekymrer nogle.
Jake Fairbrother håber ikke, at Boris Johnson bliver ny premierminister for ham og de 65 millioner andre briter.
Af Sean Coogan13.
juni 2019 kl.
22.
15Bemærk: artiklen er mere end 30 dage gammelLæs opBoris Johnson tog i dag et stort skridt mod titlen som britisk premierminister.
Ved den første runde af afstemninger i parlamentsgruppen hos Det Konservative Parti sejrede han nemlig på overbevisende vis, mens kandidatfeltet blev skåret fra 10 til syv kandidater.
Læs også:Kampen om at efterfølge Theresa May: Boris Johnson får storsejr i første valgrundeDen tidligere udenrigsminister og London-borgmester lagde godt fra land med hele 114 af de i alt 313 stemmer.
Hans nærmeste rival, den nuværende udenrigsminister Jeremy Hunt, fik 43.
Storbritanniens næste premierminister- Den 7.
juni trådte premierminister Theresa May formelt tilbage som leder af Det Konservative Parti i Storbritannien.
Hun bliver dog siddende som premierminister, indtil hendes afløser er fundet.
- 10 kandidater var fra start med i kampen om at blive partileder og premierminister.
Dem kan du læse mere om her.
- Kandidaterne bliver løbende sorteret fra ved hemmelige afstemninger blandt Det Konservative Partis parlamentsmedlemmer.
- Når der i den sidste del af juni kun er to kandidater tilbage, ryger de to ud i en form for valgkamp med blandt andet tv-dueller.
- Selv om vinderen af duellen bliver premierminister for 65 millioner briter, så er det kun de omkring 160.
000 medlemmer af Det Konservative Parti, der vælger Theresa Mays afløser, fordi partiet har regeringsmagten.
- Storbritanniens nye premierminister forventes at være på plads i den sidste del af juli.
Dermed ligger favoritten lunt i svinget, men det vækker ikke begejstring hos alle briter.
Skepsis på gadenDR's Europa-korrespondent, Anna Gaarslev, har været på gaden i London i kølvandet på dagens afstemning, som er den første i en række, der skal afgøre, hvem der bliver Storbritanniens næste premierminister.
Her finder hun flere, der ikke ligefrem er begejstrede over Boris Johnson.
- Jeg mener, at han er en løgner, og jeg synes, at han er uegnet til et offentligt embede.
Sådan siger James Piercy, der som menigt medlem af Det Konservative Parti, er en af de omkring 160.
000 personer, der om nogle uger får muligheden for at stemme om partiets næste leder og premierminister.
James Piercy er medlem af Det Konservative Parti, og han stemmer i hvert fald ikke på Boris Johnson.
Det vides endnu ikke, hvilke to kandidater der kommer til at stå på stemmesedlen, men James Piercys stemme kommer i hvert fald ikke til at gå til Boris Johnson.
- Jeg vil stemme på enhver anden end Boris, siger han.
Også Jake Fairbrother håber, at det bliver en anden end favoritten, der bliver ny premierminister.
- Det er meget deprimerende.
Jeg har svært ved at tro, at vi er nået dertil, at Boris Johnson er kandidat til at blive De Konservatives partileder og potentielt premierminister, siger han.
- Jeg tror ikke på et ord, han siger, og jeg synes, at han er en skændsel for britisk politik, lyder det fra Jake Fairbrother.
Han frygter, at Boris Johnsons lovning om at forlade EU den 31.
oktober med eller uden en aftale kan ramme den britiske økonomi.
- Jeg håber, at mange på højrefløjen bliver klogere og stemmer på en mere ærlig repræsentant, som vi vil have til at lede dette land, siger han.
Brexit i fokusBriternes skilsmisse med EU er det helt store tema ved formandskampen i Det Konservative Parti.
De menige medlemmer af partiet adskiller sig blandt andet fra resten af den britiske befolkning ved at være mere åbne over for et såkaldt hårdt brexit, hvor man forlader det europæiske fællesskab uden en aftale.
Ifølge BBC går to tredjedele af de menige konservative medlemmer nemlig nu ind for at forlade EU ved en papirløs skilsmisse.
Det er kun tilfældet for en fjerdedel af de britiske vælgere.
Humberto Nascimento mener, at der er brug for, at brexit bliver en realitet.
Derfor glæder han sig over dagens udvikling.
- Det er en rigtig god nyhed.
Jeg håber, at han bliver premierminister og endelig får gennemført brexit, siger han om Boris Johnson.
Humberto Nascimento er glad for, at Boris Johnson ligner en klar favorit til at blive ny premierminister.
- Det er det, der har stoppet økonomien og alt andet i de seneste tre år.
Jeg tror, at med ham så sker der endelig noget.
FacebookTwitterKopier linkEmner:Boris Johnson (politiker)|Storbritannien|EU|Det Konservative Folkeparti|EU-forhold




https://www.dr.dk/nyheder/udland/trumps-pressesekretaer-forlader-det-hvide-hus-ved-maanedens-udgang

UdlandTrumps pressesekretær forlader Det Hvide Hus ved månedens udgangSarah Sanders er færdig som pressesekretær for præsident Donald Trump.
Præsident Trumps pressesekretær Sarah Sanders forlader Det Hvide Hus.
Af Mads Korsager Nielsen og Kasper Duncan Gram (video)13.
juni 2019 kl.
22.
22 | opdateret 14.
juni 2019 kl.
12.
17Bemærk: artiklen er mere end 30 dage gammelLæs opNår juni rinder ud, har Sarah Sanders for sidste gang talt fra pulten med den amerikanske præsidents segl i presserummet i Det Hvide Hus i Washington.
Præsidentens pressesekretær Sarah Sanders er færdig i sit job og forlader staben i slutningen af måneden.
Det annoncerede præsident Donald Trump torsdag aften dansk tid.
- Hun er en ganske særlig person med et ekstraordinært talent, som har udført et fremragende stykke arbejde!
Jeg håber, hun beslutter sig for at stille op som guvernør i Arkansas - hun ville blive fantastisk, annoncerede Trump på twitter, hvor Sarah Sanders' afsked blev præsenseret.
Sarah Sanders er den kun tredje kvindelige pressesekretær, der gør tjeneste for en amerikansk præsident.
Hun overtog rollen, efter Sean Spicer trådte tilbage i sommeren 2017.
Opdateret med video.
FacebookTwitterKopier linkEmner:Donald Trump (politiker)|Virksomhedskommunikation|Twitter|USA




https://www.dr.dk/sporten/golf/det-tegnede-saa-godt-men-olesens-start-paa-golf-major-endte-lunken

GolfDet tegnede så godt - men Olesens start på golf-major endte lunkenDen danske golfspiller lavede to bogeys på de to sidste huller og gik første runde i US Open i par.
Thorbjørn Olesens start på US Open blev middel trods en virkelig god start af danskeren, hvor han var med helt fremme.
Af Frederik Palle13.
juni 2019 kl.
21.
25Bemærk: artiklen er mere end 30 dage gammelLæs opThorbjørn Olesen så ud til at få en fin start på årets tredje golfmajor, US Open, da han torsdag gik sin første runde i turneringen.
Danskeren var to slag under par med to huller tilbage, men på både 17.
og 18.
hul lavede danskeren en bogey, og så sluttede han i par efter en første runde i 71 slag.
Det rækker til en foreløbig delt 28.
-plads - en placering, der dog sagtens kan ændre sig, i takt med at de resterende spillere gennemfører første runde.
Lucas Bjerregaard er også med i US Open og indleder sin første runde torsdag klokken 22.
36 dansk tid.
Danskerne til US OpenThorbjørn OlesenAlder: 29Verdensranglisten: 60Lucas BjerregaardAlder: 27Verdensranglisten: 45Thorbjørn Olesen var tidligt oppe torsdag.
Danskeren slog sit første slag, da klokken var lidt over syv om morgenen lokaltid på Pebble Beach-banen, der ligger i den amerikanske delstat Californien.
Danskeren havde formentlig også lidt søvn, der skulle gnides ud af øjenkrogen.
I hvert fald blev det til en bogey allerede på andet hul.
Olesen fik dog rettet op på det allerede på fjerde hul, hvor han lavede en birdie.
Den blev fulgt op med en endnu en bogey, men så lavede Olesen en eagle og to birdies på de efterfølgende fem huller.
Dermed var han tre slag under par, men danskeren endte altså med at gå første runde i par efter tre bogeys på de sidste otte huller inklusive to på de sidste to huller.
/ritzau/FacebookTwitterKopier link




https://www.dr.dk/nyheder/udland/usa-tilsyn-vil-have-trump-radgiver-fyret

UdlandUSA: Tilsyn vil have Trump-rådgiver fyretKellyanne Conway har forbrudt sig mod en særlig lov for ansatte og bør fyres, mener tilsyn.
Kellyanne Conway, rådgiver i Det Hvide Hus, har flere gange kritiseret demokratiske præsidentkandidater.
)13.
juni 2019 kl.
21.
09Bemærk: artiklen er mere end 30 dage gammelLæs opUSA's præsident, Donald Trump, bør fyre sin rådgiver Kellyanne Conway.
Sådan lyder opfordringen fra det særlige tilsyn, Office of Special Counsel (OSC), der hører under USA's regering.
Tilsynet mener, at Conway har overtrådt en særlig lov fra 1939, der gælder for ansatte i Det Hvide Hus.
Loven, der kaldes Hatch Act, forbyder personer, der tjener i Det Hvide Hus, fra en række udvalgte politiske handlinger.
Præsidenten, vicepræsidenten og andre højtstående embedsfolk er undtaget fra loven.
Conway skal dog have overtrådt loven ved gentagne gange at have ytret sig kritisk om Demokraternes præsidentkandidater.
Kellyanne Conway udtalte sig i sidste måned kritisk om den demokratiske præsidentkandidat Joe Biden.
Det Hvide Hus afviserHun har også langet ud efter kandidaterne Bernie Sanders og Seth Moulton.
Det Hvide Hus har afvist opfordringen fra OSC og anmodet om, at rapporten bliver trukket tilbage.
Steven Groves, der er vicepressetalsmand i Det Hvide Hus, mener, at rapporten bryder med Conways rettigheder og ytringsfrihed.
- På grund af de utallige fejl, der er i udtalelsen, og den fejlfyldte proces i forbindelse med udgivelsen beder vi om, at I trækker rapporten tilbage og fortsætter i en dialog, der allerede skulle have fundet sted, siger han.
/ritzau/FacebookTwitterKopier linkEmner:Bernie Sanders (politiker)|Donald Trump (politiker)|USA




https://www.dr.dk/nyheder/udland/rederier-frygter-soefolks-sikkerhed-i-hormuz-straedet

UdlandRederier frygter for søfolks sikkerhed i Hormuz-strædet Dagens formodede angreb giver anledning til bekymring blandt rederierne, der frygter en konflikt.
Et iransk fartøj forsøger at slukke flammerne ombord på skibet Front Altair.
Af Sean Coogan og Michael Kragelund (interview)13.
juni 2019 kl.
21.
23Bemærk: artiklen er mere end 30 dage gammelLæs opTidligere i dag blev to tankskibe beskadiget ved formodede angreb i farvandet mellem Iran og Oman, da skibene blev ramt af eksplosioner.
Ifølge Ritzau blev det ene skib, 'Front Altair', ramt af i alt tre eksplosioner og stod siden i flammer.
Det andet skib, 'Kokuka Courageous', fik skader på skroget.
Dagens begivenheder giver anledning til bekymring hos Jakob Paaske Larsen, der er chef for maritim sikkerhed hos brancheorganisationen Bimco, som er verdens største brancheorganisation inden for shipping.
- Vores største bekymring er selvfølgelig i forhold til søfolkene, som kan risikere at miste livet, hvis en væbnet konflikt bryder ud i lys lue, siger han.
Læs også:Rapporter om 'angreb': Tankskibe evakueret efter eksplosioner og brandHan peger på, at regionen i slutningen af 1980'erne oplevede, at civile skibe blev udsat for militære angreb, da Irak og Iran bekrigede hinanden.
Der er nu frygt for, at skibsfarten igen kan blive mål for forskellige parters angreb på hinanden i regionen, siger han.
Stadig ubesvarede spørgsmålÅrsagen til eksplosionerne er endnu uvis, men det menes at stå klart, at alle besætningsmedlemmer er blevet evakueret med hjælp fra blandt andet iranske og amerikanske skibe.
Ifølge blandt andre BBC afviser Iran at være involveret i de formodede angreb.
Iranerne kalder det særligt påfaldende, at det japanske skib Kokuka Courageous i dag blev angrebet, mens Japans premierminister, Shinzo Abe, var på besøg i Iran, beretter nyhedsbureauet AP.
Læs også:Ekspert: En gnist kan starte krig mellem Iran og USAEpisoden i dag skærper en i forvejen anspændt situation med øget militær aktivitet i Den Persiske Golf, hvor fire andre tankskibe for en måned siden blev angrebet med miner i havnebyen Fujairah i De Forenede Arabiske Emirater.
Efterfølgende pegede Emiraterne på, at en udenlandsk stat "højst sandsynligt" stod bag, mens USA's nationale sikkerhedsrådgiver, John Bolton, har udtalt, at det blev udført med miner, der "næsten helt sikkert" kommer fra Iran.
Ifølge Jakob Paaske Larsen tyder efterfølgende undersøgelser af episoderne i maj på iransk involvering.
Han siger, at der foruden frygten for søfolkenes sikkerhed også er bekymring for, at en væbnet konflikt i området vil føre til en nedgang i verdenshandlen med store økonomiske konsekvenser til følge.
FN advarer mod eskaleringNyheden om dagens formodede angreb har vakt reaktioner fra adskillige lande.
I Storbritannien lyder der fordømmelse over ethvert angreb på civile fartøjer.
Ifølge en talsmand for premierminister Theresa May er landet klar til at assistere med efterforskningen af dagens episode, beretter Reuters.
En lignende melding kommer fra FN.
- Vi fordømmer stærkt ethvert angreb mod civile fartøjer.
Vi skal have styr på kendsgerningerne og de ansvarlige, lyder det fra FN's generalsekretær, António Guterres, som advarer mod en eskalering.
- Hvis der er noget, som verden ikke har råd til, så er det en større konfrontation i Golf-regionen, lyder det fra FN-chefen, skriver Ritzau.
Her til aften fordømte den amerikanske udenrigsminister, Mike Pompeo, i stærke vendinger Iran, som han sagde stod bag angrebene på de to skibe.
Ved et pressemøde sagde Pompeo, at angrebene på skibene er en del af "stigende spændinger" hos Iran, som han sagde udgør en trussel mod international fred og sikkerhed.
Udenrigsministeren sagde, at USA vil forsvare sine styrker og interesser i området, men uddybede ikke, hvad det vil indbefatte.
FacebookTwitterKopier linkEmner:António Guterres (politiker)|Mike Pompeo (politiker)|Iran|Forenede Nationer|Rederier




https://www.dr.dk/nyheder/indland/forening-advarer-mod-ny-teknologi-paa-stadion-fans-boer-klage

IndlandForening advarer mod ny teknologi på stadion: Fans bør klageFodboldklub indfører teknologi til ansigtsgenkendelse.
Professor og fanklub ser det ikke som et problem.
Brøndby fans før pokalfinalen mellem Brøndby-FC Midtjylland i Telia Parken, fredag den 17 maj 2019.
Af Emma Toft, Christian Nordkap, Maria Lise Behrendt og Kasper Duncan Gram (video)13.
juni 2019 kl.
21.
34Bemærk: artiklen er mere end 30 dage gammelLæs opDet både overrasker og chokerer IT-politisk Forening, at fodboldklubben Brøndby IF som den første private virksomhed i Danmark har fået lov til at bruge automatisk ansigtsgenkendelse for at holde karantæneramte fans væk.
For den nye teknologi er omdebatteret, og formanden for IT-Politisk Forening, Jesper Lund, kalder det for "den mest indgribende overvågningsteknik, der findes".
Derfor opfordrer han nu fodboldfans til at klage.
- Jeg håber, at der kommer folkelige protester, og at foldboldtilhængere, som går til Brøndbys kampe, sender klager til Datatilsynet over den her behandling af personoplysninger, siger formanden for IT-Politisk Forening, der kæmper mod øget overvågning i samfundet.
Læs også:Brøndby vil fange ballademagere med teknologi, der genkender ansigterDatatilsynet står bag godkendelseDet er Datatilsynet, der har givet Brøndby IF tilladelse til at bruge den nye teknologi, som indebærer, at klubben med video fremover vil filme stadiongængernes ansigter og måle cirka 150 punkter i ansigtet.
De billeder vil man så matche med klubbens eget karantæneregister, hvor der ligger navn og billeder af karantæneramte fans.
Hvis der er match, kommer det op på en skærm ved indgangen til stadion, og så kan en vagt se på billederne og bede vedkommende om at identificere sig, inden han bliver afvist eller lukket ind - hvis systemet tager fejl.
Frem til nu har vagterne manuelt stået for kontrollen med et stykke papir i hånden, og det har været svært, da der er mellem 50 og 100 karantæneramte fans, som måske dukker op blandt i alt 15.
000 fans, har Jesper Jørgensen, direktør i Brøndby IF forklaret.
Men i IT-Politisk Forening mener man, at tiltaget er dybt problematisk.
- Jeg havde forventet, at vi kom til at snakke automatisk ansigtsgenkendelse i Danmark på et tidspunkt, men jeg havde forventet, at det ville blive i forbindelse med at forebygge terror eller grov kriminalitet – ikke at en privat virksomhed skulle håndhæve sine private adgangsregler, lyder det fra formand Jesper Lund.
Datatilsynet har sagt god for, at fodboldklubben må bruge teknologien, selvom der er tale om behandling af personfølsomme oplysninger.
Begrundelsen er, at det er nødvendigt af hensyn til væsentlige samfundsinteresser.
Forening: Burde aldrig have fået tilladelsenMen Brøndby IF skulle aldrig have haft tilladelsen, mener IT-Politisk Forening.
For faktisk skriver Brøndby IF selv i pressemeddelelsen om det nye tiltag, at antallet af anholdelser i forbindelse med kampe i Superligaen er på det laveste niveau i mange år.
- Jeg synes, Brøndby IF her leverer argumentet for, hvorfor de aldrig nogensinde skulle have haft den tilladelse.
Det er simpelthen ikke et problem af et sådan omfang, at det er proportionalt at bruge den mest indgribende overvågningsteknik, der overhovedet findes, siger Jesper Lund, IT-Politisk Forening.
Han frygter, at langt flere virksomheder nu vil få lov til at bruge automatisk ansigtsgenkendelse.
Danmark risikerer dermed at bevæge sig ned af samme sti som Kina, hvor teknologien er meget udbredt, mener han.
Brøndby-fans bør boykotte klubbens kampe for at vise deres modstand mod overvågning, mener Jesper Lund fra IT-Politisk Forening.
Fans: Vi kommer ikke til at mærke nogetMen så skeptisk er fanklubben Brøndby Support ikke.
For selvom der har været skepsis blandt fansene, så er man nu ret tryg, siger formanden, Sarah Agerklint.
Fansene har nemlig været i dialog med klubben om det nye tiltag, og da der stadig står en vagt, som skal træffe endelig beslutning om at afvise folk, så er der tiltro til systemet.
- Jeg kan godt forstå, hvis der er mange, som er bekymrede, siger Sarah Agerklint, formand i Brøndby Support.
- Men i udgangspunktet betyder det, at man gør mere for at ramme de utrolig få, der har karantæne og skal holdes ude, hvorimod alle os almindelige fans ikke vil mærke nogen ændring i hverdagen, tilføjer hun.
Det er godt, at det stadig er vagter, der træffer endelig beslutning, mener Sarah Agerklint, formand i Brøndby Support.
Professor tror på detDen skeptiske tilgang til overvågningen er heller ikke at spore hos Thomas Moeslund, professor i videoovervågning og analyse ved Aalborg Universitet.
- Jeg kan godt se, at man kan problematisere overvågning og ansigtsgenkendelse, hvis man vil.
Men i den konkrete sag ser jeg ingen grund til det.
Tværtimod er det et eksempel på, at man kan bruge teknologien til at gøre arbejdet lettere, siger han.
Ligesom fanformanden lægger han vægt på, at det er personalet og ikke teknologien, der i sidste ende træffer afgørelse om, hvorvidt en person skal afvises, hvis systemet opdager et match.
Han hæfter sig også ved, at de uheldige historier om automatisk ansigtsgenkendelse ofte fylder meget i medierne.
- Men i langt de fleste tilfælde bliver teknologien brugt til noget godt, lyder det fra professoren.
Umiddelbart er der ikke andre fodboldklubber, der har søgt om at få lov til at bruge automatisk ansigtsgenkendelse.
FC København oplyser blandt andet, at det er ikke noget, klubben har aktuelle planer om.
DR fortalte i efteråret om ansigtsgenkendelse i Kina:FacebookTwitterKopier linkEmner:Brøndby IF|IT-politisk Forening|Fodbold|IT-politik|Brøndby




https://www.dr.dk/nyheder/indland/jan-paa-63-er-kaerlighedsflygtning-blev-saesonarbejder-i-frankrig-kunne-bo-med-sit

IndlandJan på 63 er 'kærlighedsflygtning': Blev sæsonarbejder i Frankrig for at kunne bo med sit livs kærlighedNy bog om kærlighed på tværs af grænser skal åbne danskernes øjne for bivirkningerne ved en stram udlændingepolitik.
Jan Skaarup er gift med Nop fra Thailand.
For at kunne leve sammen, er de flyttet til Frankrig.
Af Mads Korsager Nielsen13.
juni 2019 kl.
19.
46Bemærk: artiklen er mere end 30 dage gammelLæs opSmertegrænsen for hvor meget man kan spænde ben for kærligheden i Danmark, er for længst overskredet.
Det mener en dansk statsborger, der for at kunne leve sammen med sin hustru har søgt tilflugt i et andet EU-land.
Det er en nødløsning, som flere dansk-internationale par må ty til på grund af den stramme, danske udlændingelovgivning, og det har Jan Skaarup på 63 år skrevet en bog om.
Det er kommet bag på mig, at det skal være så vanskeligt, at få lov til - som pæredansk - at være sammen med sin partner.
Jan Skaarup, forfatterOm kampene, frustrationen og magtesløsheden, når følelser lider skibbrud mod lovgivning.
- Det er kommet bag på mig, at det skal være så vanskeligt, at få lov til - som pæredansk - at være sammen med sin partner, hvis vedkommende kommer fra et land uden for EU, fortæller han fra provinsbyen Antibes ved den franske riviera, hvor han arbejder som 'alsidig receptionist' på et mindre hotel.
Bogen ‘Europa og den grænseløse kærlighed’ udkommer i denne uge, og han leger med tanken om at sende et eksemplar til samtlige medlemmer af det nyvalgte Folketing.
Som en ‘øjenåbner’.
- Jeg ønsker at pirke til politikerne og få dem til at vågne op og forstå, at det er rigtige menneskeskæbner, de skalter og valter med.
Mennesker med følelser og af kød og blod, siger Jan Skaarup.
Rev sit liv op med rodeEmnet blev en del af valgkampen, da Lars Løkke Rasmussen (V) fortalte, at hans amerikanske svigerdatter snart må forlade landet på grund af lovgivningen.
Selv rev Jan Skaarup sidste år sit liv i nordsjællandske Frederiksværk som foredragsholder og forfatter op med rode og flyttede til Frankrig.
Efter en del besvær og mange timers ventetid foran kommunale skranker fik han åbnet en lønkonto, skaffet et telefonnummer og fundet en bopæl samt et arbejde i den sydfranske turistindustri som 'receptioniste polyvalent'.
Nop arbejder på en thai-restaurant i Frankrig, mens 63-årige Jan har aftenvagter som receptionist på et hotel.
Han er pacemaker-opereret, men har sene vagter i receptionen, udleverer nøgler, slæber kufferter og bringer kaffe, champagne og drinks til gæsterne ved poolen.
Hans skæbne blev mødet med 53-årige Nop, som han ikke tøver med at kalde 'sit livs kærlighed’.
I en sen alder fandt han sammen med den thailandske kvinde, der var hr-manager, yogainstruktør og specialist i firma-softwaren SAP i Bangkok.
De blev gift og ønskede at leve resten af livet sammen i hans hjem i den danske provins, men det viste sig at være umuligt på grund af den stramme, danske udlændingelovgivning.
En lovgivning, der ifølge regeringen.
dk blandt andet skal bremse ukontrolleret indvandring af udlændinge, der bidrager for lidt til fællesskabet.
Lovgivning skader kærlighedenEn bivirkning er, at kærligheden på tværs af grænser lider, mener Jan Skaarup.
- Jeg håber naturligvis, at den menige dansker vil læse bogen og forstå, hvor mange menneskeskæbner der bliver ramt af disse stramninger, ikke kun flygtninge og indvandrere, men også indfødte danskere, som blot har været så uheldige at forelske sig i en person fra et såkaldt tredjeland, siger Jan Skaarup.
I bogen beskriver han øjeblikket, hvor fædrelandet officielt afviste hans nye hustru.
- Jeg åbnede brevet med rystende hænder.
Det var nu, at håbet ville briste eller bære.
Jeg løb hurtigt gennem teksten, og følte mig i et kort øjeblik lammet.
Det var et afslag.
Naturligvis var det det, jeg, en dansker født i Danmark for toogtres år siden, måtte, fordi jeg havde fået kontanthjælp i et par måneder, mere end to år forinden, ikke få min hustru til landet, beskriver Jan Skaarup i bogen.
Løsningen for Jan og Nop blev at flytte til Frankrig, hvor det i modsætning til Danmark er muligt at bo og arbejde lovligt sammen.
Det kræver dog en midlertidig opholds- og arbejdstilladelse, som det lykkedes at få efter mange møder hos offentlige sagsbehandlere.
Over 193 sider beskriver Jan Skaarup, hvordan han i selskab med sin thailandske hustru oplever et uoverskueligt og endeløst papir-bureaukrati i både Danmark og Frankrig, for at kunne leve sammen.
Forfatteren leger med tanken om at et eksemplar af sin bog til samtlige medlemmer af det nyvalgte Folketing:  - Jeg ønsker at pirke til politikerne og få dem til at vågne op og forstå, at det er rigtige menneskeskæbner, de skalter og valter med.
Mennesker med følelser og af kød og blod, siger Jan Skaarup.
Meningen med det hele er, at de efter nogle års hårdt arbejde i udlandet kan søge om ægtefællesammenføring i Danmark efter EU-reglerne.
- Hele processen styrer uden om de nationale regler, som i øvrigt kan variere fra land til land inden for EU.
Danmark udmærker sig som et af de lande, hvor det er sværest at blive ægtefællesammenført, men når der tales om EU-reglerne, bliver det nemmere, og der stilles færre krav, beskriver han i bogen.
Danmark går glip af megetEt unødvendigt udlandsophold, som han oplever, at mange andre dansk-internationale par er tvunget ud i.
- Danmark går glip af en masse skattekroner, og det fører et økonomisk tab for Danmark med sig.
Her tænker jeg på de skattekroner, som vi hernede og mange andre danske kærlighedsflygtninge lægger i skat og indkøb i diverse øvrige EU-lande, siger Jan Skaarup.
Status lige nu er, at Jan og hans hustru netop har været i kontakt med den danske myndighed SIRI (Styrelsen for International Rekruttering og Integration).
I april måned sendte de deres trumfkort afsted: Ansøgningen om ægtefællesammenføring efter EU-reglerne.
Efter knap to måneder henvendte en høflig medarbejder fra SIRI sig for at fortælle, at man efter startvanskeligheder med nye it-systemer nu har modtaget og registreret deres ansøgning, fortæller Jan Skaarup.
Selve sagen er endnu ikke afgjort.
FamiliesammenføringI 2017 blev der givet 3.
927 tilladelser til familiesammenføring af ægtefæller i Danmark.
Af dem blev de 2.
515 givet til herboende danske / nordiske statsborgere.
1.
781 fik afslag.
Kilde: Tal og fakta på udlændingeområdet 2017, Udlændingestyrelsen.
- Når jeg nærmer mig de otteogtres år, er der mulighed for, at Nop vil kunne få bevilget en permanent opholdstilladelse.
Vi kan så bede til, at vi er raske og rørige nok til at nyde livet, uden bekymringer om at skulle indsende bunker af dokumentation, udfylde komplicerede ansøgninger flankeret af hundreder af bilag, og tilbringe timer af svedige stunder ventende i Udlændingestyrelsens lange køer i Ryesgade, konstaterer Jan Skaarup i bogen.
FacebookTwitterKopier linkEmner:EU|Lars Løkke Rasmussen (politiker)|Venstre|Frankrig|EU-forhold




https://www.dr.dk/nyheder/udland/usa-beskylder-iran-aabenlyse-angreb

UdlandUSA beskylder Iran for 'åbenlyse angreb'Udenrigsminister Mike Pompeo kritiserer nu Iran for at stå bag dagens angreb mod to olietankskibe.
Ifølge USA's udenrigsminister Mike Pompeo stod Iran bag dagens 'åbenlyse angreb' på olietankere i Omanbugten.
Af Mads Korsager Nielsen13.
juni 2019 kl.
20.
27 | opdateret 13.
juni 2019 kl.
21.
07Bemærk: artiklen er mere end 30 dage gammelLæs opDet var Iran, der stod bag dagens angreb, hvor to olietankere blev efterladt i flammer, så besætningerne måtte evakueres.
Det siger USA's udenrigsminister Mike Pompeo ved et pressemøde torsdag aften dansk tid.
Pompeo kalder hændelserne for 'åbenlyse angreb'.
- Det er vurderingen fra de Forenede Staters regering, at Iran er ansvarlig for de angreb, der blev gennemført i Omanbugten i dag, siger Mike Pompeo under en pressebriefing i det amerikanske udenrigsministerium i Washington.
Vurdering baseret på våbentyper- Vurderingen baserer sig på efterretninger, de benyttede våbentyper, graden af ekspertise der kræves for at gennemføre en sådan operation, nylige lignende iranske angreb på skibsfarten og det faktum, at ingen selvstændige grupper i området har ressourcerne eller evnerne til at gennemføre en sådan operation, siger Mike Pompeo ifølge Reuters.
De formodede angreb efterlod to olietankere i flammer efter flere eksplosioner.
Blandt andet det norskejede fartøj Front Altair.
Besætningerne på begge skibe blev senere evakueret.
Iran har tidligere på dagen afvist at stå bag episoderne.
Episoden skærper en i forvejen anspændt situation med øget militær aktivitet i Den Persiske Golf, hvor fire andre tankskibe for en måned siden blev angrebet med miner i havnebyen Fujairah i De Forenede Arabiske Emirater.
FacebookTwitterKopier linkEmner:Mike Pompeo (politiker)|Iran|USA|BBC|Rederier




https://www.dr.dk/nyheder/penge/forbrugernes-vagthund-nu-kommer-kontrollen-af-flybranchens-groenne-loefter

PengeForbrugernes vagthund: 'Nu kommer kontrollen af flybranchens grønne løfter'Flyselskabers klimaløfter vil blive kigget efter i sømmene, lyder det i varslingsbrev.
At rejseselskabet Apollo bruger ord som 'bæredygtige rejser' og 'grønne indflyvninger' har fået en forbruger  til klage over virksomheden.
(Arkivfoto) Af Alexander Hecklen13.
juni 2019 kl.
20.
35Bemærk: artiklen er mere end 30 dage gammelLæs op- Forbrugerombudsmanden har modtaget en henvendelse fra en forbruger, som klager over jeres markedsføring af 'grønne' flyrejser.
Sådan begynder et brev, Forbrugerombudsmanden har sendt til flere navngivne aktører i rejsebranchen, som DR Nyheder har fået aktindsigt i.
Disse aktører har fået brevApollo RejserDanish Air Transport (DAT)Brancheforeningen Dansk LuftfartKilde: ForbrugerombudsmandenBrevet er ikke en kritik af de enkelte selskaber, men i stedet en påmindelse om reglerne, forklarer chefkonsulent Eva Vindsebæk Sjøgren.
Forbrugerombudsmanden har nemlig valgt ikke at behandle klagerne mod de tre aktører, Apollo Rejser, Danish Air Transport (DAT) og Brancheforeningen Dansk Luftfart for generelt at have udstedt grønne løfter, som der ikke er dækning for.
- Vi har ikke taget konkret stilling til, om deres markedsføring er ulovlig, siger Eva Vindsebæk Sjøgren.
Hvorfor ikke?
- Af ressourcemæssige årsager har vi valgt ikke at tage sagen op til egentlig behandling, men vi har fundet, at det var hensigtsmæssigt at skrive til virksomhederne og orientere dem om de regler, de skal holde sig indenfor, siger hun.
Grønne løfter skal under lupDermed er det ikke undersøgt, om virksomhedernes markedsføring er lovlig eller ulovlig.
Men brevet giver dog samtidig en varsling om, at der er yderligere kontrol på vej, hvor virksomheder risikerer at blive ramt af Forbrugerombudsmandens hammer, hvis de bryder loven i deres markedsføring.
- Vi har skrevet til virksomhederne i den her konkrete sag, at det er et område, som vi vil se nærmere på i den nærmeste fremtid, siger Eva Vindsebæk Sjøgren.
Hvorfor mener I, at det er nødvendigt at se nærmere på det her område?
- Det er noget, som forbrugerne i stigende grad lægger vægt på i forbindelse med valg af produkter.
Så derfor skal det være et korrekt grundlag, som forbrugerne træffer deres valg på, siger hun.
Flyselskab hilser kontrol velkommenI et af brevene, der er sendt til luftfartsselskabet DAT, står der blandt andet, at klagen går på specifikke ord og udsagn, som virksomheden har brugt på sin hjemmeside.
Det er blandt andet udsagn som "#IFLYGREEN" og 'en række udsagn om CO2-neutralitet med baggrund i et klima-projekt med plantning af mangroveskov i Myanmar', som klagen går på.
Det siger reglerneVed miljømæssige påstande som for eksempel "grøn" og "klimavenlig", skal det som hovedregel kunne godtgøres, at "produktet generelt belaster miljøet væsentligt mindre end tilsvarende produkter", og virksomheden skal "normalt have gennemført en vurdering af hele produktets livscyklus".
Et markedsføringsbudskab skal være afbalanceret.
Det betyder, at øvrige miljøaspekter ved produktet ikke må være belastende i et omfang, der gør, at dets samlede miljøbelastning gør udsagnet vildledende.
Det kan foreksempel ske ved at angive, om den positive betydning vedrører luft, jord, undergrund, vand, støj m.
v.
set i et livscyklusperspekliv.
Blandt andet sikrer livscyklusperspektivet, at belastninger ikke bare flyttes fra en del af miljøet til en anden - herunder geografisk.
Fremhæves egenskaber, som har en marginal betydning for miljøet, vil markedsføringen af produktet, aktiviteten eller den erhvervsdrivende kunne blive vildledende.
Det må også sikres, at påstanden og forklaringen læses sammen.
Overtrædelse af bestemmelserne i markedsføringslovens §§ 5 og 6, sammenholdt med § 8, kan straffes med bøde, jf.
markedsføringslovens§ 37, stk.
3.
Kilde: ForbrugerombudsmandenJesper Rungholm, der er direktør og medejer af luftfartsselskabet, mener dog ikke, at klagen over virksomhedens har noget på sig.
- Vi ved, at det her virker.
Og at der er en enkelt person, der ikke synes, det virker.
Det er helt okay med mig, siger han.
Er myndighedernes kontrol noget, der får jer til at ryste på hånden i forhold til jeres nuværende markedsføring?
- Overhovedet ikke.
Jeg hilser tiltaget hjerteligt velkommen.
Der er meget fup og fidus, og organisationer og firmaer, som malker det her system.
Så det er de hjerteligt velkomne til, siger Jesper Rungholm.
Apollo: Sundt med undersøgelseDer er også klaget over, at rejseselskabet Apollo bruger ord som 'bæredygtige rejser' og 'grønne indflyvninger', lyder det i brevet til selskabet.
- Det er klart, at når man får et brev fra Forbrugerombudsmanden, så skal man altid tage det alvorligt, siger kommunikationschef for Apollo, Glenn Bisgaard.
- Vi respekterer, at de vil gå ind og kigge på det, og dermed forhåbentlig også nå frem til nogle standarder for ordvalg, og hvordan man skal beskrive den måde, man arbejder med bæredygtighed på, siger han.
Får det jer til at neddrosle brugen af ord som 'bæredygtighed' og 'grøn' i jeres markedsføring?
- Jeg tror måske, det er sundt, at forbrugerombudsmanden går ind og kigger på, hvordan branchen præsenterer deres bæredygtighedsaktiviteter.
Så kan det være, de kommer frem til, at man skal beskrive det på en anden måde, eller at det er reelt nok.
Men det må deres undersøgelse så afgøre, siger Glenn Bisgaard.
FacebookTwitterKopier linkEmner:Forbrugerombudsmanden|Apollo Rejser|Forbrug|Jesper Rungholm (erhvervsleder)|Myanmar




https://www.dr.dk/nyheder/kultur/gaming/et-af-aarets-mest-ventede-spil-kritiseres-udnytte-transpersoner-nu-svarer

E3: Verdens største gaming-messeSe temaGamingEt af årets mest ventede spil kritiseres for at udnytte transpersoner: Nu svarer folkene bag igenEn fiktiv reklame i spillet har fået spilfans op af stolene.
For anden gang på under et år kritiseres spiludvikleren CD Projekt Red for at være transfobisk.
Denne gang handler det om en fiktiv reklame i deres kommende spil 'Cyberpunk 2077'.
(© CD Projekt Red)Af Christian Mejdahl Buhl13.
juni 2019 kl.
20.
01Bemærk: artiklen er mere end 30 dage gammelLæs op- Jeg kommer virkelig ikke til at købe det her spil!
- Jeg er glad for, at jeg ikke støtter dem.
De er ligeglade med LGBT-miljøet.
- CD Projekt Red har et reelt problem med transfobi.
Sådan lyder nogle af de reaktioner, der er kommet i kølvandet på et nyt billede fra det ventede storspil 'Cyberpunk 2077' fra det polske spilfirma CD Projekt Red, der udkommer til næste år.
Billedet er blevet præsenteret i forbindelse med verdens største spilmesse E3, der netop nu finder sted i Los Angeles og skulle egentlig vise, hvordan lysteknologien ray-tracing bliver brugt i spillet.
Men det er en fiktiv reklame på billedet, der er løbet med opmærksomheden.
Reklamen på billedet viser nemlig en transperson, der skal sælge en fiktiv energidrik.
Reklamen, der vil figurere i spillet, viser en kvinde med en synligt erigeret penis under tøjet, mens reklamens slogan er 'Mix it up', der oversat betyder 'Prøv noget nyt/Ryst posen'.
Se billedet her:Det er reklamen i midten, der har fået folk til at reagere kraftigt med beskyldninger om, at transpersoner bliver gjort til objekter.
(© CD Projekt Red)Det har fået spilfans til tasterne, fordi de mener, at spiludviklerne udnytter transpersoner ved at seksualisere dem og behandle dem som en joke.
Reaktionerne kommer også på baggrund af, at CD Projekt Red for et år siden stod i en lignende situation, hvor folk rasede, fordi de mente, at spilfirmaet i et tweet gjorde grin med transpersoner.
Læs også:Hypet spilfirma beskyldes for at gøre grin med transpersoner: Det er ulækkert og dehumaniserendeSpiludvikler: 'Det er et bevidst valg'De kraftige reaktioner på reklamen i spillet har nu fået udviklerne bag 'Cyberpunk 2077' til at svare på kritikken.
Kasia Redesiuk er grafisk designer i CD Projekt Red og står bag den omdiskuterede reklame i spillet.
Ifølge hende skal den fiktive reklame ses som en samfundskritisk kommentar til, hvordan store firmaer udnytter minoriteter i kommercielle sammenhænge.
- Jeg synes personligt, personen er sexet.
Men modellen bliver jo faktisk udnyttet.
Den smukke krop bliver udnyttet.
For at fremme en virksomheds interesser.
De bliver udstillet som 'en ting', og det er jo den frygtelige del af det, siger Kaisa Redesiuk i et interview med Polygon.
Hun forklarer desuden, at universet I 'Cyberpunk 2077' byder på en lang række personer, som bryder med de gængse kønsstereotyper og nægter at passe ind i de kasser, samfundet har stillet op.
- I år 2077, hvor kropsmodifikationer er blevet tilgængelige, tror jeg, folk blander og kombinerer forskellige ting, lige som de har lyst til.
Selve samfundet er mere åbent indstillet over for forskellige former for parforhold, siger hun.
'Cyberpunk 2077 foregår i fremtiden, hvor det er muligt at lave radikalt om på sig selv ved hjælp af teknologi.
Her ses en kvinde i færd med at ændre sit ansigt.
(© CD Projekt Red)Hun understreger, at den kontroversielle reklame, hun har skabet i spillet, er lavet for at få spillere til at reagere og reflektere.
- 'Cyberpunk 2077' foregår i en dystopisk fremtid, hvor multinationale firmaer styrer alt.
De forsøger - med succes - at påvirke folks liv og proppe deres produkter ned i halsen på folk.
Så de laver de her aggressive reklamer, siger hun og fortsætter:- Vi gør det for at vise, at ligesom i den virkelige verden så er denne her form for overseksualisering frygtelig.
Det er et bevidst valg fra vores side at vise det, siger Kasia Redesiuk.
Forening: 'Man skal lytte til dem, det handler om'Og det er rigtig fint, hvis CD Projekt Red har intentioner om at kritisere overseksualisering.
Men det gør man bare ikke ved blot at reproducere overseksualiseringen.
Det mener talsperson fra Everyday Sexism Project Danmark, Iben Hendel Philipsen.
Ifølge hende er det særligt vigtigt at lytte til de personer, som finder den fiktive reklame problematisk.
- Det handler ikke om, at alle skal spise klid, være hippier og ikke må noget.
Men man skal lytte til de mennesker, man omtaler, når de reagerer, siger hun og fortsætter:- Når trans- eller andre LGBT-personer reagerer, så er det dem, vi skal lytte til.
For det er dem, der bliver repræsenteret på en specifik måde i det her tilfælde.
Vores intentioner kan være nok så gode.
Men hvis ikke intentionerne bliver oplevet, som det var påtænkt, så er det jo lige meget, siger hun.
Forleden kunne CD Projekt Red løfte sløret for, at den verdenskendte skuespiller Keanu Reeves får en rolle i deres kommende spil.
(© CD Projekt Red)Der er dog også brugere, der mener, man bør slappe lidt af og ikke hidse sig op, da hele miseren udspiller sig i et fiktivt univers i et spil.
Men Iben Hendel Philipsen påpeger, at det altså betyder noget, hvis vi nægter at lytte, når folk råber op.
- Grundlæggende handler det om de fortællinger, vi laver som samfund.
Vi bliver påvirket af det, vi ser, den måde vi taler på, og de universer vi er i, siger hun og tilføjer:- Og bare fordi et univers ikke eksisterer i virkeligheden, så tager man jo stadig alle de indtryk derfra med sig ud i den virkelige verden.
FacebookTwitterKopier linkEmner:Seksualitet|Erhverv|Leg og spil|Los Angeles




https://www.dr.dk/nyheder/viden/teknologi/med-paa-en-lytter-spansk-fodboldliga-idoemt-boede-spionere-med-telefonapp

TeknologiMed på en lytter: Spansk fodboldliga idømt bøde for at spionere med telefonappI jagten på barer, der viser fodbold uden at have betalt, blev telefonmikrofoner tændt via fjernstyring.
I kampen mod barer, der viser fodboldkampe uden at have betalt for rettighederne, har den spanske liga ulovligt været med på en lytter.
Af Mark Lindved Norup13.
juni 2019 kl.
18.
45Bemærk: artiklen er mere end 30 dage gammelLæs opBarer, der viser fodboldkampe uden at betale licens, er et udbredt fænomen over hele verden, men i Spanien er jagten på snyderne tilsyneladende drevet for vidt.
La Liga, der ejer rettighederne til de to øverste professionelle fodbolddivisioner i landet, er idømt en bøde svarende til knap 1,9 millioner kroner for at spionere på de fodboldglade brugere, der havde installeret La Ligas app på deres telefoner.
Bøden er uddelt af den spanske myndighed for datasikkerhed, AEPD, der mener, at appen overtræder EU-reglerne om gennemsigtighed for brugerne.
Det afviser La Liga pure og oplyser, at selskabet vil udfordre dommen.
- Vi er grundlæggende uenige i beslutningen, og vi anser bøden for at være uretfærdig, og vi mener, at AEPD ikke har gjort nok for at forstå, hvordan teknologien fungerer, lyder svaret ifølge The Guardian.
Fjernstyring af mikrofonerMen hvordan bruger man så en telefonapp til at opdage illegale piratvisninger af fodboldkampe på barer rundt om i det spanske land?
Udadtil er appen markedsført som et hjælpemiddel til at følge stillingen i igangværende kampe, se stillinger og resultater samt læse nyheder om spansk fodbold.
Til det formål har millioner af spaniere hentet den, og på den måde blev de samtidig La Ligas undercover-spioner.
For via fjernstyring kan appen tænde for telefonens mikrofon, og det skete, når kampe med Real Madrid, FC Barcelona, Sevilla og andre hold fra La Liga blev vist i fjernsynet.
Et aflytningsprogram kunne så afgøre, om der var lyd fra en tv-sending i baggrunden, og sammenholdt med telefonens geolokation – altså placering – blev det på den måde muligt at vurdere, om telefonens ejer var på en bar, der havde betalt for at vise den pågældende kamp.
Derefter kunne der fra La Ligas inspektører målrettet sættes ind mod synderne frem for at skulle møde uanmeldt op i blinde på barer for at tage dem på fersk gerning.
Kampen mod fodboldpiraterietLa Liga forsvarer sig med, at teknologien er designet på en måde, så den hverken kan benyttes til at optage, gemme eller lytte med på samtaler mellem personer i nærheden.
Derimod er der tale om et nødvendigt våben i kampen mod fodboldpirateriet, der ifølge selskabet årligt koster mere end 1 milliard kroner i tabte indtægter, lyder det videre ifølge El Diario.
Den spanske datasikkerhedsmyndighed mener til gengæld, at La Liga har forsømt at gøre brugerne tilstrækkeligt opmærksomme på, at der med appen følger et overvågningselement, fordi det ikke klart fremgår på telefonens skærm hver gang, at mikrofonen bliver tændt via fjernstyring.
I den version, som La Liga er blevet idømt en bøde for, poppede informationen om ’spionelementet’ kun op to gange under installationen med muligheden for at slå den fra.
FacebookTwitterKopier linkEmner:Spanien|Fodbold|FC Barcelona|Real Madrid|Caféer og barer




https://www.dr.dk/nyheder/regionale/nordjylland/skiftede-navn-ved-en-fejl-aalborg-universitet-blev-til-skole-magi-og

NordjyllandSkiftede navn ved en fejl: Aalborg Universitet blev til skole for magi og trolddomPå Google har universitetet de seneste uger heddet "Hogwarts Skole for Heksekunstner og Troldmandsskab".
En spøg blev pludselig offentliggjort i cyberspace efter en teknisk fejl i overgangen fra en gammel til en ny hjemmeside.
 Signe Heiredal (DR))Af Magnus Munk Kristiansen og Signe Heiredal (grafik)13.
juni 2019 kl.
19.
33Bemærk: artiklen er mere end 30 dage gammelLæs opBesværgelser, koste og ugler lignede kortvarigt en del af pensum på Aalborg Universitet.
En teknisk fejl betød nemlig forleden, at skolens hjemmeside blev omdøbt til ”Hogwarts” på Google.
Hogwarts er nok bedst kendt som troldmandsskolen fra den populære Harry Potter-serie.
Sporet af magi og mystik kan spores tilbage til Kasper Løvschall, chefkonsulent ved Universitetsbiblioteket på Aalborg Universitet, der ved et uheld omdøbte universitetet til en skole for heksekunster og troldmandsskab.
Det skete i forbindelse med, at der skulle overføres oplysninger fra en gammel hjemmeside til en ny, og pludselig havde skolen skiftet navn.
- Der gik lidt tid, før der var nogen, der opdagede noget.
Så fik vi nogle henvendelser til vores IT-support og vores forskningsportal.
- Men når folk fik en forklaring på, hvad der var sket, blev det taget med et glimt i øjet og et smil, siger Kasper Løvschall.
Stadig en magisk skolePå universitetet har man svunget tryllestaven, så størstedelen af skolens sider ikke længere leder tankerne hen på hekse og troldmænd.
Men det er endnu ikke lykkes at fjerne alle de magiske referencer endnu.
- Jeg tror, der er en 7-8000 sider, der stadig har navnet ”Hogwarts”.
Men det er trods alt bedre end 400.
000, som der var før, siger Kasper Løvschall.
Ligesom Google endnu ikke har glemt Aalborg Universitets forbindelse til den magiske verden, så regner Kasper Løvschall heller ikke med at få lov til at glemme det lige foreløbigt.
- Det er en sjov historie, så jeg kommer nok til at høre en del for det, men det er også okay, siger han.
FacebookTwitterKopier linkEmner:Aalborg Universitet|Google|Videregående uddannelser|IT-branchen




https://www.dr.dk/sporten/svoemning/team-danmark-forstaar-frustrationer-men-svoemmerne-skal-ikke-spekulere-paa-ledelse

SvømningTeam Danmark forstår frustrationer: Men svømmerne skal ikke spekulere på ledelseDe danske elitesvømmere bør ikke bruge deres energi på at spekulere på ledelse, siger Team Danmark-direktør.
(Arkivfoto) Team Danmark mener, at svømmerne bør fokusere på at svømme.
13.
juni 2019 kl.
19.
44Bemærk: artiklen er mere end 30 dage gammelLæs opDe danske elitesvømmere bruger deres energi forkert, når de begynder at forholde sig til, hvordan Dansk Svømmeunion bliver ledet.
Sådan lyder det fra direktør i Team Danmark Lone Hansen, efter at de danske elitesvømmere i en fælles udtalelse afsendt af svømmeren Daniel Skaaning i dag udtrykte mistillid til ledelsen i Dansk Svømmeunion.
- Svømmerne skal forholde sig til det at være på landsholdet og til at svømme og ikke bruge så meget energi på at spekulere i forhold til ledelse.
- Når det er sagt, så forstår jeg godt, at de er frustrerede og kigger efter løsninger på deres situation, siger Lone Hansen.
Sagen kort- Onsdag aften oplyste Dansk Svømmeunion, at samarbejdet med trænerne Martin Truijens og Mads Bjørn Hansen stoppede med øjeblikkelig virkning.
- Torsdag formiddag udsendte de danske svømmere en erklæring, hvor man udtrykker, at man har mistet tilliden til ledelsen i Dansk Svømmeunion- Torsdag eftermiddag udsender Dansk Svømmeunion en pressemeddelelse, hvor man forklarer, at trænerne ikke har accepteret de præmisser, som unionen har fremsat vedrørende kombination af elitesport og et godt liv.
Dagens besked fra svømmerne kommer, efter at svømmetrænerne Martin Truijens og Mads Bjørn Hansen opsagde deres stillinger på grund af uenigheder med forbundet.
Onsdag kom det frem i en pressemeddelelse fra Dansk Svømmeunion, at trænerne, der tiltrådte i begyndelse af 2017, og unionen "ikke har det samme syn på rammerne for eliteidræt i Danmark".
Lone Hansen understreger, at det er vigtigt, at alle på det danske svømmelandshold arbejder inden for de samme rammer og det samme værdigrundlag.
- Og når vi ser, at der i svømning har været en del sager tilbage i tiden, hvor det har været svært for trænerne at forstå den danske kultur og de danske værdier, så er det vigtigt, at trænerne - også dem med udenlandsk baggrund - forstår, hvad det er for en ramme, man arbejder indenfor, og at de tilslutter sig det danske værdigrundlag, siger Team Danmark-direktøren.
Ikke optimaltUroen på det danske svømmelandshold kommer en måned før årets VM, der afholdes i Sydkorea, begynder, og Lone Hansen erkender, at det ikke er en optimal situation.
- Jeg forstår godt, at svømmerne er frustrerede.
De har trænet rigtig hårdt op til (VM, red.
) og skal snart på en træningslejr forud for VM.
- Vi har forsøgt at lave et setup omkring dem, men det er selvfølgelig ikke optimalt, siger hun.
Formand i Dansk Svømmeunion Lars Jørgensen mener, at forbundets ledelse i sagen om trænernes afgang har handlet "ansvarligt og med rettidig omhu".
Læs også:Efter trænerafgang: Svømmere har mistet tilliden til Dansk Svømmeunion- Der skal ikke herske nogen tvivl om, at langt de fleste i dansk svømning - både svømmere og ledere - gerne havde set Martin Truijens fortsætte sin trænergerning.
- Men ledelsen i Dansk Svømmeunion har påpeget nogle ting i Martins måde at forvalte trænergerningen på, som, vi mente, skulle justeres for at passe til den måde, vi i Danmark gerne vil kombinere elitesport og et godt liv.
- Den præmis har Martin desværre ikke accepteret, og han har derfor opsagt sin stilling.
Både vi og Team Danmark har gjort, hvad vi kunne for at få ham til at ændre holdning.
Men det ville han ikke.
Og det må vi respektere, lyder det fra Lars Jørgensen i en skriftlig udmelding.
/ritzau/FacebookTwitterKopier linkEmner:Team Danmark|Dansk Svømmeunion|Svømmesport|Sydkorea|Lone Hansen (idrætsleder)




https://www.dr.dk/nyheder/udland/sudans-ekspraesident-bashir-er-anklaget-korruption

UdlandSudans ekspræsident Bashir er anklaget for korruptionStatsanklagerne i Sudan er færdige med deres efterforskning af landets ekspræsident Omar al-Bashir.
Omar al-Bashir blev afsat i april efter massivt pres fra befolkningen (arkivfoto) 13.
juni 2019 kl.
18.
55Bemærk: artiklen er mere end 30 dage gammelLæs opSudans tidligere præsident Omar al-Bashir, der i april blev væltet efter 30 år ved magten, er anklaget for korruption.
Det oplyser statsanklagere efter at have fuldendt deres efterforskning.
Bashir var præsident i Sudan fra 1989 og frem til 11.
april i år, hvor han blev afsat efter massivt pres fra befolkningen.
Læs også:PORTRÆT Sudans nye stærke mand har blodig fortid og udemokratiske allieredeEt militærråd har overtaget magten i det afrikanske land.
Det har tidligere meddelt, at det vil retsforfølge Bashir frem for at udlevere ham til udlandet.
Bashir er blandt andet eftersøgt af Den Internationale Straffedomstol i Haag for sin rolle i folkedrabet i Darfur.
/ritzau/FacebookTwitterKopier linkEmner:Sudan|Den Internationale Straffedomstol|Omar al-Bashir (politiker)|Kriminalitet|Haag




https://www.dr.dk/nyheder/regionale/midtvest/fra-dyrt-til-mulighed-netvaerke-kommuner-uenige-om-effekten-af

Midt- og VestjyllandFra 'for dyrt' til 'mulighed for at netværke': Kommuner uenige om effekten af FolkemødetEkspert mener, kommuner træffer et valg i blinde, når de tager afsted til Folkemødet, som i dag blev skudt i gang.
Flere af landets kommuner var ikke med i dag, da Bornholms borgmester, Winni Grosbøll (S), talte ved den officielle åbning.
Af Mette Skov Jensen, Ulrik Bang-Mørch og Niklas Møller Jørgensen13.
juni 2019 kl.
18.
41Bemærk: artiklen er mere end 30 dage gammelLæs opFolkemødet på Bornholm er simpelthen for dyrt at deltage i.
Det mener blandt andre Viborg Kommunes kommunaldirektør Lasse Jakobsen.
- De muligheder, vi havde for overnatning, de var for dyre, siger Lasse Jakobsen.
Viborg Kommune plejer at sende borgmesteren og kommunaldirektøren afsted til Folkemødet, men det sætter de dyre overnatningspriser en stopper for.
- Man går altid glip af noget, når man ikke deltager i netværk.
Men det er også en prioritering af, hvad man vil bruge sin tid og penge på.
Og det er det også i dette tilfælde, siger kommunaldirektøren.
Borgmesteren har vurderet, at prisen ikke står mål med det, som der vil komme ud af det.
Vibeke Kinch, kommunaldirektør, Fanø KommuneProblematisk udviklingLemvig Kommune og Herning Kommune siger også nej tak til at deltage i Folkemødet på grund af priserne på overnatning.
I november sidste år meldte Ringkøbing-Skjern Kommune også ud, at deres folkeskib ikke sejler forbi Bornholm.
Den udvikling er problematisk, mener Folkemødets kommunikationsansvarlige Pelle Nybirk.
- Det er klart, at vi vil gerne have så mange med på folkemødet som muligt.
Kommunerne er en vigtig del af det danske samfund og de beslutningstagere, som er til stede på Folkemødet.
Så det er klart et problem, siger han.
Herunder kan du se en video fra Folkemødets åbning, hvor Bornholms borgmester Winni Grosbøll (S) bød velkommen:Skruer ikke priser for højt opMen Pelle Nybirk er uenig med kommunerne i, at Folkemødet skruer priserne for højt op.
- Jeg ved ikke, om det er blevet for dyrt.
Det er op til den enkelte at vurdere.
Der er nogle steder, hvor det er rigtig dyrt at få overnatning.
Men der er også rigtig mange sommerhuse, som man kan få til en rigtig fin pris, siger Pelle Nybirk.
På Fanø har byrådet besluttet, at den lille ø-kommune ikke deltager.
Den beslutning er truffet, efter Fanøs borgmester Sofie Valbjørn fra Alternativet sidste år deltog for at undersøge, om kommunen skulle sende folk til Folkemødet.
Her fik Folkemødet tommelfingeren nedad, fordi kommunen ikke får det ud af det i forhold til det, som det koster at deltage.
- Borgmesteren har vurderet, at prisen ikke står mål med det, som der vil komme ud af det, siger kommunaldirektør Vibeke Kinch.
Publikum var mødt op i stor stil for at skyde dette års folkemøde i gang.
 Lars Løkke Rasmussen holdt tale ved den officielle åbning af Folkemødet.
 Der var også plads til masser af underholdning ved Folkemødet.
Her er det kunstneren Christian Falsnaes, der crowdsurfer ved den officielle åbning.
 Han fik sat gang i publikum til stor jubel for de fremmødte.
 Også de Radikales Morten Østergaard holdt tale ved Folkemødets åbning.
1 / 5Publikum var mødt op i stor stil for at skyde dette års folkemøde i gang.
1 / 5Lars Løkke Rasmussen holdt tale ved den officielle åbning af Folkemødet.
2 / 5Der var også plads til masser af underholdning ved Folkemødet.
Her er det kunstneren Christian Falsnaes, der crowdsurfer ved den officielle åbning.
3 / 5Han fik sat gang i publikum til stor jubel for de fremmødte.
4 / 5Også de Radikales Morten Østergaard holdt tale ved Folkemødets åbning.
5 / 5Minimalt udbytteVejen Kommune og Aabenraa Kommune deltager heller ikke i Folkemødet.
Thomas Andresen, der er Venstre-borgmester i Aabenraa, siger, at det ikke er på grund af økonomi, at man fravælger mødet.
Ifølge borgmesteren handler det mere om, at udbyttet ved at tage afsted vil være minimalt.
- Vi har spurgt os selv, om den tid og de ressourcer, vi ville bruge på det, står mål med det, man får ud af det.
Jeg vil ikke sætte tid og ressourcer af til at møde mine borgmesterkolleger her fra området på Folkemødet, når jeg kan møde dem til hverdag her i området.
Vi prioriterer andre ting i stedet for, siger Thomas Andresen.
Kort om FolkemødetDet er niende gang, at der holdes Folkemødet på Bornholm.
Det finder sted hvert år i uge 24 i Allinge på øen.
I år åbner det torsdag den 13.
juni og slutter søndag den 16.
juniFolkemødet samler flere end 100.
000 mennesker.
Det primære formål med Folkemødet er at styrke demokratiet og dialogen i Danmark.
I 2018 deltog 1.
136 foreninger, virksomheder, interesseorganisationer og politiske partier.
Politikerne skal være skarpe sammenTil gengæld er der andre kommuner, der mener, at man får noget ud af Folkemødet på Bornholm.
Haderslev Kommune regner med at bruge i alt 75.
000 kroner på flybilletter, mad og overnatning til to embedsmænd og otte politikere.
De penge er godt givet ud.
For de er med til at give medlemmer af byrådet ny viden, mener kommunaldirektør Willy Feddersen i Haderslev Kommune:- Vores politikere skal lave en god kommune for borgerne, og der har de brug for at blive skarpe sammen med andre, siger Willy Feddersen.
Der er rigtig gode muligheder for at netværke, og man møder en del andre embedsmænd og politikere fra andre kommuner, som man kan lade sig inspirere af.
Leif Høeg Jensen, (V), medlem af byrådet i Tønder KommuneOgså Tønder Kommune sender en delegation på fem mennesker afsted.
- Der er rigtig gode muligheder for at netværke, og man møder en del andre embedsmænd og politikere fra andre kommuner, som man kan lade sig inspirere af, siger Leif Høeg Jensen, der er medlem af byrådet i Tønder Kommune for Venstre.
Også Esbjerg, Varde og Sønderborg Kommuner deltager.
Ingen dokumentation af effektenIfølge Roger Buch, der er kommunalforsker og chefforsker ved Danmarks Medie- og Journalisthøjskole er der ikke lavet undersøgelser eller nogen form for dokumentation for, hvad kommunerne får ud af det, når de deltager i Folkemødet.
- De træffer klart et valg i blinde, når de vælger at tage afsted til Folkemødet.
- Det eneste konkrete, de får ud af det, er, at politikere og embedsmænd får en tur ud af det.
De kan få noget inspiration og nogle gode ideer, siger Roger Buch.
Kommunalforskeren påpeger, at det ikke kun er på Folkemødet at politikere og embedsmænd kan blive inspireret.
Året rundt arrangerer Kommunernes Landsforening masser af konferencer, siger han.
- Der er mange måder, hvor man kan blive inspireret, så at Folkemødet skulle give noget helt særligt og noget helt anderledes, end hvad man kan få andre steder, det kan man godt stille sig tvivlende over for, siger han.
De træffer klart et valg i blinde, når de vælger at tage afsted til Folkemødet.
Roger Buch, kommunalforsker og chefforsker ved Danmarks Medie- og JournalisthøjskoleBelønning og frynsRoger Buch påpeger, at når man ser nogle kommuner tage afsted i en hel delegation, så skal det også betragtes som en belønning til poltikerne og de ansatte.
- Selve rejsen til Folkemødet er jo en form for en belønning eller et slags frynsegode til politikerne og embedsmændene.
Og det er noget, der klart bliver sat pris på, siger han.
- Så det er en grundlæggende politisk disksussion, om man skal deltage eller ej.
Det er derfor, vi kan se, at nogle tager afsted, og nogle tager ikke afsted.
FacebookTwitterKopier linkEmner:Alternativet (parti)|Roger Buch (lektor)|Tønder Kommune|Lokalpolitik|Bornholm




https://www.dr.dk/nyheder/regionale/fyn/far-og-datter-sprang-syv-meter-ned-fra-braendende-hus-naboer-greb-med-puder-og

FynFar og datter sprang syv meter ned fra brændende hus: Naboer greb med puder og tæpperNicolai Himmelstrup og datteren på tre år slap uden skrammer takket være hurtigtreagerende naboer.
Nicolai Himmelstrup fortæller, at han er meget taknemmelig for naboernes hjælp under og efter branden.
Af Anne Mette Dam Thrane, Anne Kathrine Stengaard og Henrik Mikaelsen13.
juni 2019 kl.
16.
48Bemærk: artiklen er mere end 30 dage gammelLæs op28-årige Nicolai Himmelstrup var onsdag aften sammen med sin treårige datter, Silja, spærret inde i deres lejlighed på anden sal i en brændende bygning i Aarup på Vestfyn.
Nikolai Himmelstrup opdagede branden lidt tilfældigt, da han var i gang med aftensmaden.
- Jeg ville gå ned med en affaldspose og hente min telefon, jeg havde glemt nede i bilen.
Jeg åbner hoveddøren ud til opgangen og opdager, at der er helt sort af røg og orange i bunden af flammer, så tænker jeg: 'shit mand', fortæller Nicolai Himmelstrup.
Han skyndte sig at smide et håndklæde i bunden af døren, så der ikke sev røg ind igennem sprækken, og tog herefter sin datter med ud på badeværelset, som var længst væk fra flammerne og åbnede et vindue.
- Vi fik råbt af folk ud af vinduet og fik lukket dørene efter os, siger Nicolai Himmelstrup.
Over syv meter nedDer var over syv meter ned fra anden sal, og da ejendommens trappeopgang var spærret af flammerne, var vejen ud ad vinduet, den eneste mulige.
En række naboer stimlede sammen under vinduet og gjorde, hvad de kunne for at hjælpe.
- De fandt en masse tæpper og puder, som de fik lagt på jorden, og så fandt de et stort, voldsomt grimt gulvtæppe, som de strak ud imellem otte mennesker, fortæller Nicolai Himmelstrup.
Nicolai Himmelstrup nåede ikke at tænke så meget, før han besluttede sig for at kaste sin treårige datter ud af vinduet og ned på tæppet, som naboerne holdt.
Nicolai Himmelstrup og hans datter sprang fra et af husets gavlvinduer.
- Jeg måtte bare stole og håbe på, at de greb hende.
Nu stod der heldigvis så mange mennesker, så hun kunne jo nærmest ikke ryge ved siden af, siger han.
Nicolai Himmelstrup ville også selv ned hurtigst muligt.
- Jeg kravlede selv så langt ned ad væggen som muligt og hang i mine arme, inden jeg gav slip, for ikke at skulle hoppe så langt.
Men der var sgu længere, end jeg lige havde regnet med alligevel, men der er heldigvis ikke sket noget med nogen af os, fortæller Nicolai Himmelstrup og fortsætter:- Jeg hoppede til sidst og landede på jorden igennem gulvtæppet, så jeg var ude at blive tjekket på sygehuset.
Men der skete ikke noget, og jeg tog det ikke så tungt.
Det var først en halv time efter, at jeg kunne mærke det lidt i lænden, siger han.
Nicolai Himmelstrup fortæller, hvordan han og datteren slap ud af det brændende hus.
(Reporter Anne Kathrine Steengaard)LYD: Nicolai Himmelstrup fortæller om oplevelsenEn helteindsatsBåde far og datter klarede den ved hjælp af naboerne uden de store skrammer, og Beredskab Fyn har ros til de hurtigt handlende borgere.
- Det her er så flot og resolut handlet, som man kan forestille sig af borgere, der hjælper andre, der er i nød, siger viceberedskabschef ved Beredskab Fyn Rene Cording Jensen.
Selvom beredskabet helst selv vil hjælpe nødstedte borgere for at undgå, at flere personer udsættes for fare, så er det her en heltegerning, mener Rene Cording Jensen.
- I vores optik er de også helte; dem, der yder sådan en indsats.
Men man skal huske at afveje den risiko, man udsætter sig selv og andre for i den slags situationer, siger han og fortsætter:- I den her konkrete sag viste det sig, at det var det rigtige, at de blev reddet ud af bygningen på den her måde af de her snarrådige naboer, som meget resolut handlede og meget flot fik lavet et setup, så de kunne lande uden skrammer, siger Rene Cording Jensen.
Tæpper og puder, som blev brugt af naboerne ved redningsaktionen.
Ulykken skal ikke udvikle sig yderligereEfter naboernes redningsaktion nåede Beredskab Fyn frem og fik slukket branden.
Og hvis naboerne ikke havde stået klar, ville beredskabet have hjulpet far og datter ud af den brændende bygning.
- I det konkrete tilfælde her kunne vi formentlig have reddet dem ud med en stige, men det er jo ikke til at sige, hvordan branden havde forløbet, siger viceberedskabschefen ved Beredskab Fyn.
Når brandfolk uddannes til at betjene springpuder eller -tæpper, er det særligt deres egen sikkerhed, der bliver fokuseret på, for at ulykken ikke udvikler sig yderligere.
- Man skal kigge op, fordi man skal være opmærksom på, at folk, der kommer hoppende ned, er utrolig tunge, når de hopper, siger Rene Cording Jensen, som har en appel til andre snarrådige borgere:- Folk skal huske at vurdere de risici, der er, når man er i sådan en situation, hvor man kan være påvirket af adrenalin, siger han.
Der bor i alt 11 personer på adressen, og ingen af dem er kommet til skade.
Fyns Politi efterforsker stadig brandårsagen.
FacebookTwitterKopier linkEmner:Fyn|Brande|Ulykker|Fyns Politi|Redningsvirksomhed




https://www.dr.dk/sporten/fodbold/superliga/var-i-superligaen-om-et-aar-dbu-og-divisionsforeningen-vil-med-paa-vognen

SuperligaVAR i Superligaen om et år?
DBU og Divisionsforeningen vil med på vognenDansk Boldspil-Union, Divisionsforeningen og superligaklubberne vil indføre VAR i Superligaen fra 2020/2021.
VAR bliver brugt lige nu under VM i kvindefodbold, og snart kan det formentlig også være at finde i Superligaen.
13.
juni 2019 kl.
17.
40Bemærk: artiklen er mere end 30 dage gammelLæs opDommersystemet VAR (Video Assistant Referee) er på vej til at gøre sit indtog i dansk fodbold.
I en pressemeddelelse i dag lyder det, Dansk Boldspil-Union (DBU), Divisionsforeningen og superligaklubberne planlægger at implementere VAR i landets bedste fodboldrække fra 2020/2021-sæsonen.
- VAR er kommet for at blive, så det er helt klart et spørgsmål om, hvornår vi hopper med på vognen.
- Vi mener, at tiden er den rigtige nu, også når vi kigger på de ligaer, vi normalt sammenligner os med, siger Kenneth Reeh, konstitueret administrerende direktør i DBU i pressemeddelelsen.
Den endelige beslutning om indførelse af VAR bliver taget på et bestyrelsesmøde i DBU i den kommende uge.
I Divisionsforeningen mener man, at VAR kan bidrage til, at kampafviklingen i Superligaen fortsat sker på et internationalt topniveau.
- Ved at give dommerne samme mulighed som tilskuere og tv-seere, der kan gense situationer, bliver der færre fejlkendelser til gavn for alle parter.
Derfor har klubberne besluttet at anbefale implementering af VAR, siger direktør i Divisionsforeningen Claus Thomsen.
Læs også:PORTRÆT Fodboldnørd og talenternes troldmand skal være dansk landstrænerDBU og Divisionsforeningen har i sinde at påbegynde uddannelsen af 12 til 14 VAR-dommere og samme antal assisterende VAR-dommere i efteråret 2019.
Træningen af de nye dommere kommer blandt andet til at foregå til kampe i Reserveligaen i den kommende sæson.
Udgifterne i forbindelse med at indføre VAR vil blive fordelt mellem DBU og Divisionsforeningen, lyder det.
/ritzau/FacebookTwitterKopier linkEmner:DBU|Divisionsforeningen|Fodbold




https://www.dr.dk/nyheder/udland/dansk-folkeparti-har-faaet-ny-familie-i-eu-det-er-ikke-et-trin-ned-ad-magtstigen

Det nye Europa-ParlamentSe temaUdlandDansk Folkeparti har fået ny familie i EU: 'Det er ikke et trin ned ad magtstigen'Ny højrefløjsgruppe bliver den femtestørste i Europa-Parlamentet.
Dansk Folkepartis nyvalgte europaparlamentariker, Peter Kofod (anden fra højre), glæder sig til samarbejdet med den nye højrefløjsgruppe.
Af Per Bang Thomsen13.
juni 2019 kl.
18.
31Bemærk: artiklen er mere end 30 dage gammelLæs opEU skal ikke være en superstat, der bare tromler afsted uden at tage hensyn til de nationale særinteresser.
Det europæiske samarbejde skal derimod bygges på nationalstaterne og de forskelligheder, de hver især har.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Det var hovedbudskabet, da Europa-Parlamentets nye nationalkonservative og EU-skeptiske højrefløjsgruppe i dag blev præsenteret i Bruxelles.
- Vi har set, at forsøget på at lave en europæisk superstat langtfra har givet de fordele, der blev lovet af de ledende grupper, lød det tidligere på dagen fra gruppens leder, Marco Zanni, som er medlem af Italiens stærkt EU- og indvandringskritiske regeringsparti Lega.
Den nye alliance er blevet døbt ”Identitet og Demokrati”, og det glæder Dansk Folkepartis nyvalgte – og eneste – europaparlamentariker, Peter Kofod, som kommer til at blive en del af den nye gruppe.
- Det er godt og kort navn, der forklarer, hvad gruppen står for: At vi har mange forskellige nationale identiteter, som står solidt på det demokratiske grundlag, siger Peter Kofod, der hidtil har siddet i Folketinget for Dansk Folkeparti.
Peter Kofod (DF) glæder sig til at samarbejde med den andre EU-skeptiske højrefløjspartier i EU.
Enhver nation skal beskytte sine grænser”Identitet og Demokrati” kommer til at sidde på 73 af Europa-Parlamentets 751 pladser, og den bliver den femtestørste gruppe i Europa-Parlamentet - overgået af den kristenkonservative EPP-gruppe, den socialdemokratiske S&D-gruppe, den liberale gruppe, ”Forny Europa”, samt Den Grønne Gruppe, der består af en række venstrefløjspartier.
Her er medlemmerne af "Identitet og Demokrati"Italienske Lega, franske National Samling, tyske AfD, Frihedspartiet (FPÖ) i Østrig, finske De Sande Finner, Vlaams Belang fra Belgien, Estlands Konservative Folkeparti (Ekre), tjekkiske Frihed og Direkte Demokrati samt Dansk Folkeparti.
Udover Dansk Folkeparti - der i de seneste år har siddet i den EU-skeptiske ECR-gruppe - og italienske Lega er det franske Rassemblement National, det tyske Alternative für Deutschland og det østrigske Frihedspartiet også blandt medlemmerne.
Og ifølge deres politiske erklæring ønsker gruppen blandt andet at værne om medlemsstaternes ”frihed og suverænitet” og kæmpe imod, at EU udvikler sig til ”en europæisk superstat”.
- Medlemmerne vil modarbejde enhver ny magtoverdragelse fra nationerne til EU, står der i erklæringen.
Derudover vil gruppen arbejde for at indføre direkte demokrati i EU, hvor borgerne får mere at skulle have sagt, og styrke grænserne – både de indre og de ydre.
- Enhver nation har retten til at beskytte, kontrollere og have opsyn med deres egne grænser.
Derudover er der også brug for en bedre sikring af EU's ydre grænser, lyder det.
Matteo Salvini, der står i spidsen for Lega i Italien, er en populær mand på den europæiske højrefløj.
'Vi skal ikke ensrettes'Selvom ”Identitet og Demokrati” står til at blive den største gruppe på den EU-skeptiske højrefløj, så kommer Europa-Parlamentet til at blive domineret af fire grupper, der i udgangspunktet er positive over for EU-samarbejdet.
Allerede på valgaftenen lød det fra den kristenkonservative gruppe, som fortsat er den største i gruppe i Europa-Parlamnetet, at der nu er behov for at styrke "den politiske midte".
Derfor er det uvist, hvilken indflydelse "Identitet og Demokrati" reelt får i det nye parlament, der formelt set træder til i begyndelsen af juli.
Marine Le Pen, der er leder af Rassemblement National, tror dog ikke, at de andre grupper kan undgå at samarbejde med dem.
- Vi bygger broer, vi laver strategier.
EU er i komplet fornægtelse.
De mener ikke, at der er sket noget.
De mener ikke, at noget har ændret sig, sagde hun tidligere på dagen under et pressemøde i Bruxelles.
- Vi er stadigvæk en minoritet, men en større minoritet end vi nogensinde har været før, tilføjede Jussi Halla-aho, der er leder af det finske parti De Sande Finner.
Her kan du høre, hvad Marine Le Pen mener om den nye højrefløjsgruppe:Peter Kofod er også overbevist om, at gruppen får noget at skulle have sagt i Europa-Parlamentet.
Og selvom Dansk Folkeparti går fra at sidde i ECR, der hidtil har været den tredjestørste gruppe i Europa-Parlamentet, til "Identitet og Demokrati", der som bekendt bliver den femtestørste, så mener han dog, at skiftet er en fordel for partiet.
- Jeg ser det ikke som et trin ned ad magtstigen.
Jeg forventer, at der vil komme flere partier til.
Derudover kommer ECR-gruppen til at blive domineret af det polske regeringsparti, Lov og Retfærdighed, og det vil ikke være attraktivt for os at blive der, siger han.
Peter Kofod tilføjer, at han ikke er nervøs for at blive klemt i den nye gruppe, hvor især Lega og Rassemblement National bliver dominerende.
Hvor Dansk Folkeparti fik et katastrofevalg og faldt fra fire til blot ét mandat, fik Lega omvendt et succesvalg med mere end hver tredje stemme i Italien.
Det italienske regeringsparti fik valgt 28 medlemmer ind i Europa-Parlamentet, mens Rassemblement National fik valgt 22 politikere ind.
Og de to partier sidder på henholdsvis formands- og næstformandsposten i ”Identitet og Demokrati”.
- Jeg befinder mig godt i gruppen, og jeg føler mig hverken glemt eller klemt, siger Peter Kofod og understreger, at Dansk Folkeparti har været med i den inderste kerne omkring udarbejdelsen af den nye gruppe.
- Vi har været med fra begyndelsen af, og det gør, at Dansk Folkeparti står i en gunstig situation.
Vi har været med til at forme den politiske kurs, så jeg mener, at det har været den rigtige beslutning at blive en del af ”Identitet og Demokrati”, siger han.
Læs også:Da brexit sendte Europas højrefløj i armene på hinanden'Det bedste ud af situationen'DF'eren ser heller ikke noget problem i, at der fortsat er mange ting, der adskiller medlemmerne af den nye gruppe.
Ikke mindst forholdet til Rusland.
Hvor Dansk Folkeparti er et af de partier, der har været stærkt kritisk over for Vladimir Putins Rusland, har både Lega og Rassemblement National, der har Marine Le Pen som partiformand, udtrykt stor beundring for den russiske præsident.
- Gruppens udgangspunkt er, at medlemmerne er meget forskellige, og jeg kan godt leve med, at der er partier, som ser anderledes på magten, siger Peter Kofod og fortsætter:- Vi skal ikke ensrettes, og Dansk Folkeparti kommer ikke til at mene noget bestemt, blot fordi alle andre mener det, siger han og afviser, at den manglende ensretning kan blive et problem i det kommende parlamentsarbejde.
Medlemmerne af Europa-Parlamentets grupper er ikke tvunget til at stemme ens.
Men jo stærkere partidisciplinen er, des mere betydningsfulde bliver de, når forlig skal forhandles på plads.
- Det er ikke en ukendt situation for os.
Vi har hidtil været medlem af ECR-gruppen, hvor vi også har stemt forskelligt.
Derfor skal vi have det bedste ud af situationen, siger Peter Kofod.
De nye europaparlamentarikere har første arbejdsdag den 2.
juli i år.
FacebookTwitterKopier linkEmner:Dansk Folkeparti|EU|Marine Le Pen (politiker)|Rusland|EU-forhold




https://www.dr.dk/sporten/svoemning/unionen-svarer-tilbage-paa-svoemmernes-angreb-han-ville-ikke-aendre-holdning

SvømningUnionen svarer tilbage på svømmernes angreb: 'Han ville ikke ændre holdning'Dansk Svømmeunion svarer tilbage på en udtalelse fra de danske svømmere tidligere i dag, hvor man udtrykte mistillid med ledelse.
(Arkivfoto)Dansk svømning får opmærksomhed for alt andet end resultater lige for tiden.
Af Frederik Palle13.
juni 2019 kl.
17.
13Bemærk: artiklen er mere end 30 dage gammelLæs opDansk svømning får opmærksomhed for alt andet, end hvad der sker i bassinet lige for tiden.
I går valgte Dansk Svømmeunion at ophøre samarbejdet med trænerne Martin Truijens og Mads Bjørn Hansen med øjeblikkelig virkning en måned før VM i Sydkorea.
Tidligere i dag udsendte svømmeren Daniel Skaaning så en erklæring på vegne af alle de danske svømmere, hvor man udtrykte, at man har mistet tilliden til den nuværende ledelse i Dansk Svømmeunion.
Nu svarer Dansk Svømmeunion tilbage med en udtalelse fra formanden Lars Jørgensen angående den igangværende sag.
Læs også:Efter trænerafgang: Svømmere har mistet tilliden til Dansk Svømmeunion- Jeg vil gerne sige, at ledelsen i Dansk Svømmeunion i denne sag har handlet ansvarligt og med rettidig omhu.
Der skal ikke herske nogen tvivl om, at langt de fleste i dansk svømning - både svømmere og ledere - gerne havde set Martin Truijens fortsætte sin trænergerning på vores Nationale Træningscenter, skriver han.
- Men ledelsen i Dansk Svømmeunion har påpeget nogle ting i Martins måde at forvalte trænergerningen på, som vi mente skulle justeres for at passe til den måde, vi i Danmark gerne vil kombinere elitesport og et godt liv.
Den præmis har Martin desværre ikke accepteret, og han har derfor opsagt sin stilling.
Både vi og Team Danmark har gjort, hvad vi kunne for at få ham til at ændre holdning.
Men det ville han ikke.
Og det må vi så respektere.
Og derfor mener jeg også, at det er rigtigt at samarbejdet ophører nu, lyder det fra formanden.
- Jeg ved, at vi i denne proces har kørt et tæt parløb med Team Danmark, og at Team Danmark til fulde deler vores holdning i denne sag.
Vi er meget taknemmelige for den opbakning, Team Danmark har vist os i den forbindelse, forklarer Lars Jørgensen.
De danske svømmere sagde tidligere i dag, at de er overrasket over, at Dansk Svømmeunion vælger at tage sådan en beslutning lige nu her op til VM.
- Svømmerne på NTC er meget forbavset over den situation, som ledelsen har sat os i.
De river fundamentet og stabiliteten, kort inden VM, væk under os og har ikke været i stand til at løse de problemstillinger, som har været presserende.
Ikke nu - og ikke i tiden helt tilbage til 2004 og frem til i dag, skriver Daniel Skaaning.
Man kan læse hele svømmernes erklæring lige her.
Svømmeunionen ønsker ikke at komme med yderligere kommentarer.
FacebookTwitterKopier linkEmner:Dansk Svømmeunion|Team Danmark|Svømmesport|Sydkorea




https://www.dr.dk/nyheder/penge/forbrugerraadet-taenk-flyselskaber-smykker-sig-med-groenne-fjer

PengeForbrugerrådet Tænk: 'Flyselskaber smykker sig med grønne fjer'Det gavner hverken klimaet eller forbrugertilliden, når flyselskaber overdriver deres klimaindsats, lyder kritikken.
Ifølge Forbrugerrådet Tænk er der alt for lidt gennemskuelighed i, hvad flyselskabernes indsatser omkring klimakompensation munder ud i.
Af Alexander Hecklen13.
juni 2019 kl.
17.
15Bemærk: artiklen er mere end 30 dage gammelLæs op- Der er et stort element af såkaldt 'green washing' i flybranchen, hvor man smykker sig med grønne fjer.
Sådan lyder det fra Vagn Jelsøe, der er vicedirektør i forbrugernes interesseorganisation, Forbrugerrådet Tænk.
Norwegian, der er nordens største flyselskab, lovede i 2017 i en stort anlagt international klimakampagne at plante 7.
000 træer i Spanien og England og yderligere titusinder af træer over hele verden.
Det skulle ske inden årets udgang, for at gøre luftfarten mere klimavenlig.
Men Norwegian har slet ikke plantet mange af de træer, de har lovet, og det bør føre til yderligere skepsis omkring flybranchens klimaindsatser, mener vicedirektøren.
- Det gavner ikke klimaet og det gavner slet ikke forbrugertilliden.
Det betyder, at man som forbruger må kigge med meget stor skepsis på de påstande, som flyselskaberne kommer med, siger Vagn Jelsøe.
Svært at gennemskue som forbrugerIfølge forbrugernes interesseorganisation er der alt for lidt gennemskuelighed i, hvad flyselskabernes indsatser omkring klimakompensation munder ud i.
- Ved mange af flysselskabernes projekter ved vi faktisk ikke, hvad pengene præcis går til.
Man ved ikke, hvor meget der går til administration.
Der er problemer med, hvordan de beregner.
Og i det hele taget er det svært at gøre det op på den måde.
- Det er rigtig svært som forbruger at finde ud af, hvad man skal gøre, og det betyder, at man er efterladt på herrens mark, siger han.
Skal flyselskaberne så helt lade være med at komme med den slags løfter?
- Mine forventninger er, at flyselskaberne lægger sig i selen for at udvikle nogle mere klimavenlige flyrejser.
Det handler om brændstof, hvor tunge flyene er og den slags.
Dét har jeg en reel interesse i, at de gør noget ved, siger Vagn Jelsøe.
Flybranche: Man skal holde, hvad man loverDirektør for brancheforeningen Dansk Luftfart, Michael Svane, anerkender, at det er forkert, når et stort flyselskab som Norwegian ikke kan leve op til egne løfter om at plante træer som kompensation for klimabelastning.
- Jeg medgiver bestemt, at man som forbruger kan stille spørgsmålstegn ved, hvad man er stillet i udsigt.
Så jeg forstår godt, hvis man som forbruger reagerer over for det, siger han.
Brancheforeningen mener dog ikke, at der er noget galt med klimakompensation i sig selv, understreger han.
Dansk Luftfart har i foråret selv lagt en klimastrategi frem, som opfordrer til, at selskaberne laver klimakompensation.
- Det har vi gjort, fordi vi tror på, at det er noget, vi kan gøre på den korte bane, siger Michael Svane.
Forbrugerrådet Tænk mener, at det er for uigennemskueligt, om selskaberne lever op til egne løfter.
Kan man som flykunde være sikker på, at de selskaber, I repræsenterer, lever op til deres klimaløfter?
- Det mener jeg.
Nu er det selvfølgelig op til det enkelte luftfartsselskab at melde ud, hvordan man vil gøre det.
Men den klimastrategi, vi har udarbejdet, er udarbejdet i samklang med de forskellige medlemmer, siger Michael Svane.
FacebookTwitterKopier linkEmner:Flyselskaber|Forbrug|Forbrugerrådet|England|Vagn Jelsøe (erhvervsleder)




https://www.dr.dk/nyheder/regionale/sjaelland/rektorer-om-ny-optagelsesproeve-til-gymnasiet-det-gaar-ud-over-eleverne

SjællandRektorer om ny optagelsesprøve til gymnasiet: 'Det går ud over eleverne'En national optagelsesprøve til ungdomsuddannelserne er ikke vejen frem, lyder det fra flere sjællandske rektorer.
Fredag den 14.
juni starter første runde i optagelsesprøverne til gymnasierne.
(© DR Nyheder)Af Trine Warrer Juul og Julie Würtz13.
juni 2019 kl.
17.
22Bemærk: artiklen er mere end 30 dage gammelLæs opFredag den 14.
juni er det første gang, at elever, der ikke har tilstrækkeligt høje karakterer, skal til en national optagelsesprøve for at komme på gymnasiet eller HF.
Hvem skal til optagelsesprøve?
Optagelsesprøven den 14.
juni er for:ansøgere fra prøvefrie skoleransøgere fra efterskoler, hvor der ikke aflægges prøveansøgere, der ikke har 2.
fremmedsprog fra folkeskolenansøgere, der har søgt om optagelse for sentansøgere, der har været syge ved en af prøverne til folkeskolens afgangseksamen eller prøverne i 10.
klasseansøgere til en 3-årig gymnasial uddannelse, der ikke søger i direkte forlængelse af 9.
eller 10.
klasseKilde: UddannelsesguidenHvis eleverne har fået et gennemsnit på under 5 i standpunktskarakter og gerne vil på gymnasiet, skal de til en skriftlig optagelsesprøve og testes i dansk, matematik, engelsk og fysik og kemi.
Det samme gælder elever, der har fået under gennemsnitskarakteren 4 og gerne vil på HF.
Men her risikerer ellers dygtige elever at dumpe, fortæller rektor på Maribo Gymnasium, Michael Levy Bruus til DR, som har talt med ni rektorer fordelt på Sjælland, der alle mener, at den nye optagelsesproces til de gymnasielle uddannelser ikke er optimal.
- Du kan være rigtig dygtig til dansk og engelsk og matematik, men hvis ikke du klarer fysik- og kemiprøven, kommer du ikke ind.
Man skal have et bestemt antal point for at klare optagelsesprøven.
Rektor på Stenhus Gymnasium i Holbæk Per Farbøl er også bekymret.
- Man kan godt risikere, at man får nogle af eleverne siet fra, som absolut godt kunne klare en gymnasial uddannelse med et pænt resultat, siger han.
Ønsker en anden optagelsesprocesSådan som processen er nu, skal eleverne til optagelsesprøven, før de kan søge dispensation, og det er for dårligt, mener Per Farbøl.
- Jeg synes, at man i langt højere grad skulle overlade det til ungdomsuddannelser at foretage vurderingen af eleverne.
Vi har trods alt prøvet mange gange at vurdere, om eleverne var klar til gymnasiet eller ej.
 Signe Heiredal)Den nye optagelsesprøve, bekymrer også formanden for Danske Gymnasier, Birgitte Vedersø, der også er rektor på Gefion Gymnasium.
- Det er en meget bureaukratisk optagelsesprøve, der er sat i gang, og det er vi bekymret for i Danske Gymnasier.
Det er en meget bureaukratisk optagelsesprøve, der er sat i gang, og det er vi bekymret for i Danske Gymnasier.
Birgitte Vedersø, formanden for Danske Gymnasier.
For det er nemlig ikke kun elever med et karaktersnit under 5, der skal op til prøven.
Det gælder også elever, der har taget et efterskoleophold i 10.
klasse uden en eksamen, elever fra prøvefrie privatskoler, elever på udveksling og elever, der har lavet frivilligt arbejde.
- Der er elever, der skal til prøve, som har rigtig gode gennemsnit efter 9.
klasse, men som har gået på efterskole, hvor man ikke går til prøve efter 10.
klasse.
Så skal man også til optagelsesprøve, siger hun.
Derudover er karaktergennemsnittet på 5 heller ikke den rigtige målestok til at vurdere elevers parathed til at gå i gymnasiet, lyder det fra formanden.
- Elevernes karaktergennemsnit er for lille en faktor til at udløse, om man er klar til at gå i gymnasiet.
Det er meget vigtigt, at man er dygtig fagligt, men vi ved også, at den sociale og personlige modenhed er temmelig afgørende for, at man kan klare sig godt, siger Birgitte Vedersø.
Frivilligt arbejde koster direkte optagelse for OskarEn af de elever, der skulle have siddet til prøven fredag er Oskar Sommer Jonsson, der er næstformand i Danske Skoleelever.
Han har brugt det seneste år på at være frivillig i organisationen, og det betyder, at hans bevis fra 9.
klasse ikke er nok til at komme på gymnasiet - selv om karaktergennemsnittet ligger over de fem, som krævet.
Reglerne efter gymnasiereformen lyder nemlig således, at ansøgere til en 3-årig gymnasial uddannelse, der ikke søger i direkte forlængelse af 9.
eller 10.
klasse, ikke kan komme direkte ind.
Hvem skal til den sene optagelsesprøve?
Den sene optagelsesprøve i august er for:ansøgere, der er vurderet uddannelsesparate, men som ikke består folkeskolens afgangseksamenansøgere, som får et karaktergennemsnit på mindre end 2,0 af de lovbundne prøveransøgere, der har været syge ved en af prøverne til folkeskolens afgangseksamen eller prøverne i 10.
klasse, og som ikke nåede den tidlige optagelsesprøveøvrige ansøgere, der skal aflægge prøven for at kunne optages på den ønskede uddannelseDenne prøve kan også bruges som andet prøveforsøg og sygeprøve i forhold til den tidlige optagelsesprøveKilde: Uddannelsesguiden- Jeg har selv været oppe at tale med en uddannelseschef på gymnasiet, og på trods af, at han kan sige, at mit snit er i orden, og jeg er erklæret uddannelsesegnet, skal jeg alligevel op til denne her prøve, siger han.
Oskar Sommer Jonsson er lige nu på Folkemødet på Bornholm i forbindelse med sit frivillige arbejde i organisationen.
Derfor er han også nødt til at tage en anden optagelsesprøve, som først ligger i august.
For selv om han har søgt om dispensation fra prøven, så kan han nemlig først blive dispenseret fra prøven, efter han har taget den.
Og de regler kommer til at ramme de forkerte elever, mener han.
Oskar Sommer Jonsson skal selv til den nye optagelsesprøve her til august, fordi han har brugt et år på at være frivillig, og derfor gælder hans bevis fra 9.
klasse ikke længere til at give direkte adgang til gymnasiet.
- Man ender med at ramme en hel masse elever, som bare kan mødes til en samtale med rektor.
Det er et kæmpe ressourcespild, at dygtige elever skal bruge deres tid på en optagelsesprøve, siger Oskar Sommer Jonsson.
Derfor ønsker foreningen Danske Skoleelever også, at reglerne for optagelsesprøven bliver lavet om.
- Vi vil gerne have, at uddannelsesvejlederen eller rektoren på gymnasiet kunne dispensere eleven fra prøven, hvis de vurderede, at eleven var egnet til gymnasiet.
Oskar Sommer Jonsson understreger, at det ikke hans private situation i forhold til optagelse på gymnasiet, der afspejler Danske Skolelevers holdning.
Eleverne får først svar på, om de har bestået optagelsesprøven til gymnasiet eller HF omkring 1.
juli, og Undervisningsministeriet forventer, at omkring 5300 elever landet over skal igennem den nye optagelsesprøve.
Forliget om gymnasiereformen blev i 2016 indgået med Socialdemokratiet, Venstre, Dansk Folkeparti, Liberal Alliance, SF, De Konservative og Radikale Venstre.
 Signe Heiredal)FacebookTwitterKopier linkEmner:Gymnasiale uddannelser|Uddannelse|Radikale Venstre|Danske Skoleelever|Sjælland




https://www.dr.dk/nyheder/udland/hongkong-forstaa-masseprotesterne-der-har-lukket-parlamentet-ned

Protester i HongkongSe temaUdlandHongkong: Forstå masseprotesterne, der har lukket parlamentet nedDe voldsomme protester stikker dybere end blot utilfredshed med en ny lov.
Demonstranterne i Hongkong har mødt stor international støtte, mens flere har fordømt styret for brug af tåregas, knipler og gummikugler.
Af Oliver Fruergaard13.
juni 2019 kl.
18.
05Bemærk: artiklen er mere end 30 dage gammelLæs opRegeringen i Hongkong har i dag lukket parlamentsbygningerne, der denne uge har været centrum for de største demonstrationer, byen har set i årtier.
Hvad handler Hongkong-demonstrationerne om?
Hongkongs regering har foreslået tiføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter at en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
Det vurderes, at en million indbyggere har været på gaden for at vise deres utilfredshed med en ny omstridt lov, der skal gøre det muligt at udlevere mistænkte kriminelle fra den semiautonome by til retsforfølgelse i det øvrige Kina, der jævnligt bliver kritiseret for tortur og uretfærdig rettergang.
Særligt voldsomme var demonstrationerne i går, hvor kampklædt politi og demonstranter stødte sammen i flere timer, indtil gaderne blev ryddet med tåregas og gummikugler.
Mindst 72 mennesker blev såret.
Sammenstødene fik regeringen til at udskyde en debat om vedtagelse af loven, der skulle have fundet sted onsdag.
Den er endnu udskudt på ubestemt tid.
Hongkongs regeringschef Carrie Lam har trods den store modstand, både i Hongkong og internationalt, slået fast, at hun agter at fortsætte implementeringsprocessen.
Det gik voldsomt for sig, da politiet i går lukkede demonstrationer i Hongkongs gader med tåregas og gummikugler.
- Alternativet til ikke at presse på for at indføre loven vil have endnu større konsekvenser for tilliden (til Hongkong red.
), sagde regeringschefen i går til Hongkong-mediet TVB.
Professor emeritus i Kina-studier ved Aarhus Universitet Stig Thøgersen vurderer ikke, at modstanden vil ændre på den indstilling fra regerinschefen.
- Mit gæt er, at loven bliver gennemført.
Der er et stort internationalt pres, men der er også et stort pres fra Kinas folkerepublik.
Kina strammer grebet om HongkongHongkong, der med egen lovgivning skal forestille at fungere som en selvstændig by i Kina, har i de senere år set flere eksempler på, at fastlandets kommunistiske styre får mere kontrol over byen.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCEn boghandler i Hongkong, der solgte politisk ømtålelige bøger, blev i 2015 angiveligt bortført af den kinesiske regering og dukkede op uden for Hongkong, hvor han blev tvunget til at give en undskyldning for sin forbrydelse på nationalt tv.
Regeringen har i de senere år også forsøgt at omskrive byens historie.
Blandt andet ved forsøg på at ændre indholdet i skoleundervisningen og ved at standse myndigheders brug af ord og vendinger, der kan gå imod det kommunistiske styre.
Flere mener også her, at Beijings indflydelse tydeligt skinner igennem.
Kritikere mener, at den nye lovgivningen i virkeligheden er et værktøj, regeringen i fastlandet vil bruge til at lukke munden på politiske modstandere i Hongkong.
- Vi vil ikke have den udleveringslov i Hongkong.
Den er ikke lavet for at standse kriminelle.
Det kinesiske kommunistiske regimer vil bruge den mod alle, der har anderledes meninger og som fortæller sandheden, siger Jin Xiuhong, der er medlem af en pro-demokratisk kinesisk aktivistgruppe i USA til nyhedsbureauet AP.
Og den indstilling deler mange, vurderer Kina-ekspert Stig Thøgersen, der tror, at de seneste dages utilfredshed fra demonstranterne stikker dybere end en ny lovgivning.
Ji Xiuhong tror, at den nye lov vil blive misbrugt politisk af Kinas kommunistiske styre.
Billede: Associated Press- Alle de her indskrænkninger peger tydeligt på, at Hongkongs frihed er under angreb fra Kina.
- Hongkongs borgere - især de unge - er vokset op langt mere frie end resten af Kina.
De føler sig som hongkongere mere end kinesere, og de har større sympati for deres eget system end for fastlandets.
- Når hongkongerne reagerer så kraftigt på den her nye udleveringslov, skal man se det i et større perspektiv: De ser det som endnu et tegn på, at Kina vil indskrænke Hongkongs demokrati og gøre det til endnu en kinesisk by underlagt det kommunistiske styre, siger Stig Thøgersen.
International fordømmelseAf samme grund har kritikere af Hongkongs regeringschef Carrie Lam, der officielt står bag de mange omstridte love, kaldt hende en "dukke" for Beijing.
Beskyldninger, som hun ovenpå de seneste demonstrationer har pure afvist:- Jeg kan kun sige, at jeg er meget ked af at blive klantret for at forråde Hongkong.
Jeg ville aldrig gøre noget, der ikke er i Hongkongs interesse, lød det i går i et følelsesladet interview med det mediet TVB.
Flere lande har udtrykt deres bekymring for Hongkong-regeringens voldelige nedlukning af gårsdagens demonstrationer såvel som den nye lov.
Hongkongs regeringschef gav i går et længere interview til et lokalt medie, hvor hun anerkendte, at den nye lov er kontroversiel, men at hun føler sig nødsaget til at gennemføre den.
- Over de sidste dage har Hongkongs borgere udøvet deres fundamentale ret til at samles og udtrykke sig selv frit og fredeligt, skriver en talsperson for EU i et åbent brev og fortsætter:- EU deler mange af de bekymringer, som Hongkongs borgere har rejst i forhold til regeringens udleveringslov.
- Den kan have vidtrækkende konsekvenser for Hongkong og dets folk, for EU og fremmede borgere og for virksomheders tillid til Hongkong.
En dybdegående offentlige debat ville hjælpe med at finde en konstruktiv retning fremad.
Også USA har udtrykt bekymringer for, om loven vil skade forretningsforholdet til Hongkong og udgøre en risiko for at amerikanske borgere, der besøger byen, kan blive underlagt Kinas "utilregnelige" retssystem.
Formand i Repræsentanternes hus i USA, Nancy Pelosi, støtter også demonstranterne og siger, at USA måske vil være nødt til at revurdere Hongkongs status som semiautonom, hvis loven bliver indført.
Et træk, der kan få konsekvenser for Hongkongs bånd til verdens største økonomi.
Australien: Respekter autonomiStorbritanniens afgående premierminister, Theresa May, pegede på, at Hongkong skal overholde de rettigheder, byen fik forhandlet på plads mellem Kina og England i 1984.
- Det er vigtigt, at den udleveringslov stemmer overens med de rettigheder og friheder, der blev vedtaget i den fælles erklæring.
Samme besked kommer fra Australiens regering, der er bekymret over udleveringsloven og støtter retten til fredelige demonstrationer.
- Den australske regering tror på, at det er vigtigt, at alle forandringer af Hongkongs udleveringslov bliver løst på en måde, der respekterer Hongkongs høje grad af autonomi og opretholder de rettigheder, Hongkong har under ”et land, to systemer”-aftalen, siger udenrigsminister Marise Payne.
FacebookTwitterKopier linkEmner:Hong Kong|Kina|Nancy Pelosi (politiker)|EU|Demonstrationer




https://www.dr.dk/mitliv/instagram-har-givet-amie-selvtilliden-tilbage-foer-var-jeg-pigen-som-ingen-ville-tale-med

Er du virkelig virkelig?
Se temaMit LivInstagram har givet Amie selvtilliden tilbage: Før var jeg pigen, som ingen ville tale medAmie på 17 havde længe følt sig ensom.
Men i 2017 ændrede én beslutning alt for hende.
© Betina GarciaAf Silas Bay Nielsen13.
juni 2019 kl.
18.
30Læs op17-årige Amie har gået i specialklasse de seneste to år.
Når hun for eksempel har siddet med et regnestykke i skolen, som hun ikke kunne finde ud af, kunne hun bryde helt sammen.
Hvis det gik helt galt, begyndte hun at ryste og løb ud på toilettet for at græde.
Det fik hende til at føle sig dum.
Derfor forsøgte hun for alt i verden at skjule, at hun gik i specialklasse over for skolens andre elever og dem, hun kendte uden for sin skole.
Er du virkelig virkelig?
På nettet kan vi være den person, vi drømmer om at være.
Her kan vi genopfinde os selv og vise en side frem, som vi måske ikke har modet til at vise i den virkelige verden.
I denne uge sætter P3, DR3 og dr.
dk fokus på, hvem vi er på nettet - både de gode og dårlige sider.
I denne artikel kan du møde Amie, der har brugt Instagram til at genopfinde sig selv og booste selvtilliden.
Se også DR3's 'Forført af en falsk profil' her.
Se også DRTV-temaet 'Er du virkelig virkelig?
' om hvem vi er på nettet.
I september 2017 traf Amie et valg.
Hun valgte at slette alle billederne på sin gamle Instagram-profil for at starte helt forfra.
Hun ville genopfinde sig selv og vise den stærke og selvsikre Amie – den Amie, hun ikke kunne få lov at være i hverdagen.
- Før jeg lavede min Instagram-profil om, lavede jeg faktisk ikke rigtig noget andet end at kigge ud ad vinduet, og jeg havde et så kedeligt liv.
Nogle gange tænkte jeg endda, hvorfor jeg overhovedet skulle fortsætte med at leve, siger Amie.
Tør vise, at hun kan nogetI modsætning til Amie, som følte sig uperfekt, er Amie på Instagram meget selvsikker.
Amie elsker mode og design, og på Instagram tør Ami vise, at hun kan posere, sætte det rigtige tøj sammen og tage de perfekte billeder.
Det er her, hun kan og tør vise, at hun rent faktisk kan noget andet og ikke kun er hende fra specialklassen.
Jeg kan godt lide mine øjne på det her billede fra min Instagram-profil.
Man kan se på mine øjne, at jeg er glad.
Og så elsker jeg at gå i tøj, der skiller mig ud fra mine veninder.
Det gør min trøje på det her billede.
(© Fra Amies Instagram-profil)- Instagram betyder rigtig meget for mig, og jeg er på næsten hele tiden.
Der tænker jeg aldrig over, at jeg har det svært med matematik.
Selvfølgelig er der nogle, der sender mærkelige beskeder, men dem sletter jeg bare.
Hvis hun får et like, bliver hun glad.
Hvis hun får en kommentar, hvor der står, at hun ser smuk og skøn ud, så bliver hun endnu mere glad, fortæller hun.
Og hvis hun får hadefulde beskeder fra andre på Instagram, så svarer hun dem i stedet for at skjule sig, som hun gjorde i skolen.
- Instagram er som en helt anden verden for mig.
I skolen er jeg meget trist og negativ, men på Instagram er jeg positiv.
Selv når der er haters, så svarer jeg positivt og med ret ryg.
Normalt smiler jeg ikke så meget på mine billeder på Instagram.
Jeg ved ikke rigtig hvorfor, men jeg ser tit seriøs ud på mine billeder.
På det her billede smiler jeg rigtig meget, og det kan jeg godt lide.
Det var min veninde, der tog billedet i Kongens Have i København.
Vi sad og spiste sushi, som min veninde havde fået sponsoreret.
(© Foto fra Amies Instagram-profil)Får nye venner på InstagramDa Amie traf valget om at slette alt på sin Instagram-profil og lave helt nye billeder ændrede meget sig, og hun begyndte at få nye venner, som hun ikke før havde haft.
- Jeg blev set som pigen, som man bare ikke skulle tale med, fordi jeg gik i specialklasse.
Mange troede, jeg var megamærkelig og lavede jokes med mig.
Nogle af dem har nok tænkt, at jeg var mærkelig, fordi de godt kunne se, at jeg ikke havde så meget selvtillid.
Det gjorde mig meget ensom.
- Instagram gjorde en kæmpe forskel for mig.
Jeg begyndte at få venner på Instagram, og nu er rigtig mange af mine venner derfra, så Instagram har været rigtig godt for mig, siger hun, mens hun sidder i toget på vej til Køge, hvor hun netop skal besøge en af sine nye veninder.
Kan stadig føle sig usikkerI dag har Amie fået omkring ti venner fra Instagram, og det er dem, hun stoler allermest på.
Særligt en af dem ses hun med hver dag.
Udover at tage på caféer og fester sammen, så tager de også billeder af hinanden til Instagram.
De taler om, hvornår det er bedst at lægge billeder ud, og hvad man skal gøre og ikke skal gøre på de sociale medier.
Men selvom Instagram har gjort livet bedre for Amie, så kan hun stadig nogle gange føle, at hun ikke er god nok.
Det her billede er et af mine yndlingsbilleder fra Instagram.
Jeg ser selvsikker ud og ligner en "strong woman".
(© Foto fra Amies Instagram-profil)- Jeg tror egentlig, at virkelighedens Amie er lidt en mellemting.
Jeg kan stadig være usikker og tænke, at jeg ikke er god nok til for eksempel til matematik, og at jeg vil få svært ved at få et job.
Så måske er jeg i virkeligheden nok 70 procent Amie fra Instagram og resten den usikre Amie, siger hun.
Læs også:Amie på 17 føler sig dum: Jeg skammer mig over at gå i specialklasseHun er ikke i tvivl om, hvordan hun havde haft det i dag, hvis hun ikke havde lavet sin Instagram-profil om for omkring to år siden.
- Så ville jeg have siddet inde på mit værelse og haft det rigtig dårligt.
Instagram har givet mig rigtig, rigtig meget selvtillid og gjort mig mere stolt af mig selv.
FacebookTwitterKopier linkEmner:Instagram|Grundskole|Uddannelse|Køge




https://www.dr.dk/nyheder/kultur/stil-spoergsmaal-kan-sort-komedie-ogsaa-fortaelle-noget-der-er-alvorligt






https://www.dr.dk/nyheder/udland/kampen-om-efterfoelge-theresa-may-boris-johnson-faar-storsejr-i-foerste-valgrunde

UdlandKampen om at efterfølge Theresa May: Boris Johnson får storsejr i første valgrundeDen tidligere udenrigsminister ligner en stor favorit til at blive Storbritanniens næste premierminister.
Boris Johnson ligner en klar favorit til at blive briternes nye premierminister.
Af Sean Coogan13.
juni 2019 kl.
14.
23Bemærk: artiklen er mere end 30 dage gammelLæs opStorbritannien skal have ny premierminister.
Det har stået klart, siden Theresa May i slutningen af maj grådkvalt meddelte, at hun agtede at trække sig.
Resultat af første valgrunde- Boris Johnson 114- Jeremy Hunt 43- Michael Gove 37- Dominic Raab 27- Sajid Javid 23- Matt Hancock 20- Rory Stewart 19- Andrea Leadsom 11 (elimineret)- Mark Harper 10 (elimineret)- Esther McVey 9 (elimineret)Hvem der kommer til at efterfølge hende, er dog et åbent spørgsmål.
Men for kort tid siden kom briterne et skridt nærmere en afgørelse, da tre af de 10 kandidater blev sorteret fra ved den første runde af afstemninger i parlamentsgruppen hos Det Konservative Parti.
Læs også:Storbritannien skal have ny premierminister: Her er fire topkandidaterHer blev det også til en stor sejr for Boris Johnson, der fik hele 114 af de 313 stemmer.
De nærmeste konkurrenter var udenrigsminister Jeremy Hunt med 43 stemmer og miljøminister Michael Gove med 37.
Andrea Leadsom, Mark Harper og Esther McVey nåede ikke over bundgrænsen på 17 stemmer og er derfor ude.
Klik for at læse mere om kandidaterneUdskillelsesløbPå tirsdag kommer anden valgrunde, hvor bundgrænsen hæves til 10 procent af stemmerne.
Efter det kommer flere afstemninger, hvor en enkelt kandidat sies fra ad gangen, indtil der kun er to kandidater tilbage.
Storbritanniens næste premierminister- Den 7.
juni trådte premierminister Theresa May formelt tilbage som leder af Det Konservative Parti i Storbritannien.
Hun bliver dog siddende som premierminister, indtil hendes afløser er fundet.
- 10 kandidater var fra start med i kampen om at blive partileder og premierminister.
Dem kan du læse mere om her.
- Kandidaterne bliver løbende sorteret fra ved hemmelige afstemninger blandt Det Konservative Partis parlamentsmedlemmer.
- Når der i den sidste del af juni kun er to kandidater tilbage, ryger de to ud i en form for valgkamp med blandt andet tv-dueller.
- Selv om vinderen af duellen bliver premierminister for 65 millioner briter, så er det kun de omkring 160.
000 medlemmer af Det Konservative Parti, der vælger Theresa Mays afløser, fordi partiet har regeringsmagten.
- Storbritanniens nye premierminister forventes at være på plads i den sidste del af juli.
De to skal så føre valgkamp blandt Det Konservative Partis cirka 120.
000 medlemmer, der så til sidst skal afgøre, hvem der bliver ny partileder hos de konservative - og dermed Storbritanniens nye premierminister.
Læs også:OVERBLIK 120.
000 konservative skal vælge 65 millioner briters premierministerJohnson er klar favorit blandt iagttagere og bookmakere til at vinde valget i Det Konservative Parti, og han er kendt for at være populær blandt partiets græsrødder.
Eksperter peger dog på, at han også har en del fjender internt i partiet, som muligvis vil stikke en kæp i hjulet.
Den tidligere udenrigsminister og London-borgmester lancerede officielt sin kampagne i går, hvor han slog fast, at Storbritannien forlader EU 31.
oktober - med eller uden en aftale med EU.
Læs også:Favorit til at blive briternes næste premierminister: 'Vi skal ud af EU den 31.
oktober'Han vil gerne undgå at forlade EU uden en aftale, men det vil være dumt ikke at forberede sig på det, sagde han.
FacebookTwitterKopier linkEmner:Andrea Leadsom (politiker)|Boris Johnson (politiker)|Storbritannien|EU|Valg og folkeafstemninger




https://www.dr.dk/nyheder/udland/formodet-angreb-paa-tankskibe-iran-goer-sig-klar-til-blive-anklaget

UdlandFormodet angreb på tankskibe: Iran gør sig klar til at blive anklagetEkspert forudser, at USA vil give iranerne skylden for episoden.
Af Jakob Busk Olsen og Kasper Duncan Gram (video)13.
juni 2019 kl.
14.
16 | opdateret 13.
juni 2019 kl.
15.
02Bemærk: artiklen er mere end 30 dage gammelLæs opIran ser med stor bekymring på situationen i Den Persiske Golf, efter tankskibe for anden gang på en måned tilsyneladende er blevet angrebet.
To tankskibe blev i formiddagstimerne evakueret i farvandet mellem Iran og Oman, da de blev ramt af eksplosioner.
Læs også:Rapporter om 'angreb': To tankskibe evakueret ud for OmanDet ene af skibene, Front Altai, der er ejet af norsk-cypriotiske John Fredriksen, brød i brand efter det formodede angreb.
Der er modstridende rapporter om, hvorvidt skibet er sunket.
Det andet tankskib, som er involveret, er 'Kokuka Courageous', som sejler under Panama-flag.
Alle 44 søfolk fra de to skibe er bragt i sikkerhed i den iranske havneby Bandar-e-Jask.
Episoden skærper en i forvejen anspændt stemning med øget militær aktivitet i Den Persiske Golf, hvor fire andre tankskibe for en måned siden blev angrebet med miner i havnebyen Fujairah i De Forenede Arabiske Emirater.
Iran-USA konfliktUSA og Saudi-Arabien har anklaget Iran for at stå bag angrebet i maj, og iranerne vil uvægerligt være blandt de mistænkte efter det nye formodede angreb.
Angrebet i maj12.
maj blev fire tankskibe angrebet med miner ud for emiratet Fujairah, der ligger tæt ved Hormuz-strædet.
To af skibene, der blev angrebet, hører hjemme i Saudi-Arabien.
De to andre kommer fra Norge og De Forenede Arabiske Emirater.
Fujairah er en af verdens største bunkerhavne, der fungerer som tankstationer for skibe.
En rapport fra de lande, hvis skibe var involveret, har konkluderet, at en stat stod bag angrebet.
- Iranerne vil helt sikkert afvise alle beskyldninger om, at de står bag, og amerikanerne vil give iranerne skylden, siger lektor ved forsvarsakademiet Peter Viggo Jakobsen.
Og Iran er allerede i gang med sin krisekommunikation.
- Alle lande i regionen skal være forsigtige med ikke at falde i den fælde, som er sat af dem, som har gavn af regional usikkerhed, siger Ali Rabei, talsmand for Irans regering ifølge Reuters.
Iran erklærer sig parat til at styrke samarbejdet om sikkerheden i Den Persiske Golf, der udgør en hovedfærdselsåre i den globale energiforsyning.
Det formodede angreb i Omanbugten skete samtidig med, at Irans overhoved, ayatollah Ali Khamenei, mødtes med Japans regeringsleder, Shinzo Abe, in Teheran.
Bekymrede rederierPeter Viggo Jakobsen forventer ikke, at dagens formodede angreb bliver et vendepunkt for spændingerne i Den Persiske Golf, som har rod i USA's beslutning om at trække sig fra den internationale atomaftale med Iran og genindføre sanktioner mod landet.
- Jeg tror ikke, at der kommer til at ske noget videre på grund af det her.
Men det er klart, at hvis man har tankskibe i området, så bliver man nødt til at tage sine forholdsregler, siger han.
Hos brancheorganisationen Danske Rederier følger man da også sagen tæt.
- Situationens alvor gør jo, at vi er særligt opmærksomme, og det giver anledning til at overveje, hvad der skal til, siger Asbjørn Overgaard Christiansen, fungerende direktør for sikkerhed, om situationen i regionen.
Rederiet J.
Lauritzen "ser med stor bekymring på hændelserne i Omanbugten".
- Området er af meget stor betydning for verdenshandlen og den internationale skibstrafik, og J.
Lauritzen har også betydelig aktivitet i regionen.
Vi har kontinuerligt skibe i området, om end antallet p.
t.
er begrænset, udtaler Mads P.
Zacho, der er topchef hos J.
Lauritzen:- Sikkerhed for vore ansatte og vore kunders last er helt afgørende for J.
Lauritzen, og vi følger derfor nøje udviklingen via alle tilgængelige kilder.
Også hos Mærsk holder man øje med situationen.
- Vi tager vores forholdsregler, men vores drift er ikke påvirket, hedder det i en udtalelse.
FacebookTwitterKopier linkEmner:Iran|Rederier|USA|Skibstrafik|J.
Lauritzen




https://www.dr.dk/nyheder/indland/10-myter-om-lyn-hvad-du-guds-skyld-ikke-skal-goere-naar-det-buldrer-og-brager

Indland10 myter om lyn: Hvad du for guds skyld (ikke) skal gøre, når det buldrer og bragerDMI's lyn-orakel guider dig igennem junglen af lyn-myter.
Uvejr over Danmark.
Skyerne trækker sammen over København og lyn spiller i horisonten.
Af Anne Øllgaard og Mads Rafte Hein (grafik)13.
juni 2019 kl.
16.
20Bemærk: artiklen er mere end 30 dage gammelLæs opSommeren er over os - dermed er det også højsæson for et ordentligt brag af et tordenvejr med skybrud og lynnedslag.
Med lunere temperaturer følger nemlig en høj luftfugtighed, og det er de bedste betingelser for et gedigent tordenskrald, som det mange danskere oplevede i aftes med op mod 3-4.
000 lyn.
Men hvordan er det nu, du bedst forholder dig, når det pludseligt buldrer og brager?
DR Nyheder har allieret sig med seniorklimatolog ved Danmarks Meteorologiske Institut John Cappelen og bedt ham svare på, hvilke myter der holder vand, og hvilke der ikke gør.
1Det sikreste sted at være under et tordenvejr er i en bilSandt.
Det sted, du er allermest sikker under et tordenvejr, er enten i en bil eller indendørs, så længe du ikke står og læner dig op ad en radiator for at kunne se det spektakulære skue udenfor.
En bil fungerer som et bur af metal.
Hvis lynet slår ned i sådan et metalbur, så vil det løbe uden på metalburet og ikke ind i metalburet.
Så hvis du lukker døre og vinduer og ikke rører ved noget elektrisk, så er bilen et meget sikkert sted.
2Du må ikke søge ly under et træ under et tordenvejrSandt.
Hvis man søger ly under et træ, specielt et træ, der står alene, bliver man måske ikke våd af regnen, til gengæld udsætter man sig selv for en forhøjet risiko for at blive ramt af lynet.
Lynet vil gerne slå ned i noget, der rager op – det vil sige træer, tårne og master, og lynet kan så springe fra træets grene eller løbe langs træets rødder igennem dig.
Så det er ikke smart at søge ly under et træ.
3Et lyn kan ikke slå ned samme sted to gangeFalsk.
Et lyn kan faktisk godt slå ned flere gange gennem samme lynkanal fra sky til jord.
Det vil dog gå så stærkt, at man ikke vil kunne nå at opfatte det.
4Du må ikke slå en paraply op, når det tordner og lynerSandt.
Alt, der rager op, har en forhøjet sandsynlighed for at blive ramt, hvis man er i nærheden af lynet, og det gælder også en paraply.
Det kommer selvfølgelig an på, hvor du står, når du slår paraplyen op – du skal jo være i nærheden af den lynkanal, som bliver opbygget under skyen og går ned til jorden, hvor lynet slår igennem.
Man taler om en kritisk radius, som er cirka et hundrede meter.
Men det er klart, at står du imellem en masse høje huse, så er der mange andre ting, der rager op.
5Vil du undgå, at lynet slår ned i dit hus, skal du hive stikket ud på dine elektriske apparaterFalsk.
Det er en smart ide, for hvis lynet slår ned, vil lynstrømmen gerne løbe langs de elektriske installationer eller langs med dine vvs-installationer.
Så hvis du ikke vil have, at dine apparater brænder sammen ved et lynnedslag, er det en god ide at hive dem ud af el-nettet.
Men i forhold til at få stød gør det ingen forskel.
Der handler det blot om at holde fingrene fra de elektriske apparater.
6Står du i et fladt område, så læg dig ned på jordenFalsk.
Hvis du befinder dig i et område, hvor du ikke kan søge ly i et hus eller en bil, så gælder det om at gøre sig så lille som muligt og ikke rage op i terrænet.
Det gode råd er derfor at sætte sig ned på hug og gøre sig så lille som mulig, mens man har den mindst mulige berøringsflade med jorden.
Så lad være med at lægge dig ned, for hvis lynet slår ned i nærheden af dig, så kan strømmen løbe langs med jorden og igennem dig.
Og jo større berøringsflade du har med jorden, jo mere strøm vil der kunne løbe igennem dig.
I øvrigt er det også smart at lade regnen gøre dig våd.
For hvis du får noget strøm igennem dig, kan det løbe ude på den våde overflade og ikke ind i dig.
7Tag cyklen i tordenvejret, for cyklens gummihjul afleder et lynnedslagFalsk.
Når du sidder i en bil, er det bilens metalbur og ikke gummihjulene, der beskytter dig.
En cykel er måske også lavet af metal, men du sidder ovenpå det.
Der er ikke noget, der beskytter dig, og gummidækkene har ingen betydning – så det har også en risiko at cykle i tordenvejr.
8Hold dig fra telefonen og tv'et, hvis det lyner udenforSandt/falsk.
Vi er nødt til at adskille de to.
Slår lynet ned i dit tv, brænder det sammen – men det er jo ikke farligt for dig.
Altså det er selvfølgeligt farligt for dig, hvis lynet slår ned i dit hus, og der går ild i de elektriske installationer, og det skaber brand.
Men det er ikke farligt på dén måde.
Taler du omvendt i en fastnettelefon, hvis du da stadig har sådan en, så står du jo med en elektrisk direkte ledende genstand i hånden.
Det burde derfor heller ikke være farligt at tale i mobiltelefon, da den jo ikke er forbundet med noget som helst.
9Det er livsfarligt at bade eller sejle, hvis det tordner og lynerSandt.
Det kan være farligt, men der er ikke større risiko for at blive ramt på vand end på land.
Uanset hvor du er – på vandet eller på stranden – er det farligt, fordi du er det højeste punkt.
Så det gælder om at komme ind på land og gøre sig så lille som muligt.
10Du kan måle afstanden til lynet ved at tælle sekunder mellem lyn og tordenskraldetSandt.
Der er en tidsforskel mellem, at du ser lysglimtet, og du hører tordenen.
Det skyldes, at lyset bevæger sig hurtigere end lyden.
Hvis du tæller, fra du ser glimtet, til du hører tordenen, vil lynet være en kilometer væk per tre sekunder.
Men du skal sige det langsomt.
Det plejer at passe med at tælle ”en kasse øl, to kasser øl, tre kasser øl” – det svarer til tre langsomme sekunder.
FacebookTwitterKopier linkEmner:Vejret|Danmarks Meteorologiske Institut|Øl




https://www.dr.dk/nyheder/politik/oestergaard-har-laert-af-spinkrig-vi-skal-ikke-have-en-regering-paa-krykker

PolitikØstergaard har lært af 'spinkrig': 'Vi skal ikke have en regering på krykker'Radikale Venstre har lært af regeringsforhandlingerne for otte år siden.
Af Emil Søndergård Ingvorsen og Rikke Gjøl Mansø13.
juni 2019 kl.
16.
23Bemærk: artiklen er mere end 30 dage gammelLæs op- En ny regering, som danskerne skal kunne holde af og have tillid til, kan ikke bringes til verden ved tovtrækning.
Ved spinkrig.
Eller endeløs ”vinder-taber” metaforik.
Det er læren fra 2011.
Sådan lød det fra Det Radikale Venstres politiske leder, Morten Østergaard, da han talte ved Folkemødet på Bornholm tidligere i dag.
Det er ikke nok, at jeg kan sætte et, to eller tre krydser i det radikale valgprogram.
Vi skal finde en fælles vej frem, som danskerne har tillid til.
Morten Østergaard, Radikale VenstrePartilederen har fået sig et tiltrængt pusterum fra regeringsforhandlingerne i København, som i dag og i morgen er blevet sat på pause, så partilederne kan deltage på Folkemødet.
Men alligevel spøgte de igangværende forhandlinger i hans tale fra hovedscenen i Allinge, hvor de forskellige partiledere på skift skal holde en 30 minutter lang tale.
Læs også:Midt i regeringsforhandlinger: Toppolitikere og flere end 100.
000 danskere kommer til BornholmFor her talte Morten Østergaard om dengang, hans parti senest forhandlede om et regeringssamarbejde, som i 2011 bragte Helle Thorning-Schmidt (S) til magten, mens også Radikale Venstre og SF gik med i regering.
- Meget er sket, siden vi sidst havde muligheden i 2011.
Lad mig være ærlig og sige: Vi har også lært af det, lød det fra Morten Østergaard.
Se herunder fungerende statsminister Lars Løkke Rasmussen (V) skyde Folkemødet i gangRegering skal kunne lede Danmark i mange årOver for DR Nyheder uddyber De Radikales Morten Østergaard, hvad partiet lærte af deres seneste regeringsforhandlinger i 2011.
- Vi kan ikke sætte en regering i verden og så sende den af sted på krykker.
Vi må og skal finde en fælles vej frem, som danskerne kan have tiltro til, og som har en stabilitet, der gør, at vi har en tro på, at den også kan lede Danmark i mange år frem, siger Morten Østergaard.
Du siger også, at det handler om tovtrækkeri.
Var I nogen, der hev lidt for meget i tovet oppe i ’det sorte tårn' sidst?
- Jeg synes ikke, at der nogen, der har noget at lade hinanden høre.
Jeg synes, at der en forhåbning og en forventning, at det bliver anderledes denne her gang.
Det er også derfor, at jeg har behov for at signalere, at vi har brug for en fælles vej frem, siger De Radikales politiske leder.
Når du taler om, at vi ikke skal have spinkrig og tovtrækning, betyder det så, at du kommer de andre lidt mere i møde?
- Det gør jeg på sin vis.
Det, jeg hele tiden har sagt, er, at vi ikke kan acceptere, at der er politikområder, vi ikke kan få indflydelse på.
Det er ikke nok, at jeg kan sætte et, to eller tre krydser i det radikale valgprogram.
Vi skal finde en fælles vej frem, som danskerne har tillid til, siger han.
Men er det ikke tovtrækkeri at stille ultimative krav om, hvad Mette Frederiksen skal gøre?
- Nej, jeg synes, at det er at tage sit ansvar alvorligt.
Vi har lovet folk forandring, som må blive et kompromis af de ting, vi vil.
Morten Østergaard har to dages pause fra regeringsforhandlingerne, som ifølge ham indtil videre går i god gænge.
- Nu har vi haft de første drøftelser, som ikke er mundet ud i noget konkret, og så regner jeg med, at når vi mødes igen i weekenden, så bliver drøftelserne mere intensive, siger Morten Østergaard.
FacebookTwitterKopier linkEmner:Helle Thorning-Schmidt (politiker)|Lars Løkke Rasmussen (politiker)|Radikale Venstre|Valg og folkeafstemninger|København




https://www.dr.dk/sporten/golf/verdens-bedste-golfspiller-kan-skrive-historie-i-us-open

GolfVerdens bedste golfspiller kan skrive historie i US OpenAmerikanske Brooks Koepka kan for tredje år i træk vinde US Open, som begynder i dag.
En måske snart historisk mand: Brooks Koepka .
29 år gammel og født i West Palm Beach, Miami.
13.
juni 2019 kl.
16.
00Bemærk: artiklen er mere end 30 dage gammelLæs opAmerikaneren Brooks Koepka står med muligheden for at gøre noget, som ingen har gjort i 104 år.
Nemlig at vinde US Open i golf for tredje år i træk.
Lykkes missionen for den 29-årige verdensetter, vil han samtidig blive den første siden 1950'erne til at vinde en hvilken som helst majorturnering tre gange i træk.
Men i vejen står blandt andre golfikonet Tiger Woods, en meget drilsk bane og det pres, som den mulige historieskrivning lægger på Koepkas muskuløse skuldre.
Brooks Koepka ligger inden US Open nummer et på verdensranglisten.
- Jeg prøver at skubbe det væk.
Det er blot endnu en golfturnering.
Jeg skal bare gå ud og gøre det, jeg plejer.
Det bliver en hård prøvelse, det ved vi alle, siger Brooks Koepka.
På banen udviser han stoisk ro, han har resultaterne til stor selvtillid og omtaler sig selv som "en helt almindelig fyr, der tilfældigvis er god til golf".
De sidste fem års vindere af US Open2018: Brooks Koepka (USA)2017: Brooks Koepka (USA)2016: Dustin Johnson (USA)2015: Jordan Spieth (USA)2014: Martin Kaymer (Tyskland)Men han har også et fysisk udtryk, som fans og medier har tolket som intimiderende.
Alt i alt giver pakken Koepka et golfspil, der hører til blandt de allerbedste, og som byder op til en spændende duel med den måske største af dem alle, Tiger Woods.
En sejr og en andenpladsI årets første major, Masters, blev Brooks Koepka henvist til andenpladsen af netop Woods, der tre gange i karrieren har vundet US Open.
I årets anden major, PGA Championship, vandt Brooks Koepka, og Tiger Woods klarede ikke cuttet.
Onsdag spillede danske Lucas Bjerregaard prøverunde ved US Open med Brooks Koepka og engelske Tommy Fleetwood.
Det var Koepkas anden sejr i PGA Championship i træk, så kikser forsøget på at skrive historie i US Open, har han chancen igen i PGA næste år.
I sine seneste ni major-deltagelser er Koepka i øvrigt fire gange sluttet som nummer et og derudover som nummer 2, 6, 11, 13 og 39.
Den seneste til at vinde US Open tre år i træk var skotskfødte Willie Andersson fra 1903 til 1905.
Årets US Open begynder torsdag.
/ritzau/FacebookTwitterKopier linkEmner:Brooks Koepka (golfspiller)|Tiger Woods (golfspiller)|USA|Golf|Hære




https://www.dr.dk/nyheder/udland/vand-og-mudder-skyller-ned-over-byer-ved-italiensk-turistmaal

UdlandVand og mudder skyller ned over byer ved italiensk turistmålKraftigt uvejr giver mudderskred og oversvømmelser omkring Comosøen i Italien.
I byen Primaluna forsøger de lokale at fjerne sten og grene, som forhindrer vandmasserne i at nå fra bjergene til Comosøen.
Af Kasper Duncan Gram13.
juni 2019 kl.
16.
10Bemærk: artiklen er mere end 30 dage gammelLæs opDet nordlige Italien er blevet ramt af et voldsomt uvejr i går, og nu vælter vand og mudder ned ad bjergskråningerne omkring Comosøen.
De lokale frygter, at det kan få alvorlige følger for landbruget og turismen i området.
Læs også:17 døde og store ødelæggelser: Voldsomt uvejr plager stadig ItalienI nabolandet Østrig forbereder man sig på snarlige oversvømmelser.
Flere broer er nu lukket, idet vandstanden i Inn-floden er steget med adskillige meter på grund af smeltevand fra Alperne.
FacebookTwitterKopier linkEmner:Italien|Østrig




https://www.dr.dk/musik/den-stoerste-katastrofe-i-musikhistorien-en-halv-million-optagelser-oedelagt-i-kaempebrand

Musik'Den største katastrofe i musikhistorien': En halv million optagelser ødelagt i kæmpebrand11 år efter en brand hos Universal Studios er det kommet frem, at en enorm musikalsk arv er gået tabt.
Interne dokumenter fra Universal Music viser, at en brand i 2008 ødelagde omkring 500.
000 unikke musikoptagelser.
Af Kasper Madsbøll Christensen13.
juni 2019 kl.
14.
02Bemærk: artiklen er mere end 30 dage gammelLæs opElton John, Eminem, Janet Jackson.
Listen over musikere, hvis musik er gået tabt i det, avisen The New York Times kalder 'den største katastrofe i musikhistorien', er lang.
En brand, der raserede Universal Studios i Hollywood for 11 år siden, har nemlig ødelagt omkring 500.
000 unikke musikoptagelser, såkaldte masterbånd.
Det viser interne dokumenter fra Universal Music, som avisen er kommet i besiddelse af.
MasterbåndEt masterbånd - eller en master recording - er den originale optagelse af et musiknummer.
Det er masterbåndet, der danner grundlag for alle senere kopier af en given indspilning - uanset om det er til cd, vinyl, download eller stream.
I kølvandet på branden i 2008 meddelte mediegiganten ellers, at branden havde ødelagt en af temaparkens forlystelser og et lager, hvor der var opmagasineret gamle videoer.
Men brandens egentlige omfang er altså først kommet frem nu.
Branden startede efter midnat den 1.
juni 2008.
Her reparerede vedligeholdelsesmedarbejdere taget på en kulisse-bygning med blæselamper.
De arbejdede helt efter forskrifterne, men en brand brød alligevel ud, kort tid efter de havde forladt området.
Flammerne nåede bygning 6197 – en lagerbygning, hvor der både blev opbevaret videobånd, filmhjul og altså de uvurderlige masterbånd.
Selvom hundredevis af brandmænd kæmpede mod flammerne, stod lagerbygningen – og båndene – ikke til at redde.
En kæmpemæssig, musikalsk arv er uden tvivl gået tabt i branden.
Intern vurdering fra Universal i 2009Optagelser med legendariske kunstnereDe 500.
000 optagelser indeholdt blandt andet ikke offentliggjorte sange med Elton John, Janet Jackson, Eminem, Billie Holiday, Sonny & Cher, Aerosmith, Sting, R.
E.
M.
, Mary J.
Blige og Nirvana.
Ifølge dokumenterne, som The New York Times er kommet i besiddelse af, indeholdt lagerbygningen masterbånd med årtier gamle optagelser.
Sonny & Cher fotograferet i Tivoli, København, i 1966.
De er blandt de kunstnere, hvis masterbånd blev ødelagt i den tragiske brand.
Tilbage i 2008 skrev medier verden over både om branden og lagerbygningen, men fokuserede dengang mest på de videobånd, der gik tabt i branden.
Og mens Universal altså har forsøgt at undgå at fortælle om brandens egentlige omfang udadtil, viser de interne dokumenter nu, at man hele tiden har været pinligt bevidst om, hvor stor en tragedie, branden rent faktisk var.
- En kæmpemæssig, musikalsk arv er uden tvivl gået tabt i branden, lyder det ifølge The New York Times i en intern vurdering fra 2009.
Opbevaringen af de fleste musikoptagelser bliver i dag kontrolleret af tre store selskaber: Sony Music Entertainment, Warner Music Group og Universal Music Group.
FacebookTwitterKopier linkEmner:Elton John (musiker)|Eminem (musiker)|New York Times|Brande|Universal Music




https://www.dr.dk/nyheder/indland/morten-helveg-anker-se-og-hor-sag-til-hojesteret

Se og Hør-sagenSe temaIndlandMorten Helveg anker Se og Hør-sag til HøjesteretBåde by- og landsret har afvist politikers erstatningskrav, efter Se & Hørs ulovlige overvågning.
Politikeren Morten Helveg (R) blev ved valget 26.
maj genvalgt til EU-Parlamentet.
(arkivfoto).
13.
juni 2019 kl.
15.
57Bemærk: artiklen er mere end 30 dage gammelLæs opEU-politikeren Morten Helveg Petersen (R) har fået lov til anke sag om erstatning i Se og Hør-sagen til Højesteret, oplyser Procesbevillingsnævnet.
I sagen kræver han en godtgørelse, efter at han blev udsat for ulovlig overvågning af Se & Hør.
I februar fastslog Østre Landsret, at Morten Helveg Petersen ikke skulle have godtgørelse i sagen, og samme afgørelse var byretten nået frem til.
Han blev derimod pålagt at betale sagens omkostninger.
I byretten lød de på 170.
000 kroner, og i landsretten blev der lagt mere til, så det løb op i 320.
000 kroner.
Læs også:Morten Helveg taber Se og Hør-sag: Jeg er forundretMorten Helveg Petersen krævede i landsretten 125.
000 kroner i erstatning, for at Se og Hør havde skaffet sig adgang til hans kreditkortoplysninger.
Det er et mindre krav, end han kom med i byretten.
Her krævede han 250.
000 kroner i kompensation.
Se og Hør-sagen er blevet kaldt danmarkshistoriens største medieskandale.
Her fodrede en tys-tys-kilde Se og Hør med oplysninger om de kongeliges og kendtes brug af kreditkort.
Kilden havde via kreditkortudstederen Nets adgang til de kendtes transaktioner.
/ritzau/FacebookTwitterKopier linkEmner:Morten Helveg Petersen (politiker)|Se og Hør|Højesteret|EU-forhold|Sjælland




https://www.dr.dk/nyheder/regionale/midtvest/kommune-overvejer-skaere-samtlige-sfo-klubber-vaek-10-aarige-skal-passe

Midt- og VestjyllandKommune overvejer at skære samtlige SFO-klubber væk: 10-årige skal passe sig selvEn dårlig forretning for kommunerne, hvis de lukker fritidstilbud, mener lektor.
Mellemtrinet i Ringkøbing-Skjern Kommune risikerer at miste deres fritidstilbud (arkivfoto) Af Rasmus Hagelskjær og Asta Pil Heltborg13.
juni 2019 kl.
13.
58Bemærk: artiklen er mere end 30 dage gammelLæs opNår skoledagen slutter, er det for mange børns vedkommende tid til fodbold, brætspil og leg med kammerater og pædagoger i den lokale skolefritidsordning.
Men det kan måske snart være fortid for de 10 til 12-årige i Ringkøbing-Skjern Kommune, hvor man overvejer at spare samtlige seks SFO-klubber væk, der er mellemtrinets fritidsordning.
Risikoen er, at nogle laver narrestreger, eller endnu værre at nogle laver noget kriminelt.
Bjarne Svendsen, Ringkøbing-Skjern Kommune- Børnene kommer til at mangle et fritidstilbud om eftermiddagen, fortæller Bjarne Svendsen (V), der er næstformand i kommunens børne- og familieudvalg.
Han er klar over, at det er problematisk, hvis fritidstilbuddene for børnene i aldersgruppen lukker, og børnene skal finde noget andet at give sig til.
- Risikoen er, at nogle laver narrestreger, eller endnu værre at nogle laver noget kriminelt, så der er masser af forebyggelse i at have de her fritidstilbud, siger han.
Men det ændrer ikke på, at kommunen bliver nødt til at spare, hvorfor samtlige SFO-klubber er havnet i et sparekatalog.
- Det er ikke for sjov, vi har sat dem på.
Det er fordi, vi skal finde nogle penge.
Det er rigtig ærgerligt, at vi peger på dem, men uanset hvad vi peger på, så er det noget, der kan mærkes, og noget, der kommer til at gøre ondt, siger Bjarne Svendsen.
Fritidsklubber lukker flere stederIfølge BUPL, der er den faglige organisation for pædagoger og klubfolk, er Ringkøbing-Skjern Kommunes situation ikke et enestående tilfælde.
Flere steder i landet er der eksempler på, at fritidsklubben er lukket for mellemtrinnet.
Men selvom det er forståeligt, at kommunerne kan komme i en situation, hvor de skal spare, er SFO-tilbuddene ikke det rigtige sted at gøre det.
Det mener Henrik Hald Krogh fra Ungdomsringen, der er paraplyorganisationen for fritids- og ungdomsklubber.
Det er en kommunal opgave at skabe nogle gode demokratiske borgere med gode sociale kompetencer.
Henrik Hald Krogh, Ungdomsringen- Vi er med på, at den kommunale økonomi er presset, men vi synes, det er et forkert sted at spare, for regningen boner ud på et andet tidspunkt, siger han.
Kommunernes fritidstilbud spiller nemlig en stor rolle i forhold til at danne børn og unge, mener han.
- En tredjedel af børns liv er deres fritidsliv, og kommunen skal forpligte sig til at skabe nogle gode rammer for netop fritidslivet, siger Henrik Hald Krogh og uddyber:- Det er en kommunal opgave at skabe nogle gode demokratiske borgere med gode sociale kompetencer.
En dårlig forretningChristian Aabro, der er lektor på Københavns Professionshøjskole, fortæller også, at flere kommuner - blandt andet på Bornholm - ligeledes har lukket SFO-klubber for at spare penge.
Og det kan i sidste ende blive dyrt for kommunerne.
- Noget af det, som er allervigtigst, er den præventive virkning af netop de typer af relationer mellem børn og voksne, siger han og uddyber:- Det kan godt være, man i et lokalt kommunalt budget skal spare nogle penge nu og her.
Men alt tyder på, det bliver en noget dyrere omgang, hvis man ser fire - fem år længere ud i fremtiden.
Det kan være, de får en form for misbrug eller ryger over i kriminalstatistikken.
Og der bliver det først dyrt for en kommune, så det er ikke en god forretning.
Christian Aabro, lektorHan forklarer, at rummet mellem skole og hjem er vigtigt at varetage, fordi det måske kan bringe nogle børn på glatis, hvis ikke de formår at arrangere sig.
- For nogle børn kan det frirum optages af ting, der ikke er så hensigtsmæssige.
Forskning peger på, at det kan betyde både tidligere seksuel debut men også en tidligere debut med alkohol og måske også et stofmisbrug, siger Christian Aabro.
Når udsatte børn vokser op og bliver unge, kan de efterfølgende have svært ved at finde fodfæste og få en uddannelse.
- Det kan være, de får en form for misbrug eller ryger over i kriminalitetsstatistikken.
Og der bliver det først dyrt for en kommune, så det er ikke en god forretning, siger forklarer han.
Læs også:Vuggestuer og børnehaver lukker ned for sommeren: "Det er helt uacceptabelt"Får børnene frie tøjler til at finde ud af, hvad de skal fordrive deres fritid med, vil det også øge risikoen for en social skævvridning, mener han.
- Børn fra ressourcestærke familier har andre alternativer end fritidsklubber, og de skal nok sørge for at arrangere andre former for aktiviteter, fordi de også har økonomi til det, siger Christian Aabro.
- Men dem, som kommer fra mere ressourcesvage familier, har i langt mindre grad både økonomisk og socialt overskud til at arrangere noget.
Så der bliver en større forskel på dem, som kommer fra ressourcestærke og ressourcesvage familier.
Kommunen håber, SFO-klubberne går friAf samme årsag vil Trine Ørskov (A), der er formand for Børne- og Familieudvalget i Ringkøbing-Skjern Kommune, også forsøge at undgå, at kommunens seks SFO-klubber spares væk.
- Vi har fremsat dobbelt så mange besparelser, som vores udvalg skal bidrage med, hvis vi skal tage vores forholdsmæssige andel af de samlede besparelser, siger Trine Ørskov og uddyber:- Byrådet har et ønske om, der skal være noget at prioritere væk.
Derfor har vi været nødt til at tage forslag med, som vi i bund og grund ikke støtter op om.
Det her er et af de forslag, udvalget gerne vil passe på.
Kommunen skal efter planen spare cirka 10 millioner kroner i 2020 og 35 millioner kroner i 2021 på blandt andet dagtilbud og undervisning.
Sparekatalogets endelige indhold godkendes af Ringkøbing-Skjern Kommunes Børne- og Familieudvalgsmøde den 18.
juni.
Læs også:Ekspert om læringsplaner for SFO-børn: ’Ærgerligt at vi hele tiden skal snakke læring, læring, læring’FacebookTwitterKopier linkEmner:Ringkøbing-Skjern Kommune|Ringkøbing|Børnepasning|Økonomi|Børne- og Ungdomspædagogernes Landsforbund




https://www.dr.dk/musik/mads-gregers-og-soeren-er-hudloest-aerlige-i-jagten-paa-droemmen-det-er-utroligt-hvad-vi-kan

KARRIEREKANONENSe temaMusikMads, Gregers og Søren er hudløst ærlige i jagten på drømmen: 'Det er utroligt, hvad vi kan sige til hinanden'For medlemmerne i bandet Patina er det vigtigt, at de kan sige til hinanden, når det ikke fungerer.
Af Nanna Mejer Sørensen13.
juni 2019 kl.
15.
03Læs opPå en stormfuld dag sidder fire bandmedlemmer i en bil på vej over Storebælt.
De er på vej til deres egen debutkoncert.
Bilen er pakket med udstyr og nerver.
Pludselig springer en rude.
Der er glas overalt.
Men ingen kommer til skade.
De når frem og spiller deres livs koncert.
PatinaDansksproget indiepoptrio fra Svendborg.
Er syv mand på scenen, når de spiller koncerter, men består primært af Søren Bastrup Bojsen (21), Gregers Møller Jensen (25) og Mads Skov Hansen (22).
Blev dannet i 2018.
Er finalist i talentudviklingsforløbet og konkurrencen KarriereKanonen.
Spiller blandt andet på Summer In The City Festival i København og Smukfest i Skanderborg over sommeren.
Det er, hvad bandet Patina vil karakterisere som den største udfordring, de er stødt på i bandets historie indtil nu - hvis de skal vælge.
Og det siger de med et grin.
Den primære trio bag det syv mand høje band, Søren Bastrup Bojsen på 21, Gregers Møller Jensen på 25 og Mads Skov Hansen på 22, er nemlig ret enige om, at der kun er sket gode ting på det lille års tid, Patina officielt har eksisteret.
Det gælder den interesse fra omverdenen, de har oplevet siden starten; de danske musikfans har nemlig taget pænt imod bandets dansksprogede indiepopsange om kærlighed og den frustration, der kan følge med.
Debutkoncerten tidligere i år blev udsolgt, og de trak store menneskemængder til deres optræden på Spot Festival.
Men det gælder også den proces, bandet internt har fået etableret omkring tilblivelsen af deres musik, og måden, de opfører den på.
Lyt til Patinas første single 'miner_paa_papir', mens du læser videre:Patina - Miner på papirDer er nemlig naturligt opstået plads til og respekt for medlemmernes forskellige idéer, meninger og de historier, de hver især vil fortælle.
Og det har resulteret i en særlig måde at gribe tingene an på.
Patina blev valgt som en af årets 12 deltagere til talentudviklingsforløbet og konkurrencen KarriereKanonen ud af et felt på i alt 1.
706 kunstnere.
Efter bandets koncert på Spot Festival blev de udvalgt som en af otte finalister.
Tre trommeslagere i frontTrioen har ingen faste roller i bandet.
Oprindeligt er de alle tre trommeslagere, men i Patina har de givet sig selv og hinanden lov til at prøve ting af.
Også ting, de aldrig har prøvet før.
For eksempel at agere sangere og frontmænd på scenen.
Der er ingen i det her band, der har sagt: 'Jeg er forsanger'.
Mads Skov Hansen- Nogle har spurgt ind til, om det er et rent trommeshow, vi kører, fordi vi alle spiller trommer, siger Gregers Møller Jensen.
- Safri Trio.
Det ville være skrækkeligt, indskyder Søren Bastrup Bojsen med et grin.
Men løsningen har skullet findes i en rotation på scenen, som må siges ikke at være standard procedure hos de fleste bands.
Trioen rykker rundt mellem trommesættet bagerst, yderligere slagtøjsinstrumenter midt på scenen og mikrofonen i front.
Lyt til Patinas sang 'jeg_ku'_ha'_faaet_seks', mens du læser videre:Patina - jeg_ku'_ha'_faaet_seks- Der er ingen i det her band, der har sagt: 'Jeg er forsanger'.
Men vi ved, at vi alle tre har noget at byde ind med.
Sangene er endt sådan, at en har et stykke der, en tager en hel sang, og nogle gange er vi alle tre på, forklarer Mads Skov Hansen og fortsætter:- Det er ikke noget, vi har lagt en stor plan eller tænkt dybe tanker om.
Det blev bare sådan, fordi vi gerne vil have sangeren i front, og fint, så roterer vi rundt.
Og ifølge trioen falder rotationen dem overraskende naturligt.
Også selvom det har betydet, at de skulle øve sig lidt ekstra på nogle af deres roller.
- For mit vedkommende har det betydet, at jeg måtte øve mig en del, fordi jeg gerne ville synge.
Det har jeg måttet lære.
Vi har alle samme nogle historier, vi gerne vil fortælle, og nogle sange, vi gerne vil skrive.
Det er sjovt at komme op på scenen og give sit eget bud på et udtryk, siger Gregers Møller Jensen.
Patinas tre primære medlemmer, Søren, Mads og Gregers, kender hinanden fra musikskolen i Svendborg.
Bandet voksede tilfældigt ud af det latin-orkester, de spillede i på musikskolen.
Får at vide, hvis det ikke er godt nokLigesom de er fælles om at synge sangene, er de også fælles om sangskrivningen.
En sang kommer typisk til verden ved, at Søren Bastrup Bojsen, Gregers Møller Jensen og Mads Skov Hansen får idéer hver for sig, former en skitse i et musikprogram og lægger det op i en fælles Dropbox, hvor de andre kan lytte.
Det er nogle gange utroligt, hvad vi kan sige til hinanden.
Det er ikke grimt, men det er meget direkte.
Mads Skov HansenKarriereKanonen 2019KarriereKanonen er et talentudviklingsforløb og en konkurrence for nye musikalske talenter.
KarriereKanonen er et samarbejde mellem DR, Smukfest og Bandakademiet.
Hvert år udvælges 12 navne med et særligt talent, som har uploadet musik til dr.
dk/kanon.
I år uploadede 1.
706 kunstnere 4.
432 sange, som juryen har valgt ud fra.
De otte finalister blev udvalgt på Spot Festival i Aarhus i maj, og de tre endelige vindere er blevet udvalgt efter deltagernes finalekoncerter på Smukfest i Skanderborg 6.
og 7.
august.
Læs mere på dr.
dk/kanon.
I øjeblikket bor to af trioens medlemmer, Søren og Gregers, i København, mens Mads er bosat i Odense.
Det betyder, at bandet ikke har alverdens tid i studiet sammen til daglig.
Og det kræver et vist fokus og en direkte tone, når de er.
- Vi er ret ærlige i processen.
Men fordi vi er tre gode venner, tør vi godt trænge ind på hinandens banehalvdele og sige, hvis en ikke skal synge en bestemt sang, ikke pitcher godt nok eller ikke er sikker nok i det, siger Søren Bastrup Bojsen og suppleres af Mads Skov Hansen:- Vi mødes faktisk først i studiet i Svendborg, når en sang har fået en retning.
Jeg tror ikke, vi kan blive sure på hinanden.
Det er nogle gange utroligt, hvad vi kan sige til hinanden.
Det er ikke grimt, men det er meget direkte.
Lyt til Patinas single 'flammer_rammer', mens du læser videre:Patina - flammer_rammerSelv tror de, at den direkte tone kommer fra musikskolen i Svendborg, hvor de alle tre spillede i et latin-orkester i mange år og fik et tæt sammenhold - både til hinanden, resten af orkestret og deres lærere.
- Her fik man at vide, hvis noget ikke var godt nok.
Det handlede om spilleglæden, lærte vi.
Så der var plads til at sige, at hvis det skulle blive så godt, som vi gerne ville have det, og der skulle komme ægte spilleglæde ud af det, så var det vigtigt, at man kunne være ærlig, reflekterer Gregers Møller Jensen.
- Det er én sætning, der kan gøre, om man kommer det rigtige sted hen, hvis man var på vej i en forkert retning.
Ud over at lave musik udfolder trioens medlemmer sig både inden for discipliner som teater og film.
- Vi har bredt os ret godt ud kreativt, og det har vi haft meget gavn af i det her projekt, fortæller Mads Skov Hansen.
Har ikke travltSelvom der er sket meget for Patina på bandets korte levetid, er de enige om, at de ikke vil skynde sig med det.
Musikken må tage den tid, den tager.
Det får lov at ligge og boble, som de siger.
Det kan blive vores superkraft, at vi er syv mand på scenen.
Gregers Møller JensenUd over koncerter på blandt andet Summer In The City Festival i København og Smukfest i Skanderborg planlægger bandet at indspille en ep over sommeren.
Det kribler i alle bandets medlemmer efter at indtage mange flere af landets scener med ny musik.
Det er nemlig her, de selv mener, deres styrke ligger.
- Vi kan byde ind med et levende liveshow, som måske ikke går helt i tråd med den tendens, der er i dag, hvor mange går efter et meget produceret udtryk i musikken.
Det er vores mulighed for at byde ind med en ekstra farve på paletten.
- Det kan blive vores superkraft, at vi er syv mand på scenen, siger Gregers Møller Jensen og fortsætter med et grin:- Ambitionen er at blive Danmarks bedste rockband.
Patina er syv mand på scenen, når de spiller koncerter.
FacebookTwitterKopier linkEmner:København|Pop og rock|Skanderborg|Smukfest|Spot Festival




https://www.dr.dk/nyheder/politik/midt-i-regeringsforhandlinger-toppolitikere-og-tusindvis-af-danskere-kommer-til

PolitikMidt i regeringsforhandlinger: Toppolitikere og tusindvis af danskere kommer til BornholmFolkemødet er netop skudt i gang for niende gang i Allinge på Bornholm.
Af Emil Søndergård Ingvorsen og Lasse Bastian Larsen13.
juni 2019 kl.
13.
54 | opdateret 20.
juni 2019 kl.
11.
35Bemærk: artiklen er mere end 30 dage gammelLæs op- For fire år siden i 2015 lå Folkemødet på Bornholm midt i valgkampen, og dengang var der mange, der bekymrede sig for, om politikerne ville prioritere at komme herover.
Det gjorde vi, og det gør vi.
I år er det midt i regeringsforhandlingerne, og vi møder alligevel op.
Fungerende statsminister Lars Løkke Rasmussen skød her til formiddag Folkemødet på Bornholm i gang.
For selv om vi lige har været til valgurnerne, og der endnu ikke er kommet en ny regering, så betyder det ikke, at landets toppolitikere bliver hjemme i hovedstaden.
Lars Løkke Rasmussen skød her til formiddag Folkemødet i gang.
(© (c) DR)For også S-formand Mette Frederiksen har valgt at troppe op ligesom de andre partiledere i rød blok, selv om de lige nu er i gang med at stable en regering på benene i København.
Ligesom sine partilederkolleger skal hun holde en 30 minutters tale på hovedscenen.
Det er nemlig planlagt, at regeringsforhandlingerne er suspenderet torsdag og fredag.
Det betyder dog ikke, at partilederne kan holde lang weekend.
For allerede lørdag er det planlagt, at forhandlingerne genoptages.
- Nu er der et Folkemøde, som jeg nok ikke havde lagt her, hvis jeg havde fået lov til at planlægge det, sagde Mette Frederiksen i går efter regeringsforhandlingerne.
- Men det skal vi respektere alle sammen, deltage og holde vores partiledertaler.
Det skal man, synes jeg, når man er partileder.
Det prioriterer vi.
Det betyder, at forhandlingerne flytter væk fra Christiansborg et par dage.
Tusindvis besøger BornholmMorten Østergaard fra Det Radikale Venstre er den første partileder, som taler på hovedscenen i Allinge på Bornholm og skyder hermed årets Folkemøde i gang.
I sin tale fokuserede han særligt på udlændingepørgsmålet, som også allerede har været en del af regeringsforhandlingerne.
- Fogh og Kjærsgaard startede en værdikamp.
Men vi endte i et gigantisk værdiskred.
Væk fra de værdier, vores samfund er bygget på: Lighed for loven.
Plads til forskellighed.
Solidaritet med vores svageste.
Gradvist endte vi som et land, der fejrer andre menneskers ulykke med kage, lød det fra Morten Østergaard.
Indtil søndag vil alle partier være repræsenteret på hovedscenen, hvor de kommer til at bruge 30 minutter til at tale om alt fra klima til økonomi og velfærd.
Og her vil det være partilederne, som vil tale til nogle af de tusindvis af folkemødegæster, der ifølge arrangørerne vil lægge vejen forbi over de næste fire dage.
Vi er rigtig, rigtig mange, der har store udgifter allerede ved at være derovre, og når overnatningspriserne så bare stiger og stiger, så bliver det bare for meget på et tidspunkt.
Morten Høyer, direktør Landbrug og FødevarerDet gælder dog ikke for Venstre, da fungerende statsminister Lars Løkke Rasmussen (V) udover sin åbningstale for Folkemødet i dag ikke kommer til at holde en politisk tale.
I stedet deltager han i 800-års jubilæum for Dannebrog på lørdag.
Næstformand for Venstre, Kristian Jensen, træder ind i hans sted.
Der kommer heller ikke et gensyn med Anders Samuelsen (LA), da han gik af som partileder efter valget, da partiet mistede 9 ud af 13 mandater.
I stedet bliver det den nyudnævnte partileder Alex Vanopslagh, der kommer til Bornholm og repræsenterer partiet.
Endelig skal Pernille Vermund, formand for Nye Borgerlige, ikke tale fra Folkemødets store scene.
Hun har meldt afbud på grund af stress oven på en hektisk valgkamp.
Partiledertalerne er dog langt fra det eneste, der sker på Bornholm indtil søndag.
En række interesseorganisationer vil også være til stede og holde hundredvis af arrangementer.
Til gengæld vil Landbrug & Fødevarer ikke være til stede for første gang, siden Folkemødet blev afholdt for første gang siden 2011.
Organisationen forklarede til DR tilbage i november sidste år, hvorfor den bliver væk:- Vi er rigtig, rigtig mange, der har store udgifter allerede ved at være derovre, og når overnatningspriserne så bare stiger og stiger, så bliver det bare for meget på et tidspunkt, sagde direktør Morten Høyer.
Rettelse 20.
juni: I en tidligere version af denne artikel fremgik det, at 100.
000 danskere ville komme til Bornholm – et tal, der stammede fra arrangørerne bag Folkemødet.
De har imidlertid nu erkendt overfor DR’s Detektor, at der ikke er tale om 100.
000 unikke gæster, hvorfor vi også har rettet vores artikel.
Mere information om sagen kan findes her.
Læs også:Detektor: Folkemødet samler ikke flere end 100.
000 danskereFacebookTwitterKopier linkEmner:Alex Vanopslagh (politiker)|Bornholm|Lars Løkke Rasmussen (politiker)|Socialdemokraterne|Valg og folkeafstemninger




https://www.dr.dk/sporten/svoemning/efter-traenerafgang-svoemmere-har-mistet-tilliden-til-dansk-svoemmeunion

SvømningEfter trænerafgang: Svømmere har mistet tilliden til Dansk SvømmeunionI en udtalelse gør Daniel Skaaning sig til talsmand for en samlet gruppe utilfredse landsholdssvømmere.
I dag giver svømmerne med Daniel Skaaning i spidsen udtryk for stor utilfredshed med udviklingen i dansk svømmesport.
Af Peter Kobbersmed13.
juni 2019 kl.
13.
50 | opdateret 13.
juni 2019 kl.
17.
15Bemærk: artiklen er mere end 30 dage gammelLæs opUroen ulmer i toppen af dansk svømmesport få uger før VM.
I går fortalte Dansk Svømmeunion i en pressemeddelelse, at trænerne Martin Truijens og Mads Bjørn Hansen med øjebliklig virkning stoppede på unionens og Team Danmarks Nationale Træningscenter (NTC).
Læs også:Svømmetrænere stopper efter uenighed med unionenI dag giver svømmerne med Daniel Skaaning i spidsen så udtryk for stor utilfredshed med udviklingen.
I en udtalelse skriver Daniel Skaaning på vegne af svømmerne:- Svømmerne på NTC er ekstremt kede af, at situationen er kommet til, at Martin og Mads har været nødsaget til at opsige deres stillinger, og at ledelsen så valgte at fritstille vores trænere med øjeblikkelig virkning.
De uenigheder, der har været mellem ledelsen i Dansk Svømmeunionen og trænerteamet om, hvordan eliteidræt skal forvaltes, burde være håndteret i stedet for eskaleret.
- Svømmerne på NTC er meget forbavset over den situation, som ledelsen har sat os i.
De river fundamentet og stabiliteten, kort inden VM, væk under os og har ikke været i stand til at løse de problemstillinger, som har været presserende.
Ikke nu - og ikke i tiden helt tilbage til 2004 og frem til i dag, skriver Daniel Skaaning og fortsætter:- Vil rigtig gerne spørge ledelsen, om de mener, at de sender et 100% forberedt og motiveret hold til VM i Sydkorea?
- Svømmerne på NTC har mistet tilliden til, at den nuværende ledelse i Dansk Svømmeunion, med Pia Holmen I spidsen, kan få dansk svømning på rette kurs.
Den seneste uro omkring trænerteamet for nogle af landets dygtigste svømmere kommer i kølvandet på en lang række historier om et usundt træningsmiljø på det Nationale Træningscenter.
DR Sporten har sent på eftermiddagen fået et statement fra Dansk Svømmeunion.
Det kan læses lige her.
VM i svømning afvikles i Sydkorea og starter d.
13.
juli.
FacebookTwitterKopier linkEmner:Dansk Svømmeunion|Sydkorea|Svømmesport|Team Danmark




https://www.dr.dk/nyheder/indland/ofre-deling-af-kraenkende-video-kraever-mere-i-erstatning

IndlandOfre for deling af krænkende video kræver mere i erstatningProcesbevillingsnævnet har givet grønt lys til, at ofre i Umbrella-sagen kan anke erstatningernes størrelse.
I Facebooks beskedapp, Messenger, delte unge i stort omfang en krænkende video fra 2015, hvor to 15-årige medvirker.
(Arkivfoto).
13.
juni 2019 kl.
13.
20Bemærk: artiklen er mere end 30 dage gammelLæs opDe to ofre i den såkaldte Umbrella-sag har fået lov til at anke erstatningsspørgsmålet til landsretten.
Det oplyser Procesbevillingsnævnet på sin hjemmeside.
Der er tale om en dengang 15-årig pige og en jævnaldrende dreng, som medvirker på krænkende videooptagelser med seksuelt indhold, der efterfølgende blev delt heftigt på Facebooks beskedtjeneste.
I alt er cirka 1.
150 personer sigtede eller dømt for delingerne.
Erstatninger på op til 2.
500 kronerI kølvandet på de første 1000 sigtelser mod unge fra sidste år valgte anklagemyndigheden at rejse ni prøvesager ved forskellige domstole.
Flere sager er siden blevet behandlet.
Byretterne i de forskellige sager har ikke været enige om erstatningens størrelse.
Pigen er tildelt erstatning på mellem 0 og 2500 kroner, mens drengen blev tildelt mellem 0 og 500 kroner.
I prøvesagerne er de anklagede idømt varierende betingede straffe på op til 40 dages fængsel.
En af de ni ved prøvesagerne blev frifundet.
Ti sager skal prøves i landsrettenHelle Hald, der er bistandsadvokat for drengen i sagen, forklarer, at ofrene vil have spørgsmålet om erstatning i landsretten i de sager, som ikke ellers ankes af enten forsvarer eller anklagemyndighed.
Der er tale om ti sager, hvor erstatningsspørgsmålet nu skal i landsretten, oplyser Helle Hald.
Advokaten mener, at drengen bør få mindst 1000 kroner i godtgørelse i hver sag.
- Højesteret tog 11.
januar stilling til, at der skal tilkendes en krænkelsesgodtgørelse i alle sager ud fra en betragtning om, at alle, der har delt videoen, har været med til at sprede videoen på nettet.
- Vi har fået et par afgørelser, som stikker lidt i forskellige retninger.
Vi har fået nogle byretsafgørelser, som kun tilkender 500 kroner, og det mener jeg, simpelthen er for lidt.
Der må være et minimumskrav, og det må ligge på 1000 kroner, siger hun.
Samtidig forklarer advokaten, at Højesteret har lagt op til, at pigen skal have en lidt større godtgørelse end drengen, hvilket hun finder fair.
Pige har skiftet skole flere gangeRed Barnet har kaldt sagen "en af de værste seksuelle krænkelser optaget på kamera, man har set i Danmark".
Den forurettede unge kvinde er tidligere stået frem i medier og har fortalt, hvordan hun har været nødt til at skifte skole flere gange som følge af videoklippene, hvor hendes fulde navn nævnes.
Hun har også døjet med depression og søvnbesvær i kølvandet på sagen.
/ritzau/FacebookTwitterKopier linkEmner:Anklagemyndigheden|Højesteret|Procesbevillingsnævnet|Retsvæsen|Domstole




https://www.dr.dk/nyheder/indland/sas-mand-ramt-af-lyn-er-ansat-hos-os

IndlandSAS: Mand ramt af lyn er ansat hos osFlyselskabet fortæller, at mandens tilstand er stabil.
DMI vurderer, at omkring 3-4000 lyn slog ned onsdag aften.
Af Anne Øllgaard13.
juni 2019 kl.
11.
56Bemærk: artiklen er mere end 30 dage gammelLæs opSAS melder nu ud, at det var en af selskabets medarbejdere, der i aftes blev ramt af et lyn under sit arbejde i Københavns lufthavn.
Ifølge flyselskabet var den 58-årige mand ansat i SAS-selskabet Spirit Air Cargo Handling, hvor han var på arbejde onsdag aften, da et lyn formentligt slog ned i en mast i nærheden af ham.
- Vi har aldrig oplevet dette før, og det er en rigtig uheldig og ulykkelig situation.
Vi vil nu gå igennem vores procedurer sammen med lufthavnen, lyder det i et skriftligt citat til Ritzau fra Hans Henrik Spangenberg, der er administrerende direktør i SAS Ground Handling.
SAS oplyser i øvrigt, at den 58-åriges tilstand er stabil, og man følger situationen tæt.
Læs også:58-årig ansat i Københavns Lufthavn ramt af lynetVagtchef hos Københavns Politi Michael Andersen fortæller, at politiet modtog anmeldelsen kl.
22.
25 onsdag aften.
- Der bliver sendt en ambulance og en læge til stedet, der påbegynder livredning, og han bliver så fragtet til traumecentret, hvor han er indlagt.
Det er endnu ikke lykkedes DR Nyheder at få svar på, hvordan ulykken kunne ske, eller hvorfor medarbejderen befandt sig udendørs i det voldsomme vejr.
Ifølge vagthavende pressekontakt for Københavns Lufthavne Maria Noel har lufthavnen en meteorolog, der døgnet rundt holder øje med vejret og informerer firmaerne i lufthavnen om vejrforholdene.
- Og så er det op til firmaerne selv at vurdere, om det er sikkerhedsmæssigt forsvarligt at fortsætte arbejdet.
Men når sådan noget som det her sker, evaluerer vi selvfølgelig, om vi kunne have gjort noget anderledes.
DR Nyheder forsøger at få en uddybende kommentar fra SAS.
FacebookTwitterKopier linkEmner:SAS Group|Københavns Lufthavne|Flyselskaber|Lufthavne|København




https://www.dr.dk/nyheder/kultur/boeger/chris-kunne-ikke-saelge-sine-boeger-saa-tog-han-et-dansk-navn-og-blev-en

BøgerChris kunne ikke sælge sine bøger.
Så tog han et dansk navn - og blev en succesEt dansk forfatternavn blev smutvejen til succes for britiske Chris Paton.
© Grafik: Oliver SeppoAf Michelle From Hoxer og Oliver Seppo (grafik)13.
juni 2019 kl.
11.
01Læs opFor to år siden underviste Chris Paton på en efterskole i Padborg, men han drømte om at blive forfatter og var begyndt at udgive e-bøger på Amazon.
I starten solgte han ikke det store, men så traf han en vigtig beslutning.
- Jeg valgte at ændre mit forfatternavn til Christoffer Petersen, og så begyndte min bog at sælge, fortæller Chris Paton, der er englænder, men har boet flere år i Danmark og Grønland med sin danske kone.
Det er også fra hende, han har 'lånt' det danske efternavn.
Men navnet var ikke det eneste, der skaffede ham kunder i butikken.
Chris Paton havde også ramt en populær genre, som han kom på sporet af efter et besøg hos forældrene hjemme i England:- Mine forældre ville gerne vise mig et afsnit af DR's tv-serie 'Borgen', som jeg faktisk ikke selv havde set.
Og så gik op for mig, at englændere jo er vilde med danske krimier.
Jeg opdagede også en hel sektion med danske og skandinaviske bøger i en lokal boghandel.
Efter besøget gik Chris Paton straks i gang med at skrive sin første skandinaviske krimi til det britiske marked.
Fra to til 1.
000 bøgerI januar 2017 udgav Chris Paton 'The Ice Star', der handler om en kvindelig konstabel på ekspedition med Siriuspatruljen i Grønland - og han fik hurtigt fornemmelsen af at have ramt noget.
- Du kan lave forsalg på dine bøger på Amazon i op til tre måneder, før en bog bliver udgivet.
Og jeg havde allerede solgt 138 bøger, inden 'The Ice Star' udkom, fortæller Chris Paton, som slet ikke selv er fan af krimigenren.
Jeg føler i dén grad, at jeg lever min drøm.
Men jeg er også nødt til at være en businessman.
Chris Paton, forfatterHan er til gengæld vild med science fiction, og derfor var det også den type historier, han i begyndelsen skrev og forsøgte at sælge på Amazon.
Men dem solgte han kun et par stykker af om måneden.
Nu sælger Chris Paton i gennemsnit omkring 1.
000 bøger hver måned og har solgt tæt på 25.
000 bøger i alt.
Det sikrer ham en indtægt, der svarer til en deltidsstilling som lærer.
Der findes en lang række forlag og digitale platforme, hvor man kan udgive bøger som såkaldt selvudgiverforfatter.
E-bøger er klart billigere at udgive, fordi man sparer omkostninger til tryk og distribution.
Selvom de færreste lykkes med at gøre det til en decideret levevej som Chris Paton, så figurerer forskellige selvudgivere med jævne mellemrum på Amazons liste over bedst sælgende forfattere.
Holde udgifterne nedeFor at få det hele til at løbe rundt må Chris Paton være lidt af en blæksprutte, der både designer forsider og styrer sin egen markedsføring, holder øje med salgstal og laver 'pakketilbud' på sine bøger.
- Som 'indie-forfatter' er det vigtigt at holde sine omkostninger nede.
Jeg bruger mindre end tusind kroner om måneden på faste udgifter, fortæller Chris Paton, som også sparer penge ved at bruge sit netværk.
Under sit ophold i Grønland tog han en forfatteruddannelse over nettet, hvor han blandt andet fik kontakt til redaktører, der hjælper med manuskriptlæsning, mens han til gengæld designer forsider for dem.
- Mange læser mine bøger på deres mobiler, når de venter på bussen, så korte afsnit og kapitler fungerer godt, fortæller Chris Paton.
(© Grafik: Oliver Seppo)Det tager ham cirka en måned at skrive en bog, som han forsøger at holde under 300 sider og med mange kapitler, fordi de fleste af hans læsere foretrækker korte bøger.
Lever sin drømSelvom der er meget arbejde, og lønnen ikke er prangende, så er Chris Paton indtil videre godt tilfreds med sit forfatterliv.
- Jeg føler i dén grad, at jeg lever min drøm.
Men jeg er også nødt til at være en businessman, selvom jeg synes, de dele af arbejdet er mindre spændende.
Han er et godt eksempel på, hvordan man på en intelligent måde kan udnytte de tekniske muligheder, der er i dag.
Thomas Ritter, professor i forretningsudvikling, CBSHan kan til gengæld godt lide at have fuld kontrol over processen og selv kunne udgive sine bøger.
Hvis han blev udgivet på et traditionelt forlag, ville der gå meget længere tid fra idé til udgivet bog - og han ville også skulle dele overskuddet med dem.
- Nu kan jeg kaste en bog ud og inden for kort tid se, om den vil blive til noget.
Jeg skal ikke vente på en redaktør.
Det er læserne, der afgør, om min bog er god nok, siger han.
4 gode rådChris Paton har fire gode råd til andre, som drømmer om at gøre ham kunsten efter:Skriv den første bog, så godt du kan: Få den redigeret for grammatiske fejl, køb det bedste cover, du kan få, udgiv - og glem derefter alt om den.
Skriv den anden bog, og gør det samme som med den første.
Start først markedsføring for første bog, når den tredje er udkommet, så du kan fastholde dine læsere.
Fortsæt med at skrive og udgive!
Thomas Ritter, som er professor i forretningsudvikling på Copenhagen Business School og blandt andet har beskæftiget sig med forlagsbranchen, kalder Chris Patons tilgang 'genial':- Han er et godt eksempel på, hvordan man på en intelligent måde kan udnytte de tekniske muligheder, der er i dag.
Og det er meget gennemdyrket, det han gør.
Snige lidt 'danglish' indSelvudgiverforfattere som Chris Paton er med til skabe mere diversitet på markedet, fordi de ikke skal igennem forlagene først, mener Thomas Ritter.
- Og så er det særlig heldigt, at han kan udnytte interessen for skandinavisk krimi og selv skrive sin bøger på engelsk.
Det engelsksprogede marked er selvfølgelig langt større end det danske, siger Thomas Ritter, som er klar over, at den kommercielle tankegang ikke er for alle forfattere:- Men jeg synes, han har taget stilling til nogle vigtige spørgsmål om, hvordan man positionerer sig i markedet, hvilket segment man henvender sig til og så videre.
Andre forfattere burde gøre sig nogle af de samme strategiske overvejelser.
Chris Paton kan godt finde på at snige lidt 'danglish' ind for at få det til at se ud som om, bøgerne er oversat fra dansk.
I en af dem er isbjørn for eksempel blevet til 'ice bear' i stedet for det korrekte 'polar bear'.
(© Grafik: Oliver Seppo)Chris Paton har også en hjemmeside i sit forfatternavn Christoffer Petersen, hvor han spiller på sin dansk-grønlandske erfaring.
Men efterhånden som han er begyndt at blive inviteret til internationale krimimesser, så kan han ikke længere skjule sin 'sande' identitet.
- Der bliver jeg afsløret med det samme.
Men jeg bor jo i Danmark og har boet i Grønland, så det er autentisk nok, hvad jeg skriver om.
Kontaktet af fransk forlagSelvudgivere med succes på Amazon og andre steder oplever i stigende grad, at forlagene kontakter dem og gerne vil udgive deres bøger.
Det har Chris Paton også oplevet.
Det snobberi, der førhen eksisterede i forlagsbranchen i forhold til selvudgivere som Chris Paton, er i dag ved at forsvinde.
Sophia Hersi Schmidt, agent hos Copenhagen Literary AgencyHan blev kontaktet af et fransk forlag, men før de ville udgive ham, krævede det, at han havde et dansk agentur, som kunne repræsentere ham.
Han kontaktede derfor Copenhagen Literary Agency (CLA).
- Vi synes, han lød spændende – og vi blev ret forelskede i atmosfæren i bøgerne.
Vi kunne virkelig mærke, at Chris havde brugt en del tid i Grønland, fortæller agent Sophia Hersi Smith.
- Og så mødte vi ham, og han er bare meget overbevisende, tilføjer hun og understreger, at det er nødvendigt for selvudgivere at kunne sælge sig selv.
Sophia Hersi Smith, som i dag er Chris Patons agent, fortæller, at de har mødt positiv respons på Chris Patons bøger, som nu er solgt til traditionel udgivelse i Spanien, Portugal og Tjekkiet.
Hun oplever generelt en holdningsændring hos forlagene.
- Det snobberi, der førhen eksisterede i forlagsbranchen i forhold til selvudgivere som Chris Paton, er i dag ved at forsvinde, siger hun og forklarer, at det ganske simpelt hænger sammen med salgstallene.
© Chris PatonUddrag fra 'Blackout Ingénue'Detective Freja Hansen glanced at the screen of her smartphone, wincing at her friend's caustic reply to yet another Saturday night cancellation, the third in a row.
Benjamin Branner was famous for vulgar smileys, and, even though warranted, Freja had seen enough to get the gist of Benja's disappointment.
She tossed the smartphone onto the passenger seat and shifted her Citroën C3 into first gear.
Freja cruised along the orbital road on the outskirts of Sønderborg, before turning left onto Vestermark and following the main road of the Sound, before slumping back in her seat, cursing herself once for looking and again for caring.
Hårdt arbejde – og måske en filmSelvom Chris Paton nu er på vej til at blive udgivet på traditionel vis, så er han afklaret med, at han nok aldrig vinder priser og bliver accepteret og anerkendt på linje med 'traditionelle forfattere'.
- Man skal blive enig med sig selv om, hvad der vigtigst: At kunne finde sin bog i en boghandel og gøre ens mor stolt, eller om man vil leve af det.
Og jeg vil gerne kunne leve af at være forfatter.
Så længe læserne er glade og køber hans bøger, er han godt tilfreds.
- Hvis nogen læser det her og tænker, at de vil være forfattere, så skal de forstå, at det ikke er nemt.
Jeg skriver ofte til midnat og står op klokken seks for at skrive mere.
Men så længe skriveriet er sjovt, så fortsætter jeg, siger Chris Paton, som ikke har noget problem med at finde på nye ideer.
Han udforsker også nye genrer og settings, ikke mindst for at se, om han kan ramme en ny guldåre.
Hans nyeste bog, 'Blackout Ingénue', foregår på et teater i Sønderborg, og inden den udkom 9.
juni havde den ifølge Chris Paton solgt nogle hundrede eksemplarer i forsalg.
- Hvis jeg fortsætter min kurs, så håber jeg, at jeg kan nå, hvad der svarer til en stabil indkomst som lærer i slutningen af året, siger han og indrømmer, at han også har et andet mål:- Én ting er det rent økonomiske, men jeg drømmer også om, at en af mine bøger kunne blive til en film.
Jeg elsker film.
Det absolut bedste ville være at tage i biografen og se min film.
FacebookTwitterKopier linkEmner:Litteratur|Grønland|Storbritannien|København|Økonomi




https://www.dr.dk/nyheder/regionale/trekanten/el-loebehjul-fortsaetter-dansk-indtog-i-nye-byer-vi-frygter-ulykker

TrekantområdetEl-løbehjul fortsætter dansk indtog i to nye byer: 'Vi frygter ulykker'Snart er det ikke kun i København og Aarhus, at du kan leje et el-løbehjul.
Det er løbehjul som dette fra firmaet Voi, der kommer til Vejle og Odense inden for den nærmeste fremtid.
(Arkivfoto).
Af Jonas Guldberg og Rasmus Dyrberg Hansen13.
juni 2019 kl.
12.
33Bemærk: artiklen er mere end 30 dage gammelLæs opLeje af de omdiskuterede el-løbehjul har indtil videre været forbeholdt borgerne i landets to største byer, København og Aarhus.
Men det ændrer sig snart.
Det svenske udlejningsfirma Voi er klar til at gøre sit indtog i både Vejle og Odense.
I Vejle mangler der blot de sidste aftaler med kommunen, inden 100 til 150 løbehjul bliver givet fri i midtbyen.
- De kommer til at køre fra den 6.
juli.
Vi giver mulighed for, at de kan blive stillet op ved nogle udvalgte knudepunkter i to år som et forsøg, siger Venstres Christoffer Melson, der er medlem af Økonomiudvalget i Vejle Kommune.
I København ventes det, at borgerrepræsentationen den 20.
juni stemmer igennem, at der skal reguleres i antallet af el-løbehjul i bybilledet efter stor debat om både trafiksikkerhed og også om, hvor meget de fylder i gadebilledet.
Christoffer Melson (V) satser på, at problemet ikke bliver ligeså stort i Vejle.
Regler for el-løbehjul• El-løbehjul, der er tilladt i trafikken, må højst kunne køre 20 km/t med motorkraft alene.
• Der må ikke være noget sæde på løbehjulet.
• Løbehjulet skal være CE-mærket.
Det må højst veje 25 kilo, være maksimum to meter langt og 70 cm bredt.
• Løbehjulet skal være forsynet med en rød refleks bagpå, en hvid refleks foran og gule eller hvide reflekser på hver side.
Reflekserne skal være godkendte og opfylde samme krav som reflekser på cykler.
• Du skal køre med lys på hele døgnet.
Du skal have en hvid lygte foran og en rød lygte bagpå.
Lygterne skal sidde på løbehjulet og være tydeligt synligt på mindst 300 meters afstand.
• Du skal følge cykelreglerne, og du skal køre på cykelstien, hvor der er cykelsti.
• Du skal være fyldt 15 år.
• Du må ikke have passager med løbehjulet.
• Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn, der kører på elektrisk løbehjul, skal være sammen med en voksen.
• Promillegrænsen er 0,5, og der er nulgrænse for ulovlige stoffer.
Kilde: Rådet for Sikker Trafik- Vi har oplevet nogle børnesygdomme i København, hvor det har givet utilfredshed, at de har stået alle mulige tilfældige steder.
Derfor har vi haft en god dialog med firmaet (Voi, red.
) om, hvordan vi kunne løse det, så det kommer til at fungere godt og smidigt, siger han.
Unfair konkurrenceI brancheforeningen Danske Cykelhandlere hilser man konkurrencen velkommen, siger direktør Thomas Johnsen.
Men han mener, at konkurrencevilkårene i øjeblikket ikke er fair for alle.
For når man som cykelhandler vil leje eller sælge sine cykler, sker det fra en forretning, som man betaler husleje eller andre udgifter til.
Det gør sig ikke gældende for el-løbehjulene, som har fået lov til at stå på kommunens areal uden beregning.
Vi frygter, at der kommer til at ske mange ulykker.
Pernille Ehlers, chefkonsulent, Rådet for Sikker Trafik.
- Det er klart, at hvis man får stillet kommunale arealer til rådighed som privat udbyder, så er der jo noget ulovlig støtte i det.
Det giver sig selv, at når andre har udgifter til lokaler, så bliver de stillet ringere end dem, der kan konkurrere uden at have den udgift, siger Thomas Johnsen.
Frygter mange ulykkerEl-løbehjulene har været kritiseret, allerede inden de blev lovlige at bruge på cykelstierne, men et bredt flertal på Christiansborg valgte altså at tillade løbehjulene fra i år.
Dermed ignorerede politikerne advarsler fra både Politiet, Cyklistforbundet og ikke mindst Rådet for Sikker Trafik.
Pernille Ehlers er chefkonsulent hos Rådet for Sikker Trafik, og hun er overbevist om, at det er for farligt og for tidligt at tillade el-løbehjul, der kan køre op til 20 kilometer i timen.
- Vi frygter, at der kommer til at ske mange ulykker.
Vi ved, at skadestuerne har rapporteret en del skader, og vi ved fra andre byer, at der sker dødsfald.
For et par dage siden var der en mand i Stockholm, der blev dræbt, og det er også sket i Paris, siger hun.
I København vil man lave et loft over, hvor mange el-løbehjul, der må stå i bybilledet.
- Vi kan godt se nogle muligheder i de her el-løbehjul, men som de bliver brugt nu, er der nogle meget store risici ved det.
Der er børn, der kører på dem, folk kører to ad gangen, og der bliver kørt ret vildt.
Det er ikke ufarligt, det er helt sikkert, siger Pernille Ehlers.
Rådet for Sikker Trafik planlægger en undersøgelse af, hvor udbredte løbehjulene er, og hvad folk synes om dem, for at blive klogere på de sikkerhedsrisici, der måtte være.
- Som forældre skal man tale med sine børn om det her.
Man må ikke køre på dem, når man er under 15 år.
Dels er det farligt, og dels kan det få store økonomiske konsekvenser, for forsikringen dækker ikke, hvis man kører galt.
Hvis man skader andre og ikke er forsikret, kan det blive meget dyrt, siger Pernille Ehlers.
DR har uden held forsøgt at få en kommentar fra Voi.
FacebookTwitterKopier linkEmner:Christoffer Melson (politiker)|København|Rådet for Sikker Trafik|Fritidsaktiviteter|Vejle




https://www.dr.dk/nyheder/viden/teknologi/broendby-vil-fange-ballademagere-med-teknologi-der-genkender-ansigter

TeknologiBrøndby vil fange ballademagere med teknologi, der genkender ansigter Når superliga-sæsonen starter, har Brøndby Stadion et nyt overvågningssystem med teknologi til ansigtsgenkendelse.
Brøndby-direktør Jesper Jørgensen vil være sikker på, at karantæne-ramte ballademagere ikke kommer ind på stadion.
Derfor installerer klubben et nyt overvågningssystem.
Disse fans har intet med sagen at gøre.
Af Maria Lise Behrendt13.
juni 2019 kl.
10.
00Bemærk: artiklen er mere end 30 dage gammelLæs opAdministrerende Brøndby-direktør Jesper Jørgensen er træt af ballade på tribunerne.
Derfor tager vestegnsklubben nu helt nye metoder i brug for at stoppe karantæne-dømte fans fra at komme ind på Brøndby Stadion på trods af forbud.
Læs også:London tester intelligent overvågning: Nu kan kameraerne genkende dit ansigtSom den første virksomhed i Danmark har fodboldklubben fået myndighedernes tilladelse til at installere et overvågningssystem, der ved hjælp af teknologi genkender ansigter på karantæne-dømte fans, som forsøger at slippe ind gennem sluserne.
- Systemet vil markant øge vores effektivitet til at identificere karantæneramte personer ved vores indgange, og dermed kan vi bedre sikre, at de ikke kommer ind til vores kampe, siger Jesper Jørgensen i en pressemeddelelse.
Systemet vil første gang blive taget i brug, når Brøndby 14.
juli tager imod Silkeborg IF til sæsonens første kamp på hjemmebane.
Kan også mindske kødannelseHidtil har Brøndby - ligesom landets øvrige klubber - været afhængige af, at vagterne ved indgangen genkender karantæne-dømte personer.
Og selvom vagterne ifølge Jesper Jørgensen er dygtige, er det en vanskelig opgave at huske samtlige udelukkede ansigter, når man i gennemsnit har 14.
000 tilskuere per kamp.
Han glæder sig derfor over systemet, der automatisk scanner ansigter ved indgangen og meddeler kontrollørerne, hvis det fanger en person, der er registreret på karantænelisten.
- Vi kan se, at de løbende investeringer, vi har foretaget i sikkerheden på stadion, betaler sig, og vi oplever i dag kun få episoder.
Men for os er én sag én sag for meget.
Derfor skal ballademagerne straffes hårdt, når de træder ved siden af, siger Jesper Jørgensen.
Ud over ansigtsgenkendelse af ballademagere vil det nye system også kunne bruges til at hjælpe personalet på stadion med at mindske kødannelser.
Både ved indgangen og ved boderne.
Systemet genkender kun karantæne-ramteSystemet er installeret i samarbejde med teknologivirksomheden Panasonic, og ifølge Brøndby IF er fodboldklubben altså den første private virksomhed herhjemme, der får lov til at installere teknologi til ansigtsgenkendelse af myndighederne.
Brøndbys karantæneliste er en intern liste.
Fodboldklubben understreger, at den lagres på en intern server - uden netadgang - som kun autoriseret personale har adgang til.
Er man ikke registreret på karantænelisten, bliver man ikke genkendt eller registreret af systemet.
Bliver man genkendt af sytemet, bliver de personoplysninger, der behandles som følge deraf, slettet umiddelbart efter kampen, forklarer klubben.
Materiale fra videooverågning gemmes - i henhold til loven - i op til 30 dage.
Men direktør Jesper Jørgensen håber, at systemet i fremtiden kan kobles sammen med det nationale register - det såkaldte hooliganregister - så det bliver muligt også at identificere personer, der har fået karantæne af politiet.
Ved VM i Rusland sidste år brugte værtsnationen i stor stil ansigtgenkendelse til overvåge de mange mennesker, der opholdt sig i Moskva.
Læs også:Smil, du er på!
160.
000 kameraer i VM-hovedstaden gemmer dit ansigt i arkivetMere end 160.
000 kameraer var sat op i hovedstaden, og mindst 3.
000 af dem havde installeret avanceret ansigtsgenkendelsesteknologi, som registrede ansigter på alle forbipasserende.
Det mødte stor kritik, men bekymrede altså ikke de russiske myndigheder.
FacebookTwitterKopier linkEmner:Brøndby|Brøndby Stadion|Fodbold|Rusland|Brøndby IF




https://www.dr.dk/sporten/oevrig/fra-bodegaspil-til-dartfeber-danske-medlemstal-naesten-fordoblet-paa-ti-aar

Øvrig sportFra bodegaspil til dartfeber: Danske medlemstal næsten fordoblet på ti årMuligheden for at se de største dartstjerner til Danish Dart Open kan booste fremgangen yderligere.
Engelske Rob Cross er en af de dartstjerner, som kommer til Danmark.
13.
juni 2019 kl.
12.
31Bemærk: artiklen er mere end 30 dage gammelLæs opRob Cross, Michael Smith og Adrian Lewis er bare nogle af de tidligere verdensmestre eller VM-finalister, der 14.
-16.
juni kommer til Danmark, når der spilles Danish Darts Open i Brøndby Hallen.
Man kan godt tale om en dartfeber i Danmark.
Mikkel Syberg Henriksen, Udviklingskonsulent i Dansk Dart UnionFor andet år i træk er Danmark vært for en af sæsonens 13 turneringer på PDC European Tour, hvor 48 af de bedste dartspillere kaster pile om kolde kontanter og om at sikre adgang til europamesterskabet.
Siden 2014 har flere af de største dartturneringer i verden været transmitteret på Viasats kanaler, og det har øget interessen for sporten, der tidligere mest havde renommé for at være et bodegaspil.
Dart er på vej fremDansk Dart Union (DDU) nyder også godt af en stigende offentlig interesse for sporten.
Unionens medlemstal er steget ti år i træk og er næsten fordoblet.
I 2018 var der 3371 medlemmer mod 1719 medlemmer i 2008.
Medlemstal i DDU fra 2008-20182018: 3.
3712017: 3.
2862016: 3.
0292015: 2.
8692014: 2.
5812013: 2.
3912012: 2.
3272011: 2.
0592010: 1.
9202009: 1.
7522008: 1.
719Kilde: DIF- Man kan godt tale om en dartfeber i Danmark, siger Mikkel Syberg Henriksen, der er udviklingskonsulent i DDU.
Feberen har spredt sig via tv-dækningen, og en stor turnering på dansk jord hjælper kun sporten yderligere på vej.
- Der er ingen tvivl om, at Danish Darts Open medvirker til medlemsfremgang.
Turneringen skaber en masse omtale og fanger nye folk uden for dartmiljøet på grund af det festmiljø, der er omkring en koncentrationssport, men hvor tilskuerne gerne må larme.
- Så stemningen sammenholdt med, at det er en actionpræget sport, hvor hvert sæt kun tager få minutter, er med til at gøre sporten mere populær, siger Mikkel Syberg Henriksen.
Håbet er endnu flere tilskuereSidste år overværede i alt 12.
000 tilskuere de seks sessioner ved Danish Darts Open, og i år håber man på at se en øget tilstrømning af tilskuere.
Det siger Michael Frydendahl, der er ekspertkommentator på tv og formand for PDC Nordic & Baltic, der er medarrangør af Danish Darts Open.
- Jeg vil godt kalde vores første år for en succes, og jeg håber, at vi i år kan sælge 15.
000 billetter, så vi kan vise, at vi er et voksende dartland og også kan være vært for European Tour-events i fremtiden, siger Michael Frydendahl.
I alt er der cirka 18.
000 billetter til Danish Darts Open 2019.
Usandsynligt med dansk vinderTilskuerne kommer dog næppe til at se danskere spille en stor rolle i turneringen.
De bedste danskere er nede i en bølgedal sammenlignet med den internationale top, men manglen på lokale topspillere får næppe indflydelse på, om verdensstjernerne også i fremtiden kommer til Danmark.
- Det er ikke en forudsætning, at man skal have topspillere for at have en turnering på European Tour.
Men håbet er da, at turneringen kan være med til at motivere de største talenter til at bruge den tid og de penge, det kræver at komme med helt frem, siger Michael Frydendahl.
Turneringen bliver uden verdensetteren Michael van Gerwen, der har meldt afbud, da han ligger komfortabelt i regnskabet om EM-billetter.
På tv-billederne fra de store dartturneringer i udlandet ses det tydeligt, at publikum har en fest imens.
Øllene ryger indenbords og fungerer som smørelse til stemmebåndene, inden diverse slagsange gjalder i dartarenaerne.
Rammerne omkring kampene er stærkt medvirkende til at sælge det forholdsvis simple spil, vurderer Michael Frydendahl.
- Sidste år i Brøndby Hallen snakkede jeg med mange mennesker, der ikke så dart, før det begyndte at komme mere fast på tv.
De havde set en kæmpe fest på deres skærm, og det ville de gerne selv være en del af.
- Selv om der er mange dygtige dartspillere, og der bliver spillet på et meget højt niveau, er festen afgørende for at lokke mange mennesker til, siger han.
Førstepræmien ved Danish Darts Open er over 210.
000 kroner.
/ritzau/FacebookTwitterKopier linkEmner:Dansk Dart Union|Brøndby Hallen|Brøndby|Viasat




https://www.dr.dk/nyheder/vejret/sommersaesonens-bulder-og-brag-er-begyndt-tusindvis-af-lyn-over-danmark-i-aftes

VejretSommersæsonens bulder og brag er begyndt: Tusindvis af lyn over Danmark i aftesIfølge DMI fortsætter lyn- og tordenvejret lokalt de kommende dage.
DMI har registreret tusindvis af lyn i aftes.
De røde markører er nye lyn, mens grøn er en halv time gamle.
Af Anne Øllgaard13.
juni 2019 kl.
09.
49Bemærk: artiklen er mere end 30 dage gammelLæs opDer var godt gang i lysshowet på nattehimlen over store dele af landet i sent i aftes.
Vagtchef hos Danmarks Meteorologiske Institut, DMI, Henning Gisselø, vurderer, at mellem 3.
000 og 4.
000 lyn slog ned over Danmark, mens mange af os lå og sov.
Og det er ikke så lidt.
Faktisk sker det kun et par gange eller tre om året - og stort set altid om sommeren, fortæller Henning Gisselø.
- Det skyldes, at luften om sommeren er både varm og fugtig, og det er den høje fugtighed, der driver tordenbygerne.
Det meste af landet fik både regn- og tordenbyger.
Mest voldsomt var det dog i et bælte fra Sydfyn, op over Østjylland og videre nordpå vest om Aalborg, ligesom borgerne omkring Falster, op mod København og i det nordøstlige Sjælland nok også er vågnet til bulder og brag en gang eller to i løbet af natten.
Mand ramt af lyn i lufthavnenDet voldsomme vejr over København gik ud over en 58-årig mand, der blev ramt af et lyn i Københavns Lufthavn.
- Vi får anmeldelsen kl.
22.
25 om en mand, der er blevet ramt af et lyn, mens han arbejder ude på cargo-området i lufthavnen.
Der bliver sendt en ambulance og en læge til stedet, der påbegynder livredning, og han bliver så fragtet til traumecentret, fortæller vagtchef hos Københavns Politi, Michael Andersen.
Manden er nu uden for livsfare, meddeler politiet.
Der findes ikke officielle tal for, hvor ofte et menneske i Danmark rammes af lyn, men DMI vurderer, at der i gennemsnit dør under én person om året som følge af lynnedslag.
Flere rammes dog uden at dø.
Lokalt kan det virke voldsomtI dag kan det meste af landet her til morgen og formiddag se frem til et noget mere roligt vejr, lyder meldingen fra DMI.
- Alle de her kraftige regn- og tordenbyger er trukket væk, og vi kan se frem til en dag, hvor solen kommer mere på banen, fortæller meteorolog Jesper Eriksen.
Lokalt vil der dog komme regn- og tordenbyger, og selvom det ikke vil være i samme grad, som nogle oplevede gårsdagens voldsomme vejr, så kan det føles voldsomt, hvis man står midt i det, siger Jeser Eriksen.
- Vi forventer, at dele af Jylland øst for den jyske højderyg vil få lidt regn eller tordenbyger, der langsomt vender mod Kattegat.
Men temaet for de næste par dage er store lokale udsving med regn og risiko for torden.
FacebookTwitterKopier linkEmner:Danmarks Meteorologiske Institut|Vejret|København|Jylland|Lufthavne




https://www.dr.dk/nyheder/regionale/oestjylland/ustabil-letbane-faar-rejsegaranti-til-eksplodere-ekstraregning-paa

Aarhus LetbaneSe temaØstjyllandUstabil letbane får rejsegaranti til at eksplodere: Ekstraregning på 54.
985 kr.
til taxa og alternativ kørselMidttrafik udbetalte 6.
700 kroner om måneden til forsinkede passagerer inden åbningen mod Grenaa.
Nu er tallet steget markant.
Letbanestrækningen mellem Grenaa og Aarhus åbnede den 30.
april i år.
Af Tina Vestergaard Andersen og Emma Lichscheidt13.
juni 2019 kl.
11.
46Bemærk: artiklen er mere end 30 dage gammelLæs opTætpakkede perroner med trætte pendlere, der venter på letbanen.
Sådan har det ofte set ud langs den østjyske letbanestrækning siden åbningen mod Grenaa i slutningen af april.
Når letbanen er aflyst eller tilstrækkeligt forsinket, har passagererne ret til at bestille en taxa - på letbanens regning.
Letbanens opstart mod Grenaa har givet masser af aflysninger og forsinkelser, og det har fået det beløb, der er blevet udbetalt i rejsegaranti, til at eksplodere.
En af dem, der har benyttet sig af rejsegarantien, er Casper Schmidt Wandahl-Liper, der i sidste uge strandede på Aarhus H på vej hjem fra arbejde.
Midttrafiks rejsegarantiRejsegarantien gælder, når man rejser med Midttrafiks busser, Letbanen eller Lemvigbanen.
Rejsegarantien dækker udgifter til bil eller taxa, hvis trafikselskabet er skyld i, at man er mere end 20 minutter forsinket til ens rejsemål.
Der er dog visse undtagelser – eksempelvis hvis der er tale om force majeure, eller hvis ændringen i køreplanen har været varslet 24 timer i forvejen.
Med rejsegarantien bestemmer man selv, om man vil tage en taxa eller køre i bil for at indhente forsinkelsen.
Kørselsudgifter refunderes op til 50 km med taxa og 50 km tur/retur i bil.
Man lægger selv ud for udgifterne og derfor indsende taxakvittering.
Ansøgningen skal i udgangspunktet indsendes til Midttrafik inden for 14 dage.
Se mere her: https://www.
midttrafik.
dk/kundeservice/rejsegaranti/- Så jeg var pludselig ret presset i forhold til at hente børn, siger han.
En opgørelse fra trafikselskabet Midttrafik, der står for driften, viser, at selskabet i snit udbetalte 6.
700 kroner om måneden til forsinkede letbanepassagerer.
Det var da letbanen kun kørte på strækningerne i Aarhus og mellem Aarhus og Odder, og altså før den sidste strækning mod Grenaa åbnede 30.
april.
I maj steg det tal til 54.
985 kroner.
Læs også:Endelig ruller letbanen fra Djursland med de første passagerer: 'Jeg kan sove 35 minutter længere om morgenen'Rejsegarantien dækker udgifterne til en taxatur, og det benyttede Casper Schmidt Wandahl-Liper sig af.
Derfor kom han kun et kvarter for sent til børneafhentning og er godt tilfreds med rejsegarantien.
Men han undrer sig over, at der er så mange problemer med den nye letbane.
- Man kunne selvfølgelig godt ønske sig, at opstarten mod Grenaa var gået noget nemmere, siger han.
Midttrafik: Rejsegaranti er en rettighedDirektøren i Midttrafik, Jens Erik Sørensen, vil følge udviklingen nøje.
- Hvis det bliver ved med at være så voldsomt, kan vi jo bruge det som et argument over for letbaneselskabet om at få stabiliseret denne her drift, siger han.
Indtil det sker, kan borgerne blive ved med at bruge rejsegarantien - og der er ingen risiko for, at den slipper op, siger Jens Erik Sørensen.
- Det gode ved rejsegarantien er, at det er en rettighed, slår han fast.
Casper Schmidt Wandahl-Liper forstår ikke, at problemerne med driften af letbanen bliver ved.
- Nu er jeg selv software-udvikler, og jeg må sige, at hvis jeg laver en fejl i systemet og ikke kan finde fejlen og rette den inden for nogle uger, er jeg sikker på, jeg ville blive fyret, siger han.
FacebookTwitterKopier linkEmner:Ringkøbing-Skjern Kommune|Midttrafik|Grenaa|Togtrafik|Aarhus




https://www.dr.dk/nyheder/udland/rapporter-om-angreb-tankskibe-evakueret-efter-eksplosioner-og-brand

UdlandRapporter om 'angreb': Tankskibe evakueret efter eksplosioner og brandIransk nyhedsbureau siger, at skib med forbindelse til Norge er sunket - rederiet afviser.
Af Jakob Busk Olsen og Kasper Duncan Gram (video)13.
juni 2019 kl.
09.
59 | opdateret 13.
juni 2019 kl.
11.
52Bemærk: artiklen er mere end 30 dage gammelLæs opTo tankskibe fik skader ved en episode i farvandet Omanbugten mellem Oman og Iran i dag.
Det ene af skibene, "Front Altai", der er registreret på Marshalløerne og ejet af norsk-cypriotiske John Fredriksen, er nu sunket, oplyser det iranske nyhedsbureau IRNA ifølge Reuters.
Det bliver dog afvist af skibets rederi Frontline.
Den amerikanske flåde oplyste efter episoden ifølge nyhedsbureauet AP, at man assissterede skibene efter et "rapporteret angreb".
Det andet tankskib, som er involveret er "Kokuka Courageous", som sejler under Panama-flag.
En talsmand for rederiet bag Kokuka Courageous, BSM Ship Management, oplyser til Reuters, at 21 besætningsmedlemmer har forladt skibet.
En person er kommet lettere til skade.
Frontline bekræfter overfor avisen VG, at Front Altair brød i brand efter en eksplosion.
Alle 23 besætningsmedlemmer er evakueret.
Oman bekræfter "angreb"En talsmand for kystvagten i Oman, Nasser Selim, bekræfter over for avisen Dagbladet, at Front Altai blev angrebet, mens det opholdt sig i iransk farvand.
Det iranske nyhedsbureau IRNA rapporterer ifølge Reuters, at 44 søfolk fra de to beskadigede tankskibe blev samlet op af iranske redningsfolk og bragt til havnebyen Bandar-e-Jask i Iran.
IRNA betegner episoden som en "ulykke".
Japans handelsministerium oplyser, at de to skibe har en last, der er "Japan-reltateret".
Episoden sker netop, mens den japanske regeringsleder Shinzo Abe er i færd med at afslutte et besøg i Iran.
Prisen på olie steg kort efter nyheden om de to tankskibe med hele 4 procent, hvilket understreger hvor vigtigt området er for den internationale energiforsyning, skriver AP.
Miner mod fire skibeHændelsen kommer en måned efter, at fire tankskibe blev angrebet med miner ud for emiratet Fujairah, der ligger tæt ved Hormuz-strædet.
Internationale eksperter konkluderede i sidste uge i en rapport, at angrebet var så professionelt, at en udenlandsk stat "højst sandsynligt" stod bag.
Rapporten siger ikke noget om hvilken stat, der menes at stå bag angrebet.
USA's nationale sikkerhedsrådgiver, John Bolton, har dog udtalt, at det blev udført med miner, der "næsten helt sikkert" kommer fra Iran.
Og Saudi-Arabiens FN-ambassadør Abdallah Y.
Al-Mouallimi var endnu mere kategorisk, efter rapporten om angrebet var blevet fremlagt for FN's Sikkerhedsråd.
- Vi mener, at ansvaret for denne handling hviler på skuldrene af Iran, sagde han.
Irans udenrigsministerium har tidligere kaldt de amerikanske anklager for "latterlige".
Se undervandsbilleder af de angrebne skibe fra rapporten: Dykkere tilser skaderne på det saudiarabiske tankskib Al Marzoqah.
(Foto: Handout .
© Scanpix) Et andet tankskib fra Saudi-Arabien, Amjad, blev også ramt.
 Her er skaderne på det norske tankskib Andrea Victory.
 Et unavngivet skib fra Emiraterne med hul i skroget efter angrebet.
1 / 4Dykkere tilser skaderne på det saudiarabiske tankskib Al Marzoqah.
(Foto: Handout .
© Scanpix)1 / 4Et andet tankskib fra Saudi-Arabien, Amjad, blev også ramt.
2 / 4Her er skaderne på det norske tankskib Andrea Victory.
3 / 4Et unavngivet skib fra Emiraterne med hul i skroget efter angrebet.
4 / 4FacebookTwitterKopier linkEmner:Shinzo Abe (politiker)|Iran|Forenede Nationer|Japan|Rederier




https://www.dr.dk/nyheder/indland/overlaege-det-sker-der-med-kroppen-naar-lynet-rammer-dig

IndlandOverlæge: Det sker der med kroppen, når lynet rammer digAmputering af arme og ben kan være nødvendigt, siger overlæge.
Fodboldspilleren Jonathan Richter blev ramt af et lyn under en kamp i Hvidovre i juli 2009.
Af Theis Lange Olsen og Kasper Duncan Gram (video)13.
juni 2019 kl.
13.
13Bemærk: artiklen er mere end 30 dage gammelLæs opDet sker heldigivs ekstremt sjældent, at mennesker bliver ramt af lyn i Danmark.
Men når uheldet er ude, som det var i Københavns Lufthavn onsdag aften, kan konsekvenserne være fatale.
I værste tilfælde fører lynnedslag i menneskekroppen nemlig til hjertestop, fortæller Rikke Holmgaard, der er brandsårsansvarlig overlæge på Rigshospitalet.
- Den umiddelbare konsekvens ved at blive ramt af strøm, og det er jo faktisk hvilken som helst strøm, er hjertestop.
Chancen for overlevelse afhænger i det tilfælde af, om man står alene på en bar mark eller er tæt på andre mennesker.
- Får man hjælp med det samme og hjertet sættes i gang igen, så er de akutte ting med hjertet ofte overstået, siger overlægen.
DMI målte tusindvis af lyn i går.
Se grafik herunder.
(Grafikkens røde markører er nye lyn, mens grøn er registreret en halv time tidligere).
Hun fortæller, at der grundlæggende er to måder at blive ramt af et lyn på.
- Der er den, hvor strømmen går direkte igennem en, så man har et indgangshul og et udgangshul.
I den forbindelse vil der være skader, fra hvor strømmen går ind i kroppen, og til hvor den går ud igen.
Men der behøver ikke være noget synderligt at se uden på kroppen andet end de her to porte ind.
- Så er der de situationer, hvor man står i nærheden af et træ eller en vandpyt, og man bliver ramt derigennem.
Det foregår sådan, at strømmen springer over på en.
Her vil man ikke have voldsomme indre skader.
Men strømmen kan løbe op igennem det ene ben og ud igennem det andet.
Der får man også skader i den bane, som strømmen har taget, siger Rikke Holmgaard.
Hjernen kan tage skadeI nogle tilfælde kan det være nødvendigt at amputere en arm eller et ben, fordi skaderne er gået for hårdt ud over muskel- og nervevæv, hvor strømmen nemt ledes igennem.
Det skete for fodboldspilleren Jonathan Richter, efter at han blev ramt af et lyn under en kamp i Hvidovre i juli 2009 - se klip i toppen af artiklen.
Så er der også de tilfælde, hvor et lynnedslag medfører, at der går ild i ens tøj, og man pådrages brandsår uden på kroppen.
- Kombineres de to ting, er man voldsomt tilskadekommen.
Det vil fuldstændig afhænge af, hvilken type skader man har i forhold til mulighederne for overlevelse, siger Rikke Holmgaard.
- Man kan være så forbrændt uden på kroppen, så man har så dybe forbrændinger, at det kan være svært at overleve, hvis der ikke er hud, man kan dække dem med.
Man kan kun dække brandsår med folks egen hud.
Men ofte er chancerne gode for at overleve, siger overlægen.
Hun fortæller, at hjernen også kan tage alvorlig skade, hvis mennesker bliver ramt af et lyn.
- Hjernen er også udsat, fordi strømmen vandrer bedst i nervevæv.
Bliver man ramt direkte i hjernen eller kraniet, vandrer strømmen igennem her og kan give umiddelbare skader i form af hævelse, som trykker på hjernen.
Det kan man få varige men af, siger Rikke Holmgaard.
FacebookTwitterKopier linkEmner:Læger|Danmarks Meteorologiske Institut|Københavns Lufthavne|Vejret|Hvidovre




https://www.dr.dk/nyheder/penge/flyselskab-lovede-plante-titusinder-af-traeer-det-skete-aldrig

PengeFlyselskab lovede at plante titusinder af træer: Det skete aldrigNorwegian lovede at plante 7.
000 træer i Europa og yderligere titusinder over hele verden for klimaet inden udgangen af 2017.
For 18 måneder siden plantede Norwegian "træer for planeten" ved den engelske by Oxford.
Men i dag er 1500 døde.
Af Jesper Knudsen, Kasper Duncan Gram (video) og Reportage: Annika Wetterling og Niels Borgholm (foto)13.
juni 2019 kl.
10.
00 | opdateret 13.
juni 2019 kl.
14.
50Bemærk: artiklen er mere end 30 dage gammelLæs opDer er langt mellem træerne på Burgess Field lige uden for den engelske by Oxford.
Selv om flyselskabet Norwegian skulle have plantet 3.
500 træer lige her for halvandet år siden.
Richard Gordon har talt træerne flere gange.
- Jeg kender alle de steder, der er plantet træer.
Og jeg har talt dem omhyggeligt.
Jeg skønner, at der er cirka 1.
000 her, siger han.
Det er mindre end en tredjedel af de træer, der oprindeligt skulle være plantet.
Richard Gordon er formand for Friends of Burgess Field.
Foreningen har siden januar 2018 arbejdet på at forvandle området ved floden Themsen til vild natur til glæde for Oxfords lokalbefolkning.
Så han kender området bedre end de fleste.
Richard Gordon, som er formand for Venner af Burgess Field, og som siden januar 2018 har arbejdet for at gøre området i Oxford, der ligger ud til Themsen, til grønt og frodigt område.
- Hvor de resterende 2.
500 træer er, ved jeg ikke.
Spørg byens parkafdeling.
Det var dem, der havde ansvaret for træplantningen, forklarer han.
Parkafdeling : Mange træer er dødeHos ejeren af området, Oxford City Council, bekræfter man, at en stor del af træerne i dag er væk.
Julian Cooper fra byens parkafdeling er dog mere optimistisk end Richard Gordon.
Han mener, at kun cirka 1.
500 er døde, og at der derfor må stå mindst 2.
000 tilbage.
Ja, det overrasker mig.
Det omfang, I fortæller mig, at der er døde træer i Oxford.
Det gør det.
Andreas Tjørnholm, kommunikationschef Norwegian DanmarkIfølge ham har netop klimaforandringer – i hvert fald en varm sommer – slået en stor del af de kun halvandet år gamle træer ihjel.
- Nogle af træerne er blevet fjernet af mine folk, fordi de er døde på grund af sidste års varme sommer.
Andre har været udsat for vandalisme, siger han.
Norwegian WoodDe første træer ved Oxford blev plantet for rullende kamera i efteråret 2017.
Begivenheden blev foreviget i en PR-film, som indtil sidste uge lå på Norwegians hjemmeside.
De spæde planter blev hjulpet i jorden af Norwegians egne medarbejdere og ledelse, som var taget til Burgess Field med spade og arbejdshandsker.
Selv flyselskabets britiske CEO, Lennart Ceder, var trukket i arbejdstøjet.
Formålet var ifølge Norwegians presseafdeling blandt andet at “styrke indsatsen for at gøre luftfarten mere klimavenlig.
”“Træplantning er et effektivt middel til at bekæmpe klimaforandring.
Ved at involvere sig i denne sag engagerer Norwegian sig i at kompensere for noget af CO2udledningen fra vore fly,” skrev flyselskabet i sit pressemateriale.
Norwegian er overrasketNorwegian selv er i dag overrasket over, at mange træer er væk ved Oxford.
- Ja, det overrasker mig.
Det omfang, I fortæller mig, at der er døde træer i Oxford.
Det gør det, siger Norwegians danske kommunikationschef Andreas Hjørnholm.
Richard Gordon peger på området ved Oxford, som burde være fyldt af små træer.
Men næsten hvert andet har ikke overlevet.
Men han garanterer samtidig, at der vil blive plantet nye træer i stedet for de døde.
Det vil ske til efteråret 2019.
Træerne er nemlig dækket af en genplantningsgaranti siger han.
Mål med titusinder af træer ikke nåetNorwegian lovede også at plante “titusinder af træer over hele verden" inden udgangen af 2017.
I dag må Andreas Hjørnholm dog erkende, at målet ikke er nået.
- Vi har siden pressemeddelelse blev sendt ud plantet 15.
000 træer.
Så hvis du vil være bogstavelig omkring det, så mangler vi at plante 5.
000 træer, det er korrekt, siger kommunikationschefen.
Han oplyser, at de 13.
000 træer er plantet i området Khasi Hills i Indien.
Det er sket via organisationen WeForest.
Og så er der plantet yderligere 2.
000 i Spanien.
Han har ikke umiddelbart en forklaring på, hvorfor Norwegian ikke er nået i mål med løftet om “titusinder af træer over hele verden” i 2017 eller indhentede det i 2018.
- Det er der forskellige grunde til, konstaterer han.
Opdateret med video.
FacebookTwitterKopier linkEmner:Norwegian|Flyselskaber|England|Klimaændringer|Storbritannien




https://www.dr.dk/sporten/badminton/badmintonstjernen-lee-chong-wei-indstiller-karrieren

BadmintonBadmintonstjernen Lee Chong Wei indstiller karrierenMalaysieren har ikke været på banen siden en kræftdiagnose sidste sommer.
Det var en følelsesladet Lee Chong Wei, der på et pressemøde i hjemlandet Malaysia annoncerede, at han dropper at gøre comeback.
13.
juni 2019 kl.
07.
18Bemærk: artiklen er mere end 30 dage gammelLæs opDen malaysiske badmintonstjerne Lee Chong Wei indstiller karrieren i en alder af 36 år.
Det oplyser han ifølge nyhedsbureauet AFP på et pressemøde i hjemlandet.
- Det har været en svær beslutning at stoppe.
Jeg elsker virkelig denne sport, men den er meget krævende.
Jeg takker alle malaysiere for de sidste 19 år, siger Lee Chong Wei.
I juli sidste år fik han konstateret kræft i næsen, men efter et behandlingsforløb var han klar til at genoptage træningen i november og satte sig ved den lejlighed et mål om at komme med til OL 2020 i Tokyo.
Lee Chong Wei var tydeligt meget berørt over at måtte stoppe sin badmintonkarriere.
 Lee Chong Wei var tydeligt meget berørt over at måtte stoppe sin badmintonkarriere.
 Lee Chong Wei var tydeligt meget berørt over at måtte stoppe sin badmintonkarriere.
1 / 3Lee Chong Wei var tydeligt meget berørt over at måtte stoppe sin badmintonkarriere.
1 / 3Lee Chong Wei var tydeligt meget berørt over at måtte stoppe sin badmintonkarriere.
2 / 3Lee Chong Wei var tydeligt meget berørt over at måtte stoppe sin badmintonkarriere.
3 / 3Han stilede da efter at gøre comeback ved All England i marts, men det måtte han siden opgive og udpegede derefter hjemlandets store turnering Malaysia Open som turneringen, hvor han ville vende tilbage i de aktives rækker.
Men da også den deadline blev overskredet, valgte Lee Chong Wei at stoppe kampen for at nå tilbage i verdenstoppen.
Han fortæller, at han ikke har trænet siden april, og nu dropper han altså karrieren helt.
Den største i sit hjemland i en årrækkeLee Chong Wei har i adskillige år været Malaysias største sportsnavn og en af verdens absolut bedste badmintonspillere.
Han har vundet en stribe store turneringer og var allerede i 2006 nummer et på verdensranglisten.
Men det lykkedes ham aldrig at vinde VM eller OL.
Lee Chong Wei (tv.
) vandt OL-sølv for tredje gang i karrieren ved legene i 2016 i Rio de Janeiro.
Her ses han ved medaljeceremonien sammen med den danske bronzevinder Viktor Axelsen (th.
) og den olympiske mester Chen Long.
Han tabte finalen ved OL i både 2008, 2012 og 2016, mens han har hentet tre sølv- og en bronzemedaljer i VM-sammenhæng.
Den sidste store turneringssejr kom i juli 2018, hvor han vandt Malaysia Open for 12.
gang efter at have besejret Kento Momota i finalen.
/ritzau/FacebookTwitterKopier linkEmner:Lee Chong Wei (badmintonspiller)|Malaysia|Badminton|Arbejdsmarked|Tokyo




https://www.dr.dk/nyheder/politik/folketingsvalg/henrik-dahl-undskylder-men-staar-ved-kritik-der-staar-praecis-det-i

FolketingsvalgHenrik Dahl undskylder, men står ved kritik: 'Der står præcis det i den, der skal stå'Medlemmer af Liberal Alliance tager undskyldningen til efterretning, men den skal også efterleves, mener de.
Henrik Dahl, folketingsmedlem for Liberal Alliance, har undskyldt for tonen i sin kritik af den nu tidligere partitop.
(Arkiv) Af Kevin Ahrens13.
juni 2019 kl.
09.
44 | opdateret 13.
juni 2019 kl.
10.
05Bemærk: artiklen er mere end 30 dage gammelLæs op- Jeg står der, hvor jeg hele tiden har stået.
Jeg er medlem af vores folketingsgruppe.
Sådan lyder det fra Henrik Dahl, der altså fortsat er én af fire folketingsmedlemmer for Liberal Alliance, efter at partiet holdt hovedbestyrelsesmøde i går.
På dagsordenen for mødet var, hvordan man taler til hinanden i partiet, skrev Henrik Dahl i går i et opslag på Facebook, hvor han også undskylder over for Anders Samuelsen, Mette Bock og Thyra Frank.
Steen Holm Iversen har jo markedsført sit folketingskandidatur på, at han er en mand med de klassiske dyder.
En mand af den gamle skole.
Derfor har jeg den helt klare forventning, at han holder sit ord og allerede i dag melder sig ud af Liberal Alliance.
Henrik Dahl, Liberal AllianceUndskyldningen kommer efter den kritik, som Henrik Dahl fremførte mod partiets ledelse i kølvandet på Liberal Alliances mildest talt dårlige valg.
- Det har været fuldstændig gennemsyret af nepotisme, og det er jo en nepotisme, der kommer fra Anders (Samuelsen, red.
), sagde han til DR Nyheder.
Læs også:Henrik Dahl undskylder efter angreb på partifæller: Det var over stregenI opslaget på Facebook undskylder Henrik Dahl dog ikke for, hvad han sagde, men hvordan han sagde det.
Der er dog intet tilfældigt i undskyldningen, fortæller han i dag.
- Formuleringen af min undskyldning er nøje overvejet, og den er godkendt af Alex Vanopslagh, og derfor står der præcis det i den, som der skal stå i den, siger Henrik Dahl.
Hør mere af Henrik Dahls kritik af ledelsen i Liberal Alliance i videoen herover.
Aldrig nok med en undskyldningHenrik Dahls krasse kritik af partitoppen fik baglandet, især i hans egen storkreds i Sydjylland, til at sige fra.
En af dem var Pernille Schwaner, der endte med tredjeflest personlige stemmer blandt Liberal Alliances medlemmer i storkredsen.
Læs også:Ny LA-ballade om Henrik Dahl: 'Han har pisset os allesammen op og ned ad ryggen'Hun ville "som minimum" have en undskyldning fra Henrik Dahl, hvilket hun altså nu har fået.
- Undskyldningen vælger jeg at tolke som, at han trækker sine udmeldinger tilbage og godt kan se, at han har været lidt for kritisk og usaglig i kritikken af Anders Samuelsen, Thyra Frank og Mette Bock, siger hun.
Undskyldningen er dog ikke nok, understreger Pernille Schwaner.
- Jeg kan godt se mine vælgere i øjnene.
Men det kræver selvfølgelig, at han efterlever den og tager undskyldningen til efterretning, og at hans adfærd fremadrettet ændrer sig.
- Forventer han melder sig udSpidskandidaten i kredsen og Varde-byrådsmedlemmet, Steen Holm Iversen, truede med at trække sig som medlem af Liberal Alliance, hvis ikke Henrik Dahls udtalelser fik konsekvenser og sanktioner.
Han tager undskyldningen til efterretning, men så heller ikke mere.
- Og jeg vil naturligvis give det en tanke og tage stilling til, hvor jeg selv står.
Og hvad jeg har lyst til at bruge de mange timer, det kræver at genopbygge Liberal Alliance, på, siger han.
Steen Holm Iversen understreger, at han fortsat er medlem af Liberal Alliance, men lægger ikke skjul på, at der skal forandringer til, hvis han også skal være det efter en lang sommerferie.
- Der skal handling og en eller anden form for adfærdsændring til, men det er jeg på ingen måde afklaret i forhold til.
Det vil jeg give en grundig overvejelse, siger han.
Henrik Dahl har dog en opfordring til Steen Holm Iversen allerede nu.
- Steen Holm Iversen har jo markedsført sit folketingskandidatur på, at han er en mand med de klassiske dyder.
En mand af den gamle skole.
Derfor har jeg den helt klare forventning, at han holder sit ord og allerede i dag melder sig ud af Liberal Alliance, siger Henrik Dahl.
Det kommer dog ikke på tale før efter sommerferien, siger Steen Holm Iversen.
- Henrik Dahl er iøvrigt ikke i en position, hvor han kan forvente eller kræve ret meget.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Lokalpolitik|Jylland




https://www.dr.dk/nyheder/kultur/film/ny-film-med-anders-matthesen-blaeser-anmelder-omkuld-hvor-er-det-godt-gaaet

FilmlandSe temaAf Filmanmelder og vært på FilmlandPer Juul CarlsenFilm og serierNy film med Anders Matthesen blæser anmelder omkuld: Hvor er det godt gået!
Ny fængselskomedie med Anders Matthesen i hovedrollen er langt mere end blot en komedie.
- Frederikke Aspöck får alvor og komik, moral og amoral og absurditeter og banaliteter til at mødes i et lillebitte univers i et dansk fængsel', skriver Per Juul Carlsen.
(© SF Studios)13.
juni 2019 kl.
06.
31Bemærk: artiklen er mere end 30 dage gammelLæs opHvis jeg en dag havner i spjældet, vil jeg skynde mig at søge plads i koret hos Anders Matthesen.
Ikke fordi, Anders Matthesen er komiker under aliaset Anden, og fordi det er ham, der står bag 'Ternet Ninja' og 'Terkel i knibe' og meget mere, og dermed er alt skideskægt i fængslet … eller jo, det er nok også det, det handler om for mig.
Men først og fremmest er alt dejligt anderledes i afdelingen for isolationsfængslede hos Niels alias Anders Matthesen.
Stil spørgsmål til instruktørenDu kan stille spørgsmål til filmens instruktør, Frederikke Aspöck, når hun torsdag kl.
17 sidder klar ved tasterne for at svare på jeres spørgsmål.
Stil dit spørgsmål på siden her.
Det kan godt være, at Niels har en seriøs brist i forhold til små piger.
Det kan også godt være, at Niels har en vis trang til bestemme og styre sine omgivelser, hvilket er pænt belastende.
Det kan godt være, at Niels slet ikke er det, vi forstår ved et godt menneske.
Det kan også godt være, at han er omgivet af voldtægtsforbrydere og andre psykisk ustabile mænd i isolationsafdelingen.
Men der er noget smukt ved at se mennesker, der er anklaget for at have begået nogle af de værste forbrydelser, vi kan forestille os, falde til ro med at synge i kor.
'De frivillige'Instruktør: Frederikke AspöckMedvirkende: Anders Matthesen, Jacob Lohmann, Christopher LæssøPremiere: 13.
juniVerden bliver så skønt vendt på hovedet.
Det farlige får et skær af hygge.
Det hyggelige får et skær af farlighed, når Anders Matthesens Niels insisterer på, at sange, også den danske nationalsang, i almindelighed bliver sunget alt for langsomt.
Instruktør træder i karakterNår jeg står der i koret hos Anders Matthesens Niels, vil jeg være med til at tage imod Markus Føns, den pæne mand der træder ind ad døren i sit pæne tøj og sit velplejede skæg.
Jeg vil se på ham og tænke 'hvad skal han her?
'Jeg vil formentlig også blive duperet af, at han, en kendis, der er beskyldt for alvorlig økonomisk svindel, træder inden for i min verden.
Og jeg vil, som de fleste andre, kaste mig over Markus Føns, for at høre ham gentage de vigtige pointer, han har nedskrevet i sin selvhjælpsbog, så jeg også kan få succes i livet.
Og så vil jeg mærke godt efter, mens jeg opdager, at noget er i gang omkring mig.
Søren Malling (tv.
) spiller rollen som Peter overfor Anders Matthesens karakter Niels.
(© SF Studios)Markus Føns træder i karakter som et menneske, der elsker magt og kontrol.
Og han ramler ind i Niels, der også kræver kontrol.
Men der er forskel på en kendis, der har scoret kassen og en bums, der har forgrebet sig på en lille pige.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Og jeg vil med stor interesse studere Markus Føns og Niels, mens de undersøges og pilles fra hinanden.
Og jeg vil spekulere over, hvad der er sket med instruktøren Frederikke Aspöck, der studerede almindelige mennesker i små intime kammerspil i sine forrige film, 'Labrador' og 'Rosita', men nu træder skarpt i karakter med en helt anden type film, hvor humor, også af den absurde slags, spiller en hovedrolle.
Mens hendes forrige film lignede et stykke virkelighed, der var klippet ud og rammet ind af fortekster og rulletekster, er 'De frivillige' med Niels og Markus Føns et karikeret univers og en åbenlys samfundskommentar.
Lidt af en drillepindPå overfladen ligner den en klassisk dansk folkekomedie.
Men den er samtidig en drillepind, der udfordrer vores opfattelse af forbrydere og forbrydelser og moral.
Den har en ualmindeligt kompleks figur i Niels, der er komisk i sin jagt på kontrol, tragisk i sin psykiske brist og rørende i sin kærlighed til sin kone, Linda, som virkelig kæmper med at forstå sin mands kompleksitet.
At klemme så svær en figur ind i en film, der også kan bruges som en grinebiderfilm en fredag aften, er godt gået af Frederikke Aspöck og forfatter Lars Husum.
'De frivillige' er instrueret af Frederikke Aspöck, der i 2015 vandt prisen for bedste instruktør på Moskva International Film Festival for filmen 'Rosita'.
(© SF Studios)Og jeg vil stå der i koret og fundere over, hvor nemt man kan skabe en fængselsfilm, der overhovedet ikke ligner andre fængselsfilm, fordi den forkaster de mørkedystre klichéer fra amerikanske og franske film og i stedet viser en mikroudgave af det danske samfund.
Og jeg vil spekulere over, hvor fnuglet man kan få alvor og komik, moral og amoral og absurditeter og banaliteter til at mødes i et lillebitte univers som et dansk fængsel.
Der, på den plads i koret, i en dansk film, eller i en film i almindelighed, har jeg i hvert fald aldrig været før.
(© SF Studios)Læs også:2 stjerner til katastrofefilm med legendarisk monster: Det er det rene klimatosseri!
FacebookTwitterKopier linkEmner:Anders Matthesen (komiker)|Kriminalitet|Humor




https://www.dr.dk/nyheder/udland/ban-ki-moon-hojeste-risiko-atomkrig-i-flere-artier

UdlandBan Ki-moon: Højeste risiko for atomkrig i flere årtierAlle atommagter skal tage nedrustning alvorligt, siger FN's tidligere generalsekretær.
Den tidligere generalsekretær i FN Ban Ki-moon talte onsdag med store ord i FN's Sikkerhedsråd.
På billedet ses Ban Ki-moon tale i Paris i 2017.
13.
juni 2019 kl.
06.
23Bemærk: artiklen er mere end 30 dage gammelLæs opRisikoen for en atomkrig er "højere, end den har været i flere årtier".
Det mener den tidligere generalsekretær i FN Ban Ki-moon, skriver nyhedsbureauet AP.
I en tale til FN's Sikkerhedsråd onsdag opfordrede Ban Ki-moon derfor atommagterne til at tage nedrustning alvorligt.
Den tidligere generalsekretær sagde blandt andet, at USA's, Ruslands, Kinas, Storbritanniens og Frankrigs manglende fremgang i nedrustningsarbejdet er med til at undergrave den internationale aftale til forhindring af udbredelsen af kernevåben (NPT) fra 1970.
- Det er på høje tid, at disse lande tager nedrustning alvorligt, hvis de fortsat ønsker at hindre spredningen af atomvåben, lød det sent onsdag aften dansk tid fra Ban Ki-moon.
- Konsekvenserne ved en atomkrig kræver ingen forklaring, tilføjede han.
Manglende opbakning til atomaftaleIkkespredningsaftalen blev indgået for at hindre spredningen af atomvåben.
Atommagter har med aftalen forpligtet sig til at nedruste, mens lande, der ikke har atomvåben, har forpligtet sig til ikke at anskaffe sådanne våben.
Foruden de lande, Ban Ki-moon kritiserede, har også Indien, Pakistan og Nordkorea atomvåben.
Det er ifølge AP også kendt, at Israel har atomvåben, men landets ledere har aldrig villet indrømme det.
Nordkorea trak sig fra aftalen i 2003, mens tre af de øvrige lande aldrig har underskrevet den.
75-årige Ban Ki-moon var generalsekretær i FN i næsten ti år fra 2007 til 2016.
Dengang var det ikke alle, der var begejstret for den tidligere sydkoreanske udenrigsminister.
Hårdere ord fra Ban Ki-moonKritikerne savnede, at han turde kritisere manglende menneskerettigheder i store lande som Rusland og Kina, skriver britiske BBC.
I dag har Ban Ki-moon sluppet de diplomatiske tøjler i New York, men mødes stadig med andre tidligere ledere.
Det sker i den ærefulde klub "The Elders", hvor flere forhenværende verdensledere mødes og diskuterer tidens gang.
Blandt medlemmerne er den forhenværende amerikanske præsident Jimmy Carter og menneskerettighedsaktivisten Desmond Tutu.
/ritzau/FacebookTwitterKopier linkEmner:Ban Ki-moon (politiker)|Jimmy Carter (politiker)|Forenede Nationer|Militærudstyr|Nordkorea




https://www.dr.dk/nyheder/viden/klima/tysk-studie-bitcoin-udleder-mere-co2-end-mange-lande

KlimaTysk studie: Bitcoin udleder mere CO2 end mange landeComputere, der "graver" efter kryptovalutaen Bitcoin, bruger enorme mængder strøm.
Billedet her viser udvindingen af bitcoins i Quebeq i Canada.
Udvindingen af den digitale valuta kræver enormt strømforbrug.
13.
juni 2019 kl.
06.
55Bemærk: artiklen er mere end 30 dage gammelLæs opDen digitale kryptovaluta bitcoin er ansvarlig for massiv udledning af CO2.
Det konkluderer en ny tysk undersøgelse, der er blevet offentliggjort onsdag.
Bitcoin, der er verdens største kryptovaluta, udleder blandt andet mere CO2 end lande som Estland, Kroatien og Jordan, viser undersøgelsen.
Forskerne fra Det Tekniske Universitet i den tyske by München har regnet ud, at computere, der genererer bitcoins, bruger en mængde strøm, der svarer til udledningen af mellem 22 og 22,9 millioner ton CO2 årligt.
Det er over halvt så meget som Danmarks udledning.
Den ligger årligt på 35 millioner ton ifølge hjemmesiden Global Carbon Atlas, der kortlægger landes CO2-udledning, og som det tyske studie også henviser til.
Ti år med kryptovalutaerBitcoin blev lanceret for omkring ti år siden.
Identiteten på personen bag kryptovalutaen kendes ikke, men vedkommende går under navnet Satoshi Nakamoto.
Det var dengang verdens første kryptovaluta.
I dag findes der en lang række.
Kryptovaluta kan bedst beskrives som en slags digitale penge.
Transaktioner med de digitale valutaer foregår anonymt og uden om bankerne.
De digitale mønter kan opbevares i en virtuel pung på nettet.
Bitcoins genereres - eller "udvindes" - af computere gennem komplicerede matematiske processer.
Det er årsagen til det store strømforbrug.
Forskere undersøgte hardwareDer findes et begrænset antal af de digitale mønter, og jo nærmere man når det punkt, jo mere krævende bliver processen.
Den tyske undersøgelse har brugt oplysninger fra de producenter, der leverer hardware til at genere bitcoins, til at udregne strømforbruget.
Det land i verden, der udleder mest CO2, er Kina.
Ifølge Global Carbon Atlas står kineserne årligt for udledningen af 9839 millioner ton CO2.
Nummer to er USA med 5270 millioner ton CO2 om året.
/ritzau/dpaFacebookTwitterKopier linkEmner:Bitcoin|Tyskland|Estland|Jordan|Kina




https://www.dr.dk/nyheder/politik/folketingsvalg/mange-lokalpolitikere-spiller-paa-heste-efter-folketingsvalget

FolketingsvalgMange lokalpolitikere spiller på to heste efter folketingsvalget29 politikere, som sidder i enten byråd eller regionsråd, er valgt til Folketinget.
Kun få dropper deres dobbeltmandat.
Mette Thiesen (tv.
) fra Nye Borgerlige er en af de byrådspolitikere, der beholder sin plads i byrådet i Hillerød samtidig med, at hun nu skal være folketingsmedlem.
Af Kathrine Ejdum Kjølberg13.
juni 2019 kl.
06.
00Bemærk: artiklen er mere end 30 dage gammelLæs opRundt om i landet er 29 byråds – og regionrådspolitikere blevet valgt til Folketinget, og størstedelen af dem vælger at beholde begge poster.
Det gælder blandt andre Morten Dahlin, der er valgt til Folketinget for Venstre og også sidder i byrådet i Greve kommune.
- Vælgerne i Greve har valgt mig til byrådet, så hvis det er muligt, synes jeg helt grundlæggende, at man skal sidde sit mandat ud, når man har fået det af vælgerne, siger Morten Dahlin.
Mette Thiesen fra Nye Borgerlige vil fremover også kombinere sin byrådsplads i Hillerød med en ny virkelighed som folketingsmedlem.
- Jeg har en ambition om at fortsætte.
Jeg har de seneste år haft både fuldtidsarbejde, været byrådsmedlem og folketingskandidat, så jeg er vant til, at der er meget at se til, siger Mette Thiesen.
Socialdemokrater stopperDet er primært politikere fra Venstre, Konservative og Dansk Folkeparti, der fortsætter det lokale og regionale arbejde samtidig med, at de jonglerer med livet som MF’er.
Hos Socialdemokratiet og SF er reglerne, at man som udgangspunkt ikke har et dobbeltmandat.
Derfor siger Helsingørs viceborgmester og mangeårigt medlem af byrådet for Socialdemokratiet, Henrik Møller da også farvel til byrådsarbejdet.
- Jeg synes det at være folketingspolitiker er et fuldtidsjob, og det vil være svært for mig at passe begge dele, siger Henrik Møller.
Han frygter ikke, at han mister følingen med, hvad der sker i kommunalpolitik, selvom han ikke længere er en del af byrådet i Helsingør.
- Jeg har siddet i mere end 25 år i kommunalbestyrelsen i Helsingør, så jeg synes, jeg har den indsigt, jeg skal bruge for at vide, hvordan vilkårene og forholdene er i kommunen, siger han.
Men det kan være en fordel at have et dobbeltmandat, mener Venstres Morten Dahlin:- Vi har nogle i byrådet som har gode kontakter på Christiansborg, som kender lovgivningen og som kan tage sager op, der er vigtige for folk i Greve.
Fordele og ulemperUd af de 29 dobbeltvalgte, som DR har talt op, overvejer fem nu, hvad de vil gøre.
Det gælder blandt andre Carsten Kissmeyer fra Venstre, som sidder i regionsrådet i Region Midtjylland og den nyvalgte formand for Liberal Alliance, Alex Vanopslagh, der sidder i Borgerrepræsentationen i København.
Seks politikere stopper som byrådspolitikere, to har ikke svaret DR, mens 16 har bekræftet, at de fortsætter.
Det er de færreste, der kan løse så omfattende en opgave.
Omvendt må man sige, at der er nogle, der kan arbejde utroligt meget.
Roger Buch, valgforsker ved Danmarks Medie - og JournalisthøjskoleOg der kan være både fordele og ulemper ved at have et dobbeltmandat, mener valgforsker fra Danmarks Medie – og Journalisthøjskole Roger Buch.
- Det kan være en form for lyttepost, hvor man er helt up to date med, hvad der er undervejs fra Christiansborg af nye lovinitiativer, og hvor man også kan fremføre sine synspunkter - enten som repræsentant for den enkelte kommune eller for kommunerne bredt, siger Roger Buch.
Han mener, at den største udfordring ved et dobbeltmandat er tiden og arbejdspresset, fordi posten som folketingsmedlem er et fuldtidsarbejde eller mere, og byrådstjansen koster også kræfter og svarer til et deltidsjob.
- Det er de færreste, der kan løse så omfattende en opgave.
Omvendt må man sige, at der er nogle, der kan arbejde utroligt meget, vurderer Roger Buch.
Læs også:Kommunalpolitikere har for travlt i Folketinget til byrådsmøderFacebookTwitterKopier linkEmner:Danmarks Medie og Journalisthøjskole|Lokalpolitik|Mette Thiesen (politiker)|Venstre|Greve




https://www.dr.dk/nyheder/penge/plant-planeten-norwegians-traeer-har-kun-ringe-klimaeffekt

Penge'Plant for planeten': Norwegians træer har kun ringe klimaeffektNordens største flyselskab "planter træer for planeten", siger de.
Men erkender i dag, at træerne ikke gør den store forskel for klimaet.
Det vigtigste, et flyselskab kan gøre for miljøet, er at investere i ny luftflåde og teknologi, ikke skinnende reklamer, siger topchef for Norwegian Bjørn Kjos.
Økologisk Råd mener, Norwegian selv bruger klimaet som PR-stunt.
Af Jesper Knudsen13.
juni 2019 kl.
06.
45 | opdateret 13.
juni 2019 kl.
14.
51Bemærk: artiklen er mere end 30 dage gammelLæs opAmbitionerne var store, da Norwegian begyndte at plante træer for halvandet år siden ved den engelske by Oxford.
“Plant for planeten”, lød sloganet, da flyselskabets britiske medarbejdere og ledelse i oktober 2017 trak i arbejdstøjet for at plante de første træer.
- Med træplantning styrker vi igen indsatsen for at gøre luftfarten mere klimavenlig, lød det fra Norwegian, som lovede at plante 3.
500 træer i England, 3.
500 i Spanien og yderligere ”titusinder af træer over hele verden”.
Det skulle ske inden udgangen af 2017.
Norwegian har i dag plantet i alt 22.
000 træer.
Ekspert: Mere PR end klimaMen de gode intentioner til trods, så ændrer de norske træer ikke meget på luftfartens klimabelastning, mener Kåre Press-Kristensen, seniorrådgiver i det Økologiske Råd.
- 22.
000 træer svarer til om året at kompensere for udledningen fra 300 passagerer i blot én tur-retur til New York, siger Kåre Press-Kristensen, seniorrådgiver i det Økologiske Råd.
Norwegian fløj sidste år med 37 millioner passagerer.
Derfor skal der plantes en del flere træer, før det for alvor kan mærkes, mener han.
Træplantningen i Oxford er ikke helt lykkedes for Norwegian.
Det skønnes, at halvdelen af træerne er gået ud siden 2017.
- Det forslår som en skrædder i helvede.
Så i forhold til klimaet er det nok mere PR end reel handling, siger han og tilføjer:- Forudsætningen for regnestykket er, at Norwegians træer bliver fuldt udvoksede og ikke dør undervejs.
Forkert at tale om CO2-kompensationAt der ikke er meget klimahjælp at hente i de 22.
000 træer, bekræfter det konsulentfirma, som har haft ansvaret for plantningen.
- Du kan ikke på nogen måde blande CO2-kompensation og kampen mod global opvarmning ind i disse projekter, skriver direktør i Global Climate Institute, Morten Jensen, i en mail til DR Nyheder og fastslår, at det vil være “decideret misvisende og forkert” at gøre det.
Alligevel var det det, Norwegian gjorde, da selskabet begyndte at plante træerne for halvandet år siden og efterfølgende sendte pressemeddelelser ud om begivenheden i et stort antal lande.
I pressematerialet skrev flyselskabet blandt andet:- Træplantning er et effektivt middel til bekæmpelse af klimaændringer, da disse er et naturligt middel i kampen mod CO2 i atmosfæren.
Ved at involvere sig i denne sag engagerer Norwegian sig i at kompensere for en del af CO2-udledningen fra sine fly.
Norwegian: Træplantning var for personaletNorwegian selv nedtoner i dag træernes betydning for klimaet.
Hovedformålet er ikke at gøre luftfarten mere klimavenlig.
Træplantningen er nærmere tænkt som en slags personale-event, forklarer Norwegians danske kommunikationschef, Andreas Hjørnholm.
- Det her projekt er tænkt som en gestus, hvor vi planter nogle træer sammen med vores medarbejdere.
For at vise vores medarbejdere og for at vise omverdenen, at vi som flyselskab tager det her meget alvorligt, siger han.
En stor del af Norwegians træer ved Oxford er i dag døde.
Tilbage står de plastikrør, der skulle beskytte træerne mod mus og kaniner.
Han fastholder dog stadig, at selskabets træplantning gør en forskel for klimaet.
Du mener, de 22.
000 træer gør en forskel?
- Ja, men jeg siger jo også til dig, at det er ikke nogen stor forskel, og det er ikke nogen forskel, der kommer til at løse klimaudfordringen, siger han.
Kamp om grønne klimatrøjeNorwegian er ikke det eneste flyselskab, der for tiden stræber efter den grønne klimatrøje.
SAS tilbyder i dag sine kunder mulighed for at betale "klimaaflad" for flyrejsen.
Pengene, lover selskabet, vil blive investeret i vindenergi i Indien.
KLM og Air France lover at plante træer i Panama for klimaets skyld.
Senest er også Ryanair gået med i kampen om den grønne trøje.
Her har kunderne siden marts kunnet “lave en frivillig donation til klimavelgørenhed i slutningen af bookingprocessen”, lyder det fra selskabet.
Norwegian giver dog ikke meget for konkurrenternes tiltag, som beskyldes for at pynte sig med lånte grønne fjer.
For nylig skrev Norwegians topchef Bjørn Kjos på Twitter:- Frustrerende, at flyselskaber tyr til grønvask.
Faktum: Den vigtigste ting, et flyselskab kan gøre for miljøet, er at investere i en ny luftflåde og teknologi, ikke i skinnende reklamer.
Opdateret med video.
FacebookTwitterKopier linkEmner:Flyselskaber|Norwegian|Det Økologiske Råd|England|Bjørn Kjos (erhvervsleder)




https://www.dr.dk/nyheder/politik/flertal-vil-undersoge-stojbergs-rolle-i-asylsag

Støjbergs instruksSe temaPolitikFlertal vil undersøge Støjbergs rolle i asylsagSagen om ulovlig adskillelse af unge asylpar er blevet en del af de igangværende regeringsforhandlinger.
Et flertal i det nye Folketing vil have Inger Støjbergs (V) ageren i sagen om ulovlig adskillelse af asylpar undersøgt.
13.
juni 2019 kl.
00.
56Bemærk: artiklen er mere end 30 dage gammelLæs opSagen om adskilte asylpar - også kendt som barnebrudssagen - er blevet en del af de igangværende regeringsforhandlinger, skriver berlingske.
dk.
S, EL, R og SF, der forhandler om grundlaget for en mulig ny regering, vil have en uvildig undersøgelse af afgående udlændinge- og integrationsminister Inger Støjberg (V) og hendes rolle i sagen om adskillelse af asylpar.
Socialdemokratiets Mattias Tesfaye siger han til Berlingske:- Vi står naturligvis ved, at der er behov for at undersøge Inger Støjbergs håndtering af denne sag nærmere.
Læs også:Røde partier: Støjberg har misbrugt ombudsmandsrapport mange gangeR-gruppeformand Sofie Carsten Nielsen fortæller til Berlingske, at sagen er blevet en del af regeringsforhandlingerne.
Udgangspunktet for kritikken er en ulovlig instruks, som Inger Støjberg i februar 2016 udstedte i form af en pressemeddelelse, som Udlændingestyrelsen fik besked om at administrere efter.
Instruksen betød, at asylpar, der opholdt sig i Danmark, skulle adskilles, hvis den ene part var under 18 år.
Siden har Folketingets Ombudsmand betegnet det som 'særdeles kritisabelt', fordi det enkelte par har krav på en individuel sagsbehandling.
En undersøgelse af Inger Støjbergs rolle var et ønske fra de røde partier allerede inden folketingsvalget, men det blev blokeret af regeringen og DF.
Der har været afholdt flere samråd i sagen.
Inger Støjberg har gentagne gange afvist kritikken af sin ageren og har fastholdt, at hun aldrig har 'forsøgt at iværksætte en ulovlig praksis'.
/ritzau/FacebookTwitterKopier linkEmner:Inger Støjberg (politiker)|Mattias Tesfaye (politiker)|Venstre|Berlingske Media|Valg og folkeafstemninger




https://www.dr.dk/nyheder/udland/trump-jeg-vil-tage-imod-hvis-fremmede-magter-tilbyder-info-om-en-politisk-modstander

Rusland-undersøgelseSe temaUdlandTrump: Jeg vil tage imod, hvis fremmede magter tilbyder info om en politisk modstanderPræsidentens udtalelser kritiseres af politiske modstandere - og taler imod hans egen FBI-chef.
Donald Trump vil ikke afvise at tage imod informationer om sine politiske modstandere fra fremmede magter.
Af Louise Brodthagen Jensen13.
juni 2019 kl.
09.
25Bemærk: artiklen er mere end 30 dage gammelLæs opHvis fremmede regeringer tilbyder informationer om en politisk modstander, er det værd at lytte til, lyder det fra USA’s præsident, Donald Trump.
Han slår samtidig fast, at han ikke nødvendigvis ser grund til at informere det amerikanske forbundspoliti, FBI, i tilfælde af, at det skulle ske.
Det er ikke en indgriben, de har jo informationer.
Det tror jeg, jeg ville tage imod.
Præsident Donald Trump- Jeg tror bestemt, jeg vil lytte til det, der er intet galt i det, siger Donald Trump i et længere interview med ABC News.
- Hvis nogle ringede fra et andet land, Norge eksempelvis og sagde 'vi har informationer om din modstander', så tror jeg jeg nok, jeg ville lytte til dem, siger han og afviser, at det skulle være at sidestille med fremmed indblanding i et amerikansk valg.
- Det er ikke en indgriben, de har jo informationer.
Det tror jeg, jeg ville tage imod.
Hvis jeg havde fornemmelse af, at noget var galt, ville jeg måske gå til FBI, siger han.
Præsidentens udtalelser er blevet skarpt kritiseret af hans demokratiske potentielle modstandere i kampen om præsidentposten i 2020.
Tidligere vicepræsident, Joe Biden, kalder det en "trussel mod den nationale sikkerhed" og senator fra Massachusetts, Elizabeth Warren, opfordrer til at åbne en rigsretssag mod præsidenten.
Det bringer samtidig præsidenten på kant med lederen af FBI, Christopher Wray, der har slået fast, at hvis en repræsentant for en fremmed regering henvender sig til en præsidentkandidats kampagnestab med det formål at blande sig i et amerikanske valg, skal FBI informeres om det.
Men han tager fejl, lyder det fra Trump i interviewet med ABC News.
Donald Trump Jr.
i senatshøringPræsidentens kommentarer om fremmed indblanding i et amerikanske valg faldt i går, samme dag som hans søn, Donald Trump Jr.
, vidnede foran Senatets efterretningskomité for at skabe klarhed om sin rolle i Trumps valgkampagne i 2016.
Donald Trump Jr.
, var indkaldt til at vidne foran Senatets efterretningsudvalg i går.
Den over to timer lange høring fokuserede blandt andet på det efterhånden famøse møde i Trump Tower i New York i juni 2016, hvor Trump Jr.
sammen med blandt andre Trumps svigersøn, Jared Kushner, mødtes med den russsiske advokat Natalja Veselnitskaja, der efter sigende tilbød dem skadelige informationer om den demokratiske præsidentkandidat, Hillary Clinton.
Donald Trump Jr.
afviste under høringen, at han på forhånd havde informeret sin far om mødet - noget Trumps tidligere personlige advokat, Michael Cohen, og et andet tidligere stabsmedlem ellers har hævdet.
Mueller-undersøgelsen spøger stadigDet er anden gang, Donald Trump Jr.
er indkaldt til høring i Senatets efterretningsudvalg, der er ved at færdiggøre dens to år lange undersøgelse af Ruslands forsøg på påvirkning af den amerikanske præsidentvalgkamp.
Noget, der også er blevet undersøgt og kortlagt i den knap 450 sider lange rapport udarbejdet af den særlige undersøger Robert Mueller.
Rapporten, der blev delvist offentligt kendt i marts, har dokumenteret adskillige kontakter mellem folk fra Trumps kampagne, og hvad der formodes at være officielle embedsfolk fra Rusland, men konkluderede samtidig, at der ikke var beviser nok for, at der kunne rejses sigtelser for et egentligt samarbejde.
Det er planen, at Robert Mueller skal vidne for retsudvalget i Repræsentanterne Hus, der også er i gang med en undersøgelse i forlængelse af rapporten.
Udvalget har kæmpet med at få flere både nuværende og tidligere ansatte i Det Hvide Hus til at møde op, heriblandt justitsminister William Barr og tidligere rådgiver Don McGahn.
Ifølge retsudvalgsformanden vil Robert Mueller blive indkaldt til at vidne inden slutningen af sommeren.
FacebookTwitterKopier linkEmner:Donald Trump (politiker)|Hillary Clinton (politiker)|USA|Rusland|Folketingets Retsudvalg




