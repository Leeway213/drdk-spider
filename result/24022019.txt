https://www.dr.dk/nyheder/politik/konservative-vil-haeve-graensen-topskat

PolitikKonservative vil hæve grænsen for topskatGrænsen for topskat skal hæves i næste valgperiode, mener Konservative.
Dansk Folkeparti afviser forslaget.
Ifølge Søren Pape Poulsen (K) vil tiltaget ikke kun kunne mærkes hos de rigeste danskere.
(Arkivfoto).
(Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)25.
feb.
2019 kl.
00.
00Bemærk: artiklen er mere end 30 dage gammelLæs opDe Konservative vil hæve grænsen for topskat med 120.
000 kroner i næste valgperiode.
Det oplyser partiformand Søren Pape Poulsen (K) i et interview med Børsen.
- For det første, fordi topskatten er en misundelsesskat.
For det andet, fordi vi i det her land har brug for at få folk til at yde en ekstra indsats, så vi får alt det arbejde ud af det, vi overhovedet kan, siger han til Børsen.
Grænsen stiger i øjeblikket gradvist til 522.
000 kroner i 2022.
Ifølge beregninger fra den liberale tænketank Cepos kan grænsen hæves yderligere til 642.
000 kroner, hvis der bliver brugt 2,8 milliarder kroner på tiltaget.
Læs også:De Konservative vil uddele skattelettelser i bund og topDet vil ifølge Cepos' beregninger betyde, at 200.
000 danskere kan slippe for at betale topskat.
Ingen krav om skattelettelser for at ind i regeringDer bliver imidlertid ingen krav om topskattelettelser for at indgå i et potentielt regeringssamarbejde efter valget.
Det slår Søren Pape Poulsen fast.
Ifølge K-formanden vil tiltaget ikke kun kunne mærkes hos de rigeste danskere.
Også "helt almindelige" danskere, der arbejder hårdt og gør en ekstra indsats kan drage fordel af topskattelettelser, mener han.
Men det argument køber Dansk Folkeparti ikke.
- Hvis der overhovedet er et råderum til det, og det ser vi umiddelbart ikke, så vil vi hellere kigge på, hvordan vi kan lette skatten i bunden end hæve grænsen for topskat, siger finansordfører René Christensen (DF) til Børsen.
I Liberal Alliance er man ifølge skatteordfører Joachim B.
Olsen positiv over for forslaget.
Venstre melder ud, at partiet endnu ikke vil pege på skatte lettelser i næste valgperiode.
/ritzau/FacebookTwitterKopier linkEmner:Det Konservative Folkeparti|Joachim B.
Olsen (politiker)|Søren Pape Poulsen (politiker)|Skatter og afgifter|Dansk Folkeparti




https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder-0

SuperligaSÅ' DER MÅL!
Se alle weekendens Superligamål på 99 sekunderAndreas Skov Olsen lavede magi for Nordsjælland, mens Bashkim Kadrii tyrede for OB.
Af Niklas Brandt Pedersen24.
feb.
2019 kl.
20.
49Bemærk: artiklen er mere end 30 dage gammelLæs opWeekendens kampe i Superligaen er overstået, og det blev til 18 mål af slagsen.
Men hvilket synes du er bedst?
Se alle målene i videoen øverst i artiklen og stem på din favorit i boksen herunder.
FacebookTwitterKopier linkEmner:Odense Boldklub|Fodbold|Sjælland




https://www.dr.dk/nyheder/indland/saerlig-politibeskyttelse-til-baade-stoejberg-og-pape

IndlandSærlig politibeskyttelse til både Støjberg og PapePET har indsat ekstra sikkerhed for at beskytte to ministre.
Politiet er tilstede ved justitsminister Søren Pape Poulsens hjem i Viborg.
Af Nis Kielgast24.
feb.
2019 kl.
20.
52 | opdateret 24.
feb.
2019 kl.
22.
10Bemærk: artiklen er mere end 30 dage gammelLæs opFlere svært bevæbnede politifolk er blevet sat til at bevogte justitsminister Søren Pape Poulsens hjem i Viborg, og nu melder Politiets Efterretningstjeneste, at man også har styrket sikkerheden for at beskytte udlændinge- og integrationsminister Inger Støjberg.
- PET kan oplyse, at PET og politiet er til stede ved justitsminister Søren Pape Poulsens bopæl og udlændinge- og integrationsminister Inger Støjbergs bopæl, da sikkerheden omkring de to ministre for tiden er styrket.
På nuværende tidspunkt er der ikke yderligere kommentarer, lyder det i en pressemeddelelse fra efterretningstjenesten.
Det har ikke været muligt at få at vide, hvad det er for et trusselsbillede, der er baggrunden for den øgede beskyttelse til de to ministre.
Men det sker fra tid til anden, at der indsættes ekstra beskyttelse af ministre, fortæller DR’s retskorrespondent, Trine Maria Ilsøe:- PET iværksætter ikke dette her uden at have en konkret grund til det.
Men det er ikke til at sige, om der er en reel trussel, eller om de blot er ved at afklare, om der er en reel trussel.
Under alle omstændigheder vil man altid beskytte udsatte personer for en sikkerheds skyld, så længe der er tvivl, siger hun.
Automatrifler og skudsikre vesteDet står dog klart, at sikkerheden er blevet strammet markant fra søndag eftermiddag.
Ifølge TV Midtvest ankom de første politifolk ved justitsministerens bolig i Viborg omkring klokken 14.
40.
Svært bevæbnede politifolk bevogter Søren Pape Poulsens bolig her til aften.
 DR Nyheder)Cirka 16.
30 ankom Søren Pape Poulsen selv eskorteret af to mænd i en sort Landrover, og i løbet af aftenen er flere politibiler ankommet til stedet.
Flere af politifolkene er bevæbnet med automatrifler og iført skudsikre veste.
På et tidspunkt stod fem betjente samlet ved indgangen til ministerens hjem.
Det er også meget sparsomt med oplysninger fra det lokale politi.
- Jeg kan bekræfte, vi er til stede ved hans hus.
Mere kan jeg ikke sige, lyder det fra vagthavende hos Midt- og Vestjyllands Politi, Jan Nørrum, til DR Nyheder.
FacebookTwitterKopier linkEmner:Inger Støjberg (politiker)|Politiets Efterretningstjeneste|Søren Pape Poulsen (politiker)|Politi|Jylland




https://www.dr.dk/sporten/fodbold/england/manchester-city-vinder-aarets-foerste-trofae-efter-straffedrama

EnglandManchester City vinder årets første trofæ efter straffedramaChelsea-manager Maurizio Sarri tabte en magtkamp, da målmand Kepa Arrizabalaga nægtede at lade sig udskifte.
Lørdag vandt Manchester Citys kvindehold FA Cup.
Søndag var det herrernes tur til at vinde et trofæ.
Af Malte Nørgaard24.
feb.
2019 kl.
20.
29Bemærk: artiklen er mere end 30 dage gammelLæs opÅrets første titel er en realitet for Manchester City.
City vandt Liga Cuppen efter finalesejr på 4-3 over Chelsea efter straffesparkskonkurrence.
De første 120 minutter endte 0-0.
City, som også vandt titlen sidste år, er nu oppe på seks Liga Cup-titler i klubbens historie.
I den afgørende straffesparkskonkurrence brændte Jorginho og David Luiz for Chelsea, mens Raheem Sterling satte det afgørende mål ind for City.
Der bliver jublet på banen.
 Så skal trofæet løftes.
 Og vises frem for klubbens fans.
1 / 3Der bliver jublet på banen.
1 / 3Så skal trofæet løftes.
2 / 3Og vises frem for klubbens fans.
3 / 3Men inden da var der masser af drama set over hele kampen.
Det begyndte dog lidt kedeligt.
I første halvleg var der langt mellem de underholdende aktioner, og publikum på Wembley fik ikke mange chancer at se.
Læs også:Liverpool og United deler i stormøde plaget af skaderChelsea og manager Maurizio Sarri havde valgt en defensiv strategi, og den virkede efter hensigten.
City havde svært ved at komme til chancer, og Chelsea-spillerne virkede tilfredse, så længe det stod 0-0.
City-angriberen Sergio Agüero havde de bedste forsøg i første halvleg.
Først skød argentineren over mål, og dernæst havde han et forkølet langskud, som Chelsea-keeper Kepa Arrizabalaga kunne gribe uden problemer.
Chelsea bed fra sigCity var på forhånd storfavorit til at snuppe sejren, men Chelsea begyndte at røre på sig i anden halvleg.
Især Chelseas offensive midtbanespiller Eden Hazard voldte Citys defensiv problemer.
Den indskiftede City-stopper Vincent Kompany blev sat med flere meter, da Hazard strøg ind i feltet og fandt holdkammeraten N'Golo Kante, som sparkede over mål.
Chelseas midtbanespiller Ross Barkley forsøgte sig også, men skuddet gik forbi målet.
City var farligst på kontrastød, og Chelsea måtte to gange i anden halvleg tage ufine metoder i brug for at stoppe modstanderen.
City-stjernen David Silva blev nedlagt af Antonio Rüdiger, som flænsede spanieren lige uden for feltet efter 72 minutter.
Rüdiger fik et gult kort.
Rüdiger sender David Silva i gulvet med en tackling.
 Og efterfølgende bliver han præsenteret for et gult kort.
1 / 2Rüdiger sender David Silva i gulvet med en tackling.
1 / 2Og efterfølgende bliver han præsenteret for et gult kort.
2 / 2Og få minutter før tid viste City-angriberen Raheem Sterling sin hurtighed, så Chelseas midtbanespiller Jorginho var nødt til at tage endnu en advarsel af den mørkegule slags.
Til slut havde Willian et nærgående frispark, som City-keeperen Ederson verfede til hjørnespark.
Der blev ikke scoret i de første 90 minutter plus det løse, og så skulle holdene ud i en halv times forlænget spilletid.
Drama før straffesparkskonkurrencenBegge hold fik nu mere tid og plads, og det var City tættest på at udnytte ti minutter før tid.
Sterling susede til baglinjen inde i feltet og spillede bolden tilbage til Agüero, som afsluttede, men blev tacklet af Chelsea-stopperen César Azpilicueta i sidste øjeblik.
Derefter fulgte et drama af de helt store, da Sarri forsøgte at skifte målmand.
Men Kepa Arrizabalaga nægtede at lade sig udskifte, selv om reserven Wilfredo Caballero stod klar i flere minutter.
Sarri var rasende og på vej ud i omklædningsrummet, inden han vendte tilbage.
Maurizio Sarri vil gerne skifte målmanden Willy Caballero ind før straffesparkskonkurrencen.
 Men det er der tilsyneladende to meninger om.
.
 Men førstemålmand Kepa Arrizabalaga vil ikke skiftes ud, og så må udskiftningen droppes.
1 / 3Maurizio Sarri vil gerne skifte målmanden Willy Caballero ind før straffesparkskonkurrencen.
1 / 3Men det er der tilsyneladende to meninger om.
.
2 / 3Men førstemålmand Kepa Arrizabalaga vil ikke skiftes ud, og så må udskiftningen droppes.
3 / 3Der blev ikke scoret i de første 120 minutter, og så skulle det hele afgøres fra pletten.
Rüdiger blev nødt til at holde Sarri tilbage, da italieneren så ud til at ville snakke med Kepa Arrizabalaga.
I straffesparkskonkurrencen snuppede den spanske Chelsea-keeper et forsøg fra Leroy Sane.
Til gengæld indkasserede Kepa Arrizabalaga et svagt spark fra Agüero, hvor han ellers var helt ude ved bolden.
Chelseas målmand Kepa Arrizabalaga ville ikke udskiftes, og så endte han med at droppe i straffesparkskonkurrencen.
 Øv for pokker.
 Manchester City vinder trofæet.
1 / 3Chelseas målmand Kepa Arrizabalaga ville ikke udskiftes, og så endte han med at droppe i straffesparkskonkurrencen.
1 / 3Øv for pokker.
2 / 3Manchester City vinder trofæet.
3 / 3/ritzau/FacebookTwitterKopier linkEmner:David Luiz (fodboldspiller)|Eden Hazard (fodboldspiller)|Fodbold|Chelsea FC|London




https://www.dr.dk/nyheder/indland/kommune-efter-tabt-sag-om-omsorgssvigt-vi-forsoeger-loebende-laere

IndlandKommune efter tabt sag om omsorgssvigt: 'Vi forsøger løbende at lære'Vi er langt bedre rustet til gribe ind nu, lyder det fra centerchef efter sagen om voldsramte Tino Eriksen.
Tino Eriksen har fået rettens ord for, at Københavns Kommune ikke greb ind og beskyttede ham mod faderens vold.
Af Lars Munck24.
feb.
2019 kl.
20.
53Bemærk: artiklen er mere end 30 dage gammelLæs opTrods adskillige advarsler formåede Københavns Kommune ikke at beskytte 31-årige Tino Eriksen og hans brødre mod et årelangt misbrug fra en voldelig far.
De har nu hver modtaget 300.
000 kroner i erstatning.
Læs også:Alternativ til opslidende retssager om kommunalt omsorgssvigt efterlysesI Københavns Kommune tager de dommen fra Københavns Byret til efterretning, meddeler Anne Steenberg, der er borgercenterchef i Borgercenter Børn og Unge.
Hun har herunder svaret skriftligt på en række spørgsmål fra DR Nyheder:Har kommunen bemærkninger til dommen – altså at der skal ydes erstatning?
- Vi arbejder som socialforvaltning hver dag for at hjælpe udsatte børn og unge til en bedre tilværelse, og dette er en meget ulykkelig sag fra slutfirserne og startnullerne, hvor meget praksis er forandret siden dengang, men vi tager selvfølgelig sagen til efterretning og har betalt den erstatning, som er fastsat i dommen.
Tino Eriksen, den ene af brødrene som optræder i indslaget, giver udtryk for stor skuffelse over, at kommunen ikke har gjort mere for at beskytte ham og hans brødre og søster mod vold og misbrug i hjemmet.
Hvad tænker I om det?
- Det gør naturligvis stadig indtryk, når der er borgere, der oplevede, at de ikke fik den nødvendige hjælp og beskyttelse, som de havde brug for.
Har I gjort nok – og hvis I fortryder noget, hvad er det så?
- Der er uden tvivl tale om en meget tragisk sag.
Retten er nået frem til, at vi som kommune burde og skulle have gjort mere, end vi gjorde den gang.
Det tager vi selvfølgelig til efterretning.
Indsats væsentligt styrketHvad har I lært af denne sag?
- Vi forsøger løbende at lære af vores indsatser.
Denne sag er 15-20 år gammel, og der er heldigvis sket meget på området, både lovgivningsmæssigt og fagligt, siden dengang.
I dag er indsatsen væsentligt styrket for at hjælpe børn i tilsvarende situationer.
Børns Vilkår forholder sig generelt kritisk over for de ofte langstrakte forløb op til og i forbindelse med en retssag, som sagsøgerne i disse erstatningssager om offentligt omsorgssvigt skal igennem.
Hvad var København Kommunens argument for ikke at indgå forlig med sagsøgerne, men prøve sagen i retten?
- Vi er enige i, at den lange ventetid er problematisk.
Derfor synes jeg, at det er meget interessant, at der politisk ligger et forslag om en offerfond, som ville lette børnene for sådanne situationer.
FacebookTwitterKopier linkEmner:Københavns Kommune|Socialforhold|København|Børns Vilkår|Vold




https://www.dr.dk/nyheder/indland/flere-faar-erstatning-taesk-under-opvaekst-men-sagerne-traekker-ud-i-aarevis

IndlandFlere får erstatning for tæsk under opvækst, men sagerne trækker ud i årevisBørns Vilkår efterlyser et alternativ til opslidende retssager om kommunalt omsorgssvigt.
Af Lars Munck og Theis Lange Olsen24.
feb.
2019 kl.
20.
00Bemærk: artiklen er mere end 30 dage gammelLæs opEndnu en kommune har tabt en sag om kommunalt omsorgssvigt.
31-årige Tino Eriksen og hans brødre har hver fået 300.
000 kroner i erstatning fra Københavns kommune, der trods adskillige advarsler ikke formåede at beskytte børnene mod et årelangt misbrug fra en voldelig far.
Faren endte med at slå deres søster ihjel.
Kommuner, der har forsømt at hjælpe børn, der er blevet tæsket, vanrøgtet eller seksuelt misbrugt af deres forældre eller plejeforældre, bliver i stigende grad stillet til regnskab – og de taber de fleste erstatningssager i retssystemet til de børn, som nu er blevet voksne, viser en ny opgørelse.
Siden 2013 har organisationen Børns Vilkår - med penge fra Christiansborg i ryggen - hjulpet børn, der i mellemtiden er blevet voksne, med at lægge sag an mod myndighederne og rejse krav om erstatning.
TINO ERIKSENS SAGTino Eriksen voksede op i 90'erne og 00'erne i Valby i København.
Han boede sammen med sin mor, far, to brødre, halvsøster og hendes to sønner, som hun havde født i en ung alder.
Faren havde massive misbrugsproblemer.
I årevis udsatte faren Tino Eriksen og de andre i familien for grov vold.
Både psykisk og fysisk.
Over en periode på 12 år fik kommunen talrige advarsler fra blandt andre bekymrede pædagoger og lærere.
Men en dom fra byretten slår fast, at kommunen ikke reagerede tilstrækkeligt på underretningerne og dermed ikke gjorde nok for at skærme børnene fra deres voldelige opvækstMen det kan være med store personlige omkostninger for den enkelte og en bekostelig affære for det offentlige med opslidende retssager, lyder kritikken nu fra både Børns Vilkår og Kommunernes Landsforening.
- Man skal være parat til at stille sig op i en retssag og oprulle det, man egentlig er ved at lægge bag sig.
Så det er en ret hård psykisk beslutning at rejse en sag mod kommunen og meget omfattende, siger Rasmus Kjeldahl, direktør i Børns Vilkår, som står for at støtte børnene før og under erstatningssagerne.
Flere giver opSagen om Tino Eriksen og hans brødre har næsten været fire år undervejs.
En periode, der blandt andet er gået med at skaffe sagsakter fra myndigheder, søge om fri proces, stævne kommunen og - endelig - få sagen i retten.
Ifølge Børns Vilkår tager sagerne ofte fire år, og i organisationen oplever man, at nogle giver op undervejs.
Ganske enkelt fordi det er for hårdt at være del af en retssag, og fordi de frygter at tabe sagen og vil opleve det som endnu et svigt.
Tino Eriksen som lille dreng.
I dag er han 31 år gammel.
Børns Vilkår opfordrer i stedet til, at der oprettes et erstatningsnævn, der kan behandle sagerne langt hurtigere og mere nænsomt.
- Grundtanken er at gøre det nemmere at rejse sagerne og få dem afgjort på en mere lempelig måde af folk, der har indsigt i kommunal forvaltning.
Og så at fastsætte andre regler for bevisførelse, siger Rasmus Kjeldahl.
Og det får opbakning fra Kommunernes Landsforening, der også helst var fri for de dyre og langtrukne erstatningssager.
- Retssager er per definition opslidende, og det er meget personlige forhold, det drejer sig om for børnenes vedkommende.
- Det er heller ikke noget, en borgmester eller en kommunalbestyrelse synes er en god oplevelse, siger Pernille Christensen, der er juridisk chef i Kommunernes Landsforening.
Pape: Nu tager vi et mødeDet er justitsminister Søren Pape Poulsen (K), der kan tage initiativ til at ændre lovgivningen på området, og han er åben for at diskutere en ny proces.
- Man skal være lavet af sten for ikke at blive påvirket.
Og jeg har meget stor forståelse for, at det er voldsomt at skulle igennem, siger justitsministeren, der har takket ja til et møde med Børns Vilkår og KL.
- Med den lange ventetid, der er, mener jeg, at vi fordomsfrit må se på, om vi kan gøre det her bedre.
Vi skal have ét blik, og det er for ofrene og deres vilkår, siger Søren Pape Poulsen.
Han advarer dog mod at tro, at systemet kan laves om fra den ene dag til den anden.
- Jeg har hørt forslag om en anden proces for erstatning, men beviser og retssikkerhed kan vi ikke aflyse, uanset i hvilket system det foregår.
- Så der er også en grænse for, hvor meget lettere vi kan gøre det.
Det må jeg være ærlig at sige, siger justitsministeren.
Se mere i 21 Søndag på DR1 klokken 21.
FacebookTwitterKopier linkEmner:Børns Vilkår|Det Konservative Folkeparti|Søren Pape Poulsen (politiker)|Retsvæsen|Lokalpolitik




https://www.dr.dk/nyheder/udland/dr-i-nordkorea-befolkningen-har-isaer-et-haab-onsdagens-topmoede

Topmøde mellem Trump og KimSe temaUdlandDR i Nordkorea: Befolkningen har især ét håb for onsdagens topmødeStatskontrollerede medier har først nu oplyst nordkoreanerne om topmøde med Trump.
Af Sofie Dyjak24.
feb.
2019 kl.
22.
49Bemærk: artiklen er mere end 30 dage gammelLæs opI den kommende uge skal den amerikanske præsident Donald Trump og Nordkoreas leder Kim Jong-un for anden gang mødes til et særligt topmøde mellem de to ledere.
Og i Nordkorea er håbet for mødet klart, siger DR's korrespondent i Asien, Philip Khokhar, der lige nu befinder sig i det lukkede land.
- Befolkningen her håber, at topmødet kan sætte gang i en proces, der kan føre til lempelser af de hårde sanktioner mod Nordkorea, som i den grad præger landets økonomi.
- Nordkoreanerne har først i dag fået oplyst, at topmødet finder sted af landets statskontrollerede medier, siger Philip Khokhar.
Læs også:Trump: Næste topmøde med Kim Jong-un bliver i HanoiPhilip Khokhar har fået tilladelse til at rapportere fra Nordkorea af landets statslige tv og udenrigsministerium.
- Det er en ganske særlig øvelse at lave journalistik fra Nordkorea, lad os bare sige det sådan.
Det er nogle helt andre præmisser her, end jeg plejer at befinde mig i, siger Philip Khokhar.
Første møde resulterede i løfteTopmødet skal afholdes i Vietnams hovedstad Hanoi på onsdag og løber over to dage.
Det første møde mellem Trump og Kim Jong-un fandt sted sidste sommer i Singapore.
Mødet resulterede i et løfte fra Kim Jong-un om, at han vil arbejde i retning mod en fuldstændig atomafrustning på den koreanske halvø.
Det er ikke blevet specificeret, hvordan og hvornår det vil ske.
Læs også:Korrespondent: Trump og Kim skal levere andet end pæne ordDer har imidlertid ikke været mange meldinger om konkrete fremskridt siden da.
Amerikanske efterretningskilder udtrykker tvivl om, hvorvidt Kim Jong-un nogensinde vil opgive sine atomvåben.
Nordkorea er underlagt skrappe sanktioner vedtaget i FN's Sikkerhedsråd på grund af sit arsenal af atomvåben.
Efter første topmøde udsendte Trump og Kim Jong-un en fælles udtagelse, hvori de begge forpligtede sig på at forbedre forholdet.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Forenede Nationer|Singapore




https://www.dr.dk/sporten/fodbold/superliga/ny-broendby-cheftraener-faar-droemmestart-mod-randers

SuperligaNy Brøndby-cheftræner får drømmestart mod RandersBrøndby vandt søndag aften 2-1 over Randers i Superligaen i Martin Retovs debut som cheftræner for klubben.
24.
feb.
2019 kl.
20.
04 | opdateret 24.
feb.
2019 kl.
22.
55Bemærk: artiklen er mere end 30 dage gammelLæs opSøndag aften fik Martin Retov en glimrende start som cheftræner for Brøndby, der på hjemmebane slog Randers FC med 2-1.
Dermed er Brøndby tilbage på Superligaens tredjeplads med tre runder tilbage af grundspillet.
Brøndby fyrede i mandags Alexander Zorniger som cheftræner, og dagen efter blev assistenttræner Martin Retov præsenteret som ny mand i spidsen for holdet.
Læs også:Tre røde kort: FCM vinder højdramatisk kamp mod AGFHany Mukhtar grundlagde sejren i første halvleg, da han afsluttede et fornemt Brøndby-angreb.
Efter pausen gjorde tilbagevendte Kamil Wilczek det til 2-0 med sit Superliga-mål nummer 14 i sæsonen.
I kampens overtid reducerede Andre Rømer til 1-2 for gæsterne, men tættere på kom kronjyderne ikke.
De tre point betyder, at Brøndby er på tredjepladsen i Superligaen med tre point ned til AaB på placeringen lige uden for top-6.
Reducering til sidstEfter en jævn indledning med løse chancer i begge ender begyndte Brøndby at sætte sig på både spil og chancer.
Efter 27 minutter misbrugte Kamil Wilczek på det skammeligste, da Simon Hedlund spillede ham helt fri foran mål, men polakkens afslutning strøg langt over mål.
Også i anden halvleg lagde Randers fint ud, men efter 63 minutter gik det galt for gæsterne.
Erik Marxen blev udvist i forbindelse med, at han nedlagde Simon Hedlund i feltet, og så gjorde Brøndby-topscorer Kamil Wilczek det til 2-0 på straffesparket.
Læs også:OB-tur: Odenseanere nærmer sig top seks efter sejr i HorsensWilczek var tilbage for de blågule efter at have afsonet tre spilledages karantæne for en voldsom albue mod Vejle i efteråret.
I overtiden reducerede Andre Rømer til 1-2, men tættere på kom gæsterne ikke.
/ritzau/FacebookTwitterKopier linkEmner:Brøndby|Hany Mukhtar (fodboldspiller)|Kamil Wilczek (fodboldspiller)|Fodbold|AaB




https://www.dr.dk/nyheder/kultur/stil-spoergsmaal-hvem-er-storfavoritter-til-loebe-med-en-oscar






https://www.dr.dk/nyheder/indland/hvad-fanden-sker-der-altsaa-dina-er-doed-dina-er-doed

Indland'Hvad fanden sker der altså?
Dina er død, Dina er død'Som barn blev Tino Eriksen udsat for fysisk og psykisk vold af sin far.
Nu har han fået 300.
000 kroner i erstatning.
Af Lars Munck24.
feb.
2019 kl.
20.
06Læs opDet er, som om skrigene fra Tino Eriksens mor stadig giver ekko i den 31-årige mands hoved, når han kniber øjnene sammen og lavmælt beskriver den værste dag i sit liv.
Næsten som om han ubevidst forsøger at dæmpe skrigene og rædslen fra dengang - en septembermorgen i 2004 i Valby, hvor de fandt hans halvsøster knivdræbt i sin seng.
Men det var, sådan det var.
Det var, det syn, 17-årige Tino Eriksen og de andre drenge i familien vågnede op til, og som senere skulle komme til at kaste skygger af depression, stress og angst over deres voksenliv.
Drabsmanden var Tinos egen far.
Han havde taget flugten, og politiet jagtede ham.
To døgn senere blev han fundet i et buskads i Valby.
Han havde begået selvmord.
Måske i en blanding af skam og jalousi.
FLERE SAGER OM OMSORGSSVIGTTønder-sagen, Brønderslev-sagen og Slagelse-sagen.
En stribe alvorlige misbrugssager fik i 2012 Folketinget til at give Børns Vilkår penge og mandat til at hjælpe børn med at rejse erstatningssager mod myndighederne.
Den aktuelle sag om Tino Eriksen og hans brødre er den tredje ud af fire sager, som børnene ender med at vinde, og flere og flere bliver rejst.
For kort efter drabet kom det frem, at han havde fået de to yngste drenge i familien med Tinos søster, Dina.
- Hele min verden smuldrede faktisk der.
Det var, som om mit hjerte forsvandt.
Tino Eriksen prøver at sætte ord på, men stopper op efter hver sætning og prøver at erstatte den med en ny; andre ord, som måske bedre beskriver hans følelser.
- Det var lige, som om min glæde bare røg ud af mig.
Det vil være forkert at sige, at tragedien var uundgåelig, men alligevel er det sådan, Tino har det.
En uge før drabet troppede han op på kommunen for at bede om hjælp.
Her talte han med en kvindelig sagsbehandler.
- Jeg sagde faktisk til hende, at hvis I ikke kommer, så er jeg bange for, at min far tager livet af min søster.
Det var faktisk det, jeg sagde, ordret.
Det er svært at leve i nutiden og bevæge sig ind i fremtiden i tanke og handling, hvis fortiden udelukkende består af dårlige minder fra en modbydelig barndom.
Og det er lidt i det lys, Tino Eriksen vælger at reflektere over sin opvækst.
- Der har da også været hyggelige stunder og sjove ting og sådan noget, men nu er det jo bare sådan, at det altid er det dårlige, der bliver lagt mest vægt på.
Tåge af alkoholTino voksede op i Valby i København i 90'erne og 00'erne.
Lejligheden var stor og lys.
Der var rent og pænt, og drengene havde hver deres værelse.
Familien bestod af Tino, hans lillebror, mor og halvsøster, som senere fik to drenge.
Og så var der Tinos far.
- Altså han prøvede jo bare at være en god far, så godt han kunne.
Men han havde jo også bare sine skyggesider, og de viste sig, når han gik ud og drak.
Hvis der var nogle ting, der ikke lige gik, som de skulle, så havde han det med at ty til alkohol.
Den mørke side af Tinos far fik både børnene og deres mor at føle på krop og sjæl.
Det var både fysisk og psykisk vold.
Tino Eriksen husker de mange onde og modbydelige ting, der kom ud af hans mund, oftest i en tåge af alkohol.
Her Tino Eriksen som teenager.
- Jeg hader dig, jeg slår dig ihjel, kunne han finde på at sige.
- Man sidder med følehornene ude hver dag og tænker 'nå, nu er der en dårlig stemning, nu bliver far sur'.
Så skal han finde en undskyldning og tage på druk, og så kommer han hjem og banker mor eller os andre og hører høj musik - det er jo ikke fedt at leve sådan.
Men sådan var livet også dengang for Tino og hans brødre og søster.
Tino var den ældste og prøvede ofte at skærme de andre mod faren.
Stille sig imellem, når faren fik et raserianfald.
- Engang stod han og kvalte min mor ude i gangen, og slog en statue i hovedet på hende, så det fløj ud med blod, fortæller Tino og fører sin pegefinger op til hovedet.
- Få millimeter fra pulsåren her i tindingen.
Der kunne jeg have mistet min mor.
Det var ikke kun familien, der fik farens voldelige temperament at føle.
Tino husker tilbage på situationer, hvor hans far kastede potteplanter efter politiet og optrådte voldeligt over for både familiens læge og en tilfældig taxachauffør.
Jeg følte, at jeg måtte gøre noget nu for at bryde den sociale arv, som jo måske har gået og bidt mig lidt i røven.
Tinos EriksenOgså kommunen var bange for ham, fortæller Tino Eriksen.
- En dag gik min far gik op på kommunen og truede med at sprænge en bombe i luften, hvis han ikke fik 5.
000 kroner.
Han havde fået sin kontanthjælp, men han fik alligevel de ekstra penge.
Ugen efter troppede faren igen op på kommunen.
Denne gang i godt humør og med en lagkage under armen.
- Og så var det hele godt igen, konstaterer Tino tørt.
Tinos tanker vender igen tilbage til "hændelsen", som han omtaler farens drab på halvsøsteren.
Måske hans måde at pakke det hele ind i en beskyttende folie, så det ubærlige bliver til at bære, eller i det mindste muligt at tale om.
Kød nok på sagenDen morgen, 23.
september 2004, skulle 17-årige Tino møde på sit arbejde på Bispebjerg Hospital, hvor han var ansat som piccolo.
Han nåede aldrig ud på hospitalet og har lige siden drabet dengang ikke kunne arbejde på grund af stress og PTSD-symptomer.
- Det er jo 15 år af mit liv, der er smadret, hvor jeg ikke har kunnet gå på arbejde, fordi jeg har haft det så sygt, men jeg er glad for, jeg ikke endte med en nål i armen eller det, der var værre.
For fire år siden skulle Tino være far og tog i den forbindelse en beslutning, som langsomt havde vokset sig større i årene efter tragedien i barndomshjemmet.
- Jeg følte, at jeg måtte gøre noget nu for at bryde den sociale arv, som jo måske har gået og bidt mig lidt i røven, fortæller han.
Tino Eriksen i dag.
Tino tog kontakt til Børns Vilkår, der hjælper tidligere udsatte og omsorgssvigtede børn med at få erstatning fra kommuner, der ikke har formået at beskytte dem mod misbrug, vold, vanrøgt og nedværdigende behandling fra deres familie eller plejefamilie.
Børneorganisationen fandt hurtigt ud af, at der var kød nok på Tinos historie til at rejse en erstatningssag mod Københavns kommune.
En advokat blev koblet på, og kommunen stævnet med påstand om, at kommunen havde krænket Tino Eriksen og hans brødres "ret til beskyttelse mod umenneskelig og nedværdigende behandling, fordi de ikke greb ind over for de massive omsorgssvigt som drengene blev udsat for i deres barndom og som kulminerede med, at deres far slog deres søster henholdsvis mor ihjel for efterfølgende at tage livet af sig selv".
Under processen med at skaffe sagsakter fra Københavns kommune fik Tino dokumentation for det, som gennem alle årene havde udfordret hans mentale helbred og forhindret ham i at komme videre med sit liv; kommunen vidste udmærket, at den var gal i familien.
Selvom mange sagsakter ifølge Københavns kommune var bortkommet, skulle man ikke lede længe i papirerne efter ord og tanker om børnenes forhold i familien skrevet af pædagoger, lærere og andre voksne omkring Tino og hans brødre.
For eksempel en såkaldt bekymringsskrivelse fra en af drengenes børnehave, som kommunen modtog i starten af februar 2003.
Brevet refererer en samtale mellem Tino Eriksens 6-årige bror og en pædagog.
- Så er det, at han vil kaste en kniv efter mor.
Jeg siger 'nej, morfar lad være'.
- Så banker han hendes hoved ind i væggen.
Politiet kommer, en dame og en mand.
Han får håndjern på og kommer i fængsel.
- Nu er morfar ikke fuld, men han kaster en telefon i hovedet på mor, han gider ikke høre på det, hun siger, lyder det i brevet.
Børnehaven skriver til kommunen, at "det ikke er deres indtryk, at dette er et enkeltstående eksempel, men at det handler om mange episoder, som bliver blandet sammen”.
Daginstitutionen skriver også, at de er bekymrede for drengens nuværende situation og ser ham som et truet barn.
Føles dejligtReaktionen fra Københavns Kommune kommer dagen efter, hvor en medarbejder tager ud for at besøge familien.
Hun skriver efterfølgende i sin rapport, at faren har forklaret, at han aldrig har slået sine børn eller kone, og at han ikke drikker.
Kommunens medarbejder noterer også i sagen, at "hjemmet fremstår pænt, ryddeligt og rent.
Dejligt stort køkken, 2 badeværelser".
Og at "der tales rigtig pænt til børnene".
To af drengene var hjemme under kommunens besøg, fremgår det af rapporten.
Medarbejderen talte ikke med børnene, uden at deres far var til stede.
Over en periode på samlet 12 år fik kommunen talrige advarsler fra blandt andre bekymrede pædagoger og lærere.
Dommen fra Københavns byret den 10.
januar i år slår fast, at kommunen ikke gjorde nok for at skærme børnene fra deres voldelige opvækst.
- Der har været så mange advarselslamper, der har lyst fra alle mulige steder, men der er ikke nogen, der har gjort noget, konstaterer Tino Eriksen.
Med dommen følger en godtgørelse på 300.
000 kroner til hver af brødrene.
- Det føles godt, det føles dejligt, lyder den spontane reaktion fra Tino, da han får dommen læst op via en telefonforbindelse til Københavns byret.
Men efter glæden melder eftertanken sig med blandende følelser.
- For Københavns Kommune har jo ikke erkendt, at de har begået fejl.
Det er jo retten, der har afgjort det, kommunen har jo bare tabt.
Jeg synes, det havde været lidt anderledes, hvis de havde sagt: 'Ved du hvad: Vi kan sgu godt se, vi har lavet en fejl her, I skal slippe for det her retshalløj her'.
Nu håber Tino, at hans historie kan inspirere andre til at bryde ud af dysfunktionelle familier eller tage opgøret med fortidens svigt, uanset om det kommer fra ens forældre, kommune eller begge.
- Som barn sidder man ofte alene og tør ikke at komme ud med det, fordi man føler, at man svigter sine forældre.
Men man vil jo helst ikke ringe og melde dem.
Men jeg synes, man skal gøre det for sin egen skyld, fordi det ødelægger så meget, at blive i det for at passe på sine forældre.
Hvis dine forældre ikke kan passe på dig, hvorfor skal du så passe på dem?
Københavns Kommune har ikke ønsket at lade sig interviewe om sagen, men skriver blandt andet i en mail, at der "uden tvivl er tale om en meget tragisk sag.
Retten er nået frem til, at vi som kommune burde og skulle have gjort mere, end vi gjorde den gang.
Det tager vi selvfølgelig til efterretning.
"FacebookTwitterKopier linkEmner:Københavns Kommune|Vold|Københavns Byret|Valby|Mord




https://www.dr.dk/sporten/badminton/blichfeldt-triumferer-i-spanien-stoerre-end-sejren-mod-verdensmester

BadmintonBlichfeldt triumferer i Spanien: Større end sejren mod verdensmesterBadmintonspilleren Mia Blichfeldt var lykkelig for sin sejr ved Spain Masters.
Mia Blichfeldt fik sin første turneringssejr ved en Super 300-turnering.
Af Arnela Muminovic24.
feb.
2019 kl.
19.
41Bemærk: artiklen er mere end 30 dage gammelLæs opDer er ikke noget at sige til, at 21-årige Mia Blichfeldt havde det helt store smil på læberne efter sin finalesejr ved Spain Masters søndag eftermiddag.
For det første fik badmintonspilleren revanche mod Line Kjærsfeldt for nederlaget ved DM for et par uger siden, da hun i dagens finale i Barcelona vandt med cifrene 21-14, 21-14 over sin landsmand.
Og derudover kunne Blichfeldt glæde sig over sin første turneringsejr i en Super 300-turnering, som Spain Masters er rangeret som.
Den største triumf i karrieren, kalder Mia Blichfeldt det selv.
Større end sejren mod verdens nummer 1, spanske Carolina Marin, som hun besejrede sidste år under Denmark Open.
- Ja, denne turneringssejr er større.
Selvfølgelig er det rart at vide, at jeg kan bide skeer med top 5- spillere i verden, så derfor var sejren mod Marin stor.
Men i denne turnering har jeg spillet fem kampe for at vinde titlen, så det rangerer højere hos mig, siger hun.
- En dejlig sejrSiden nederlaget til Kjærsfeldt har Blichfeldt arbejdet specifikt med sin gameplan og detaljer i sit spil.
- Min træner har rykker mig på nogle punkter, og det kom fint til udtryk i dag i finalen.
Han siger, jeg skal lære at spille badminton.
At jeg ikke skal fræse rundt på banen uden at tænke over, hvor jeg spiller bolden.
- Jeg kan nemlig godt have en tendens til at spile hurtigt og bare løbe rundt på banen.
Nu føler jeg, at jeg er begyndt på at få et bedre blik for spillet.
Og det så man tydeligt i finalen.
Det var en dejligt sejr, siger hun.
Hvad giver denne turneringssejr dig fremover?
- Et kæmpe selvtillidsboost.
Det signalerer, at det jeg gør og prioriterer, det giver pote, siger hun.
I herrernes finale var det også et rent dansk opgør mellem Viktor Axelsen og Anders Antonsen, hvor førstnævnte trak sig sejrrigt ud.
FacebookTwitterKopier linkEmner:Viktor Axelsen (badmintonspiller)|Spanien|Badminton|FC Barcelona|Anders Antonsen (badmintonspiller)




https://www.dr.dk/sporten/haandbold/championsleague/nyt-nederlag-sender-skjern-ud-af-champions-league

ChampionsleagueNyt nederlag sender Skjern ud af Champions LeagueMed søndagens nederlag til Motor Zaporizhia kan Skjern ikke længere avancere i Champions League.
24.
feb.
2019 kl.
18.
44 | opdateret 24.
feb.
2019 kl.
19.
17Bemærk: artiklen er mere end 30 dage gammelLæs opDet bliver ikke til endnu et Champions League-eventyr for Skjerns håndboldherrer.
Efter i sidste sæson på imponerende vis at have nået kvartfinalen i den prestigefyldte turnering blev gruppespillet i år endestationen for de forsvarende danske mestre.
Det står klart, efter at Skjern søndag på udebane tabte 23-33 til ukrainske HC Motor Zaporizhia.
Læs også:Gyserkamp venter Skjern i CL: 'Det er to point eller intet'Nederlaget, der var Skjerns femte i træk, betyder, at det danske hold ikke kan avancere i Champions League, selv om der stadig mangler at blive spillet en enkelt gruppekamp.
Danskerne ligger på sidstepladsen i gruppe B med seks point efter 13 kampe og kan maksimalt kravle én plads op i tabellen med en sejr over slovenske Celje i den sidste kamp.
Det vil dog ikke ændre noget i forhold til at gå videre.
Skjern var inden kampen tvunget til at vinde for at holde drømmene om avancement i live.
Men det danske hold havde svært ved at finde melodien i kampens indledning.
Især i offensiven.
Bagud med fire halvvejsDe fysisk stærke ukrainere gjorde det svært for Skjern at få fart i angrebsspillet og finde en rytme.
Fraværet af playmaker Thomas Mogensen, der sad ude med en skade, satte sine spor.
Jyderne måtte derfor gå til pause bagud 9-13.
Efter pausen forsøgte Skjern sig med at hive målmand Emil Nielsen ud, når holdet var i angreb, og spille syv-mod-seks.
Men lige lidt hjalp det.
Motor havde taget på det danske hold, der ikke formåede at udnytte flere overtalsperioder i starten af anden halvleg.
Med et kvarter tilbage af kampen var hjemmeholdets forspring oppe på ni mål ved stillingen 24-15.
Læs også:Skjern smider føring på fire: Nyt nederlag sender dem tæt på CL-exitSkjern-træner Ole Nørgaard forsøgte i sine timeouts at bevare troen på, at kampen kunne vendes, men som slutfløjtet nærmede sig, blev det sværere og sværere at se andre udfald end en ukrainsk sejr.
Med små ti minutter tilbage var der ti mål mellem de to hold, og Motor kunne øjne billetterne til ottendedelsfinalerne, der ville komme i hus med en sejr.
Den blev sikret, uden at Skjern for alvor kom tæt på.
/ritzau/FacebookTwitterKopier linkEmner:Skjern|Ukraine




https://www.dr.dk/nyheder/indland/preben-og-margit-har-faaet-nej-til-hjemmehjaelp-vi-kan-raabe-og-skrige-lige-saa

IndlandPreben og Margit har fået nej til hjemmehjælp: 'Vi kan råbe og skrige lige så tosset, vi vil'Ægteparret Preben og Margit Wiberg er blandt de mange svage ældre i egen bolig, som ikke kan få hjemmehjælp til praktiske opgaver.
Af Diana Bengtsen24.
feb.
2019 kl.
19.
00Bemærk: artiklen er mere end 30 dage gammelLæs opÆgteparret Preben og Margit Wiberg på 79 og 77 år sætter sig en smule besværet ned i deres sofa.
- Madlavning og rengøring.
Det er nok de to værste ting, fordi vi kan jo ikke lave mad, siger Preben Wiberg og trækker vejret tunget, inden han fortsætter:- Og rengøring.
Altså jeg prøver at støvsuge.
Men det kan ikke være rigtigt, at jeg skal være flere uger om at blive færdig, fordi jeg ikke kan trække vejret.
Det tog mig 2,5 time i går lige at støvsuge et lille område.
Preben Wiberg har problemer med at trække vejret og lider af søvnapnø, kronisk træthed og hjerteflimmer.
Margit Wiberg har knogleskørhed, er krumrygget og er så dårligt gående, at hun må bruge stok i hverdagen.
Hvad er en svag ældre?
Svage ældre er i VIVE's rapport defineret som en hjemmeboende ældre i alderen 67-87 år, der ikke er i stand til at udføre én eller flere af følgende hverdagsopgaver uden hjælp:At gå på trapperAt gå udendørsAt gå omkring i hjemmetAt vaske sig/gå i badAt tage tøj eller sko af og påAt købe ind/bære varer hjemAt klippe tånegleKilde: VIVE - Det Nationale Forsknings- og Analysecenter for VelfærdBåde Preben og Margit Wiberg er det, som Det Nationale Forsknings- og Analysecenter for Velfærd (VIVE) betegner som svage ældre i en ny rapport.
Når man kigger rundt i ægteparrets hjem, er det ikke svært at spotte støv og snavs, og ifølge parrets to døtre er der kun blev støvsuget to gange, siden Preben og Margit Wiberg flyttede ind for et halvt år siden i august 2018.
Alligevel fik ægteparret fra Ølstykke nej til hjælp med rengøringen, da de søgte for fire månder siden hos Egedal Kommune, som Ølstykke ligger under.
Kommunen mente, at parret var i stand til at klare sig selv.
- Hun kunne jo godt se, at Margit ikke var for kvik længere.
Men så sagde hun, at jeg sagtens kunne gøre rent – om jeg så er én eller to uger om det, er de ligeglade med.
Så vi kunne ligeså godt glemme alt om hjælp, fortæller Preben Wiberg om det møde, han havde med kommunens visitator i oktober.
Hvordan har du det med det?
- Det er jo surt, ikke.
Men vi kan jo ikke gøre ret meget.
Vi kan råbe og skrige lige så tosset, vi vil.
Men det sker der jo ikke noget ved.
Egedal Kommune: Værdighed i at klare sig selvEgedal Kommune vil ikke forholde sig til enkeltsager, men kan godt forstå parrets frustration.
- Vi har en udfordring i, at antallet af ældre stiger, siger Karsten Søndergaard, borgmester i Egedal Kommune (V).
Og det betyder, at der vil være flere, som kommunen bliver nødt til at sige nej til, når de skal prioritere, fortæller Venstre-borgmesteren.
- Derfor må vi lave en benhård prioritering, hvor vi går ind og kigger på, hvor vi har et reelt behov for hjemmehjælp, og hvor vi kan gå ind og lave noget forebyggelse og træning, så borgeren kan hjælpe sig selv, siger han.
For Karsten Søndergaard har prioritering af hjemmehjælpen dog også en positive side:- Heldigvis oplever vi, at prioriteringen gør, at vi kan bruge ressourcer på genoptræning og på at hjælpe borgere til, at de kan klare sig selv.
Der er en stor værdighed i selv at kunne gøre ting, man har kunnet gøre gennem et helt liv.
Svage ældre får mindre hjælpAndelen af svage ældre er faldet de seneste ti år.
Men alligevel er der kommet mindre hjælp til gruppen af svage ældre.
Det viser den rapport, som Det Nationale Forsknings- og Analysecenter for Velfærd (VIVE) netop har offentliggjort.
De nye tal viser, at det i dag kun er hver fjerde svage ældre, der modtager hjemmehjælp til praktiske opgaver såsom rengøring, madlavning og hygiejne.
For ti år siden var det mere end fire ud af ti, som fik hjælp.
Læs også:Færre svage ældre får hjemmehjælp til praktiske opgaverRapporten viser også, at de svage ældre langt hen ad vejen ikke får hjælpen andre steder fra, såsom fra familien, børnene eller ved at købe sig til hjælpen.
- Vores tal tyder på, at der i dag står 60.
000 ældre uden hjælp, selvom de faktisk har angivet, at de har behov for den, fortæller Tine Rostgaard, der er professor i velfærdspolitik ved VIVE og medforfatter til den nye rapport.
Jeg synes ikke, mine forældre lever et værdigt liv.
Pia WibergOg det er ikke kun de ældre med lettere funktionsnedsættelse eller 'lettere svage ældre', som mangler hjælp, fortæller Tine Rostgaard:- Hvis vi kigger på gruppen af de allersvageste ældre, så kan vi faktisk se, at der her er en tredjedel, der står helt uden nogen form for hjælp.
Wiberg-døtrene: Det er ikke værdigtPreben og Margits to døtre mener begge, at det er en falliterklæring fra det danske velfærdssamfunds side, at deres forældre ikke kan få den hjælp, som døtrene mener, at de har brug.
- De er oppe i alderen, har arbejdet og gjort, hvad de kunne for at tjene til samfundet.
Og så beder de nu om at få lidt hjælp.
Det, synes jeg ikke, er for meget forlangt, siger den ene af døtrene, Gitte Wiberg.
Begge døtre fortæller, at de de senere år har set deres forældres dagligdag bliver mere og mere forringet.
- Jeg synes ikke, mine forældre lever et værdigt liv.
Jeg så da gerne, at de brugte den smule energi, de har, på at være sammen med os frem for at sidde i hvert sit hjørne og bare tulre hen, siger den anden datter, Pia Wiberg.
Hvorfor hjælper I ikke bare jeres forældre, hvis de ikke kan få rengøringshjælp?
- Jamen jeg synes faktisk, at familie skal hjælpe hinanden.
Men jeg tror bare, at vi også bliver nødt til at have en erkendelse af, at vi begge har et arbejde, som skal passes, og hvordan skal vi så lige få mingeleret den del sammen, siger Pia Wiberg.
FacebookTwitterKopier linkEmner:Karsten Søndergaard (politiker)|Egedal Kommune|Ældrepleje|Ølstykke|Lokalpolitik




https://www.dr.dk/nyheder/udland/eu-ledere-moedes-med-den-arabiske-liga-vil-have-standset-stroem-af-migranter

UdlandEU-ledere mødes med Den Arabiske Liga: Vil have standset strøm af migranterDer er mange interesser i spil på det første topmøde mellem Den Arabiske Liga og EU.
Fra EU's side er en af de allerhøjest prioriterede dagsordner på topmødet hindringen af migration mod Europa.
Af Andreas Lindqvist24.
feb.
2019 kl.
19.
00Bemærk: artiklen er mere end 30 dage gammelLæs opDer kommer næppe noget konkret ud af det.
Men derfor er der alligevel store interesser på spil.
Nogenlunde sådan opsummerer to eksperter forventningerne til det allerførste topmøde mellem EU-landenes regeringschefer og deres modstykker i Den Arabiske Liga, som tæller 22 lande i Afrika og Mellemøsten.
Topmødet, som løber over søndag og mandag i den egyptiske by Sharm el-Sheikh på Sinai-halvøen, har været planlagt i et par år, på et stærkt ønske fra den egyptiske præsident Abdel Fattah al-Sisi, som er vært sammen med EU-præsident Donald Tusk.
Og før mødet lagde Sisi op til at særligt migration til EU bliver blandt hovedemnerne.
Selv har han brystet sig af at være en central aktør, fordi ikke en eneste migrant ifølge ham har krydset Middelhavet fra Egypten mod EU i 2018.
Mellemøsten har forandret sig fra at være meget amerikansk domineret, til at USA kommer til at spille en mindre rolle.
Der er et vakuum, som andre begynder at fylde udMorten Valbjørn, lektorOgså EU lægger vægt på migration og dertil blandt andet sikkerhed og situationen i regionen i sin præsentation af topmødet.
Fra dansk side fylder desuden ønsket om øget eksport til regionen.
Læs også:Ekspert: Migration til EU falder støt, men europæernes bekymring er fortsat høj- Det er åbenlyst, at hoveddrivkraften bag det her har været samarbejdet om migration og i nogen grad sikkerhed, siger James Moran, seniorforsker hos EU-tænketanken Centre for European Policy Studies.
Egypten genoplivede gammelt ønskeJames Moran har fulgt relationerne mellem Den Europæiske Union og den arabiske verden på allernærmeste hold.
Han var ledende rådgiver om Mellemøsten og Nordafrika hos EU's udenrigstjeneste frem til 2017, og før da blandt andet EU-ambassadør til Egypten og unionens ledende koordinator i Libyen op til borgerkrigen, som startede i 2011.
Han understreger, at der i mange år har været et ønske om et topmøde.
Når det nu bliver virkelighed, skyldes det et initiativ fra Egypten og præsident Sisi, da EU's præsident Tusk og den østrigske kansler Sebastian Kurz var i Kairo i 2016 for at diskutere migration.
Den palæstinensiske, irakiske og omanske udenrigsminister taler sammen under et formøde i Bruxelles tidligere på måneden.
- Fra europæisk side ønsker man at fremme bedre samarbejde om migration, som man i forvejen samarbejder bilateralt om med flere lande, deriblandt Egypten.
Man vil beskytte EU's grænser, siger James Moran.
- Sandsynligvis handler det også om terrorisme.
Og så forestiller jeg mig, at begge sider gerne vil tale om, hvordan man skal genopbygge Syrien, siger han.
- Et andet emne, jeg tror, man fra EU's side gerne vil tale om, er to-stats-løsningen for Palæstina, et emne som er særligt vigtigt lige nu, fordi USA i løbet af de næste måneder forventes at offentliggøre sin såkaldte fredsplan, siger James Moran.
De fem store og spillet om MellemøstenFra arabisk side er ambitionerne med mødet mere brogede, siger lektor Morten Valbjørn ved Institut for Statskundskab ved Aarhus Universitet.
Han er ekspert i Mellemøsten og den arabiske verden.
- Mellemøsten har forandret sig fra at være meget amerikansk domineret, til at USA kommer til at spille en mindre rolle.
Der er et vakuum, som andre begynder at fylde ud, siger Morten Valbjørn.
Vil man kontrollere migrationen, er man nødt til at samarbejde med Egypten, og det samme gælder kampen mod terrorJames Moran, tidligere EU-topdiplomatUdefra ønsker særligt Rusland en større rolle.
Regionalt spiller Tyrkiet og Iran med musklerne.
Og det bekymrer dem, som er blevet omtalt som "de seks store stater", en de-facto alliance af sunni-muslimske lande, Saudi-Arabien, De Forenede Arabiske Emirater, Bahrain, Kuwait, Jordan, og Egypten.
De vil gerne fylde mere i den regionale udvikling og er i færd med at invitere Syriens præsident Assad tilbage ind i varmen.
Det sker blandt andet ved at genåbne diplomatiske repræsentationer i Syrien, og ved at foreslå, at landet igen bliver aktivt medlem af Den Arabiske Liga, hvor det har været suspenderet.
De seks store stater har en interesse i at bruge ligaen, der ifølge Valbjørn i mange år har været en tom skal uden gennemslagskraft, til at få indflydelse på den diplomatiske scene.
Landene i Den Arabiske Liga er spredt over Afrika og Mellemøsten.
Syrien i blåt er suspenderet fra ligaen, men der tales om at lukke landet ind igen.
- Her er Den Arabiske Liga et nyttigt redskab, også til at holde Tyrkiet og Iran, som ikke er medlemmer, ude.
Den arabiske verden har været ekstremt splittet internt og har manglet en vision for regionen.
Man ønsker at gøre Den Arabiske Liga til en vigtig regional aktør, som man skal snakke med, hvis man vil snakke med Mellemøsten, siger han.
Egypten vil ind i varmenSammenfiltret med det overordnede magtspil er Egyptens og dets præsidents, Abdel Fattah al-Sisi, egne ambitioner om at komme tilbage som en stor regional aktør efter det arabiske forår.
Sisi er for øjeblikket under international beskydning for at ville ændre landets forfatning i stabilitetens navn.
Præsidenten, som under den nuværende lovgivning skal give magten fra sig i 2022, ønsker blandt andet mulighed for at blive siddende indtil 2034.
© ScanpixBlå bog: Abdel Fatah al-SisiGeneraloberst Abdel Fattah al-Sisi kom første gang til magten i Egypten, da militæret kuppede præsident Hosni Mubarak i 2011.
Han overgav frivilligt magten til Mohamed Mursi i 2012, og indtrådte som forsvarsminister.
Året efter afsatte militæret med al-Sisi i spidsen Mursi, og i 2014 stillede Sisi op til præsidentvalget, som han vandt stort.
Sidste år blev han genvalgt med 97.
8 procent af stemmerne efter at have forhindret stort set alle oppositionskandidater i at stille op.
Human Rights Watch vurderer at regimet tilbageholder omkring 60.
000 politiske fanger, ligesom pressefriheden i landet i stigende grad undertrykkes.
Derfor har han stor interesse i at styrke sin internationale prestige og vise sig som en troværdig og stabil international diplomatisk aktør.
Ikke mindst af indenrigspolitiske årsager, hvor Sisi gerne vil vise, at "han er tilbage i sadlen" efter genvalget sidste år.
- Fra Egyptens side vil man gerne ind i det gode selskab igen.
Det er et ekstremt brutalt diktatur, som er meget mere repressivt end før 2011, og der arbejder Egypten på at blive anerkendt igen.
Der er sådan nogle topmøder her gode, siger Morten Valbjørn.
Han understreger, at han ikke tror, at EU nærer illusioner om, at det via topmødet med Den Arabiske Liga kommer i en forpligtende dialog med hele den arabiske verden.
- Men i de her år, hvor meget er under forandring, og USA's rolle bliver mere usikker, synes mange aktører at lægge deres æg i mange forskellige kurve.
Det gælder om at have så mange bånd og forbindelser som muligt, siger eksperten.
Nødt til at samarbejde med EgyptenJames Moran fra Centre for European Policy Studies er enig i, at Den Arabiske Ligas indflydelse og troværdighed internt er begrænset.
Men han mener ikke, at den er til at komme uden om for EU, hvis unionen ønsker en bredere dialog med den arabiske verden.
- En af forhåbningerne fra EU er sandsynligvis at vise de arabiske befolkninger, at man tager ligaen alvorligt, siger James Moran.
Han anerkender, at der er indbyggede problemer, deriblandt hvordan man skal forholde sig til Saudi-Arabien efter drabet på journalisten Jamal Khashoggi.
For at komme problemet i møde, har saudierne også valgt at spille en mindre rolle, end det først var intentionen på topmødet på Sinai-halvøen.
- Der er problematikker, men man er nødt til at forholde sig til verden, som den er.
Ligesom med præsident Sisi i Egypten, som EU er kritisk overfor.
Vil man kontrollere migrationen, er man nødt til at samarbejde med Egypten, og det samme gælder kampen mod terror, siger han.
- Sådan som tilstanden er i den arabiske verden efter det arabiske forår, er det uundgåeligt, at der er selvmodsigelser.
Men i det store billede giver det mening at tale med så mange som muligt for at sikre samarbejde om fælles interesser, siger James Moran.
Første og måske sidste topmødeOm der kommer noget konkret ud af topmødet, afhænger først og fremmest af, hvor mange regeringsledere, som dukker op, vurderer den erfarne diplomat.
Moran håber blandt andet på fremskridt om fredsforhandlingerne i Yemen og Syriens fremtid.
De kommer til topmødetOp til topmødet melder de egyptiske værter ud, at 24 ud af 28 EU-statsoverhoveder har meldt deres ankomst.
Blandt dem er Tysklands kansler Angela Merkel og Storbritanniens premierminister Theresa May.
Fra Danmark har statsminister Lars Løkke Rasmussen meldt sin ankomst.
Det står ikke klart, hvor mange af lederne fra Den Arabiske Ligas 22 lande, som møder frem.
Før mødet forlød det dog, at hverken den sudanesiske præsident Al-Bashir, som er eftersøgt af Internationale Straffedomstol i Haag eller den saudiarabiske kronprins, Mohamed bin Salman, som er blevet forbundet med drabet på journalisten Jamal Khashoggi, møder frem.
Heller ikke den syriske præsident Bashar al-Assad, hvis land er suspenderet fra ligaen, kommer.
Ved denne artikels deadline var slutdokumentet stadig ikke færdigforhandlet, blandt andet på grund af interne EU-stridigheder om, hvilket sprog der skal bruges om migration.
- Men man skal ikke glemme, at der også foregår mange bilaterale forhandlinger i kulissen landene imellem.
Det er også vigtigt.
Men altså, det er første gang, at et topmøde afholdes.
Og forhåbentlig bliver der et resultat, for bliver det ren snak, risikerer det også at blive det sidste, siger James Moran.
Lektor Morten Valbjørn vurderer, at landene i Den Arabiske Liga sandsynligvis godt kan levere på ønsker om at bremse nogle af migrantstrømmene.
Men det har en pris.
For i manglen på varig stabilitet vil det først og fremmest skulle ske gennem undertrykkelse.
Samtidig vil der også fra arabisk side være et ønske om anerkendelse af en syrisk fremtid med Assad ved roret og forståelse fra EU's side i forhold til situationen i Egypten.
Ikke mindst håber man, at kritikken af Saudi-Arabien bliver nedtonet, og at EU trækker sig fra atomaftalen med Iran.
- Det er fint, at der er kontakter, at man forsøger at samarbejde, og taler om muligheden for at etablere en eller anden form for regional orden.
Men jeg har svært ved at forestille mig, at sådan et topmøde vil levere meget andet end varm luft, siger han.
FacebookTwitterKopier linkEmner:Egypten|Mellemøsten|Saudi-Arabien|Syrien|USA




https://www.dr.dk/nyheder/indland/faerre-svage-aeldre-faar-hjemmehjaelp-til-praktiske-opgaver

IndlandFærre svage ældre får hjemmehjælp til praktiske opgaverAntallet af svage ældre, der får hjemmehjælp, er næsten halveret på ti år.
Af Diana Bengtsen24.
feb.
2019 kl.
19.
00Bemærk: artiklen er mere end 30 dage gammelLæs opSvage ældre må i stigende grad selv klare rengøringen, madlavningen og hygiejnen, for de får oftere nej til hjemmehjælp end tidligere.
Det viser en ny rapport, som Det Nationale Forsknings- og Analysecenter for Velfærd (VIVE) står bag.
Hvad er en svag ældre?
Svage ældre er i VIVE's rapport defineret som en hjemmeboende ældre i alderen 67-87 år, der ikke er i stand til at udføre én eller flere af følgende hverdagsopgaver uden hjælp:At gå på trapperAt gå udendørsAt gå omkring i hjemmetAt vaske sig/gå i badAt tage tøj eller sko af og påAt købe ind/bære varer hjemAt klippe tånegleKilde: VIVE - Det Nationale Forsknings- og Analysecenter for Velfærd- Vores tal tyder på, at der i dag står 60.
000 ældre uden hjælp, selvom de faktisk har angivet, at de har behov for den, fortæller Tine Rostgaard, der er professor i velfærdspolitik ved VIVE og medforfatter til den nye rapport.
Andelen af svage ældre er egentlig faldet de seneste ti år fra 19,9 procent til 14,7 procent.
Alligevel viser rapporten, at der er kommet mindre hjælp til gruppen af svage ældre.
I 2007 var det nemlig 42,8 procent af de svage ældre, der fik hjemmehjælp til praktiske opgaver, mens tallet i 2017 var faldet til 24,6 procent.
Det vil sige, at det i dag kun er hver fjerde svage ældre, som modtager hjælp til praktiske opgaver.
I rapporten har man også kigget nærmere på, om de ældre i stedet får hjælpen andre steder fra såsom fra familie, venner eller børn, eller om de køber sig til den.
Men det er ikke tilfældet.
Ifølge Tine Rostgaard skal faldet i hjemmehjælp til de svage ældre blandt andet ses ud fra en bevidst og målrettet indsats om hverdagsrehabilitering fra kommunernes side:I dag står 60.
000 ældre uden hjælp, selvom de faktisk har angivet, at de har behov for den.
Tine Rostgaard, professor i velfærdspolitik hos VIVE- Vi kan se, at der over tid er indført hverdagsrehabilitering.
Det betyder, at man sjældnere får rengøring, fordi de ældre i stedet bliver oplært i at kunne klare at gøre rent selv – men her tyder det på, at der er nogen, der falder igennem, siger hun.
Det er nemlig ikke kun de ældre med mindre funktionsnedsættelse eller 'lettere svage ældre', som mangler hjælp, fortæller Tine Rostgaard:- Hvis vi kigger på gruppen af de allersvageste ældre, så kan vi faktisk se, at der her er en tredjedel, der står helt uden nogen form for hjælp.
Ældre Sagen: 'Det er en katastrofal udvikling'Hos Ældre Sagen er administrerende direktør Bjarne Hastrup forarget over de nye tal.
- Disse mennesker står i en dybt ulykkelig situation.
De kan ikke få hjælp til de ting, som de har behov for at få støtte til.
Det er et udtryk for en katastrofal udvikling, og at kommunerne totalt har svigtet, siger han.
Ifølge Bjarne Hastrup skyldes den manglende hjælp til de svage ældre, at visitationen ude i kommunerne har været alt for stram.
Det er et udtryk for en katastrofal udvikling, og at kommunerne totalt har svigtet.
Bjarne Hastrup, administrerende direktør i Ældre SagenHan mener samtidig, at man omgående bør tilføre ældreområdet en ekstra milliard – og så lade bevillingerne følge med den stigning, der sker i gruppen af ældre.
- Men det er ikke nok bare at tilføre penge.
Vi må også sikre os, at kommunerne rent faktisk anvender pengene til formålet, så vi får en værdig ældrepleje, siger han.
Ældreminister Thyra Frank (LA) har ikke ønsket at stille op til interview.
FacebookTwitterKopier linkEmner:Liberal Alliance|Thyra Frank (politiker)|Ældre Sagen|Ældrepleje|Socialforhold




https://www.dr.dk/nyheder/udland/korrespondent-noedhjaelpen-i-venezuela-er-blevet-politisk-kampplads

UdlandKorrespondent: Nødhjælpen i Venezuela er blevet politisk kamppladsNår Venezuelas præsident Nicolás Maduro blokerer for nødhjælp, går han direkte i oppositionslederens taktiske fælde, siger korrespondent.
Lastbiler med nødhjælp til Venezuelas befolkning blev lørdag brændt af.
Af Sofie Dyjak24.
feb.
2019 kl.
19.
09 | opdateret 16.
juli 2019 kl.
10.
09Bemærk: artiklen er mere end 30 dage gammelLæs opVenezuelas oppositionsleder Juan Guaidó vikler præsident Nicolás Maduro ind i et taktisk pr-stunt, hver gang præsidenten holder nødhjælp væk fra de sultne venezuelanere.
Nicolás Maduro mener ikke, at Venezuela har brug for nødhjælp - og kalder det et komplot arrangeret af Guaidó med støtte fra USA, som har til formål at vælte ham.
Det fortæller DR's korrespondent i Sydamerika Kristian Almblad.
- Der er bestemt brug for nødhjælp til de sultende venezuelanere, men man skal ikke være blind over for, at når Juan Guaidó sammen med USA får nødhjælp transporteret til grænsen, så ved han godt, at det lægger pres på Nicolás Maduro, siger Kristian Almblad.
- Guiadó satser på en fortælling, hvor befolkningen ser ham som frelseren, der bringer medicin og mad ind i landet, mens Maduro holder maden fra dem.
Guaido blev lørdag set på den colombianske side af grænsen.
Her hang han på ydersiden af førerhuset af en lastbil.
Den var ved at køre til grænsen med nødhjælp i lasten.
Store dele af befolkningen vil have Maduro afsat som præsident, og hans overlevelse på posten bygger lige nu på militærets opbakning.
I januar trådte Juan Guaidó frem og udråbte sig som midlertidig præsident.
Han er siden blevet anerkendt som fungerende præsident af blandt andet USA og en række EU-lande - herunder Danmark.
Mange af disse lande mener ikke, at Nicolás Maduro er valgt på lovlig vis.
Guaidó har fokus på hærenLørdag aftenlokal tid brød lastbiler med nødhjælp fra andre USA i brand.
To mennesker mistede livet i et voldsomt sammenstød mellem Guaidós tilhængere og den venezuelanske hær langs grænsen mellem Colombia og Venezuela.
285 blev såret.
Kort efter talte Guaidó direkte til hæren i et tv-interview:- I skylder ikke loyalitet til en, der sætter mad og medicin i brand foran syge og sultne mennesker, lød det blandt andet fra oppositionslederen.
Samme dag slog Juan Guaidó en video op på Twitter, hvor han taler med nogle af de soldater - der i forbindelse med den store nødhjælpsaktion i går valgte at flygte fra Maduró, og som nu gemmer sig i Colombia.
Og det er en del af Guaidós taktik, at han hele tiden har fokus på, at få hæren til at vende sig mod Maduro, siger Kristian Almblad.
- Guaidó har, siden han erklærede sig selv som præsident, lovet amnesti til de militærfolk, der vender Maduro ryggen.
Han opfordrer dem konstant til at vende sig mod Madruo, fordi han ved, at det er deres støtte, der skal til, hvis Madruo skal væltes, siger Kristian Almblad.
Land i omfattende kriseVenezuela befinder sig i en omfattende økonomisk og politisk krise.
Landet er plaget af hyperinflation, ledigheden er høj, fattigdommen tager til, og der er mangel på basisvarer, fødevarer og medicin.
Men ifølge Maduro kan Venezuela selv løse problemet med manglen på mad og medicin ved at købe det udefra.
- Man kan mene, hvad man vil om Maduro, men når han kalder nødhjælpen ved grænserne for et stunt, så kan jeg til dels godt forstå ham.
Det, der foregår lige nu, er i høj grad en pr-kamp om befolkningens og hærens støtte.
Nødhjælpen, der bliver sendt til grænserne, kan ikke løse særlig meget på den lange bane, men sende et signal, siger Kristian Almblad.
- På den anden side er det ret så kontroversielt, at Nicolás Maduro hævder igen og igen, at Venezuela slet ikke er i en humanitær krise - det er landet helt klart set med mine øjne, siger Kristian Almblad.
Nicolas Maduró har blokeret for grænsen til Venezuelas naboland Brasilien for at gøre det endnu sværere for befolkningen af få fat i nødhjælp.
Fredag valgte han også delvist at lukke grænsen til Colombia i den delstat, hvor nødhjælpen befinder sig.
Rettelse: Det har tidligere fremgået af artiklen, at den venezuelanske hær ifølge The Telegraph satte ild til lastbiler med nødhjælp fra blandt andre USA.
At hæren står bag bygger på oplysninger fra The Telegraph, hvilket dog ikke er tilstrækkeligt underbygget.
Informationerne var ikke tilstrækkeligt sikre, og stammer fra andre medier, der var til stede ved grænsen mellem Colombia og Venzuela.
Afsnittet er nu rettet til følgende: Lørdag aften lokal tid brød lastbiler med nødhjælp fra blandt andre USA i brand.
DR Nyheder beklager.
FacebookTwitterKopier linkEmner:Venezuela|USA|The Telegraph|Hære|Medicin




https://www.dr.dk/nyheder/indland/svaert-bevaebnet-politi-til-stede-ved-soeren-papes-bolig-i-viborg

IndlandSvært bevæbnet politi til stede ved Søren Papes bolig i ViborgPolitiet vil ikke oplyse, hvorfor politiet er rykket ud til justitsministeren.
Det er uvist, hvorfor politiet har taget opstilling foran justitsminister Søren Pape Poulsens hus.
 DR Nyheder)Af Mette Richardt24.
feb.
2019 kl.
18.
07 | opdateret 24.
feb.
2019 kl.
18.
27Bemærk: artiklen er mere end 30 dage gammelLæs opBetjente bevæbnet med maskinpistoler har i eftermiddag taget plads foran Søren Pape Poulsens bolig, der ligger midt i Viborg i nærheden af Viborg Domkirke.
Politiet har været til stede fra cirka klokken 14.
40, skriver TV Midtvest.
Justitsministeriet oplyser i en meget kortfattet kommentar, at "politiet er til stede ved justitsminister Søren Pape Poulsens bolig, da sikkerheden omkring ministeren for tiden er blevet styrket.
"Det er også meget sparsomt med oplysninger, der kommer fra Midt- og Vestjyllands Politi, der kun vil bekræfte deres tilstedeværelse.
- Jeg kan bekræfte, vi er til stede ved hans hus.
Mere kan jeg ikke sige, lyder det fra vagthavende hos Midt- og Vestjyllands Politi, Jan Nørrum, til DR Nyheder.
Ifølge TV Midtvest ankom to mænd i en sort landrover omkring klokken 16.
30 til adressen.
Justitsminister Søren Pape Poulsen blev eskorteret ind i lejligheden.
En af to formodede betjente gik op i lejligheden med justitsministeren, og den anden parkerede bilen og gik efterfølgende op.
Politets indsatsleder på stedet vil ikke bekræfte, om de to personer i den sorte Land Rover er fra PET.
Til Viborg Folkeblad oplyser politiet, at Søren Pape Poulsen har det godt.
 DR Nyheder)Der har siden først på eftermiddagen været politi foran Søren Pape Poulsens bolig i Viborg.
 DR Nyheder)FacebookTwitterKopier linkEmner:Midt- og Vestjyllands Politi|Søren Pape Poulsen (politiker)|Viborg|Jylland|Politi




https://www.dr.dk/nyheder/udland/russisk-jagerfly-lagde-sig-meget-taet-pa-svensk-fly

UdlandRussisk jagerfly lagde sig meget tæt på svensk flySverige beordrer den russiske ambassadør i udenrigsministeriet mandag efter alvorlig episode over Østersøen.
Det svenske flyvevåben har udsendt dette billede fra 19.
februar som dokumentation.
Her ser man det russiske jagerfly 20 meter fra det svenske fly.
24.
feb.
2019 kl.
18.
19Bemærk: artiklen er mere end 30 dage gammelLæs opRuslands ambassadør i Sverige har fået ordre til at møde op i udenrigsministeriet i Stockholm for at tage imod en protest over en hændelse i luftrummet over Østersøen tidligere på ugen.
Her fløj et russisk jagerfly med en afstand på kun 20 meter til et svensk overvågningsfly.
Det oplyser det svenske udenrigsministerium.
I en udtalelse fra udenrigsministeriet hedder det, at man ser alvorligt på sagen.
Hændelsen indtraf i begyndelsen af ugen i internationalt luftrum, da det svenske fly var på en rutineflyvning over Østersøen.
Nærmede sig med overlydsfartDet befandt sig mellem Gotland og Baltikum, da det russiske fly, et SU-27, der var lettet fra Kaliningrad, lagde sig tæt op ad det svenske fly.
Det russiske fly havde nærmet sig med stor fart - med overlydsfart, hedder det.
Ifølge svensk tv (SVT) havde det russiske fly taget nærkontakt første gang ud for den baltiske kyst.
Men der var endnu en kontakt længere sydpå, da det svenske fly nærmede sig Kaliningrad.
- Den første kontakt var ud for Baltikum.
Siden fulgte den os nedad et stykke tid, og så gav den slip på os, fortalte stabschef i flyvåbnet Anders Persson fredag.
Udenrigsministeriet i Stockholm har nu studeret indberetningen og vurderet, at der var tale om en alvorlig hændelse.
/ritzau/TTFacebookTwitterKopier linkEmner:Udenrigsministeriet|Rusland|Baltikum|Sverige|Udenrigspolitik




https://www.dr.dk/sporten/fodbold/superliga/tre-roede-kort-fcm-vinder-hoejdramatisk-kamp-mod-agf

SuperligaTre røde kort: FCM vinder højdramatisk kamp mod AGFFCM tog tre point med fra opgøret mod AGF trods et kvarter, hvor gæsterne var to mand i undertal.
24.
feb.
2019 kl.
17.
58 | opdateret 24.
feb.
2019 kl.
19.
04Bemærk: artiklen er mere end 30 dage gammelLæs opFC Midtjylland trak sig søndag sejrrigt ud af et højdramatisk opgør mod AGF, da midtjyderne vandt 2-1 på udebane i 23.
spillerunde.
FCM fik undervejs i anden halvleg både Paul Onuachu og Marc Dal Hende smidt ud.
Trods et massivt overtag i slutminutterne, formåede hjemmeholdet ikke at hente point.
Også AGF's Casper Højer blev udvist i slutminutterne.
FCM rykker for en stund op på siden af FC København på førstepladsen.
Førstnævnte har dog spillet en kamp mere.
AGF er ét point uden for top-6 på ligaens tiendeplads.
De to hold var noget tid om at komme i gang, men efter 17 minutter bankede gæsterne på døren.
Kamil Grabara diskede dog op med en flot refleksredning på Paul Onuachus forsøg.
AGF selv var længe om at blive farlige – til gengæld var holdet effektivt.
Kasper Lunding fandt fra sin kantposition Jakob Ankersen, der dirigerede bolden i mål med hovedet til 1-0.
AGF var generelt godt med kampen igennem, men FCM blev farlige mod første halvlegs slutning.
Lidt heldigt fik Paul Onuachu rettet Kian Hansens afslutning af til udligning efter 38 minutter.
Og Paul Onuachu var ikke færdig med at agere hovedperson.
Efter 52 minutter bragte han gæsterne foran efter et fint indlæg af Awer Mabil.
En velspillende Kasper Lunding var tæt på at bringe balance i regnskabet efter en time, men hans afslutning stod ikke mål med en ellers god aktion.
Tilbage til Paul Onuachu igen.
Nigerianeren fik nemlig tildelt sit andet gule kort med godt tyve minutter igen og dermed marchordre.
Og FCM skulle såmænd slutte kampen med ni spillere på banen.
Også Marc Dal Hende fik sit andet gule kort med 13 minutter igen.
Lige lidt hjalp det for AGF, som ellers pressede gæsterne helt i bund til sidst.
I sidste minut blev Casper Højer vist ud for AGF.
/ritzau/FacebookTwitterKopier linkEmner:AGF|FC Midtjylland|FC København|Fodbold|Kian Hansen (fodboldspiller)




https://www.dr.dk/mitliv/mathias-var-albino-i-en-lille-jysk-landsby-jeg-kunne-aldrig-se-mig-selv-i-mine-foraeldre

Noget på hjerteSe temaMit LivMathias var albino i en lille jysk landsby: 'Jeg kunne aldrig se mig selv i mine forældre'Han har prøvet med selvbruner og hårfarve.
Det fungerer ikke.
Han er og bliver albino.
Af Palle Herløv, Signe Heiredal (grafik) og Mathias Foley (foto)24.
feb.
2019 kl.
19.
14Læs op- Der er albinoen!
Hvorfor fanden kunne de ikke bare kalde ham Mathias?
Han var 13 år og husker det tydeligt, for han blev sur.
Også selvom de ikke nødvendigvis sagde det for at genere ham.
Mathias er med sin klasse til gymnastikopvisning på en idrætsefterskole i Holstebro.
Nogle af hans klassekammerater er faldet i snak med en flok piger, der konsekvent omtaler ham som "albinoen".
Ham med den brede næse.
Det lyse, genstridige, krusede hår.
Huden uden farvepigment.
Og de grønne øjne, der som følge af en medfødt defekt konstant flakker fra side til side, så han har svært ved at holde øjenkontakt.
Det var det værste, de kunne kalde ham på det tidspunkt, for det var lige præcis, hvad han ikke ville være: Albino.
- Som om jeg ikke var andet end det.
Jeg ville bare gerne være normal.
Jeg var jo normal, selv om jeg på nogle måder adskilte mig fra de andre børn, hvis man kun fokuserede på mit udseende, siger 27-årige Mathias Foley.
"Den mand kan da umuligt være far til det barn.
De ligner jo ikke hinanden.
"Rygtet løb hurtigt i den lille landsby Skibbild-Nøvling nær Herning, hvor Mathias er vokset op sammen med sine søskende.
Her boede kun nogle få hundrede mennesker, da Mathias var barn i 90'erne.
I så lille en by er det svært ikke at blive bemærket og umuligt at gemme sig.
Alle kender hinanden, og man følger med i andres liv på en måde, man ikke oplever det i større byer.
Sådan er det, når der kun er én idrætsforening, købmandsbutik, børnehave og skole.
Mathias' far er fra Lomé i det vestafrikanske land Togo.
Hans mor er fra Fredericia.
Det var det, der skabte rygtet om, at Mathias' storebror, Daniel, havde en anden far ude i byen.
Daniel var ligesom Mathias født med albinisme, så han lignede ikke sin far, mens en to år yngre søster som mulat var en klar blanding af forældrene.
I 1991 kom Mathias til verden, og hans albinisme fik rygterne og snakken til at forstumme:"Okay, den er sgu nok god nok.
Nu er der to af dem.
"Da Mathias var otte år, flyttede familien til Vildbjerg nogle få kilometer længere mod vest.
Mathias blev hængende på skolen i Nøvling i nogle år, før han skiftede til Vildbjerg i sjette klasse.
Det gjorde han med en fuck-jer-allesammen og nu-skal-jeg-videre-følelse rettet mod de tidligere klassekammerater.
Som en slags motivation til sig selv til at flytte.
Der var kun ni elever i klassen, og de var opdelt i to kliker og nogen, der stod alene uden tilknytning til den ene eller anden side.
På alene-siden stod Mathias, der tit havde følt, at de andre var imod ham, fordi han skilte sig ud.
Særligt de sidste år på skolen.
Den samme følelse fik han på den nye skole, hvor en ældre dreng spredte et rygte om Mathias' næse:"Den er flad, fordi han går og trykker den mod vinduerne ind til pigernes omklædningsrum.
"Andre kaldte ham Krøllebølle eller drillede ham med brillerne.
I dag kan han sagtens grine af den slags, men dengang ramte det ham hårdt.
Børn kan være hensynsløst onde.
For det meste skubbede han drillerierne fra sig, selv om han blev ked af det.
Men han husker to gange, hvor han lod temperamentet tage styringen, så det endte i tumult mellem ham og en anden dreng, der havde kommenteret på hans dårlige syn.
Det sendte ham en tur forbi rektors kontor, hvor der blev ringet hjem til mor.
Man skal ikke slå på andre med et bordtennisbat.
Mathias var 16 år og havde været i Matas efter en tube selvbruner, som han nu stod alene og kiggede på ude på badeværelset.
Da de andre på hans alder begyndte at tage solarie, kunne han "ikke følge med".
Det havde været farligt for hans følsomme hud at ligge dér og stege mellem rørene med det kunstige uv-lys.
Set i bakspejlet virkede det desperat med selvbruneren, og resultatet gav nogle mærkelige linjer langs hårkanten og en orange nuance, der fik ham til at se åndssvag ud, husker han.
Han prøvede to gange, før han smed det i skraldespanden.
Den samme følelse - at det var åndsvagt at prøve - sad han tilbage med, da han havde farvet sit hår mørkebrunt, for det fik kun den blege hud til at fremstå endnu tydeligere.
Han drømte om kulør på kroppen, så han kunne føle sig mere attraktiv.
Måske endda få lidt selvtillid ind under huden.
Det var der ikke meget af endnu.
Han satte slet ikke pris på sin krop, og i hovedet havde han tre kasser, som mennesker skulle passe ind i: Én til hvide, én til mørke og én til mulatter.
Hvor skulle han selv placeres i den konstellation?
Hvad var hans tilhørsforhold?
Var han dansker eller afrikaner?
Han kunne ikke spejle sig i sin egen familie eller tale med andre om at være en "mixed race", for hans ni år ældre bror døde som teenager, og han kendte ikke andre albinoer.
- Ingen af kasserne passede til mig selv som en farveløs blanding af lys og mørk.
Jeg følte mig forkert.
Hvorfor skulle jeg være i den her krop, jeg ikke kunne forholde mig til?
Det er først som voksen, han har talt med sine forældre om de tanker, han baksede med dengang.
De har heldigvis altid været der for ham, og han har altid følt sig elsket og værdsat derhjemme.
Mathias var begyndt at studere sine afrikanske rødder i jagten på sin identitet.
Han gik i farverigt tøj, der vækkede opsigt og fjernede noget fokus fra albinismen.
Håret havde fået lov til at stå i noget tid, og han havde efterhånden groet en velvoksen, lys afro, der fik ham til at rage op over de to meter.
Han fik også øjnene op for det amerikanske hip-hop-miljø, hvor gangstere har heltestatus, han eksperimenterede med dreadlocks, og der blev gearet op med bling-bling-halskæder fra en streetwear-shop i Herning og oversize-tøj af mærket HoodBoyz online fra Tyskland.
Først da han kom på efterskole som 16-årig, oplevede han et vendepunkt.
Her var pludselig nogle nye unge, der syntes, han var interessant og unik, netop fordi han var den eneste af sin slags.
Det gav ham et skud selvtillid at få nye venner på den måde, men han kæmpede stadig med at acceptere sig selv.
Blandt andet havde det med piger aldrig fyldt ret meget hos ham, for han havde overbevist sig selv om, at det var håbløst.
Når de alligevel ikke var interesserede, fordi han var så lidt attraktiv, hvorfor så overhovedet bruge tid på at prøve?
Han kunne godt sidde derhjemme og lade op til en bytur med en følelse af, at nu sker det.
I aften har jeg modet til at opsøge en pige.
Men det forsvandt, som aftenen skred frem, og han kom hjem til en tom lejlighed med en øv-følelse.
"Jeg er ikke god nok," tænkte han som regel.
Byturene handlede derfor bare om at være sammen med de venner, han havde fået på hf, og han blev god til at finde på undskyldninger for ikke at ville score.
Mest over for sig selv.
"Det var alligevel det, jeg ville bruge aftenen på".
Han var 19, da han datede rigtigt første gang.
Det første kys fik han vist nok i folkeskolen.
Sådan helt uskyldigt.
Han trænede sin krop i troen på, at store muskler ville forandre noget.
Engagementet var stort, så der blev pumpet løs i træningslokalet, og resultatet var både tilfredsstillende og misundelsesværdigt.
Han havde et godt udgangspunkt efter flere års træning med gymnastik, skateboarding, free running og parkour, som han dyrkede flere timer om dagen.
Men det muskuløse ydre påvirkede ikke selvtilliden så meget, som han havde håbet.
Det var ikke nok for ham, og det hjalp slet ikke på identitetskrisen.
"Du bør gøre noget ved det.
Forfølg din drøm.
"Mathias læste visuel kommunikation på journalisthøjskolens afdeling i København N.
V.
, og det var en underviser, der snakkede til ham om at forfølge drømmen om en modelkarriere.
Han var i gang med sit andet år, og han var hurtigt blevet populær hos de andre studerende, der så muligheder i at bruge ham foran kameraet, når der skulle laves skoleopgaver.
Én af dem var for skomærket Dr.
Martens med taglinen "Stand for something" og et budskab om at værdsætte det unikke og sætte pris på, hvem man er.
Det tænkte han meget over.
Det talte jo direkte til ham.
Albinismen blev på den måde hans vej ind i modelbranchen, der blandt andet har sendt ham til Paris, og i januar i år skrev han under på en kontrakt med et professionelt bureau i Dublin, hvor han bor i dag.
Indtil videre er det blevet til nogle mindre opgaver for modemagasiner og stylister.
Forhåbentlig bliver det starten på noget stort.
Andre albinoer - som amerikaneren Shaun Ross - har skabt sig en succesfuld karriere i blitzlyset.
På Instagram får han beskeder fra kvinder, der synes, han er spændende, men det bliver ved opmærksomheden, for han dater allerede én fast.
Når han går i byen med venner og kolleger, føler han sig populær.
Tit har han så mange tilbud fra folk, der gerne vil se ham, at han ikke har tid til at nå hele vejen rundt.
Det er gamle venner fra Danmark og nye fra hele verden, som han har lært at kende i Dublin.
Der er stadig streetwear fra teenageårene i garderoben sammen med neutrale jeans og ensfarvede skjorter til de dage, hvor hans hvide ansigt skal have lov at træde tydeligt frem.
Med selvtilliden er også modet til at sætte kulør på stofferne og til at skille sig ud kommet op i ham, så skabet er samtidig fyldt med en masse ekstremt spraglet tøj.
Blandt andet otte skræddersyede suits, som hans far har haft med hjem fra Togo.
Uanset hvor han går, fornemmer han stadig, at folk vender sig og kigger efter ham, fordi han skiller sig ud.
Lige meget hvilket tøj han har på.
Det er svært at være neutral og forsvinde i mængden, når man måler knap to meter.
Uanset om man er Dublin eller Skibbild-Nøvling.
Men det rører ham ikke længere.
Folk kan bare kigge.
Han er 27 år nu, og han har med tiden accepteret den krop, han er født ind i.
Alle 198 centimeter.
Også den brede næse, der viser hans afrikanske gener.
De lyse, genstridige, krusede hår, som er svære at arbejde med foran spejlet.
Den følsomme hud uden farvepigment.
De rødlige skægstubbe.
Og de grønne øjne, der ufrivilligt flakker fra side til side, så han har svært ved at fokusere.
Det hedder nystagmus, og det gør ham træt, fordi musklerne ved øjnene arbejder 24-7.
Selv bygningsfejlen i det højre øje, der er tvistet en anelse til den ene side, så pupillen ikke sidder rigtigt, har han lært at leve med.
- Jeg hviler i min albinokrop nu, og det føles fantastisk at være ligeglad med, hvad andre tænker.
Jeg er ikke som alle andre, men det er superfedt!
FacebookTwitterKopier linkEmner:Tøj|Dublin|Herning|Skønheds- og sundhedsprodukter|Matas




https://www.dr.dk/nyheder/kultur/boeger/ku-klux-klan-bog-blev-til-hollywood-film-i-nat-kan-den-vinde-6-oscars

BøgerKu Klux Klan-bog blev til Hollywood-film: I nat kan den vinde 6 OscarsInstruktør Spike Lee så straks en mulighed for at omdanne Ron Stallworths bog til en film.
Filmen 'Blackkklansman' er baseret på en selvbiografisk bog om Ku Klux Klan.
Af Michelle From Hoxer og Kasper Madsbøll Christensen24.
feb.
2019 kl.
18.
35Bemærk: artiklen er mere end 30 dage gammelLæs op- And the Oscar for 'Best Adapted Screenplay' goes to.
.
.
Du forbinder måske ikke umiddelbart den glamourøse filmprisuddeling med lange, tætskrevne bøger, men de to ting er faktisk nogle gange ganske tæt forbundet.
Når prisen for 'Bedste filmatisering' skal uddeles - eller 'Best Adapted Screenplay' på engelsk - så går prisen nemlig til en film, der er baseret på et andet forlæg end et filmmanuskript.
Det kan for eksempel være en bog eller et teaterstykke.
Det er også tilfældet for den succesfulde film 'Blackkklansman'.
Den er baseret på den selvbiografiske bog 'Black Klansman' fra 2014, der er skrevet af den pensionerede politimand Ron Stallworth.
Vi ønskede, at publikum skulle forbinde det med verden i dag.
Spike Lee, filminstruktørHeld, talent - og dumhedI 1979 svarede Ron Stallworth på en avisannonce fra en lokal fraktion af den højreekstremistiske organisation Ku Klux Klan i byen Colorado Springs.
Her var han netop blevet ansat som den første sorte politibetjent nogensinde.
Ron Stallworth ringede til telefonnummeret i annoncen og udgav sig for at være en racistisk, hvid mand.
Det blev starten på en flere måneder lang aflytningsaktion, som også involverede Stallworths hvide kollega, der på Ku Klux Klan-møderne udgav sig for at være Stallworth.
Politi-makkerparret 'Flip' Zimmerman og Ron Stallworth, der sammen infilterer Ku Klux Klan i Colorado Springs, spilles i filmen af Adam Driver (tv.
) og John David Washington (th.
).
(© Focus Features)I et interview med den amerikanske tv-station CBS fortalte Ron Stallworth sidste år, at det var en kombination af held og talent, der fik aktionen til at lykkes.
- Og så fordi de personer, vi undersøgte, var så dumme, som de overhovedet findes, tilføjede han.
Her viste han også det 40 år gamle Ku Klux Klan-medlemskort frem som bevis på, at han faktisk blev optaget i organisationen.
Som en del af operationen fik Stallworth også kontakt til den daværende leder af Ku Klux Klan, David Duke.
Læs også:Det kunne have været helt usædvanligt, meeeen: Vild og vanvittig historie bliver til gennemsnitlig actionkomedieKan vinde seks OscarsDuke spilles i filmen af Topher Grace.
- Det var den værste måned af mit liv, udtalte han sidste år til Huffington Post om forberedelserne til rollen.
I nat kan filmatiseringen af bogen så vinde hele seks Oscars, og flere medier spår, at chancerne er bedst i netop kategorien 'Bedste filmatisering'.
Spike Lee og holdet bag 'Blackkklansman' har allerede vundet flere priser, blandt andet juryens pris ved filmfestivalen i Cannes.
Her ses Spike Lee sammen med John David Washington (th.
) og Adam Driver (th) i Palm Springs i januar.
Tidligere på måneden fortalte filmens instruktør, Spike Lee, da 'Blackkklansman'-filmen vandt prisen for 'Bedste filmatisering' til Bafta-prisuddelingen i London, at han straks så en mulighed for at omdanne bogen til filmens verden.
De er nomineret til en Oscar for 'Bedste filmatisering''The Ballad of Buster Scruggs' - baseret på novellerne 'All Gold Canyon' af Jack London, 'The Gal Who Got Rattled' af Stewart Edward White samt noveller af Joel Coen og Ethan Coen'Blackkklansman' - baseret på bogen af Ron Stallworth'Can You Ever Forgive Me?
' - baseret på bogen af Lee Israel'If Beale Street Could Talk' - baseret på bogen af James Baldwin'A Star Is Born' - baseret på manuskripterne fra de tre tidligere versioner af filmen fra 1937, 1954 og 1976Kilde: Oscar.
comEt billede på Donald Trumps USASpike Lee er blandt andet kendt for filmen 'Malcom X' om den berømte borgerrettighedsforkæmper og en lang række andre film, der ser kritisk på racespørgsmålet i USA.
Og selvom 'Blackkklansman' foregår i 1970'ernes USA, så er det tydeligt, at den også handler om racisme og det politiske klima i USA i dag.
Spike Lee fortalte sidste år til The Guardian, at Donald Trump efter hans mening har 'givet grønt lys' til Ku Klux Klan og andre højreekstreme grupperinger.
Han og manuskriptforfatterne bag filmen ønskede, at den skulle ses i lyset af de ting, der sker i USA i disse år.
- Vi ønskede, at publikum skulle forbinde det med verden i dag.
Vi havde en forventning om, at historien ville tænde et lys i folks hoveder.
Udover 'Bedste filmatisering' kan 'Blackkklansman' vinde en Oscar for 'Bedste Film', 'Bedste instruktør', 'Bedste mandlige birolle', 'Bedste musik' og 'Bedste klipning'.
Oscar-uddelingen løber af stablen natten til mandag, dansk tid.
FacebookTwitterKopier linkEmner:Donald Trump (politiker)|Ku Klux Klan|Spike Lee (filminstruktør)|USA|Ligebehandling




https://www.dr.dk/sporten/fodbold/superliga/minut-minut-wilczek-sikrer-broendby-sejren-i-retovs-debut






https://www.dr.dk/sporten/fodbold/england/liverpool-og-united-deler-i-stormoede-plaget-af-skader

EnglandLiverpool og United deler i stormøde plaget af skaderDet blev skaderne og ikke målene, som stjal billedet, da Manchester United og Liverpool spillede 0-0.
Der kom ingen mål, men der var massevis af dramatik i kampen mellem Liverpool og Manchester United.
24.
feb.
2019 kl.
17.
19Bemærk: artiklen er mere end 30 dage gammelLæs opManchester United og Liverpool gav ikke publikum det helt store for pengene, da holdene spillede 0-0 på Old Trafford i en lidt tam affære.
Det sender Liverpool i spidsen af Premier League med ét point ned til Manchester City, som dog har en kamp til gode.
Manchester United risikerer at blive skubbet væk fra femtepladsen af Chelsea.
Det blev en kamp uden voldsomt mange chancer, og frygten for at tabe så ud til spolere lidt af lysten til for alvor at jagte mål.
Liverpool var bedst spillende, men de chancer, der trods alt blev skabt, var nogenlunde ligeligt fordelt.
Især Jesse Lingard burde have bragt United i front mod slutningen af første halvleg, da han kom alene igennem.
Han forsøgte at drible forbi Liverpool-keeper Allison Becker, men den brasilianske keeper kom flot ned og plukkede bolden fra Lingard.
Jesse Lingard havde den største chance før pausen.
 Han forsøgte at smutte forbi Liverpools målmand, Alisson.
 Men flot målmandsspil fra den brasilianske keeper holdt bolden i spil.
1 / 3Jesse Lingard havde den største chance før pausen.
1 / 3Han forsøgte at smutte forbi Liverpools målmand, Alisson.
2 / 3Men flot målmandsspil fra den brasilianske keeper holdt bolden i spil.
3 / 3Mens det sprudlende spil aldrig helt kom, så blev første halvleg præget af flere skader og tvungne udskiftninger.
Ole Gunnar Solskjær må have følt, at hans hjemmehold var slemt forfulgt af uheld.
Han var nødt til at bruge alle sine tre udskiftninger allerede inden pausen.
Midtvejs gik Ander Herrera i stykker og blev erstattet af Andreas Pereira.
Bare fire minutter senere var det så Juan Mata, der måtte forlade banen, og ind kom Jesse Lingard.
Men uheldene var ikke færdige med at hjemsøge Solskjærs tropper.
Selv samme Lingard blev skadet få minutter før pausen, og så måtte han forlade banen efter mindre end 20 minutter med græs under fødderne.
Først blev Ander Herrera skadet.
Han blev skiftet ud med Jesse Lingard.
 Så blev Juan Mata også skadet.
 Og til sidst blev også indskiftede Jesse Lingard skadet.
Manchester United havde derfor brugt alle tre udskiftninger før pausen.
1 / 3Først blev Ander Herrera skadet.
Han blev skiftet ud med Jesse Lingard.
1 / 3Så blev Juan Mata også skadet.
2 / 3Og til sidst blev også indskiftede Jesse Lingard skadet.
Manchester United havde derfor brugt alle tre udskiftninger før pausen.
3 / 3Liverpool var ikke helt så hårdt ramt, men Roberto Firmino måtte også udgå med en skade efter en halv times spil.
Mulighederne for taktiske ændringer via udskiftninger var således henholdsvis væk og begrænset for de to trænere efter pausen.
Mål blev underkendtGæsterne satte sig lidt tungere på spillet mod det trætte United-hold, som anden halvleg skred frem, men hjemmeholdet var stadig mindst ligeså farligt omkring feltet.
Et kvarter før tid måtte Liverpools Joel Matip have hjælp af en offsidekendelse for at stoppe den jubel, som brød ud på Old Trafford, da han klodset sendte bolden i eget net ved en dødbold.
Kendelsen var korrekt, selv om offsiden ikke var stor.
Joel Matip fik bolden i nettet.
Tættere på en scoring kom ingen af holdene, og derved endte det i en lidt skuffende nullert.
Arsenal slog Højbjerg og VestergaardMere succes havde Arsenals offensiv i hjemmekampen mod Southampton, som havde både Pierre-Emile Højbjerg og Jannik Vestergaard med i hele kampen.
Efter godt et kvarters spil havde Alexandre Lacazette og Henrikh Mkhitaryan sendt London-klubben i front, og de to mål blev kampens eneste.
Arsenal lægger med sejren afstand til Manchester United i kampen om fjerdepladsen.
Både Pierre Emile Højbjerg og Jannik Vestergaard fik fuld spilletid, da Southampton tabte til Arsenal.
/ritzau/FacebookTwitterKopier linkEmner:Jannik Vestergaard (fodboldspiller)|Ole Gunnar Solskjær (fodboldspiller)|England|Manchester United FC|Fodbold




https://www.dr.dk/nyheder/politik/thulesen-dahl-angriber-s-tag-nu-arbejdshandskerne-paa

Længere til pensionSe temaPolitikThulesen Dahl angriber S: Tag nu arbejdshandskerne påDansk Folkepartis formand angriber Socialdemokratiet for at nøle i pensionsforhandlinger.
Kristian Thulesen Dahl efterlyser forhandlingsvilje fra Mette Frederiksen og Socialdemokratiet.
Af Nis Kielgast24.
feb.
2019 kl.
17.
48Bemærk: artiklen er mere end 30 dage gammelLæs opDer er gået valgkamp i forhandlingerne om tidligere pension, og Socialdemokratiet viser ikke reel vilje til at indgå en aftale i den nærmeste fremtid.
Sådan lyder kritikken fra Dansk Folkepartis formand to uger efter de første forhandlinger i Beskæftigelsesministeriet.
- Jeg er ikke naiv.
Jeg ved godt, at vi skal have et folketingsvalg om få måneder.
Men alligevel skal vi som partier både kunne tale med vælgerne og også kunne føre forhandlinger, og jeg synes, at der i den seneste tid er gået for meget valgkamp i den, siger Kristian Thulesen Dahl.
- Vi er faktisk nogle, der er parat til at have arbejdshandskerne på.
Hos Socialdemokratiet er der dog ikke meget forståelse for den kritik.
- Det er en helt mærkværdig kritik, der kommer fra Kristian Thulesen Dahl.
Vi er dybt optagede af at lave en aftale, der sikrer rettighed til en tidligere pension for folk, der har været meget lang tid på arbejdsmarkedet og er nedslidte, siger politisk ordfører Nicolai Wammen.
Pensionsudspil ikke konkret nokSocialdemokratiet henviser til det pensionsudspil, som partiet kom med i januar.
Her lovede S at afsætte tre milliarder kroner til, at særlige faggrupper kan gå tidligere på pension.
Præcis hvilke nedslidte grupper, der skal omfattes, skal dog ifølge forslaget først forhandles med arbejdsmarkedets parter efter et folketingsvalg.
Men det er ikke godt nok, mener DF-formanden.
- Hvis man har et ønske om at få lavet differentieret pensionsalder for danskerne, skal man jo også sidde inde ved forhandlingsbordet og foreslå noget konkret om, hvordan det ville kunne komme til at se ud, og der er godt nok ikke mange konkrete forslag fra Socialdemokratiets side, siger Kristian Thulesen Dahl.
Nicolai Wammen mener ikke, at det er et rimeligt krav at stille.
- Vi møder op til forhandlingerne med Mette Frederiksen i spidsen og vi har præsenteret vores ideer.
Nu synes jeg ærlig talt, at de andre partier skulle komme med deres.
Så håber jeg, vi kan få lavet en aftale, siger Wammen.
FacebookTwitterKopier linkEmner:Kristian Thulesen Dahl (politiker)|Dansk Folkeparti|Socialdemokraterne|Valg og folkeafstemninger|Arbejdsmarked




https://www.dr.dk/nyheder/kultur/dr-afsloerer-stemmetal-fra-grand-prix-finalen-jury-gav-sejren-til-leonora

KulturDR afslører stemmetal fra Grand Prix-finalen: Jury gav sejren til LeonoraTv-seerne havde hellere set Julie & Nina repræsentere Danmark i Eurovision.
Der var spænding til det sidste, da Julie & Nina stod over for Leonora som de to sidste i lørdagens Grand Prix-finale.
Af Jens Grønbech og Kasper Madsbøll Christensen24.
feb.
2019 kl.
17.
00Bemærk: artiklen er mere end 30 dage gammelLæs opLørdag aften blev 20-årige Leonora badet i guldkonfetti efter at være blevet udråbt som vinder af Dansk Melodi Grand Prix 2019 med sangen 'Love Is Forever'.
Sejren kom i hus efter en tæt afstemningsrunde, hvor kærlighedsvisen vandt med blot syv procentpoint over Julie & Ninas 'League of Light'.
Og at det vitterligt var en spændende afstemning, bekræfter de stemmetal for de tre sange i finalen, som DR nu afslører.
Læs også:Grand Prix-eksperter analyserer: Danmark kan få topplacering i EurovisionTallene viser nemlig, at fagjuryen og de danske tv-seere ikke var enige om, hvem der skulle løbe med titlen som Grand Prix-vinder.
- Sådan er det jo, når man både har seerstemmer og jury.
Nogle år er de enige, andre år uenige, siger DR's underholdningschef, Jan Lagermand Lundme.
Det mest holdbare systemSeerne havde Julie & Nina som vindere med 23 procent af stemmerne, mens Leonora blev nummer to med 18 procent af stemmerne.
Stemmefordeling i finalenTv-seerne og fagjuryen har hver 50 procent af stemmerne.
I finalen stemte de to grupper som følger:Sang nr.
5: Sigmund 'Say My Name'.
Juryen: 14 procent.
Seerne: 9 procent.
I alt: 23 procent.
Sang nr.
7: Julie & Nina 'League of Light'.
Juryen: 12 procent.
Seerne: 23 procent: I alt: 35 procent.
Sang nr.
9: Leonora 'Love Is Forever'.
Juryen: 24 procent.
Seerne: 18 procent.
I alt: 42 procent.
Fagjuryen kastede derimod sin kærlighed på 'Love Is Forever', som opnåede 24 procent af stemmerne - langt foran Julie & Nina, der blot fik 12 procent af jurystemmerne.
Faktisk havde juryen den dansk-grønlandske duo på en sidsteplads i finalen - efter både Leonora og Sigmund.
- Der er jo ikke noget skjult i, at vi har en jury, og at deres stemmer tæller halvdelen, mens folkets tæller den anden halvdel.
Der er også en jury i Eurovision, og det fungerer rigtig godt dér, uddyber Jan Lagermand Lundme.
- Det her system er det, der er mest holdbart i forhold til at nå langt i Eurovision.
Folket og juryen fokuserer måske på forskellige ting, og det giver et bredt fokus.
Er der ikke noget, der skal ændres, når seernes vinder ender som nummer to?
- Nej, det tænker jeg ikke.
FacebookTwitterKopier linkEmner:Melodi Grand Prix|Jan Lagermand Lundme (erhvervsleder)




https://www.dr.dk/sporten/haandbold/championsleague/odense-laegger-pres-paa-koebenhavn-med-champions-legue-sejr

ChampionsleagueOdense lægger pres på København med Champions Legue-sejrOdenses håndboldkvinder vandt søndag på udebane over den franske klub Brest Bretagne i Champions League.
24.
feb.
2019 kl.
16.
56 | opdateret 24.
feb.
2019 kl.
18.
08Bemærk: artiklen er mere end 30 dage gammelLæs opDet var kun lykkedes Odenses håndboldkvinder at hente en enkelt sejr i de syv første kampe i Champions Leagues gruppespil.
Men søndag eftermiddag vandt Odense for anden gang i gruppe 1, da holdet slog Brest Bretagne med 29-24 på udebane.
Med sejren har Odense på femtepladsen nu seks point, og det betyder, at fynboerne er placeret side om side med København Håndbold, der lige nu indtager fjerdepladsen.
Lørdag vandt København hjemme over Buducnost, så det var en god weekend for de danske hold i Champions League.
Dermed er der lagt op til en intern dansk gyser om at slutte på fjerdepladsen, som giver adgang til kvartfinalerne.
I den næste kamp tager Odense imod København i en direkte duel om placeringen.
Det er kun de fire bedste hold, der går videre til kvartfinalerne.
I første halvleg var Odense ikke foran en eneste gang, og Brest kom foran med 8-2.
Brest var dog ikke i stand til at holde føringen, og udeholdet formåede at opnå kontakt ved pausen, hvor det stod 13-13.
I anden halvleg skiftede momentum for alvor, og Odense trak fra og kom foran 24-19.
Odenses bagspiller og landsholdsspiller Mette Tranborg udgik med en knæskade i anden halvleg, men hun var i stand til at sætte sig på bænken og se resten af opgøret.
Det er endnu uvist, hvor slem en skade der er tale om, men Tranborg virkede helt knust efter opgøret.
Inden skaden nåede Tranborg at imponere med seks scoringer i opgøret.
Det gjorde Tranborg til Odense-topscorer sammen med holdkammeraten og stregspilleren Kathrine Heindahl, som også nettede seks gange.
Med nederlaget ser det til gengæld svært ud for Brest, som er placeret på sjette- og sidstepladsen med to point efter otte kampe.
/ritzau/FacebookTwitterKopier linkEmner:Kathrine Heindahl (håndboldspiller)|Mette Tranborg (håndboldspiller)|Odense|Håndbold|København Håndbold




https://www.dr.dk/sporten/fodbold/kvindelandsholdet/hattrick-harder-landsholdsstjernen-brandvarm-i-bundesligaen

KvindelandsholdetHattrick-Harder: Landsholdsstjernen brandvarm i Bundesligaen  Den danske fodboldstjerne scorede tre mål for sin tyske klub Wolfsburg i Bundesligaen.
Pernille Harder scorede hattrick søndag eftermiddag i Bundesligaen.
Af Arnela Muminovic24.
feb.
2019 kl.
16.
08Bemærk: artiklen er mere end 30 dage gammelLæs opSidste sæson blev fodboldprofilen Pernille Harder topscorer i den bedste tyske række, Bundesligaen, med sine 17 træffere.
Og landsholdets anfører har da heller ikke tænkt sig at holde sig tilbage i denne sæson.
Inden dagens kamp mellem Harders klub Wolfsburg og bundholdet Werder Bremen, havde den 26-årige spiller scoret 10 mål i ligaen.
Efter opgøret blev målantallet ændret til 13, for Harder var flyvende i kampen mod Werder og scorede hattrick i 6-0-sejren.
Den danske landsholdsstjerne var på pletten to gange i første halvleg, og efter en times spil kom hattricket også i hus.
Med sejren fastholder Wolfsburg førstepladsen i Bundesligaen – men kun på grund af et bedre målscore end konkurrenterne fra Bayern München.
Bayern, der var uden den skadede landsholdsspiller Simone Boye i truppen, vandt sin kamp mod Hoffenheim på udebane med 1-0.
Pernille Harder drager nu afsted med landsholdet til træningsturneringen Algarve Cup i Portugal, hvor Danmark skal møde Norge og Kina.
FacebookTwitterKopier linkEmner:Pernille Harder (fodboldspiller)|Tyskland|VfL Wolfsburg|Fodbold|Portugal




https://www.dr.dk/sporten/cykling/jakob-fuglsang-vinder-stor-sejr-i-spanien

CyklingJakob Fuglsang vinder stor sejr i SpanienJakob Fuglsang sikrede sig en af karrierens større triumfer, da han søndag vandt etapeløbet Andalusien Rundt.
Jakob Fuglsang snuppede førertrøjen lørdag.
24.
feb.
2019 kl.
16.
07 | opdateret 24.
feb.
2019 kl.
16.
14Bemærk: artiklen er mere end 30 dage gammelLæs opDet er ikke så ofte, Jakob Fuglsang ender øverst på podiet i cykelløb, men søndag kunne han lade sig hylde som samlet vinder af etapeløbet Andalusien Rundt.
På 5.
og sidste etape sørgede danskeren og Astana-holdet for at holde eventuelle konkurrenter tilbage, så det endte i en spurt, hvor Fuglsang kunne glide med feltet ind som samlet vinder.
Jakob FuglsangFødt: 22.
marts 1985 (33 år)Højde: 182 cmHold: AstanaDermed er årets første danske cykeltriumf hjemme.
Italieneren Matteo Trentin fra Mitchell-Scott var aldeles overlegen i spurten, som han vandt med flere cykellængder ned til den næste rytter.
Læs også:Flyvende Fuglsang kører sig i gult i AndalusienFuglsang vandt samlet med 7 sekunder ned til holdkammeraten Ion Izagirre og 11 sekunder ned til hollænderen Steven Kruijswijk.
Astana besatte tre af de fire første pladser, da Pello Bilbao sluttede som samlet nummer fire.
Fuglsang snuppede førertrøjen fra Tim Wellens på lørdagens bjergetape, hvor belgieren ikke kunne følge med de øvrige folk i toppen af klassementet.
Modvind og massespurtSøndagens etape var kuperet og hård til at begynde med, men de sidste godt 20 kilometer ind til den korte målbakke var helt flade.
Jakob Fuglsangs største bedrifterSamlet sejr i Andalusien Rundt (2019).
Etapesejr i Romandiet Rundt (2018).
Samlet sejr i Criterium du Dauphiné (2017 & 2019).
To etapesejre i Criterium du Dauphiné (2017).
Sølv ved OL i Rio i mændenes linjeløb (2016).
Samlet vinder af Tour of Luxembourg (2012).
Samlet vinder af Østrig Rundt (2012).
Samlet vinder af Post Danmark Rundt (2008, 2009 og 2010).
Samlet vinder af Slovenien Rundt (2009).
Guld ved U23-VM i mountainbike (2007).
Astana holdt et højt tempo i front af feltet, selv om kun en enkelt og ufarlig udbryder lå alene i front med et ganske lille forspring.
Samtidig var der en del modvind på sidste del af etapen, og det drænede den angrebslyst, som nogle ryttere ellers kunne sidde med.
Som forventet endte det i en massespurt på den lille bakke op mod målet.
Her åbnede Trentin tidligt, og ingen var i stand til at følge med den spurtstærke italiener.
Læs også:Mens vi venter på Touren: Her er de syv største sportsbegivenheder på dansk jordDet lykkedes ikke at vinde en etape for Fuglsang, men danskeren endte på andenpladsen på to af de fem etaper.
33-årige Jakob Fuglsangs største triumf kom i 2017, hvor han vandt World Tour-etapeløbet Critérium du Dauphiné foran prominente navne som Chris Froome og Richie Porte.
Andalusien Rundt rangerer lavere.
Derudover vandt Fuglsang i 2016 OL-sølv i linjeløbet i Rio de Janeiro.
/ritzau/FacebookTwitterKopier linkEmner:Chris Froome (cykelrytter)|Jakob Fuglsang (cykelrytter)|Cykelsport|Spanien|Bilbao




https://www.dr.dk/nyheder/regionale/bornholm/soldater-oever-sig-paa-krig-i-virtuel-verden-computerspil-er-alvor-rykket

BornholmSoldater øver sig på krig i virtuel verden: Computerspil er for alvor rykket ind i ForsvaretForsvaret benytter i stigende grad simulatorer til at ruste soldater, søfolk og jagerpiloter.
Seniorsergent Lars fra Almegårds Kaserne spiller computerspillet "Steel Beasts" i et af kasernens træningslokaler.
Af Morten Søgård Volff24.
feb.
2019 kl.
16.
00Bemærk: artiklen er mere end 30 dage gammelLæs opDen pansrede mandskabsvogn er i position på en grøn eng.
Chaufføren drejer langsomt køretøjets kanon langs horisonten, og med et kamera søger soldaten efter mål i det fjerne, hvor en let tåge omfavner træerne i horisonten.
Pludselig dukker et fjendtligt pansret køretøj ud af tågen.
Soldaten drejer kanon og indstiller skærmen, så fjenden omringes af sigtekornets karakteristiske sorte linjer.
Han trykker på aftrækkeren og slipper den først, når fjendens køretøj bryder i brand.
Men fjenden har sendt forstærkninger, som nu vælter ud af tågen, og pludselig mærker det danske køretøj selv det dødelige projektil, der penetrerer køretøjets panser.
Det er træning på Almegårds Kaserne på Bornholm anno 2019.
For det er ikke længere kun jagerpiloter, som bruger simulatorer, når der skal trænes forskellige krigsscenarier.
Faktisk bruges simulatorer mere og mere på samtlige af Forsvarets værn, lyder det fra Niels Krarup-Hansen, der er seniorrådgiver i Forsvarsministeriets Materiel- og Indkøbsstyrelse.
Han har i de sidste 40 år arbejdet med simulationer i det danske forsvar.
Det er jo langt billigere at sende en lille del af en skibsbesætning til at træne i en simulator frem for at sende 150 mand ud på et skib.
Niels Krarup-Hansen, seniorrådgiverDe virtuelle verdener bruges eksempelvis også i det jyske kampvognsregiment i Holstebro og på flådestation Frederikshavn, hvor simulatorer forbereder både kampvognsførere og søfolk på at manøvrere de tonstunge maskiner uden at bruge brændstof og en masse mandetimer.
Og det er netop også en af de grundene til, at Forsvaret i højere grad bruger simulatorer i dag, siger Niels Krarup-Hansen:- Det er jo langt billigere at sende en lille del af en skibsbesætning til at træne i en simulator frem for at sende 150 mand ud på et skib.
På Almegårds Kaserne benytter man et styretøj, der ligner og fungerer som det, soldatene bruger i de pansrede kampkøretøjer.
 DR Bornholm)Computerspil giver bedre træningPå Almegårds Kaserne benytter soldaterne spillet ”Steel Beasts”, som er et avanceret krigsspil, der ved første øjekast ligner et konventionelt kampvognsspil, hvor man kan styre en kampvogn eller et pansret køretøj.
Men under overfladen ligger et system, der tager højde for sprængstyrken på våben og hvor mange skud, køretøjerne kan holde til.
Dertil kan systemet også simulere en civilbefolkning, som befinder sig i en krigszone - eksempelvis i Afganistan komplet med bygninger, bakker og de lokale vejrforhold.
Og Almegårds Kasernes stabschef, Claus Rohde, mener, at Steel Beasts er et ideelt værktøj til at træne soldaterne med.
- Den læring, soldaterne får, bliver mere præcis, hurtigere og mere konkret for dem.
Hvis du gør det godt, så får du også fortjenesten, og hvis du gør det knap så godt, ja, så får du det modsatte, siger han.
På Almegårds Kasernes computere benyttes en touch-skærm, hvor soldaterne kan vælge hvilket våbensystem, de vil bruge mod den virtuelle fjende.
 DR Bornholm)Fremtidens virtuelle træningI fremtid vil træningen blive endnu mere avanceret, og virtual reality vil rykke ind i Forsvaret.
Det vurderer major Thomas Galasz Nielsen, der er chef for Institut for Militærteknologi ved Forsvarsakademiet.
For virtual reality kan gøre det muligt for soldaten at bruge hele kroppen til at bevæge sig i de virtuelle krigszoner.
Og det har en række fordele, siger Thomas Galasz Nielsen:- Soldaten får en meget mere realistisk og intensiv træning.
Samtidig kan det være med til at screene soldaterne, inden de bliver sendt ud på mission.
Hvis soldaten ikke kan håndtere krigszonen i den virtuelle verden, så er det ikke ham eller hende, der skal stå ude på fronten, siger han.
Læs også:16 år.
8.
000 soldater.
Otte døde: Cirka 200 danske soldater er stadig på mission i IrakFacebookTwitterKopier linkEmner:Forsvarsministeriets Materiel- og Indkøbsstyrelse|Soldater|Almegaards Kaserne|Bornholm|Militærudstyr




https://www.dr.dk/nyheder/udland/lokke-afviser-international-domstol-syrienkrigene

UdlandLøkke afviser international domstol for syrienkrigeneEuropa vil ikke samarbejde med Bashar al-Assad.
Derfor er det svært at retsforfølge fremmedkrigere i Syrien.
Lars Løkke Rasmussen afviser, at man kan lave et internationalt samarbejde og få dømt fremmedkrigerne i Syrien.
24.
feb.
2019 kl.
16.
35Bemærk: artiklen er mere end 30 dage gammelLæs opIdéen er frisk nok, men det har desværre ikke umiddelbart gang på jord, når Venstres europaparlamentariker Morten Løkkegaard taler for at retsforfølge danske fremmedkrigere, hvor de sidder fængslet i Mellemøsten.
Det mener statsministeren, som søndag og mandag deltager i et topmøde mellem EU og Den Arabiske Liga i Sharm el-Sheikh.
- Det er ikke ret enkelt, for vi anerkender ikke Bashar al-Assads Syrien, og vi rækker ikke ud efter det.
Derfor er de tanker om, at man skulle lave noget nede i Syrien, dømte på forhånd, siger Lars Løkke Rasmussen på vej ind til mødet med de knap 50 andre stats- og regeringschefer i den egyptiske badeby.
Han understreger, at heller ikke han ønsker danske statsborgere, som har kæmpet for Islamisk Stat i Syrien, hjem.
Svært at se andre mulighederMen det er svært at se andre muligheder, når man skal overholde konventioner - og i øvrigt også kræve det modsatte for kriminelle i Danmark.
- Vi kan ikke tage passet fra danske statsborgere, hvis det betyder, at de bliver statsløse.
Sådan er konventionerne.
- Jeg føler mig også bundet af, at når folk begår ulovligheder i Danmark, og de ikke har ret til at være her, så skal de ud, siger Løkke.
Han nævner Said Mansour, også kendt som boghandleren fra Brønshøj, der for nylig blev sendt til Marokko efter at have fået frataget sit danske pas.
- Alt dette sagt så er der ingen af os, der ønsker disse Syrien-krigere hjem.
Derfor søger vi også her, om vi kan få et stærkere internationalt samarbejde om det, siger statsministeren.
Løkkegaard sagde forleden til TV2, at man via EU skulle søge en løsning, hvor man gik efter at holde EU-borgere, der har kæmpet for islamistiske grupper i Mellemøsten, i fængsler lokalt og få dem retsforfulgt der.
/ritzau/FacebookTwitterKopier linkEmner:Bashar al-Assad (politiker)|Islamisk Stat|Lars Løkke Rasmussen (politiker)|Syrien|Kriminalitet




https://www.dr.dk/sporten/fodbold/superliga/ob-tur-odenseanere-naermer-sig-top-seks-efter-sejr-i-horsens

SuperligaOB-tur: Odenseanere nærmer sig top seks efter sejr i HorsensOB vandt med 2-1 over AC Horsens, og fynboerne tager dermed en vigtig sejr i forhold til at ende i top-6.
24.
feb.
2019 kl.
15.
59Bemærk: artiklen er mere end 30 dage gammelLæs opOB tog søndag eftermiddag et vigtigt skridt i kampen for at nå de eftertragtede top-6-pladser i Superligaen, da holdet slog AC Horsens med 2-1 på udebane i 23.
spillerunde.
Horsens-midtbanespilleren Hallur Hansson blev udvist i anden halvleg, hvilket ikke gjorde tingene lettere for hjemmeholdet.
Med sejren hopper fynboerne op på en midlertidig tredjeplads, mens Horsens risikerer at falde til tiendepladsen, hvis søndagens øvrige resultater går imod Bo Henriksens mandskab.
Horsens havde det svært i første halvleg, men selv om OB havde et voldsomt spilovertag, så var det hjemmeholdet, der bragte sig foran med 1-0 efter 17 minutter.
Det var Horsens-kantspilleren Peter Nymann, der sparkede bolden i nettet fra kanten efter hjemmeholdets første reelle angreb i kampen.
Læs også:Norsk angrebsduo sikrer drømmedebut for Peter SørensenEfter 25 minutter bragte OB-angriberen Bashkim Kadrii dog balance i regnskabet, da han modtog bolden på kanten af feltet og smadrede bolden ind bag Kevin Mendoza i Horsens-målet.
OB var fortsat dominerende, men på trods af det kunne de to mandskaber gå til pause ved stillingen 1-1 efter en intens første halvleg.
Film gav rødt kortHorsens kom meget bedre ud til anden halvleg, men ti minutter inde i halvlegen ramte ulykken hjemmeholdet.
Midtbanespilleren Hallur Hansson modtog nemlig sit andet gule kort og dermed rødt, da han ifølge kampens dommer forsøgte at filme sig til et frispark.
OB satte sig på sagerne efter udvisningen, og med et kvarter igen burde midtbanespilleren Casper Nielsen have sendt OB foran, men Kevin Mendoza viste høj klasse i Horsens-målet.
Læs også:FC Nordsjællands Skov fældede VejleTi minutter før tid kom forløsningen dog for gæsterne, da angriberen Anders K.
Jakobsen kom først på et indlæg og scorede til 2-1, som også blev kampens slutresultat.
/ritzau/FacebookTwitterKopier linkEmner:Hallur Hansson (fodboldspiller)|Horsens|Odense Boldklub|Fodbold|AC Horsens




https://www.dr.dk/nyheder/regionale/sjaelland/ingen-lys-i-paeren-digitalisering-af-kabler-skal-give-faerre-stroemsvigt

SjællandIngen lys i pæren?
Digitalisering af kabler skal give færre strømsvigtSnart vil man hurtigt kunne få svar på, om der er ledninger der, hvor man ønsker at grave.
Alene sidste år blev over 32.
000 elkunder på Sjælland og Lolland-Falster udsat for strømsvigt, fordi et større kabel var gravet over.
Arkivfoto.
Af Per Gade Gydenkærne, Thor Malthe Andersen og Julie Würtz24.
feb.
2019 kl.
15.
00Bemærk: artiklen er mere end 30 dage gammelLæs opMåske kommer du i fremtiden sjældnere til at opleve, at strømmen svigter.
Overgravede kabler er en af de helt store årsager til strømsvigt, men nu er der hjælp på vej til landmænd og entreprenører, der graver i den danske muld.
Det bliver nemlig inden for de kommende år muligt på kort tid at få at vide, om der er ledninger eller kabler i det område, hvor man har tænkt sig at grave.
Det fortæller projektleder Jesse Martin Goodmann fra Styrelsen for Dataforsyning og Effektivisering.
- De vil opleve, at de kan modtage de her ledningsoplysninger på en digital og automatiseret måde inden for to timer.
GraveskaderJordarbejde som graveskader og nedramning, hvor en maskine graver ned i jorden og ødelægger et kabel, var 65 procent af tiden den største årsag til strømsvigt i 2016, viser nyeste tal.
Den næststørste synder til strømsvigt var dyr som eksempelvis fugle, der fløj ind højspændingskabler.
Kilde: Netselskabet CeriusNetselskabet Cerius, som hører under energiselskabet Seas-nve på sjælland, opfordrer sjællandske landmænd og entreprenører til at søge oplysninger i det landsdækkende ledningsejer-register LER, før de stikker spaden eller grabben i jorden.
Men i dag kan det tage op til fem dage at få besked om, hvor ledningerne ligger, og det er ikke godt nok, mener næstformanden i landboforeningen Gefion, Poul Henrik Prahl:- Hvis nu maskinen holder ude i marken, og man har lejet en gravemaskine, så vil man nødig betale for den i fem dage, hvor man går og venter på at få svar.
Poul Henrik Prahl ser frem til, at det bliver hurtigere at søge oplysninger om ledninger i jorden, så det bliver lettere at undgå graveskader.
- Fordelen vil være, at jeg i princippet kunne stå ude i marken med min mobiltelefon, og så vil jeg med det samme kunne få svar på, om der er ligger et kabel, i stedet for at jeg skal vente i fem dage.
Et ødelagt kabel efter mødet med en gravemaskine.
(© Cerius)Senest i 2023 skal alle oplysninger om ledninger og kabler i jorden ifølge en ny lov være digitaliseret.
Undersøg, hvor kablet ligger begravetHenrik Wej Petersen opfordrer landmændene til at undersøge, om der ligger kabler, hvor de vil grave.
For dels er det livsfarligt at grave i et kabel, der fører 10.
000 volt med sig, dels skal landmanden selv betale for at udbedre skaden.
- Hvis man beskadiger sådan et kabel uden at have søgt indsigt i kabelføringen, så kommer man til at betale for det.
Og det kan koste fra få tusinde til op mod 100.
000 kroner, siger Henrik Wej Petersen.
Alene sidste år blev over 32.
000 elkunder på Sjælland og Lolland-Falster udsat for strømsvigt, fordi et større kabel var gravet over af enten en landmand eller entreprenør.
På landsplan var der i 2016 267 tilfælde, hvor en maskine havde ramt et højspændingskabel og 222 tilfælde, hvor en maskine havde gravet ned i et lavspændingstal.
Det viser den seneste opgørelse fra Dansk Energi.
FacebookTwitterKopier linkEmner:Elsektoren|Landbrug|Lolland-Falster|Sjælland|Cerius




https://www.dr.dk/sporten/fodbold/superliga/norsk-angrebsduo-sikrer-droemmedebut-peter-soerensen

SuperligaNorsk angrebsduo sikrer drømmedebut for Peter SørensenPål Kirkevold åbnede sin scoringskonto, da Hobro slog Esbjerg 2-0 i Peter Sørensens debut som Hobro-træner.
24.
feb.
2019 kl.
14.
59 | opdateret 24.
feb.
2019 kl.
15.
45Bemærk: artiklen er mere end 30 dage gammelLæs opDet blev i 23.
spillerunde, at Pål Alexander Kirkevold åbnede sin målkonto i denne superligasæson.
I anden halvleg cementerede landsmanden Julian Kristoffersen føringen, og så vandt Hobro 2-0 hjemme over Esbjerg i Peter Sørensens første kamp som Hobro-træner.
Kampen blev nøjagtig, som Hobros nye cheftræner på forhånd havde proklameret, nemlig fyldt med energi, selvtillid og med en nærmest sprudlende offensiv.
Himmerlændingene satte sig fra start på spillet, hvor især mange vundne dueller og nærkampe ødelagde gæsternes spil.
Peter Sørensen fik en sejr i sin debut som Hobro-træner.
Dog var der ingen revolution på dødboldfronten, som Hobro stadig satsede stærkt på.
Det våben gav pote efter 16 minutter, da den tidligere superligatopscorer Kirkevold endelig stangede bolden i nettet efter et langt indkast.
Målet var Kirkevolds første i Superligaen siden maj 2018, hvor han nettede mod Sønderjyske.
Gæsterne blev kyst af Hobros høje pres, så de truede aldrig for alvor Hobros pauseføring.
Efter pausen skulle gæsterne jagte en udligning, men Hobro var som forvandlet efter Allan Kuhns afsked torsdag.
En sprudlende Hobro-offensiv skabte mange muligheder, og gæsterne kunne ikke dæmme op for hjemmeholdet.
Det blev også udslagsgivende efter 57 minutter, hvor Hobro udbyggede føringen.
Hobros Pål Alexander Kirkevold brød sin måltørke mod Esbjerg.
Julian Kristoffersen ville ikke stå tilbage for sin landsmand og angrebskollega Kirkevold, og så førte Hobro 2-0.
Esbjerg havde intet modsvar på hjemmeholdets flotte præstation, og gæsterne havde rigtig svært ved at skabe muligheder.
Med den første tomålssejr i denne sæson vandt Hobro sin blot femte kamp i denne sæson, hvor holdet dog stadig er presset i bunden af Superligaen.
Esbjerg er trods nederlaget stadig placeret på tredjepladsen inden de resterende kampe i runde 23 af Superligaen.
/ritzau/FacebookTwitterKopier linkEmner:Allan Kuhn (fodboldtræner)|Hobro|Esbjerg|Fodbold|SønderjyskE




https://www.dr.dk/sporten/badminton/axelsen-broed-titeltoerke-i-spanien-det-giver-noget-selvtillid-staa-oeverst

BadmintonAxelsen brød titeltørke i Spanien: 'Det giver noget selvtillid at stå øverst' Viktor Axelsen var tilbage øverst på podiet, da han søndag slog Anders Antonsen i Spain Masters.
Viktor Axelsen fik den perfekte optakt til All England om to uger.
Af Michael Sten Jensen i Lyon24.
feb.
2019 kl.
14.
53Bemærk: artiklen er mere end 30 dage gammelLæs opDanmarks bedste badmintonspiller, Viktor Axelsen, har fundet formen på det rigtige tidspunkt.
Søndag stod han i finalen i Super 300-turneringen Spain Masters, hvor danske Anders Antonsen ventede på den anden side af nettet.
Den duel trak verdensranglistens nummer seks sig overbevisende ud af, og dermed kunne Viktor Axelsen for første gang siden han i april 2018 vandt EM støve trofæskabet af.
- Det er klart at det giver noget selvtillid at stå øverst på skamlen, og jeg er enormt glad for titlen, men også for mit niveau undervejs.
Anders Antonsen.
At det var den brandvarme Anders Antonsen, der måtte bøje sig for Axelsen, betyder dog ikke det helt store, når kampen er undervejs.
Så handler det udelukkende om at vinde.
Det giver dog altid lidt ekstra motivation, når det er ens træningsmakker, der står på den anden side.
Også fordi Anders Antonsen inden søndagens finale havde overhånden i de to spilleres indbyrdes regnskab.
- Det er altid specielt at møde en anden dansker, og Anders og jeg kender hinanden rigtig godt.
Vi har set over mange år, at når to danskere møder hinanden, så drejer det sig om, hvem der rammer dagen, og jeg er rigtig glad for, at det var mig i dag, siger Viktor Axelsen.
Godt afsæt til All EnglandMed sejren fik Viktor Axelsen den perfekte timing frem mod All England, som han sidste år missede med en skade.
-- Planen var at komme herned til Spanien og få nogle kampe i benene før All England, så jeg kunne få et praj om, hvordan jeg skulle forberede mig bedst i den sidste uge op til turneringen.
Det er klart, at det giver noget selvtillid at kunne gå ind til den turnering efter at have spillet godt her, siger Axelsen.
All England begynder den 6.
marts.
FacebookTwitterKopier linkEmner:Viktor Axelsen (badmintonspiller)|Spanien|Badminton|Anders Antonsen (badmintonspiller)




https://www.dr.dk/nyheder/udland/pave-frans-intet-misbrug-skal-nogensinde-blive-daekket-over-igen

UdlandPave Frans: Intet misbrug skal nogensinde blive dækket over igenPaven vil gøre endeligt op med seksuelt misbrug i den katolske kirke, siger han som afslutning på historisk topmøde.
115 ledende biskopper fra hele verden har i fire dage diskuteret seksuelt misbrug i den katolske kirke.
Af Sofie Dyjak24.
feb.
2019 kl.
14.
20Bemærk: artiklen er mere end 30 dage gammelLæs opPave Frans var klar i spyttet, da han for kort tid siden afsluttede et historisk fire dage langt topmøde om seksuelt misbrug i den katolske kirke.
- Intet misbrug skal nogensinde blive dækket over eller ikke blive taget tilstrækkeligt seriøst, som det var tilfældet tidligere, lød det fra paven.
Mere end 100 biskopper fra hele verden har de seneste dage været samlet i Rom for at drøfte årtiers seksuelt misbrug i den katolske kirke og finde frem til, hvordan man i fremtiden undgår, at den mørke historie gentager sig.
Læs også:3 spørgsmål og svar: Derfor afholder paven stormøde om misbrug i den katolske kirkeOg der vil ikke blive sparet på noget i den kamp, lød det fra paven.
- Hvis der i kirken skulle opstå bare en eneste sag om misbrug, vil den blive efterforsket med den største alvorlighed, sagde pave Frans.
Han lover, at man vil forbedre de retningslinjer, kirkens biskopper bruger til at forhindre misbrug.
Ifølge Washington Post blev biskopperne allerede i 2011 bedt om at udarbejde den slags retningslinjer - men ikke alle har gjort det.
Efter topmødet er det meningen, at Vatikanet vil formulere en række opfølgende tiltag.
De skal sikre, at biskopperne vender hjem til deres respektive lande med viden, om hvordan de bruger såkaldte tiltag for at undgå misbrug.
Det skriver Reuters.
Skepsis fra start afUdover biskopper har også repræsentanter for misbrugsofre været med til mødet.
Flere misbrugsofre havde forud for mødet i Rom uvist en vis skepsis.
En af dem er Juan Bayes.
Han er en del den internationale organisationen ECA, der kæmper for at stoppe præsters misbrug.
- Det er nemt at bede om tilgivelse og tale om nul tolerance.
Det har de (biskopperne, red.
) altid gjort, men hvornår tager de virkelig ansvar for det her?
Før mødets begyndelse slog paven fast, at mødet ikke ville resultere i konkret ny politik på området, men snarere om at diskutere generelle principper.
Allerede tilbage i 2002 indkaldte den daværende pave, Johannes Poul den 2.
, til et lignende topmøde for amerikanske biskopper, efter en lang række misbrugsager var kommet frem i lyset.
Læs også:Krisemøde i Vatikanet: Paven lufter det beskidte vasketøj offentligtMen det er historisk, at biskopper fra hele verden i de seneste dage har været samlet for at diskutere problemet.
Konferencen i Vatikanet blev annonceret af paven kort tid efter, at den amerikanske kardinal og ærkebiskop Theodore McCarrick offentligt blev beskyldt for årtiers misbrug af såvel voksne som mindreårige.
Et misbrug, som Vatikanet angiveligt kendte til.
Ifølge BCC går anklagerne om seksuelt misbrug begået af præster tilbage til 1950'erne.
Størstedelen af de rapporterede sager stammer fra USA, hvor skandalerne for alvor tog fart i 1980'erne.
Men også i blandt andre Europa, Australien og Nordamerika har der fundet systematiske overgreb sted af børn, nonner og unge i den katolske kirke.
FacebookTwitterKopier linkEmner:Den Katolske Kirke|Pave Frans (religiøst overhoved)|Kristendom|Kirkeforhold|Vatikanstaten




https://www.dr.dk/nyheder/kultur/film/pinligt-nattens-oscar-fest-er-ramt-af-skandaler-inden-den-overhovedet-er-begyndt

Film og serierPinligt!
Nattens Oscar-fest er ramt af skandaler - inden den overhovedet er begyndtLedelsen bag Oscar-festen har formået at jokke alle over tæerne i et forsøg på at forny sig selv, mener ekspert.
- Der er tydelige tegn på, at arrangørerne ikke rigtig ved, hvem publikummet er, og at man bare forsøger at lytte til alle uden at afprøve nogen af de nye tiltag, fortæller serieekspert om Oscar-showet, der løber af stablen i aften.
(© Scanpix)Af Silas Bay Nielsen24.
feb.
2019 kl.
15.
00Bemærk: artiklen er mere end 30 dage gammelLæs opPerfekt duck face, store kjoler og velkæmmet hår.
Når spidserne i Hollywood i nat dansk tid byder hele verden til Oscar-fest, så kommer alt angiveligt til at se ud, som om det hele klapper.
Men i de seneste måneder har de internationale medier været proppet med den ene Oscar-skandale efter den anden.
Frederik Dirks Gottlieb, der er vært på podcastene 'Serierådet' og 'Binge', kommer her med fem pinligheder, der har ramt dette års Oscar-show, inden det overhovedet er begyndt.
Til sidst kommer han med et bud på, hvordan det ellers hædrede show i fremtiden kan stå selv uden at vakle.
1Umuligt at finde en værtKevin Hart endte med at trække sig fra sin værtsrolle efter et homofobisk tweet.
Man har endnu ikke fundet en ny vært.
(© ANGELA WEISS/Scanpix)- Ligesom Oscar-showet er et springbræt for at fremme en aktivistisk sag, så er værten det i den grad også.
Som vært bliver man finkæmmet med tættekam, indtil nogen finder noget smuds om en.
- Oscarakademiet havde ellers fundet Kevin Hart, der på papiret var det bedste i disse tider: Han er en populær komiker, ung, og han er afroamerikaner.
Men så finder nogen et homofobisk tweet, hvor han forsøger at være sjov ved at skrive, at hvis han kan forhindre sin søn i at blive homoseksuel, så vil han gøre det.
- Kevin Hart ender med at trække sig, og det lykkedes ikke at finde en ny vært – måske fordi alle andre frygter at få samme behandling.
- Der går dog et rygte om, at Whoopi Goldberg i al hemmelighed forbereder sig på at agere vært.
Om det holder vand, må vi vente med at se.
Den officielle melding er stadig, at showet er værtsløst.
- Værtsjobbet er heller ikke det mest attraktive.
Lønnen er forholdsvis lav, det er ret stressfyldt, og man står midt i orkanens øje.
Og hvornår har nogen egentlig sagt noget positivt om en Oscar-vært sidst?
2Ingen dækning af fire vigtige priserLee Smith vandt prisen for bedste klipning sidste år for filmen 'Dunkirk'.
(© Paul Buck/Scanpix)- I jagten på at gøre Oscar-showet mere ungt, valgte man i et desperat forsøg at lade være med at transmittere fire ellers vigtige priser – heriblandt 'Bedste filmfotograf' og 'Bedste klipning', som er essentielle.
- Stort set hele filmbranchen valgte at reagere ekstremt negativt på det, og man endte med at trække i land igen, så priserne alligevel kommer med i showet.
Problemet er, at særligt prisen for bedste klipning og bedste fotograf er vigtige for, hvordan filmen kommer til at se ud.
- Desuden er der også mange andre dele, som man med fordel kunne korte ned på i stedet.
Eksempelvis ved den røde løber, hvor en eller anden plastikopereret vært stiller hjernedøde spørgsmål til skuespillerne.
3Forsøgte at lave ny prisDen nye pris 'Bedste populære film' blev lavet til at rumme de brede mainstream-film, men idéen er efter kritik blevet sløjfet.
(© Don Emmert/Scanpix)- Det kan lyde som et deja-vu, men det er det ikke.
I et andet desperat forsøg på at gøre showet yngre, introducerede man prisen 'Bedste populære film', der skulle rumme de brede mainstream-film, som akademiet normalt ikke forelsker sig i.
Ideen blev mødt af et rasende stormvejr, og planerne om den nye kategori blev sløjfet.
- Kritikpunkterne var der flere af.
Nogle kaldte prisen for overfladisk og vag, for hvor meget skulle der til for at kalde en film populær?
Og kunne en film fra den nye kategori så også være med i kategorien for 'Bedste film'?
4Bliver Lady Gaga favoriseret?
Lady Gaga udtalte, at hverken hun eller Bradley Cooper ville spille, hvis andre musikere fra kategorien 'Bedste sang' blev ekskluderet.
(© Lucy Nicholson/Scanpix)- Det blev meldt ud, at kun Lady Gaga og Kendrick Lamar skal spille under showet.
Begge er nomineret til prisen for 'Bedste sang', men noget tydede på, at de andre nominerede i kategorien ikke skulle optræde.
- Senere meldte Lady Gaga ud, at hverken hun eller Bradley Cooper ville spille, hvis andre blev ekskluderet.
De seneste rygter lyder dog, at alle får lov til at spille under showet, men at Kendrick Lamar angiveligt på grund af tid og logistiske forhold ikke kan medvirke.
- Der er altid været problemer med den kategori, fordi det ofte er sange, som sjældent er et hit på streamingtjenesterne.
- Man forstår godt, at arrangørerne gerne vil lokke seere til ved at få Lady Gaga og Kendrick Lamar på scenen, men det at blive beskyldt for at favorisere har aldrig været godt.
5Sidste års prisvindere er for gamleAllison Janney, der sidste år vandt prisen for 'Bedste kvindelige birolle', blev i første omgang ikke inviteret til dette års show, da man ønskede at gøre showet mere ungt.
(© Mark Ralston/Scanpix)- Og historien fortsætter: I endnu et forsøg på at få showet ungt droppede man traditionen om at få sidste års modtagere af skuespilkategorierne til at overrække priserne til de nye.
Allison Janney, der fik prisen sidste år for 'Bedste kvindelige birolle', blev ikke inviteret til showet, og det fik hende til at sige, at hun var skuffet.
- Efterfølgende valgte akademiet alligevel at invitere Allison Janney og andre tidligere modtagere, så nogle af de tidligere prismodtagere skal overrække priser.
6Derfor sejler det for Oscar-showetDer går et rygte om, at skuespillerinden Whoopi Goldberg i al hemmelighed forbereder sig på at agere vært til nattens Oscar-uddeling.
(© VALERIE MACON/Scanpix)- Al den væven i de seneste måneder understreger, at Oscar-showet har nået en midtvejskrise.
På den ene side er showet en branchefest og showbiz, der hylder de gamle dyder.
Samtidig vil man forsøge at gøre det mere ungt for at hive de seere til, som er faldet bort i løbet af de seneste år.
- Der er tydelige tegn på, at arrangørerne ikke rigtig ved, hvem publikummet er, og at man bare forsøger at lytte til alle uden at afprøve nogen af de nye tiltag.
- For at showet igen får flere seere må man finde en rigtig god vært.
Og så er det vigtigt, at showet får nogle øjeblikke, der kan gå viralt på de sociale medier.
Det kan lyde lidt poppet, men det er vigtigt, hvis man også i fremtiden vil få verden til at tale om der her show dagen efter.
FacebookTwitterKopier linkEmner:Kendrick Lamar (musiker)|Lady Gaga (musiker)|Whoopi Goldberg (skuespiller)|Pop og rock|Bradley Cooper (skuespiller)




https://www.dr.dk/sporten/fodbold/england/schmeichel-skal-have-ny-chef-leicester-fyrer-manager

EnglandSchmeichel skal have ny chef: Leicester fyrer managerEt point i de seneste seks ligakampe var ikke nok for Claude Puel til at beholde sit job i Leicester.
Claude Puel er færdig i Leicester.
24.
feb.
2019 kl.
12.
30Bemærk: artiklen er mere end 30 dage gammelLæs opKasper Schmeichel og holdkammeraterne i Leicester skal have ny manager.
Premier League-klubben skriver på sin hjemmeside, at den har stoppet samarbejdet med manager Claude Puel.
- Klubben takker Claude for indsatsen i de 16 måneder, han har været i klubben, og ønsker ham held og lykke fremover, skriver Leicester.
Kasper Schmeichel skal have ny træner.
Også assisterende manager Jacky Bonnevay er fortid i klubben.
Puel blev ansat i oktober 2017 og førte i sidste sæson Leicester til en niendeplads i Premier League.
I de seneste seks Premier League-kampe er det dog blot blevet til et enkelt point.
Da holdet lørdag tabte 1-4 hjemme til Crystal Palace, var det tredje nederlag på stribe.
Leicester ligger på 12.
-pladsen i Premier League med otte point ned til nedrykningsstregen.
Førsteholdstrænerne Mike Stowell og Adam Sadler overtager ansvaret for holdet, indtil en ny manager er på plads.
/ritzau/FacebookTwitterKopier linkEmner:England|Kasper Schmeichel (fodboldspiller)|Leicester City FC|Storbritannien|Fodbold




https://www.dr.dk/sporten/badminton/axelsen-vinder-danskerduel-knuser-antonsen-i-spansk-finale

BadmintonAxelsen vinder danskerduel: Knuser Antonsen i spansk finaleViktor Axelsen levnede ikke landsmanden Anders Antonsen mange chancer i finalen i Spain Masters.
Viktor Axelsen vandt overbevisende finalen ved Spain Masters.
24.
feb.
2019 kl.
12.
41Bemærk: artiklen er mere end 30 dage gammelLæs opBadmintonspilleren Viktor Axelsen trak sig sejrrigt ud af den rent danske finale i turneringen Spain Masters.
Og på meget suveræn vis.
Landsmanden Anders Antonsen var et skridt efter den danske topspiller, som på 48 minutter vandt kampen 21-14, 21-11.
Med sejren udlignede Axelsen samtidig til 2-2 i de indbyrdes opgør mellem danskerne.
Førsteseedede Viktor Axelsen viste fra start, hvorfor han var seedet to pladser bedre end Anders Antonsen.
Axelsen dominerede og havde især styr på de lange dueller.
Modsat skulle Antonsen virkelig arbejde hårdt for hvert eneste point.
Fynboen bragte sig hurtigt på 14-5, og selv om Antonsen kom bedre med, var det Axelsen, der var i kontrol.
Efter 22 minutters spil vandt Axelsen sættet på første sætbold i en duel ved nettet.
Anders Antonsen var ikke tæt på sejren mod Viktor Axelsen.
De to spillere skiftedes til at tage føringen i andet sæt, indtil Axelsen kom foran 9-6.
Men med to hurtige point holdt Antonsen liv i håbet om et comeback.
I hvert fald kortvarigt.
Det var nemlig det sidste, Antonsen så til Axelsen, som vandt otte dueller på stribe og trak afgørende fra på vej mod sin suveræne sejr.
Antonsen fik stoppet blødningen, men da var stillingen 10-19.
En servefejl bragte Axelsen på 20-10, og på sin anden sæt- og matchbold hev Axelsen knusende sikkert sejren i land.
To timer senere var det så Mia Blichfeldts tur til at juble.
I en rent dansk finale i damesingle fik Blichfeldt revanche for nederlaget til Line Kjærsfeldt i DM-finalen.
Hun brugte 38 minutter på at feje Kjærsfeldt af banen 21-14, 21-14.
Mønsteret tegnede sig fra kampens start, hvor Blichfeldt kom på 8-1, før Kjærsfeldt fik set sig om.
Danmarksmesteren kom bedre med, men var hele tiden mindst fire point efter Blichfeldt, som udnyttede sin første chance for at snuppe første sæt.
Kjærsfeldt kom foran for første gang i kampen, da hun bragte sig på 8-7 i andet sæt.
Så svarede Blichfeldt igen med fem point på stribe, og kort efter satte hun en ny stime på seks point sammen, hvilket afgjorde kampen.
Turneringen i Barcelona rangerer på niveau 5 på World Touren.
/ritzau/FacebookTwitterKopier linkEmner:Viktor Axelsen (badmintonspiller)|Spanien|Badminton|Barcelona




https://www.dr.dk/nyheder/indland/ekspertens-raad-saadan-undgaar-du-skadelige-fluorstoffer-ophober-sig-i-din-krop

IndlandEkspertens råd: Sådan undgår du, at skadelige fluorstoffer ophober sig i din kropForsker fortæller, hvordan du kan tjekke produkter for skadelig kemi.
(Arkivfoto).
For første gang har forskere påvist, at en kombination af de allestedsnærværende fluorstoffer i gravides blod betyder, at de føder mindre børn.
Af Signe Mai Vilsbøll24.
feb.
2019 kl.
14.
08Bemærk: artiklen er mere end 30 dage gammelLæs opForskere har de senere år mistænkt perfluorerede stoffer for at være medvirkende til fertilitetsproblemer, spontane aborter, brystkræft og adhd, og nu viser et nyt studie, at en farlig cocktail af de giftige fluorstoffer i blodet hos gravide kan hæmme fostres vækst.
Desværre er fluorstoffer svære at slippe for.
Vi er nemlig udsat for dem alle vegne, og det er ikke altid til at gennemskue, hvilke produkter der indeholder fluorstoffer.
- Fluorstoffer bliver brugt i mange produkter, da de er smudsafvisende, og der er ikke nødvendigvis deklarering på produkterne, fordi giftigheden af stofferne stadig er relativt ny viden, forklarer Xenia Trier, der har forsket i fluorerede stoffer i emballerede fødevarer ved Danmarks Tekniske Universitet og Københavns Universitet for Fødevarestyrelsen.
Læs, hvad Xenia Trier gør for at undgå de giftige fluorstoffer.
1Køb svanemærket og genbrug(Arkivfoto).
Svanemærket papir og pap må ikke indeholde kendte sundhedsskadelige fluorstoffer.
Derfor er svanemærket det gode valg, hvis du vil undgå uønsket kemi i madpapir, rengøringsmidler, møbler og tekstiler.
Alternativt kan du købe genbrug, påpeger Xenia Trier.
- Køb af svanemærkede produkter er den lette vej til at undgå de stoffer, vi ved, er skadelige, og så er de heller ikke så skadelige for miljøet.
Hvis man bruger sine ting længe og køber brugt tøj, er man også mere sikker på, at der ikke er en masse kemikalier, fordi imprægneringen, som fluorstoffer kan være i, forsvinder med tiden.
Det hjælper meget.
2Drop pizzabakken og spis af en tallerken(Arkivfoto).
Pizzabakker og anden fedtafvisende mademballage kan indeholde en cocktail af skadelige stoffer, så hvis du køber en pizza eller andet take-away, minimerer du den gentagne eksponering ved at spise maden fra en tallerken.
- Der er meget emballage, der indeholder giftige kemikalier som fluorstoffer, så hvis man spiser take-away mad ofte, er det ikke særlig godt at spise det ud af bakken.
Mængden af stoffer, man udsætter sin krop for mindskes, hvis man i stedet spiser af en rigtig tallerken, siger Xenia Trier.
3Pop popcorn i en gryde og bag kagen selv(Arkivfoto).
Da Xenia Trier undersøgte emballages påvirkning på fødevarer blev det klart, at mikrobølgepopcorn var blandt det største syndere.
Det samme var kager i fedtafvisende forme.
- Fedtet mad vil trænge igennem papir på et tidspunkt, medmindre det er imprægneret med et eller andet.
Derfor er det en god idé at tænke over det, hvis man køber fedtet mad i papir eller papemballage, der ikke er fedtet på ydersiden, siger Xenia Trier og tilføjer:- Der er kommet alternativer til fluorstoffer, som nogle producenter bruger, men det bedste er at poppe popcornene selv, og bage de kager, man skal spise, derhjemme.
På bagepapir uden fluorstoffer selvfølgelig.
4Overvej imprægnering en ekstra gang(Arkivfoto).
Imprægning er ikke altid nødvendigt, så du bør overveje det en ekstra gang, før du sprayer det vand- og smudsafvisende lag henover de nye støvler, vinterjakken eller sofaen, anbefaler Xenia Trier, der generelt undgår imprægnerede produkter:- Jeg undgår selv imprægnering, der indeholder fluorstoffer.
Det kan være i alle slags lige fra skoimprægnering, imprægnering af stofmøbler og duge, imprægnerede træoverflader og gulvvaskemidler, der har smudsafvisning.
Hvis det afviser fedt, snavs eller olie er det som regel fluoreret, siger hun.
Xenia Trier påpeger, at der også findes produkter til imprægnering uden fluorstoffer.
5Støv af og vask gulvet grundigt(Arkivfoto).
Møbler, tøj og sko kan over tid afgive fluorstoffer.
De sætter sig i indeklimaet og blander sig med støv, ligesom mange andre giftige kemikalier.
- Mange kemikalier ender i støvet.
Det kan man både se med fluorstoffer og bromerede flammehæmmere, der kommer fra elektronik og er en anden gruppe skadelige kemikalier, siger Xenia Trier og uddyber:- Hvis man får fjernet støvet og lufter ud, får man også fjernet mange af kemikalierne, som særligt små børn er udsat for, fordi de kravler rundt på gulvet.
De er særligt såbare, da det er dem, det påvirker mest.
6Tjek hverdagen for farlig kemi(Arkivfoto).
I hjemmet har Xenia Trier især tjekket de produkter for kemi, som hun dagligt bruger.
Der kan nemlig også være fluorstoffer i cremer og kosmetik.
- Der kan være meget høje niveauer af fluorstoffer i produkter, som mange bruger hver eneste dag og også i store mængder.
Vi har meget fokus på parabener i plejeprodukter, men fluorstofferne er på mange måder værre, fordi de ophober sig i kroppen.
Derfor skal man starte med at tjekke hverdagsprodukterne, siger Xenia Trier, der bruger Forbrugerrådets Kemilup.
- Man kan se efter fluor på varedeklarationen, men det er lettere at bruge kemiluppen, hvor du kan scanne produkterne i badeværelsesskabet og se, hvilke skadelige ting indeholder.
Tandpastaen skal du ikke være bekymret for, understreger Xenia Trier:- Fluor i tandpasta er uorganisk fluor.
Det er det organiske fluor, vi skal være bekymrede for.
FacebookTwitterKopier linkEmner:Sundhedsskadelige stoffer|Københavns Universitet|Fødevarer|Forbrug|Fødevarestyrelsen




https://www.dr.dk/nyheder/regionale/midtvest/50-aar-siden-fik-ruth-sin-soesters-ene-nyre-hvert-aar-fejrer-vi

Midt- og VestjyllandFor 50 år siden fik Ruth sin søsters ene nyre: 'Hvert år fejrer vi operationen'En transplanteret nyre holder ikke evigt, men 74-årige Ruth Gamskær Agergaard går stadig rundt med den nyre, som hendes søster donerede i 1969.
Ruth Gamskær Agergaard (tv) blev nyresyg som to-årig og lægerne levnede hende ikke mange chancer for at blive gammel.
Som 24-årig donerede hendes tvillingesøster Grethe Fehrs sin ene nyre og begge kvinder har det godt her 50 år efter.
Af Rasmus Gade Østergaard og Mette Skov-Jensen24.
feb.
2019 kl.
14.
00Bemærk: artiklen er mere end 30 dage gammelLæs opEn transplanteret nyre holder ikke evigt.
Typisk bliver nyren udskiftet efter 25-30 år, nogle allerede efter 10-15 år.
Derfor er det bemærkelsesværdigt, at 74-årige Ruth Gamskær Agergaard fra Sunds stadig går rundt med den nyre, som hendes søster donerede til hende for 50 år siden.
- Jeg er evig taknemmelig.
Jeg har været forskånet for meget så som dialyse og medicin, siger Ruth Gamskær Agergaard, der sammen med sin søster, Grethe Fehrs fra Skive, hvert år fejrer operationsdagen med blomster og flag.
- Hvis ikke Grethe havde gjort det her, havde jeg måske ikke været her i dag.
Ikke fået mand og barn.
Det sætter det hele i perspektiv, siger Ruth Gamskær Agergaard.
Uhre sjælden operationDet var den 19.
februar 1969, at Ruth Gamskær Agergaard fik indopereret sin søsters ene nyre på kommunehospitalet i Aarhus.
Søstrene var dengang 24 år.
Blot fem år tidligere havde karkirurg Ole Fjeldborg og et team på ti læger samme sted foretaget Danmarks allerførste nyretransplantation på en 33-årig kvinde med alvorligt nyresvigt.
Så en nyretransplantation var tilbage i 1969 stadig uhyre sjældent.
Og en nyretransplantation, hvor donor og patient var tvillingssøstre, var aldrig set før.
Derfor blev de to søstre også interviewet af DR TV.
- Vi kom i tv-avisen og på forsiden af aviserne.
Når jeg gik på gaden i Skive, kunne jeg høre folk tale om os.
Det oplevede vi mange gange, mindes Ruth Gamskær Agergaard.
Se søstrene blive interviewet til TV-Avisen i 1969:Hun er sandsynligvis den eneste dansker, der stadig lever med den samme transplanteret nyre 50 år efter indgrebet.
Lægerne mener, at det skyldes det faktum, at søstrene er enæggede tvillinger og deres væv dermed er næsten ens.
Ruth Gamskær Agergaards krop betragter derfor nyren som sin egen.
Professor: En fantastisk historieProfessor og overlæge i nyresygdomme ved Aarhus Universitetshospital, Bente Jespersen, kalder søstrenes historie fantastisk.
- Det er jo nærmest et mirakel, når man tænker på, at Ruth var så syg og at der ikke var dialyse til rådighed.
Det har været motiverende dengang for det videre arbejde med transplantationer, siger Bente Jespersen.
NyretransplantationDen første nyretransplantation i Danmark fandt sted i 1964 på Kommunehospitalet i Aarhus.
405 personer stod på venteliste til en ny nyre ved udgangen af 2018.
230 patienter fik transplanteret en nyre i 2018.
Kilde: Organdonor.
dkI dag er en nyretransplantation mere en rutineoperation.
Det går hurtigere og er mere sikkert.
I dag er det også muligt at modtage en nyre fra en anonym donor.
Det oplevede Thorbjørn Dele for tre år siden som den første dansker.
Han modtog en nyre fra en kvinde, som han ikke kender.
- Jeg er dybt taknemmelig for, at hun tog det valg og ville gøre det for et andet menneske, siger Thorbjørn Dele.
For ham betyder anonymiteten intet.
- Jeg har ikke haft de store betænkeligheder, siger han.
74-årige Ruth Gamskær Agergaard og hendes tvillingesøster, Grethe Fehrs, har aldrig haft gener efter operationen for 50 år siden.
De er enige om, at deres nyrer holder deres levetid ud.
- Det er jeg sikker på, at den gør, siger Ruth, og Grethe supplerer:- Og det tror jeg også min gør.
FacebookTwitterKopier linkEmner:Nyre- og urinvejssygdomme|Skive|Operationer|Aarhus Universitetshospital|Aarhus




https://www.dr.dk/nyheder/udland/may-udskyder-afgorende-brexit-afstemning

BrexitSe temaUdlandMay udskyder afgørende brexit-afstemningDen britiske premierminister forsøger at file skilsmisseaftale med EU til på et møde med Tusk i Egypten.
Premierminister Theresa May tror stadig på, at Storbritannien kan gennemføre brexit i henhold til den aftalte tidsfrist.
24.
feb.
2019 kl.
15.
37 | opdateret 24.
feb.
2019 kl.
19.
02Bemærk: artiklen er mere end 30 dage gammelLæs opEn afgørende afstemning i Underhuset om briternes afsked med EU bliver ikke afholdt i den kommende uge.
Det siger Theresa May.
Men den britiske regeringschef lover, at det bliver senest 12.
marts, når der blot er 17 dage til den formelle skilsmissedag - hvis den altså holder.
- Mit forhandlerhold er tilbage i Bruxelles i den kommende uge.
På den baggrund vil vi ikke holde en afstemning i parlamentet i den uge.
Men vi vil sikre, at det sker senest 12.
marts, siger May.
May deltager søndag i et topmøde mellem EU og Den Arabiske Liga i Sharm el-Sheikh.
Inden det historiske topmøde holdt hun et kort møde med EU-præsident Donald Tusk i den egyptiske badeby.
Målet er at sikre sig ændringer eller tilføjelser til skilsmisseaftalen, så den kan få det britiske parlaments accept.
Har tidligere afvist Mays aftaleUnderhuset har tidligere afvist Mays aftale, og EU-landene har stået fast på, at de ikke vil genåbne selve aftalen.
Det "ser ikke godt ud", mener statsminister Lars Løkke Rasmussen, som "er bekymret".
- Det er svært rigtig at få øje på, hvordan briterne selv ser denne sag løst.
Set fra et dansk perspektiv kunne man ønske sig et nationalt kompromis, men det synes ikke at være den vej, det går, siger Løkke.
Læs også:May beder parlament om mere tid til brexitaftaleMidten af marts er sidste udkald, hvis parterne skal nå at lande en aftale, inden for rammerne af den formelle tidsplan, hvor briterne forlader EU, to år efter at de indledte processen.
Det er 29.
marts.
Har brug for tidspressetMen parterne kan beslutte at udskyde fristen.
Det har May hidtil afvist, og det kan ifølge diplomater hænge sammen med, at hun har brug for tidspresset for at komme i mål.
Labours talsperson for brexit, Keir Starmer, beskylder søndag aften netop May for helt bevidst at lade tiden løbe ud, så medlemmerne af Underhuset føler sig presset til at støtte hendes aftale for at undgå en papirløs afsked.
Hverken Storbritannien eller EU har interesse i en skilsmisse uden aftale, og Donald Tusk har presset på for en forlængelse.
Det samme nævnte Østrigs forbundskansler, Sebastian Kurz, da han søndag ankom til Egypten.
/ritzau/Opdateret med reaktioner.
FacebookTwitterKopier linkEmner:Donald Tusk (politiker)|EU|Lars Løkke Rasmussen (politiker)|Storbritannien|EU-forhold




https://www.dr.dk/nyheder/politik/frederiksen-sass-kan-blive-minister-trods-depression

PolitikFrederiksen: Sass kan blive minister trods depressionSocialdemokratiets gruppeformand har været ramt af depression, fortæller han i interview.
Socialdemokratiets formand, Mette Frederiksen, har fuld tiltro til Henrik Sass Larsen.
24.
feb.
2019 kl.
12.
23Bemærk: artiklen er mere end 30 dage gammelLæs opSkulle det lykkes Socialdemokratiet at vinde magten ved næste valg, er partiformand Mette Frederiksen helt tryg ved, at den nuværende gruppeformand Henrik Sass Larsen vil kunne bestride en ministerpost.
Det gør Frederiksen klart i umisforståelige vendinger på Facebook, efter at Sass Larsen i et stort interview med Politiken har fortalt, at han har været ramt af depression.
- At man har været syg, psykisk eller fysisk, skal efter min mening ikke bestemme, om man kan bestride et politisk embede, skriver Frederiksen.
Læs også:Henrik Sass: Jeg har været ramt af depression- Henrik er en af mine nærmeste, og han har meldt sig klar igen.
Jeg er tryg ved, at Henrik kan bestride en ministerpost, skriver Mette Frederiksen på Facebook.
Sass brød sammenI Politiken fortæller Henrik Sass Larsen blandt andet om en episode i oktober sidste år, hvor han skulle ned med rensetøj, men pludselig blev siddende i sin sofa tre timer uden at rejse sig.
- Kroppen brød sammen.
Jeg kunne egentlig ikke forstå, hvad det var, der skete.
Jeg har så siden fået behandling.
Meget effektiv behandling af en psykolog, siger han til avisen.
Men i dag har Henrik Sass Larsen det så godt, at han ikke længere har en depression, fortæller han selv til Politiken.
Sass er rygtebørsens varmeste navn til at blive finansminister, hvis det lykkes Mette Frederiksen at blive statsminister.
/ritzau/FacebookTwitterKopier linkEmner:Henrik Sass Larsen (politiker)|Mette Frederiksen (politiker)|Facebook|Socialdemokraterne|Depressioner




https://www.dr.dk/sporten/fodbold/superliga/minut-minut-fcm-vinder-i-aarhus-trods-roede-kort






https://www.dr.dk/sporten/fodbold/superliga/minut-minut-jacobsen-flugter-tre-point-til-odense






https://www.dr.dk/nyheder/politik/nye-staerekasser-har-blitzet-over-22000-bilister

PolitikNye stærekasser har blitzet over 22.
000 bilister Rådet for Sikker Trafik og FDM er glade for stærekasserne, som på få måneder har udskrevet bøder for 35 millioner.
Ballerup Byvej er en af de strækninger, hvor stærekasser siden oktober sidste år systematisk har overvåget bilisternes hastighed.
Af Lasse Bastian Larsen og Morten Henriksen24.
feb.
2019 kl.
12.
00Bemærk: artiklen er mere end 30 dage gammelLæs opSidste år satte Vejdirektoratet strøm til stærekasser på 11 danske vejstrækninger.
Og de grå bokse har nu udskrevet 22.
564 bøder for i omegnen af 35 millioner kroner siden oktober sidste år.
Det viser tal, som DR Nyheder har fået aktindsigt i hos Rigspolitiet.
At stærekasserne fanger nogle lidt for fartglade bilister, glæder Rådet for Sikker Trafik.
- Tallene vidner om, at rigtig mange bilister har en lidt for tung speederfod.
Jeg er sikker på, at stærekasserne kommer til at sænke bilisternes fart på de 11 vejstrækninger, som er nogle af de allerfarligste i Danmark, siger direktør Mogens Kjærgaard Møller.
Effekt vurderes efter et årRigspolitiets data viser også, at antallet af udskrevne bøder allerede er faldet måned for måned på flere af de strækninger, hvor bilisterne overvåges af stærekasserne.
Men det er endnu for tidligt at vurdere stærekassernes effekt for trafiksikkerheden, lyder det fra afdelingsleder hos Vejdirektoratet Marianne Steffensen.
- Vi kommer først til at vurdere stærekasserne, når de har kørt et år.
Andre faktorer kan også spille ind.
Eksempelvis vintervejret, som jo også får bilisterne til at sænke farten.
Men erfaringer fra udlandet viser dog, at antallet af fartsyndere med tiden falder, efter stærekasserne bliver sat op, siger hun.
Sådan er stærekassernes placering udvalgtDe faste stærekassers placering er udvalgt på baggrund af Vejdirektoratets ulykkesstatistik samt Rigspolitiets vurdering.
Der er taget udgangspunkt i lokaliteter, som er ulykkesbelastede.
Det vil sige, at der har været mindst fire ulykker med personskade per lokalitet i perioden 2011 – 2015.
Desuden er der en årsdøgntrafik på 5.
000 – 15.
000 køretøjer på stedet.
Kilde: VejdirektoratetMogens Kjærgaard Møller er imidlertid parat til at sætte flere stærekasser op med det samme.
- Vi har mange andre vejstrækninger, hvor der køres alt for stærkt.
Her vil det give mening med flere standere.
Jeg ser dog gerne flere fartmålinger i det hele taget - også med fotovogne og gerne nye måleformer, hvor bilistens gennemsnitsfart systematisk måles på en længere strækning, siger direktøren.
Læs også:Blitz: Nu er landets første stærekasse klar til at udstede fartbøderOgså bilisternes interesseorganisation FDM er positive over for forsøgsordningen med stærekasser.
- Vi er glade for dem.
I Danmark har man placeret stærekasserne, hvor der historisk er sket mange ulykker.
Det er den helt rigtige måde at gøre det på, siger juridisk konsulent Dennis Lange.
Organisationen ser heller intet problem med fotovogne.
Men modsat Rådet for Sikker Trafik mener FDM, at bilisternes skal varsles med skiltning om vognenes placering, da det ifølge organisationen vil have den største effekt på at få nedsat hastigheden.
Flest fartsyndere på MorsDer er stor forskel på, hvor i landet flest bilister ryger i fotofælden.
Stærekassen på Vilsundvej på Mors har fanget det største antal bilister.
Her bliver der i gennemsnit udskrevet to bøder i timen.
På Grenåvej nord for Aarhus sker det kun hver tredje time, selvom der kører markant flere biler på strækningen.
Og det er bestemt ikke nogen tilfældighed, at nogle stærekasser får flere fartbøller i fælden end andre, lyder det fra Vejdirektoratet.
- Der er stor forskel på de veje, som stærekasserne er sat op langs.
Nogle vejstrækninger indbyder til højere fart, mens andre har flere lyskryds og er tættere befærdet, så det derfor ikke er så oplagt at overskride fartbegrænsningen, siger Marianne Steffensen.
På disse 11 strækninger står stærekasserne placeret.
FacebookTwitterKopier linkEmner:Biltrafik|Mogens Kjærgaard Møller (jurist)|FDM|Rådet for Sikker Trafik|Mors




https://www.dr.dk/nyheder/indland/forsker-og-raad-faerre-fotovogne-forringer-trafiksikkerheden

IndlandForsker og råd: Færre fotovogne forringer trafiksikkerhedenJeg er meget, meget overrasket over S-forslag, siger administrerende direktør i Rådet for Sikker Trafik.
Socialdemokratiet ser gerne, at de mobile fotovogne en dag udskiftes med stærekasser.
Af Theis Lange Olsen24.
feb.
2019 kl.
10.
50Bemærk: artiklen er mere end 30 dage gammelLæs opDet er skidt for trafiksikkerheden i Danmark at afskaffe politiets fotovogne og erstatte dem med de fastmonterede stærekasser, sådan som Socialdemokratiet ellers foreslår.
Det mener Rådet for Sikker Trafik, hvor administrerende direktør Mogens Kjærgaard erklærer sig decideret "overrasket" over forslaget, fordi stærekasser og fotovogne i hans øjne er en kombination, der virker.
Læs også:Fartkontrol: Socialdemokratiet vil skifte fotovogne ud med stærekasser- Alle, der arbejder med trafiksikkerhed, er enige i, at kombinationen af stærekasser og fotovogne er det klart mest ideelle.
Man er nødt til at have et element af uforudsigelighed i kontrollen, hvis man vil noget med trafiksikkerheden, siger han.
Vi skal til Afrika for at finde lande med færre stærekasser end i Danmark.
Professor Mogens FosgerauMed forslaget vender Socialdemokratiet på en tallerken.
I 2015 var partiet med til at firedoble antallet af fotovogne på de danske veje, da de som regeringsparti stod bag beslutningen om til at indkøbe yderligere 75 fotovogne.
Men sidste år bakkede de alligevel op om de blå partiers planer om at skrotte 20 fotovogne og erstatte dem med 20 fastmonterede stærekasser rundt omkring i landet.
Og nu er Socialdemokratiet så klar til at gå skridtet videre, efter at de 20 stærekasser har været aktive siden oktober sidste år i en forsøgsordning.
Forsker: Der skal være en risikoIfølge trafikprofessor Mogens Fosgerau fra Københavns Universitet er der meget lidt fartkontrol i Danmark sammenlignet med landene omkring os.
Faktisk har undersøgelser vist, at "kontroltrykket" er større i lande som Algeriet og Hondouras.
Hans forskning peger i retning af, at en høj trafiksikkerhed fås med meget kontrol - og en kombination af stærekasser og mobile fotovogne.
- Stærekasser virker rigtigt fint, lige der hvor de står, for folk ved jo, hvor de er.
Når man nærmer sig en stærekasse, sætter man farten ned, og når man er forbi, sætter man farten op igen.
Så der er ikke noget overraskelse i den.
- Vil man gerne have farten ned generelt, skal det være sådan, at bilister ikke føler sig sikre på, at de ikke bliver snuppet i en kontrol.
Der skal være en risiko.
For at dække hele vejnettet med risiko, er man nødt til at have mobil kontrol, siger Mogens Fosgerau.
Så hvad vil det betyde, hvis vi kun har stærekasser?
- Det vil betyde, at der bliver kørt rigtig stærkt de steder, hvor der ikke er nogen stærekasser.
Så der skal være rigtig, rigtig mange stærekasser for at bevare trafiksikkerheden?
- Ja, og der er langt igen.
Vi skal til Afrika for at finde lande med færre stærekasser end i Danmark, siger Mogens Fosgerau.
I dag er der opsat stærekasser på 11 vejstrækninger rundt omkring i landet.
Fart dræberIfølge Rådet for Sikker Trafik er de mobile fotovogne med til at begrænse antallet af dræbte og tilskadekomne på de danske veje.
Direktør Mogens Kjærgaard frygter derfor, at en udfasning gør det svært at leve op til målsætningen om kun 120 trafikdræbte i 2020.
Opgørelser har vist, at det efter mange år med fald i antallet af trafikdræbte er begyndt at stagnere.
Allerede i september 2018 var der 120 trafikdræbte, så målet synes stadig langt væk.
Fart er den helt store dræber i den danske trafik.
Tal fra Vejdirektoratet viser, at i perioden 2011 til 2015 mistede 472 mennesker livet i ulykker, hvor en eller flere af de involverede kørte for stærkt i forhold til hastighedsgrænsen.
- Skulle man så lette trykket på det indsatsområde, som koster flest dræbte og tilskadekomne?
Det vil være en helt forkert vej at gå, og det er et forkert signal at sende, siger Mogens Kjærgaard.
Transportminister Ole Birk Olesen (LA) mener stadig, at fotovogne skal være en del af politiets fartkontrol - i kombination med stærekasser.
FacebookTwitterKopier linkEmner:Liberal Alliance|Ole Birk Olesen (politiker)|Socialdemokraterne|Trafiksikkerhed|Afrika




https://www.dr.dk/sporten/haandbold/championsleague/gyserkamp-venter-skjern-i-cl-det-er-point-eller-intet

ChampionsleagueGyserkamp venter Skjern i CL: 'Det er to point eller intet'Skjern Håndbold kæmper for livet i Champions League.
Cheftræner Ole Nørgaard fra Skjern Håndbold.
Af Michael Sten Jensen i Lyon24.
feb.
2019 kl.
12.
17Bemærk: artiklen er mere end 30 dage gammelLæs opMed to kampe tilbage i Champions League er det nu eller aldrig, hvis Skjern Håndbold vil snige sig med videre fra mellemrunden.
Slaget skal stå i Ukraine, hvor Motor Zaporozhye venter, men det er et lettere amputeret Skjern-hold, der er skal kæmpe for livet, siger cheftræner, Ole Nørgaard.
De forsvarende danske mestre må nemlig undvære både Thomas Mogensen og Tandri Mar Konradsson, og derfor kommer der til at blive eksperimenteret fra danskerne.
Thomas Mogensen er ikke med for Skjern Håndbold.
- Vi har som forberedelse forsøgt at sætte noget nyt op, hvor vi blandt andet kommer til at spille syv-mod-seks ned to venstrehåndede bagspillere.
- Der er mange ting, som skal lykkes for os, hvis vi skal have to point.
Motor Zaporozhye er en stærk modstander, som også kender situationen i puljen, så det er nu, det gælder.
Spillerne kender scenariet, det er to point eller intet, og det har vi det fint med, siger Ole Nørgaard.
Kampen kan ses på DR1 fra klokken 16.
45.
FacebookTwitterKopier linkEmner:Skjern|DR1|Skjern Håndbold|Håndbold|Ukraine




https://www.dr.dk/nyheder/viden/kroppen/taettere-paa-evig-ungdom-forskere-tester-banebrydende-medicin-paa-mennesker

KroppenTættere på evig ungdom?
Forskere tester banebrydende medicin på menneskerDansk forsker frygter, at der vil blive skubbet på for at få medicinen hurtigt på markedet.
Ny medicin, der slår slumrende celler i kroppen ihjel, kan muligvis i fremtiden give os et længere og sundere liv.
(© (c) Colourbox)Af Jeppe Kyhne Knudsen24.
feb.
2019 kl.
10.
01Bemærk: artiklen er mere end 30 dage gammelLæs opI damebladene, modemagasinerne og på nettet vrimler det med tilbud om anti-aging cremer og andre vidundermidler, der kan holde dig ung og smuk langt ind i din alderdom.
Om de mange produkter virker er nok tvivlsomt.
Derfor lød det måske for godt til at være sandt, da amerikanske forskere forleden fremviste resultaterne af en ny type medicin, der i fremtiden kan holde os unge, raske og stærke langt ind i alderdommen.
Medicinen er tidligere blevet brugt i forsøg med mus, og de ældre mus, der fik præparatet, fik forvandlet deres slidte grå pels til en skinnende, ungdommelig en af slagsen.
Desuden fik de forryngede muskler og mere holdbare knogler.
Læs også:VIDEO Forskere vil dræbe celler, der gør os gamle og sygeOg nu er den samme medicin altså blevet brugt på 14 amerikanske patienter, som lider af en kronisk lungesygdom, som der ikke findes nogen behandling for.
Patienterne fik ingen alvorlige bivirkninger, og deres tilstand blev markant forbedret, skriver forskerne.
Lang vej til vidunderpillenResultaterne vækker begejstring hos Claus Desler, der arbejder på Center for Sund Aldring på Københavns Universitet, og selv forsker i samme type medicin.
- Det er det første lillebitte skridt mod en generel pille for mange aldersrelaterede sygdomme.
Potentialet med den her type medicin er enormt stort - især hvis resultaterne af museforsøgene kan gentages hos mennesker, siger han.
Men han understreger, at der er lang vej, før du kan tage en pille mod dine grå hår og få din oprindelige hårfarve tilbage.
- Det primære formål med det amerikanske forsøg var at vurdere, om medicinen havde bivirkninger.
Nu skal der laves større studier.
Det værste, man kan gøre, er at have for travlt og give medicinen til alle mulige patienter i håb om, at det er en vidunderpille, siger han.
Medicin hjælper gamle celler til selvmordDen nye behandling - som også kaldes for senolytisk medicin - virker ved at gå ind og presse gamle, udslidte celler i kroppen, så de dræber sig selv, forklarer Claus Desler Madsen.
- Når en celle i din krop ikke længere kan dele sig, eller er blevet skadet, er den egentlig programmeret til at udslette sig selv, så der kan blive plads til nye, sunde celler.
Men en lille procentdel af cellerne bliver så ødelagte, at de ikke når at begå selvmord.
Og så bliver de til såkaldte senescente celler, siger han.
Forskerne har længe haft en formodning om, at de her ‘senescente’ celler spiller en rolle i aldringen af vores krop.
Og forsøgene på mus viser, at når de senescente celler dør på grund af medicinen, kommer der nye celler til, og musene kan genopbygge muskler, knogler og endda deres pels.
Men ifølge Claus Desler er det ikke helt ufarligt at bekæmpe de senescente celler i vores kroppe.
- Vi ved, at cellerne også har positive effekter.
Eksempelvis er det sværere for kroppen at hele sår, hvis de her celler ikke er til stede.
Og noget tyder på, at de er med til at forebygge kræft, forklarer han.
Forskere bag kan tjene kassenDet nye amerikanske forsøg er det eneste dokumenterede menneskeforsøg med den nye type medicin, og derfor understreger Claus Desler, at der skal mange flere forsøg til, før vi ved, hvilke negative konsekvenser det har at fjerne de ‘senescente’ celler fra kroppen.
- Ligesom med alt medicin er der fordele og ulemper.
Men vi skal være klar over alle ulemperne, før vi begynder at bruge medicinen i stor skala.
Sæt nu, hvis fordelene ikke opvejer ulemperne, siger han.
Han frygter, at der vil blive skubbet på for at få medicinen hurtigt på markedet.
Virksomheden bag præparaterne er nemlig allerede i dag vurderet til at være en halv milliard dollars værd.
- Flere af forskerne bag de nye resultater ejer det firma, der producerer medicinen, og de kan jo have en interesse i at få medicin på markedet, så de kan tjene penge.
Men det er meget vigtigt, at vi går langsomt frem, så en masse patienter ikke bliver fejlbehandlet, siger han.
Don’t do this at homeMedicin, der dræber senescente celler, kan faktisk allerede i dag købes på nettet, og ifølge Claus Desler Madsen er der enkeltpersoner rundt omkring i verden, der eksperimenterer med selv at tage medicinen.
- Man må ikke bruge medicinen til forsøg på mennesker, det står tydeligt deklareret på pakken.
Det sælges nemlig til laboratorieforsøg på eksempelvis mus.
Men jeg følger en blogger, der eksperimenterer med det på sig selv, siger han.
Det er dog en rigtig dårlig idé at prøve det på sig selv, understreger han.
- Det er sindssygt farligt.
Vi kender slet ikke konsekvenserne.
Alle har i dag potentiel adgang til denne type medicin - og det er skræmmende, siger han.
Kuren mod alderdom?
Den britiske forsker Aubrey de Grey, der forsker i, hvordan vi kan forlænge vores liv, er kendt for sin udtalelse om, at der i dag lever mennesker, som vil blive 1.
000 år gamle.
Og det er netop gennem senotypisk medicin, han tror, vi kan udsætte døden.
Claus Desler Madsen tror ligesom britten, at den nye medicin kan hjælpe os med at blive ældre, men 1.
000 år tror han alligevel ikke på.
- Jeg tror ikke, at det er urealistisk at blive 110 eller 120 år og løbe dit sidste maraton som 98-årig med den her nye medicin.
Men der er andre processer i kroppen, der gør, at vi til sidst bliver gamle og dør, siger han.
Kroppen kan for eksempel løbe tør for stamceller, den kan akkumulere skader i cellernes DNA, så de stopper med at dele sig, og der kan komme en ubalance i den måde, cellerne snakker med hinanden på.
Og det kan medicinen ikke rette op på.
Men når det er sagt, så tror Claus Desler på, at vores alderdom i fremtiden kan blive uden lige så mange skavanker, hvis den nye mediciner viser sig at leve op til sit potentiale.
FacebookTwitterKopier linkEmner:Medicin|Videnskab|Københavns Universitet|Storbritannien|USA




https://www.dr.dk/nyheder/politik/fartkontrol-staerekasser-bliver-smadret-igen-og-igen

PolitikFartkontrol: Stærekasser bliver smadret igen og igen Mange stærekasser får smadret glasset eller bliver malet over, så de ikke kan tage brugbare billeder af fartbøller.
Her ses et billede fra oktober sidste år, hvor en stærekasse i Vendsyssel er blevet udsat for hærværk.
Af Morten Henriksen, Lasse Bastian Larsen, Rasmus Lindegård og Emil Søndergård Ingvorsen24.
feb.
2019 kl.
10.
00Bemærk: artiklen er mere end 30 dage gammelLæs opDe fastmonterede stærekasser får ikke lov til at blitze fartsyndere i fred.
Siden stærekasserne blev opsat på 11 vejstrækninger rundt omkring i landet i efteråret, er de 22 gange blevet udsat for hærværk.
Det viser en ny opgørelse fra Vejdirektoratet.
Oftest bliver glasset i stærekassen smadret, eller også bliver glasset malet over, så der ikke kan tages brugbare billeder af de bilister, der kører for stærkt.
- Det er vi faktisk rigtig trætte af.
Vi skal have folk ud og skifte glasset, og indtil da kan vi ikke bruge billedematerialet.
Det koster penge hver gang, siger Marianne Steffensen, afdelingsleder i Vejdirektoratet.
Skaderne er løbet op i over 380.
000 kroner, viser Vejdirektoratets opgørelse.
Stærekasse udsat for hærværk syv gangeDet var transportminister Ole Birk Olesen (LA), der med et politisk flertal i ryggen, besluttede at sætte en forsøgsordning med stærekasser i gang.
I alt blev 20 monterede stærekasser sidste år sat op til afløsning for 20 af politiets mobile fotovogne.
Udpegningen af, hvor de 20 stærekasser står, blev foretaget af Vejdirektoratet i samarbejde med Rigspolitiet.
Læs også:Farvel til fotovogne?
Vi skal have langt flere stærekasser fremoverDe besluttede at sætte stærekasserne op på 11 særligt farlige vejstrækninger, hvor ulykkeshistorikken og hastighedsmålinger viser, at der er behov for fartkontrol.
På ni vejstrækninger er der sat stærekasser op i begge retninger, mens der på to vejstrækninger kun er sat en stærekasse op i en retning.
Særligt to steder er stærekasserne blevet udsat for hærværk.
På Aalborgvej ved Aabybro i Nordjylland har der været syv tilfælde af hærværk, mens stærekasserne på Måløv Byvej ved Ballerup uden for København har fået smadret glasset fire gange siden oktober.
På disse 11 strækninger står stærekasserne placeret.
Venstre: Hammeren skal falde hårdtNordjyllands Politi endte med at sætte overvågningskamera op for at komme hærværket mod stærekasserne i Aabybro til livs.
Og det bør man overveje at gøre flere steder, mener Venstre.
- Det er fuldstændig uacceptabel adfærd at begå hærværk mod stærekasser, og hammeren skal falde hårdt.
Hvis vi skal undgå det, kunne en model være videoovervågning, så man bliver filmet, hvis man går løs på en stærekasse, siger transportordfører Kristian Pihl Lorentzen (V).
Også Socialdemokratiets transportordfører Rasmus Prehn er fortørnet over hærværket.
- Jeg synes, at det er meget primitivt, at man begår hærværk på stærekasser.
Vi har sådan set lyttet til mange kritiske trafikanter, der var sure over fotovognene, og så har vi lavet stærekasse-forsøg i stedet, siger han.
FacebookTwitterKopier linkEmner:Kristian Pihl Lorentzen (politiker)|Liberal Alliance|Ole Birk Olesen (politiker)|Hærværk|Jylland




https://www.dr.dk/sporten/oevrig/minister-vil-holde-oeje-med-interessant-norsk-dopingforslag-ingen-skal-tjene-penge

Øvrig sportMinister vil holde øje med ’interessant’ norsk dopingforslag: 'Ingen skal tjene penge på at snyde'Politikere og atleter er varme på norsk forslag om at sidestille doping med økonomisk kriminalitet.
Kulturminister Mette Bock (LA) vil følge interesseret med i den norske debat omkring at sidestille doping med økonomisk kriminalitet.
Af Niklas Brandt Pedersen og Anders Rud24.
feb.
2019 kl.
10.
29Bemærk: artiklen er mere end 30 dage gammelLæs opI Norge diskuterer man lige nu et forslag, der vil sidestille dopingsnyd med økonomisk kriminalitet.
Det er en debat, som den danske kulturminister Mette Bock (LA) følger nysgerrigt med i.
- Det nye tiltag lyder interessant.
Der bør selvfølgelig ikke være nogen, som kan få en økonomisk gevinst ved at snyde – hverken udøvere eller personer omkring udøverne.
Jeg vil følge forslaget og den norske debat med interesse, skriver kulturministeren i en mail til DR Sporten.
Læs også:Skal doping give fængselsstraf?
Danske atleter bakker op om historisk forslagDet norske forslag indebærer, at dopede atleter bør kunne retsforfølges som økonomiske bedragere, fordi de uberettiget opnår præmiepenge, sponsorater og andre lukrative aftaler ved at snyde rene atleter.
Der bør selvfølgelig ikke være nogen, som kan få en økonomisk gevinst ved at snyde – hverken udøvere eller personer omkring udøverne.
Mette Bock, Kulturminister (LA)Det er en pointe, der også går rent hjem hos Socialdemokratiets kulturordfører, Mogens Jensen.
- Det er et meget fornuftigt forslag.
Hvis man tjener store penge på noget, som vi alle sammen synes er forkert og ulovligt, så skal det selvfølgelig kunne straffes på samme måde som alle mulige andre typer af økonomiske forbrydelser, siger Mogens Jensen, der nu vil gå videre med forslaget.
- Jeg vil bede regeringen, og det gælder for så vidt både kulturministeren og justitsministeren, om at tage stilling til det norske forslag og se på, om det var noget, vi skulle bruge i Danmark.
Jeg mener i hvert fald, at vi skal bruge de midler, der skal til, for at vi kan bekæmpe doping og få en ren sport, siger Mogens Jensen.
Kajakroeren René Holten er sikker på, at han har mistet penge på at tabe til dopingsyndere.
Tidligere har flere danske atleter bakket op om det norske forslag.
Blandt andre kajakroeren René Holten Poulsen, der vurderer, at han har mistet millioner af kroner på at tabe finaler til dopede konkurrenter.
Læs også:Skidronningens nedtur | DRTVHos Anti Doping Danmark er man også positive over for selve ideen, men mere lunkne over for nødvendigheden af lovgivningen i det norske forslag.
- Som udgangspunkt er det en fin problemstilling, der bliver rejst, men inden vi jubler og siger, at vi skal have en lov omkring det, så skal vi have undersøgt, hvilken lovgivning vi i forvejen har, og om den i givet fald kan bruges i forhold til det her.
Men jeg hilser initiativet velkommen, og det er rigtig fint, at man vil kigge på det, siger direktør i Anti Doping Danmark, Michael Ask.
FacebookTwitterKopier linkEmner:Liberal Alliance|Mette Bock (politiker)|Michael Ask (politichef)|Økonomi|Norge




https://www.dr.dk/sporten/golf/danske-golfkvinder-deles-om-topplacering-i-australien

GolfDanske golfkvinder deles om topplacering i AustralienNanna Koerstz Madsen og Nicole Broch Larsen deler en flot niendeplads ved Australian Ladies Classic Bonville.
Nanna Koerstz Madsen (billedet) og Nicole Broch Larsen sluttede på en delt niendeplads i Australien.
24.
feb.
2019 kl.
08.
59Bemærk: artiklen er mere end 30 dage gammelLæs opDanskerne Nanna Koerstz Madsen og Nicole Broch Larsen slutter på en delt niendeplads i Ladies European Tour-turneringen Australian Ladies Classic Bonville.
Nicole Broch Larsen brugte 71 slag på at nå rundt på de 18 huller i fjerde og sidste runde søndag.
Det rækker til et slag under banens par og en samlet score på 287.
Læs også:Danske golfkvinder øjner topplacering i AustralienNanna Koerstz Madsen brugte søndag et slag mere, således 72 slag i alt.
Det rækker ligeledes til et slag under banens par og en samlet score på 287.
Norske Marianne Skarpnord vinder turneringen.
Hun brugte 69 slag på søndagens runde og ender otte slag under par og med en samlet score på 280.
På en delt andenplads finder man spanske Nuria Iturrios og australske Hannah Green, mens man på en delt fjerdeplads finder svenske Daniela Holmqvist og australske Doey Choi.
Nanna Koerstz Madsen ligger på verdensranglistens 229.
-plads.
Nicole Broch Larsen er nummer 164.
/ritzau/FacebookTwitterKopier linkEmner:Australien|Golf




https://www.dr.dk/sporten/haandbold/championsleague/odense-staar-foran-noeglekamp-i-champions-league-en-sejr-er

ChampionsleagueOdense står foran nøglekamp i Champions League: ’En sejr er altafgørende’Et videre avancement i Champions League kan blive svært, hvis ikke Odense Håndbold slår Brest.
Stine Jørgensen og resten af Odense-holdet har haft stor succes i den hjemlige liga.
Af Malte Nørgaard24.
feb.
2019 kl.
07.
15Bemærk: artiklen er mere end 30 dage gammelLæs opOdense Håndbold har brug for to point, hvis der stadig skal drømmes søde drømme på Fyn om et avancement fra gruppespillet i Europas fineste klubturnering.
Og derfor er kravet ganske simpelt en sejr i søndagens nøglekamp mod franske Brest Bretagne.
Det bliver altafgørende.
Hvis vi skal have en chance for at komme videre, så er det en af de kampe, som vi skal vinde.
stine jørgensen, odense håndboldDet siger klubbens venstre back Stine Jørgensen.
- Det bliver altafgørende.
Hvis vi skal have en chance for at komme videre, så er det en af de kampe, som vi skal vinde, siger hun og fortsætter.
Læs også:København Håndbold tager storsejr i Champions League- Der er selvfølgelig andre resultater, der stadig kan have indflydelse på vores skæbne i turneringen, men det er tæt på at være vind eller forsvind.
Inden opgøret mod franskmændene er Odense Håndbold to point efter København Håndbold, som indtager den sidste plads, der giver en billet videre i turneringen.
Lette mål er nøglenMed kun tre kampe tilbage af gruppespillet skal opgøret dermed gerne kaste to point af sig, hvis fynboerne fortsat vil kunne skimte de pladser, der sender dem videre i turneringen.
Og derfor er der blevet arbejdet hårdt for at finde nøgler, der kan låse det stærke, franske hold op i eftermiddagens opgør.
Det fortæller fløjspilleren Freja Corth.
- Vi bliver nødt til at spille både fysisk og klogt, hvis vi skal vinde.
Der er ingen tvivl om, at vi får brug for at lave nogle lette mål, siger hun.
Læs også:Overlegne Odense vinder slutspillet efter sejr nummer 22De to hold har tidligere mødt hinanden i årets Champions League-gruppespil.
Her vandt Odense Håndbold med 28-24 på hjemmebane.
Fra det opgør har fynboerne taget nogle erfaringer med videre.
Især skal der holdes øje med en stærk slovener.
- I det første opgør havde vi godt styr på deres højre back Ana Gros.
Meget af deres spil er bygget op omkring hende, så derfor bliver det meget vigtigt, at vi holder hende nede, siger Freja Corth.
Du kan se kampen mellem Brest Bretagne og Odense Håndbold direkte på DR1 fra klokken 14.
50.
FacebookTwitterKopier linkEmner:Odense Håndbold|DR1|Frankrig|Håndbold|Stine Jørgensen (håndboldspiller)




https://www.dr.dk/nyheder/politik/fartkontrol-socialdemokratiet-aabner-udskifte-fotovogne-ud-med-staerekasser

PolitikFartkontrol: Socialdemokratiet åbner for at udskifte fotovogne ud med stærekasser Stærekasser er både billigere og mere sikre end fotovogne, mener transportordfører.
"Jeg ser for mig, at vi langsomt stiller om fra primært fotovogne til primært stærekasser – og i sidste ende måske kun stærekasser", siger transportordfører Rasmus Prehn (S) Af Emil Søndergård Ingvorsen, Rasmus Lindegård Hansen, Lasse Bastian Larsen og Morten Henriksen24.
feb.
2019 kl.
07.
59Bemærk: artiklen er mere end 30 dage gammelLæs opI 2015 var Socialdemokratiet med til at firedoble antallet af fotovogne på de danske veje, da de som regeringsparti stod bag beslutningen om til at indkøbe yderligere 75 fotovogne.
Men sidste år bakkede de alligevel op om de blå partiers planer om at skrotte 20 fotovogne og erstatte dem med 20 fastmonterede stærekasser rundt omkring i landet.
Og nu er Socialdemokratiet så klar til at gå skridtet videre, efter at de 20 stærekasser har været aktive siden oktober sidste år i en forsøgsordning.
Den store forskel på fotovognene og stærekasser er, at fotovognene er mobile, mens stærekasserne står det samme sted hver dag.
Og ved stærekasserne bliver bilisterne altid advaret med skilte et par hundrede meter inden, om at der er fartkontrol forude.
Sådan er stærekassernes placering udvalgtDe faste stærekassers placering er udvalgt på baggrund af Vejdirektoratets ulykkesstatistik samt Rigspolitiets vurdering.
Der er taget udgangspunkt i lokaliteter, som er ulykkesbelastede.
Det vil sige, at der har været mindst fire ulykker med personskade per lokalitet i perioden 2011 – 2015.
Desuden er der en årsdøgntrafik på 5.
000 – 15.
000 køretøjer på stedet.
Kilde: Vejdirektoratet- Jeg ser for mig, at vi langsomt stiller om fra primært fotovogne til primært stærekasser – og i sidste ende måske kun stærekasser, siger transportordfører Rasmus Prehn, der understreger at Socialdemokraterne ikke har taget endeligt stilling til spørgsmålet.
Stærekasserne er nemlig ikke kun billigere i drift, da de er ubemandede.
Transportordføreren mener også, at de gør mere for trafiksikkerheden end fotovognene.
Læs også:DF undrer sig: Hvor bliver stærekasserne af?
- Nu vil vi følge udviklingen tæt og se, hvordan det går med hærværk og lignende.
Men ideelt ser jeg, at vi stiller mere om fra fotovogne til stærekasser.
Det er en mere lavpraktisk måde at gøre det på, og så kan de blive sat lige der, hvor der er fare på færde, siger Rasmus Prehn.
Minister vil ikke afskaffe fotovogne heltLiberal Alliance har - før partiet kom i regering - krævet, at samtlige fotovogne skulle afskaffes til fordel for stærekasser.
Men nu er man kommet på andre tanker, siger partiets transportminister, Ole Birk Olesen.
Fotovognene skal stadig være en del af politiets fartkontrol i kombination med stærekasser, mener han.
- Der har siddet en arbejdsgruppe, og den har fundet frem til, at det bedste for trafiksikkerheden er en blanding af faste og mobile fartmålere.
Det har vi lært af, siger han.
- Vi vil gerne have færre mobile fartfælder (fotovogne, red) og flere stærekasser, men det er ikke sikkert, at fotovognene skal afskaffes helt, siger transportministeren.
Ole Birk Olesen glæder sig dog over, at Socialdemokratiet nu ønsker flere stærekasser og færre fotovogne.
Inden han selv vil føre det ud i livet, vil han dog vente tre år.
Her udløber den nuværende forsøgsordning med de nuværende 20 stærekasser.
- Hvis jeg er minister, så vil jeg arbejde for flere stærekasser i 2022.
Og det tror jeg også, at der er bred opbakning til, efter Socialdemokratiet har skiftet mening, siger transportministeren.
På disse 11 strækninger står stærekasserne placeret.
Venstre: Stærekasser redder menneskelivOgså regeringspartiet Venstre glæder sig over meldingen fra Socialdemokratiet om flere stærekasser på bekostning af fotovogne.
- Det er jo stik i mod Socialdemokratiets hidtidige linje, men det lyder godt.
Formålet med fartkontrol er at redde menneskeliv og ikke at skrabe penge sammen til statskassen, siger transportordfører Kristian Pihl Lorentzen og fortsætter:- Vi ved fra Sverige, at stærekasser er et godt redskab, når de er opstillet på farlige strækninger med tydelig skiltning.
For så bliver farten sænket, og det redder menneskeliv.
Venstre er dog ikke klar til at afskaffe fotovognene.
Pihl Lorentzen mener, at man kan begynde med at fjerne 20 til 30 fotovogne og erstatte dem med stærekasser.
- Det er bedst at have en kombination af fastmonterede stærekasser og fotovogne, der lige pludselig står på farlige steder i trafikken.
FacebookTwitterKopier linkEmner:Færdselsforseelser|Kristian Pihl Lorentzen (politiker)|Ole Birk Olesen (politiker)|Socialdemokraterne|Sverige




https://www.dr.dk/mitliv/mie-skal-doe-i-2019-hvordan-lever-man-naar-man-snart-skal-doe

FacebookTwitterKopier link




https://www.dr.dk/nyheder/indland/uenige-sammen-studerende-vil-hoere-hvad-de-andre-mener

Uenige SammenSe temaIndlandUenige Sammen: Studerende vil høre, hvad de andre menerDe studerende på erhvervs- og eux-uddannelserne på Next i København er ikke interesseret i politikere - men de vil gerne udveksle holdninger.
Af Liv Krasnik24.
feb.
2019 kl.
09.
00Bemærk: artiklen er mere end 30 dage gammelLæs opDer skal være folketingsvalg i Danmark inden sommer, og derfor har DR inviteret til det, vi kalder 'Uenige Sammen’.
Torsdag 28.
februar, mødes over 4.
000 elever og studerende fra 45 forskellige uddannelsesinstitutioner - alt fra gymnasier, erhvervsskoler, produktionsskoler til professionshøjskoler.
De skal tale sammen to og to med én, de ikke er enige med - ikke for at overbevise hinanden, men for at blive klogere på andres holdninger.
© DrVil du også være med?
Der skal være folketingsvalg i Danmark i de kommende måneder, og derfor inviterer DR dig til at være med til det, vi kalder 'Uenige Sammen’.
Den sidste søndag før valget kan du mødes med en, du ikke er enig med, men som bor i nærheden af dig.
Flere end 2.
800 har allerede tilmeldt sig, og du kan også være med.
Vær med her på dr.
dk/uenigesammenEn af skolerne er Next Uddannelse på Nørrebro i København, der har både erhvervs- og eux-uddannelser - og her er man allerede i fuld gang med forberedelserne til ’Uenige Sammen’.
’Uenige Sammen’ går som sagt ud på at mødes med en, der ikke mener det samme som dig selv.
Ikke for at diskutere og overbevise hinanden om, at der er én holdning, der er den rigtige.
Tværtimod for at lytte, spørge ind og blive klogere på en, der har en anden politisk holdning end dig selv.
Ideen bag ’Uenige Sammen’ blev udtænkt hos den tyske avis Die Zeit under navnet 'My Country Talks' og nu har DR inviteret danskerne til at deltage i den danske udgave, der finder sted den sidste søndag før valget, og som du kan tilmelde dig til her.
I første omgang inviterer DR dog landets gymnasier, erhvervsskoler, professionsuddannelser og produktionsskoler til at være med på torsdag.
Og det glæder eleverne fra Next sig til at deltage i.
Aimee Popp, medie- og designstuderende, 16 år, og bor i Helsingør(© dr)Hvor tit taler du om politik med dine venner?
- Lige så snart jeg føler, at der er noget, der involverer min vennekreds og min årgang.
For eksempel hvis der er et dilemma omkring rygning – jeg er selv ryger – så kan jeg godt finde på at deltage i diskussionen og give udtryk for mine holdninger til det.
Eller hvis det handler om psykisk syge.
Jeg er pårørende til en psykisk syg, så er det klart, at jeg ved lidt mere om det end andre, og kan dermed udtrykke mine holdninger og hjælpe andre med at forstå.
Det, synes jeg, er vigtigt.
Uenige Sammen på ungdomsuddannelserDer skal være folketingsvalg i Danmark i år, og derfor inviterer DR den 28.
februar landets gymnasiale uddannelser, professionsuddannelser og erhvervsskoler til dialogarrangementet 'Uenige Sammen'.
DR har spurgt nogle af de tilmeldte elever, hvorfor begivenheden er vigtig for dem.
Hvorfor har du tilmeldt dig Uenige Sammen?
- Jeg er meget udadvendt og siger min mening for det meste, så det er fedt at have en mulighed for at blive hørt.
Det er vigtigt at tale med en, man ikke er enig med, både for at kunne smitte af på andre, men også selv at blive smittet af på.
- Der er mange små ting, der kan gøre, at man måske ikke lige helt har ret i det, man siger, og omvendt.
Det er altid mange flere synspunkter på tingene end ens eget.
Jeg går ikke super meget op i politik, og jeg synes ikke, at den måde politikerne diskuterer på smitter særlig godt af.
Det er ligesom en skønhedskonkurrence, hvor politikerne er villige til at gøre hvad som helst for at få dem selv højere op.
Derfor er det her arrangement fedt, fordi normalt hører man kun det, man selv siger, og så misforstår man alt og finder ingen løsninger.
Her har man chancen for at høre en anden og rent faktisk blive klogere.
Kasper Aagaard Nielsen, i lære som tømrer, 30 år, og bor i Rødovre(© (c) DR)Hvor tit taler du om politik med dine venner?
- Ikke ofte, men det hænder.
Så er det både folk, jeg er enige og uenige med, jeg taler med.
Hvorfor har du tilmeldt dig Uenige Sammen?
Jeg synes, at det er vigtigt at sætte fokus på forskellige holdninger.
Jeg synes, at det er problematisk i samfundet, at der er så mange, der påtager sig offerroller.
Når man tager diskussioner, og nogle gange lidt hårdere diskussioner, så har folk en tendens i samfundet til at gøre sig selv til ofre for sager, og det, synes jeg, er dybt problematisk.
En meget gængs ting, som de fleste oplever, er Facebook-debatter, der tit er ophedede og knap så pæne.
Der er altid nogen, der tager offerrollen, og det er jeg træt af, i stedet for at tage en saglig diskussion omkring tingene.
Mathilde Vang, studerende på EUD, 16 år, og bor i Ordrup(© dr)Hvor tit taler du om politik med dine venner?
- Jeg taler slet ikke politik med mine venner, fordi der altid opstår konflikter, som er unødvendige.
Det, synes jeg, er ærgerligt, og jeg ville ønske, at der var mere fokus på holdninger frem for konflikter.
Uenige Sammen'Uenige sammen' afvikles på tilmeldte uddannelsesinstitutioner d.
28.
februar 2019.
Klik her for at tilmelde din skole her.
Herudover bliver eventet bredt ud til resten af befolkningen den sidste søndag inden det kommende folketingsvalg.
DR's satsning "Uenige Sammen" er lavet i samarbejde med det europæiske projekt My Country Talks, hvor medier over hele Europa på lignende måde har samlet borgere til samtaler to og to.
Du kan læse mere om My Country Talks her.
Hvorfor har du tilmeldt dig Uenige Sammen?
- Fordi jeg synes, at det er meget vigtigt, at der kommer fokus på holdninger, som det burde være, i stedet for unødige konflikter.
Når folk bliver uvenner, når de taler politik, så påvirker det deres holdninger, og så bliver det ikke ægte.
Jeg kan godt lide at holde tingene rene og adskilt, så man kan tale politik på en ærlig måde.
Jeg har tilmeldt mig for, at jeg kan få gang i min tankegang om andres holdninger og se ting fra andre og nye vinkler.
Det har jeg muligheden for her, hvor det handler om at tale sammen uden at blive uvenner.
Martin Birkelund, i lære som tømrer, 25 år, og bor på Amager(© (c) DR)Hvor tit taler du om politik med dine venner?
- Sjældent.
Jeg er ikke specielt politisk interesseret.
Jeg er interesseret i vores samfund, og hvordan det går, men de mennesker, der sidder på Christiansborg, interesser mig ikke.
Når jeg taler politik med mine venner, så er det ikke, hvad en bestemt politiker synes er smart, eller hvad et bestemt parti mener, så er det mere, hvis der er lavet en konkret lov.
Så taler vi om vores personlige holdninger til den.
Hvorfor har du tilmeldt dig Uenige Sammen?
- Jeg blev spurgt, om der var nogen, der havde lyst af min lærer.
Jeg synes, at det lyder meget interessant.
Det er ikke nødvendigvis vigtigt for mig at tale med nogen, jeg ikke er enige med.
Det kommer an på, hvad det er for et emne.
Det er interessant at høre andres meninger nogle gange.
Få kastet et andet lys på et emne og se tingene fra en anden vinkel, som man ikke selv havde set.
Det er godt til at udvide ens horisont, at man taler med folk som har en anden holdning end en selv.
Vil du også være med i Uenige Sammen?
Så klik på billedet herunder.
FacebookTwitterKopier linkEmner:NEXT Uddannelse|Uddannelse|København|Die Zeit|Sygdomme og lidelser




https://www.dr.dk/sporten/fodbold/superliga/minut-minut-nordmaend-sikrer-peter-soerensen-droemmedebut






https://www.dr.dk/sporten/oevrig/danske-topatleter-dopingsyndere-har-kostet-os-medaljer-og-millioner

Øvrig sportDanske topatleter: 'Dopingsyndere har kostet os medaljer og millioner'Et historisk forslag vil sidestille dopede atleter med økonomiske bedragere og give mulighed for at retsforfølge dem.
Af Anders Rud og Grafik: Jens Albæk Aarup24.
feb.
2019 kl.
07.
46Læs opSportens dopingsyndere skal ikke bare lukkes ude.
De skal også spærres inde.
Det er budskabet i et nyt forslag til politikere og det nationale idrætsforbund i Norge.
Afsenderen er Oslo Idrætskreds, der mener, at dopede atleter bør kunne retsforfølges som økonomiske bedragere, fordi de uberettiget opnår præmiepenge, sponsorater og andre lukrative aftaler ved at snyde rene atleter.
Forslaget rækker derfor udover sportens eget straffesystem, der sanktionerer med udelukkelse fra konkurrencer.
Vil straffe bagmændSamtidig mener idrætskredsen, der er en del af Norges Idrætsforbund, at de seneste års afsløringer har vist, at eliteudøvere kan blive brikker i et dopingsystem, som det eksempelvis har været tilfælde med den statsstyrede doping i Rusland.
Læs også:OVERBLIK: Dopingskandalen i RuslandMan ønsker dermed også at straffe dopingforbrydernes bagmænd, der ikke lader sig afskrække af sportslige sanktioner, men derimod ofte tjener penge på, at udøvere leverer bedre præstationer ved dopingmisbrugen.
Men hvad mener danske udøvere om forslaget?
Er det noget, vi bør indføre i Danmark?
DR har talt med løberen Andreas Bube, kajakroeren René Holten Poulsen, triatleten Helle Frederiksen og den tidligere cykelrytter Michael Rasmussen.
Har du tabt penge, fordi andre har dopet sig?
Jeg ved, at jeg har mistet både VM- og OL-medaljer på det.
Jeg ved det.
Selv om det ikke er bevist.
Jeg har et kraftigt indtryk af, hvem der snyder.
Det er nok millioner af kroner, som jeg har tabt på det.
Det er drønærgerligt.
Men der bliver ikke testet lige godt i alle lande.
Reglerne er ikke ens, og moralen er ikke lige høj.
Har du oplevet, at du er blevet slået af én, der senere er blevet dømt?
Ja.
I 2013 konkurrerede jeg mod en ungarer.
Han blev taget for kokain og steroider.
Jeg blev nummer fem, og han blev nummer tre.
Men hvis han ikke havde været med, kunne løbet have artet sig anderledes.
Og det har jeg da mistet penge på.
Synes du, at det er økonomisk bedrageri mod dig?
Ja.
Selvfølgelig er det det.
Men lige nu er det jo en del af præmissen i elitesport.
At der er nogle, der snyder.
De kan ikke opnå de samme resultater som mig uden at snyde.
Læs også:Wozniacki om Sharapovas comeback: Det er respektløstHvad synes du om forslaget?
Det er en glimrende ide.
Det er voldsomme summer.
Maria Sharapova har jo for eksempel snydt for millioner af kroner.
Og som det er lige nu, kan det jo betale sig for en cykelrytter at vinde Tour de France to gange på doping og så trække sig tilbage og leve af det, han har tjent.
Selvfølgelig skal der være en økonomisk straf, og jeg tror, at det ville hjælpe utrolig meget til at holde folk fra at dope sig.
Og i et eller andet omfang burde man også få fængselsstraf.
Men hvad nu, hvis der er én, der doper dig uden din viden?
Hvis der er nogen, der vil dope mig, så kan de jo dope mig.
Jeg kan jo ikke teste hver eneste flaske vand, jeg køber.
Så fængselsstraf og bøde skal være i det tilfælde, hvor man er 100 procent sikker på, at vedkommende har snydt med vilje.
Therese Johaug skal man jo for eksempel ikke straffe, når nu lægen siger, at det var ham, der købte læbepomaden, og at hun ingen anelse havde om det.
Ville det have gjort nogen forskel for din beslutning om at tage doping, hvis du havde udsigt til fængsel?
Nej, det tror jeg såmænd ikke.
Der har været dødsstraf i USA i rigtig mange år.
Det har ikke afholdt nogen fra at skyde hinanden.
Man har over tid forsøgt at hæve strafferammen, men det har ikke vist sig at have hjulpet.
Det er fuldstændig ligegyldigt.
Måden at løse det på er i stedet at gøre testmetoderne bedre.
Har du opnået en økonomisk gevinst ved at dope dig?
Jeg har opretholdt den position i verden, som mit talent retmæssigt gjorde mig i stand til under de betingelser, der eksisterede.
Læs også:Michael Rasmussen: Jeg fortryder ikke min brug af dopingHvad synes du om forslaget?
I bedste fald er forslaget en omgang lirumlarum.
Man betaler allerede præmiepenge tilbage, man mister sponsorer, og man bliver afholdt for at udføre sit arbejde i flere år, hvis man får en karantæne.
Det er jo allerede meget voldsomme konsekvenser.
Hvis man som stat så også skal til at lovgive om det, bliver det meget kompliceret, fordi man skal til at kvantificere, hvor store skaderne er, og hvem de skadelidte er.
Men bør vi i Danmark ikke være et foregangsland og indføre de hårdeste straffe?
Det bliver en tåbelighed, fordi man aldrig nogensinde vil få udbredt det her.
Det kan godt være, at man laver en national lovgivning, som for eksempel rammer alle nordmænd, der doper sig.
Men samme nationale lovgivninger vil jo aldrig nogensinde blive vedtaget verden over.
Og hvis man rent faktisk kigger på tallene, er det et nærmest ikke-eksisterende problem i Danmark.
Det er at skyde gråspurve med kanoner.
Hvad synes du om forslaget?
Jeg er helt enig i forslaget.
Det er fedt, at der er nogen, der tør komme med et forslag, som har en større konsekvens end bare en karantæne.
Doping er økonomisk bedrag.
Det er jo at snyde og stjæle penge, som man ikke er berettiget til.
Vi lever af vores præmiepenge og sponsorpenge.
Har du oplevet at miste medaljer og dermed økonomiske gevinster ved, at dine konkurrenter har dopet sig?
Ja.
Jeg er helt sikker på, at jeg har oplevet det mange gange.
Men personerne er ikke blevet taget for det.
De præstationer, de har leveret, tror jeg ikke, kan lade sig gøre uden doping.
Hvis jeg kan vinde et verdensmesterskab ren, så er der selvfølgelig mange rene derude, men der er også bare nogle, hvor jeg tænker, hvordan kan hun køre en Ironman to uger i træk?
Hvordan kan hun restituere så hurtigt?
Jeg kan ikke engang gå på benene ugen efter en Ironman.
Se DR dokumentaren omkring en af Helles største udfordring: Det legendariske VM i Ironman på Hawaii.
Problemet i dag er jo også, at testerne ikke kan følge med til at få bugt med alt det lort, der er derude.
Det er ekstremt frustrerende at leve af sin sport, hvor der er nogen, der snyder på bekostning af os andre, der træner røven ud af bukserne.
Nogle gange har jeg lyst til at banke hovedet ind i en væg og ikke være en del af det længere.
Jeg tænker, at sådan et forslag kan hjælpe med at få bugt med doping.
Læs også:Lance Armstrong - fra start til slut | DRTVMen vil du ikke være nervøs for at komme i fængsel, hvis du bliver taget med doping i kroppen uden hensigt?
Jo.
Fra sag til sag skal det vurderes, hvilken straf der skal gives.
Man skal ikke straffe med bøder og fængsel, hvis det ikke med 100 procent sikkerhed kan bevises.
Der er jo stor forskel på at tage EPO, testosteron eller bloddoping i forhold til at tage et kosttilskud, som har været forurenet.
Men samtidig er vi atleter jo selv ansvarlige for, hvad vi propper i os.
Vi skal have styr på, at det er gennemtjekket.
Man tager simpelthen ikke en chance, når man er lidt i tvivl, om noget er helt rent.
Så der synes jeg faktisk godt, at man kan være hård i straffen.
Betragter du doping som økonomisk svindel?
Ja, hvis man rager penge til sig, som man ikke har fortjent, synes jeg helt sikkert, at man skal straffes for det.
Jeg har aldrig mistet en mesterskabsmedalje, men der er da placeringer ved mesterskaber, hvor jeg ved, at en konkurrent har slået mig, som siden hen er blevet taget for doping.
Hvorfor er der behov for en samfundsstraf udover sportens egne karantænestraffe?
Hvis vi kan sanktionere dem økonomisk og med straffeloven, tror jeg, at det vil være med til at afskrække nogle.
Jo flere måder, man kan afskrække sportsfolk fra at snyde, jo bedre er det.
Og hvis vi så også kan få ram på noget af støttepersonalet og agenterne, som er med til at hjælpe atleter med at snyde, ville det være fint.
Men doping er jo umiddelbart et større problem i andre lande end herhjemme.
Hvorfor bør man se på forslaget i Danmark?
Jeg synes, det kunne være fint, hvis vi undersøgte, hvad der er muligt at gøre på området.
Det er selvfølgelig svært at få andre lande til at følge trop, men jeg synes, at vi skal være foregangsland og i Danmark gøre vores for at stoppe doping.
Og så kan man håbe, at det spreder sig til andre nationer.
Men det er klart, at retssikkerheden ikke skal sættes over styr, og der er helt sikkert nogle eksperter, der skal undersøge det og sætte sig ind i sagerne.
FacebookTwitterKopier linkEmner:Michael Rasmussen (cykelrytter)|René Holten Poulsen (roer)|Doping|Økonomi|Norge




https://www.dr.dk/mitliv/10-unge-stjerne-om-deres-op-og-nedture-det-ville-jeg-gerne-selv-have-vidst-da-jeg-var-18






https://www.dr.dk/mitliv/10-unge-stjerner-om-deres-op-og-nedture-det-ville-jeg-gerne-selv-have-vidst-da-jeg-var-18






https://www.dr.dk/nyheder/udland/meldes-draebt-og-285-saaret-ved-venezuelas-graenseovergange

UdlandTo meldes dræbt og 285 såret ved Venezuelas grænseovergangeSituationen langs grænsen mellem Colombia og Venezuela er højspændt.
Lastbiler med nødhjælp sættes i brand.
Situationen ved grænsen mellem Venezuela og Colombia er højspændt.
24.
feb.
2019 kl.
06.
37Bemærk: artiklen er mere end 30 dage gammelLæs op285 mennesker meldes såret i sammenstød ved Venezuelas grænseovergange i går.
Samtidig meldes to personer dræbt i sammenstødene.
Det gælder blandt andre en 14-årig dreng.
Det oplyser colombianske myndigheder lørdag aften lokal tid ifølge nyhedsbureauet AFP.
Situationen langs grænsen mellem Colombia og Venezuela er højspændt i øjeblikket.
Her venter lastbiler med nødhjælp fra USA på at køre ind i Venezuela.
Demonstranter i kampe med venezuelanske styrker.
Men landets præsident, Nicolas Maduro, nægter at tage imod hjælpen.
Ifølge den britiske avis The Telegraph, som er på stedet, skal militærfolk, der støtter Maduro, have sat ild til nødhjælpen.
The Telegraph skriver videre, at frivillige, der arbejder for oppositionens selvudråbte præsident, Juan Guaidó, desperat forsøgte at redde medicin og mad, før forsyningerne gik op i flammer.
De voldsomme sammenstød fandt sted på broen Francisco de Paula Santander, der forbinder Ureña i Venezuela og Cúcuta i Colombia.
Klokken fem i går eftermiddag lokal tid var 55 mennesker meldt såret.
Ifølge The Telegraph havde en ung mand blandt andet mistet et øje, mens en anden var blevet skudt i brystet med hagl.
En demonstrant foran et afbrændt køretøj.
Colombianske myndigheder oplyser få timer senere, at antallet af sårede er oppe på 285.
USA's udenrigsminister, Mike Pompeo, fordømmer angrebene på civile i Venezuela.
Det skriver udenrigsministeren på Twitter lørdag aften.
- USA fordømmer angrebene på civile i Venezuela begået af Maduros bøller.
Disse angreb har medført dødsfald og kvæstelser, skriver Pompeo.
Nicolas Maduro oplyste tidligere lørdag, at han afbryder alle diplomatiske forbindelser med Colombia.
Han har således givet Colombias diplomater 24 timer til at forlade landet.
Det skriver nyhedsbureauet Reuters.
Nødhjælp skal holdes udeVenezuelas hær har af Maduro fået ordre på at forhindre nødhjælpen i at nå ind i Venezuela.
Regimet anser det for at være et komplot, som oppositionens selvudråbte præsident, Juan Guaidó, og USA har udtænkt sammen.
Formålet er at vælte Maduro, hævdes det.
Venezuelas oppositionsleder, Juan Guaidó, mødes i dag med USA's vicepræsident, Mike Pence.
Store lastvogne med nødhjælp omringes af menneskerne.
Det oplyser de to natten til i dag dansk tid ifølge flere internationale nyhedsbureauer.
Mødet finder sted i Colombias hovedstad, Bogotá, sideløbende med et møde i den såkaldte Lima-gruppe.
Lima-gruppen blev oprettet i august 2017 i Perus hovedstad, Lima, og har til formål at finde en fredelig løsning på krisen i Venezuela.
Gruppen består af 12 lande.
/ritzau/FacebookTwitterKopier linkEmner:Mike Pence (politiker)|Mike Pompeo (politiker)|Venezuela|The Telegraph|Ulykker




https://www.dr.dk/nyheder/indland/kemicocktail-i-mors-blod-haemmer-fostrets-vaekst

IndlandKemicocktail i mors blod hæmmer fostrets vækstFor første gang har forskere påvist, at en cocktail af fluorstoffer i gravides blod betyder mindre fostre.
Fluorstoffer er nu sat i forbindelse med brystkræft, fertilitetsproblemer, adhd, astma, nedsat immunforsvar, nedsat effekt af vacciner og nu også hæmmet vækst for fostre.
24.
feb.
2019 kl.
06.
51Bemærk: artiklen er mere end 30 dage gammelLæs opEn cocktail af giftige fluorstoffer i gravides blod betyder, at deres børn ofte bliver mindre end normalt.
Det viser ny forskning fra Aarhus Universitet.
De såkaldte perfluorerede stoffer omgiver os over alt i dagligdagen og anses i forvejen for at have en lang række alvorlige sundhedseffekter.
Fluorstofferne bruges alle vegne i de fleste menneskers dagligdag som imprægnering og overfladebehandling af alt fra stegepander til regntøj, udesko, pizzabakker og popcornposer.
- Vi har som de første i verden med en ny metode isoleret blandingen eller cocktaileffekten af stofferne i gravides blod, siger professor Eva Cecilie Bonefeld-Jørgensen fra Institut for Folkesundhed på Aarhus Universitet.
- Dermed kan vi se en effekt, hvor nyfødte bliver kortere og vejer mindre.
Det er ifølge forskerne bekymrende og alarmerende.
En række alvorlige sundhedsrisici forbindes med lav vækst hos børn såsom forringet immunforsvar og negativ påvirkning af nervesystemet.
Svært at undgåForskerne har undersøgt blodprøver fra 702 gravide danske kvinder i den hidtil mest grundige danske undersøgelse på området.
Tidligere forskning har sat fluorstofferne i forbindelse med blandt andet brystkræft, fertilitetsproblemer, adhd, astma, nedsat immunforsvar og nedsat effekt af vacciner.
- Det er meget bekymrende, at vi alle sammen siden 1950'erne er blevet eksponeret for en masse stoffer, som vi nu ved har så mange sundhedseffekter, og hvor den enkelte nærmest ikke selv kan gøre noget for at undgå dem, siger forskeren.
Andre studier fra blandt andre Philippe Grandjean, professor i miljømedicin på Syddansk Universitet, supplerer undersøgelsen.
- Det er chokerende, at de fleste danskere har så meget af disse stoffer i blodet, at vaccine eksempelvis virker dårligere, end den skulle, og i nogle tilfælde slet ikke, siger Grandjean.
/ritzau/FacebookTwitterKopier linkEmner:Sundhed og velvære|Aarhus Universitet|Videnskab|Syddansk Universitet|Philippe Grandjean (professor)




https://www.dr.dk/nyheder/indland/miljoe-og-foedevareminister-vil-af-med-giftig-mademballage

IndlandMiljø- og fødevareminister vil af med giftig mademballage​​​​​​​Fluorerede stoffer, som skader mennesker og miljø, skal forbydes, siger Jakob Ellemann-Jensen (V).
Miljø- og fødevareminister Jakob Ellemann-Jensen ser med stor bekymring på emballage, der indeholder fluorstoffer.
24.
feb.
2019 kl.
06.
57 | opdateret 24.
feb.
2019 kl.
07.
10Bemærk: artiklen er mere end 30 dage gammelLæs opAt fostre bliver mindre på grund af fluorerede stoffer i morens blod er ifølge miljø- og fødevareminister Jakob Ellemann-Jensen (V) endnu et bevis på, hvor problematiske stofferne er.
Et nyt studie fra Aarhus Universitet viser, at en cocktail af giftige fluorstoffer i gravides blod betyder, at deres børn ofte bliver mindre end normalt.
Jakob Ellemann-Jensen bebudede for nylig, at han vil undersøge muligheden for et nationalt forbud mod brugen af stofferne i fødevareemballager såsom pizzabakker.
Læs også:Kemicocktail i mors blod hæmmer fostrets vækstHerunder muligheden for at gå dansk enegang, indtil der kommer ny EU-regulering af stofferne.
- Organiske fluorerede stoffer, som skader mennesker og miljø, skal som udgangspunkt forbydes, siger Ellemann-Jensen i en skriftlig kommentar.
- Jeg kender ikke det nye studie i detaljer.
Men som jeg forstår det, er det endnu et bevis på, hvor problematiske stofferne er, og dermed endnu en motivation for at fortsætte den danske kamp for at regulere stofferne, siger han.
De såkaldte perfluorerede stoffer omgiver os overalt i dagligdagen og menes i forvejen for at øge risikoen for aborter, fedme og diabetes 2.
Stofferne er i stort set al imprægnering og overfladebehandling af alt fra stegepander til regntøj, udesko, pizzabakker og popcornposer.
Globalt problemEU's Fødevareagentur (Efsa) kom så sent som i december med en meget skærpet risikovurdering af de to mest udbredte fluorstoffer PFOS og PFOA.
Forskere ser stærkt frem til en skrappere kurs på området.
- Det er på høje tid, at man endelig går i gang med tiltrængte reguleringer i første omgang af mademballage, siger Eva Cecilie Bonefeld-Jørgensen, der står bag det nye studie.
Hun mener dog, at en generel deklarering af stofferne i alle produkter er et helt nødvendigt næste skridt.
Professor i miljømedicin på Syddansk Universitet, Philippe Grandjean, er enig.
- Mademballage er bare en flig af problemet.
En hurtig politisk gevinst ved et forbud på et begrænset område tror jeg ikke så meget på.
Der skal mere til.
- Problemet er for længst blevet globalt og påvirker nu alles immunsystem, siger han.
/ritzau/FacebookTwitterKopier linkEmner:Jakob Ellemann-Jensen (politiker)|Philippe Grandjean (professor)|Venstre|EU|Syddansk Universitet




