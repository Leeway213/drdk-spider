https://www.dr.dk/sporten/fodbold/danskerklub-faar-oprejsning-og-vinder-svensk-fodboldguld

FodboldDanskerklub får oprejsning og vinder svensk fodboldguldEfter at have smidt guldet i sidste spillerunde sidste år, lykkedes det i år for FC Rosengård at vinde det svenske mesterskab.
Danske Sanne Troelsgaard (tv.
) fejrer det svenske guld sammen Ebba Wieder.
Af Kasper Heide Lund20.
okt.
2019 kl.
20.
17Læs opLandsholdsspillerne Sanne Troelsgaard og Sofie Svava sikrede sig i dag mesterskabet med FC Rosengård i den svenske kvindeliga.
Et point mod Vittsjö var nok for at snuppe guldet, og det var lige præcis, hvad danskerholdet fik, da Rosengård hjemme i Malmø spillede 1-1.
Sofie Svava var involveret med et godt indlæg, da hjemmeholdet bragte sig foran efter 29 minutter.
Rosengårds Nathalie Björn får en guldkrammer af Sanne Troelsgaard.
Gæsterne udlignede dog få minutter efter, men flere mål kom der ikke i opgøret.
Det betyder, at FC Rosengård, der også har danske Mie Jans på holdet, vinder sit 11.
mesterskab.
Det gør klubben til den mest vindende på kvindesiden i Sverige.
Mesterskabet kom i hus i næstsidste runde efter en sæson, hvor Rosengård længe har haft kurs med guldet.
Læs også:Danskerklub smider mesterskab i sidste runde: 'Helt vildt utilgiveligt'Allerede i forrige runde havde Rosengård chancen for at fejre guldet, men Linköpings forsinkede fejringen med en uge, da de spolerede festen ved at spille 3-3 hos Rosengård i Malmø.
Med mesterskabet får Rosengård oprejsning, efter klubben i sidste sæson smed guldet i sidste spillerunde ved at tabe 4-2 til Göteborg.
Det betød, at konkurrenterne fra Piteå snuppede guldet, mens Malmø-holdet kun fik bronze.
FacebookTwitterKopier linkEmner:Malmø|Sverige|Gøteborg|Linköping




https://www.dr.dk/sporten/fodbold/england/sen-scoring-redder-point-til-liverpool-i-intenst-rivalopgoer

EnglandSen scoring redder point til Liverpool i intenst rivalopgørAdam Lallana udlignede fem minutter før tid, da Liverpool fik 1-1 ude mod Manchester United i Premier League.
Liverpools Virgil van Dijk giver hånd til Manchester Uniteds Harry McGuire efter de to holds uafgjorte resultat.
20.
okt.
2019 kl.
20.
16Læs opForan 1-0 kunne Manchester United og manager Ole Gunnar Solskjær søndag aften dufte en sejr og en stor skalp hjemme mod rivalerne fra Liverpool.
Men fem minutter før tid satte indskiftede Adam Lallana en stopper for hjemmeholdets fest og sørgede for 1-1 i rivalernes Premier League-dyst.
Forinden havde kampens videodommere været i fokus, da et mål af Marcus Rashford i første halvleg blev godkendt, mens Liverpools Sadio Mané fik underkendt et mål.
Liverpool er stadig på førstepladsen, men forspringet til forfølgerne og de forsvarende mestre fra Manchester City er reduceret til seks point efter weekendens resultater.
For Manchester United havde en sejr været yderst tiltrængt.
Med 1-1-resultatet mod topholdet har United ti point på 13.
-pladsen, og der er syv point op til top-4.
En skade havde gjort Uniteds Paul Pogba ukampdygtig, mens Liverpool manglede Mohamed Salah i søndagens opgør.
Marcus Rashford gjorde det til 1-0 for Manchester United i første halvleg.
 Kort før tid formåede Adam Lallana dog at udligne for Liverpool.
 Undervejs i første halvleg fik Liverpool dog bolden i nettet, men VAR-dommerne underkendte scoringen, da Sadio Mané havde hånd på bolden.
 Manchester United manager, Ole Gunnar Solskjær, giver hold til Liverpools ditto, Jürgen Klopp.
1 / 4Marcus Rashford gjorde det til 1-0 for Manchester United i første halvleg.
1 / 4Kort før tid formåede Adam Lallana dog at udligne for Liverpool.
2 / 4Undervejs i første halvleg fik Liverpool dog bolden i nettet, men VAR-dommerne underkendte scoringen, da Sadio Mané havde hånd på bolden.
3 / 4Manchester United manager, Ole Gunnar Solskjær, giver hold til Liverpools ditto, Jürgen Klopp.
4 / 4Uden egypteren i startopstillingen var de offensive initiativer i første omgang overladt til kollegerne Sadio Mané, Divock Origi og Roberto Firmino.
Sidstnævnte var involveret i flere farlige angreb og fik blandt andet en stor chance foran kassen, men brasilianeren manglede skarphed.
Den havde Marcus Rashford til gengæld i den anden ende.
Angriberen satte foden på et perfekt indlæg fra Daniel James, og United var foran 1-0 efter 36 minutter.
Målet påkaldte sig imidlertid heftige protester fra Liverpool-lejren, der mente, at der forinden var begået et frispark på Origi længere fremme på banen.
Målet fik lov at stå, og kort efter kom videodommerne igen i aktion, da Mané udlignede for Liverpool.
Senegaleserens scoring blev annulleret på grund af hånd på bolden, og United gik til pause foran 1-0.
Rashford var tæt på at blive dobbelt målscorer med et hårdt skud midtvejs i anden halvleg, men afslutningen sneg sig akkurat uden om stolpen.
Tiden arbejdede for United, men fem minutter før tid gik det alligevel galt for Solskjærs tropper.
Et indlæg fra venstre sejlede hele vejen gennem United-defensiven og til bageste stolpe, hvor indskiftede Lallana stod klar til at score nemt til 1-1.
/ritzau/FacebookTwitterKopier link




https://www.dr.dk/nyheder/politik/partier-minister-skal-ikke-alene-bestemme-hvem-der-mister-passet

PolitikPartier: Minister skal ikke alene bestemme, hvem der mister passetEt flertal i Folketinget bør afgøre, om nogen skal have frataget dansk statsborgerskab, mener flere partier.
Hvis et nyt lovforslag vedtages, får udlændinge- og integrationsministeren mulighed for at afgøre, hvem der skal have frataget dansk statsborgerskab.
20.
okt.
2019 kl.
22.
36Læs opEn række partier i Folketinget mener, at udlændinge- og integrationsminister Mattias Tesfaye (S) står til at få for stor magt, hvis et bestemt lovforslag vedtages.
I det lægges der op til, at det bliver op til ministeren alene at afgøre, om personer med dobbelt statsborgerskab skal have frataget det danske pas, hvis personen har gjort noget til stor skade for Danmarks interesser.
Det kan være i sager, hvor personer eksempelvis har kæmpet for gruppen Islamisk Stat (IS).
Lovforslaget hastebehandles i Folketinget den kommende uge.
Det skriver Politiken mandag.
DF: Flere end blot ministerenDer bør være flere end blot ministeren inde over en beslutning om at fratage det danske statsborgerskab, mener retsordfører Peter Skaarup (DF).
- Vi synes ikke, at det er fornuftigt, at det er ministeren, der alene har den kompetence.
Vi synes, det er rigtigt, at Indfødsretsudvalget har den.
- Det bør være Indfødsretsudvalget, der fratager statsborgerskabet, fordi det er også Indfødsretsudvalget, der tildeler statsborgerskab.
På den måde er der en logisk sammenhæng i det, siger han til Ritzau.
Peter Skaarup mener ikke, at det er i strid med magtens tredeling, at det bliver en politisk beslutning, hvornår individer skal have frataget statsborgerskab.
SF: Flertal i FolketingetSF's gruppeformand, Jacob Mark, er enig med DF i, at der skal et flertal i Folketinget til at træffe beslutningen, der ifølge ham er meget indgribende.
De Radikale er skeptiske over for, hvis beslutninger om at fratage nogen deres statsborgerskab bliver truffet uden om domstolene.
Alligevel kalder partiets indfødsretsordfører, Andreas Steenberg, DF's forslag for fornuftigt.
Hvis Venstre støtter regeringens forslag om at lægge magten hos ministeren, er der sikret et flertal bag det.
Og det tyder det på, at der bliver.
V: Kan blive et problemIndfødsretsordfører Morten Dahlin (V) mener, at det kan blive et problem, hvis mange skal være med til at beslutte, om et pas skal fratages.
- Vi frygter, at det kan blive for politiseret, hvis det bliver hevet ned i et udvalg, siger han til Politiken.
Udlændinge- og integrationsminister Mattias Tesfaye afviser over for avisen kritikken og påpeger, at en minister kan stilles for en dommer som øverste forvaltningschef, hvis magten misbruges.
Det kan folketingsmedlemmer ikke.
- Magt og ansvar skal følges ad.
Det er et vigtigt princip i en retsstat, skriver han blandt andet til avisen.
Bliver lovforslaget vedtaget, kan ministerens beslutning om at fratage nogen deres statsborgerskab indbringes for en domstol.
Det skal dog ske senest efter fire uger.
/ritzau/FacebookTwitterKopier linkEmner:Dansk Folkeparti|Islamisk Stat|Mattias Tesfaye (politiker)|Morten Dahlin (politiker)|Udlændingepolitik




https://www.dr.dk/sporten/fodbold/superliga/wilczek-og-kaiser-skyder-ufarlige-lyngby-i-saenk

SuperligaWilczek og Kaiser skyder ufarlige Lyngby i sænkDe offensive esser ramte dagen for Brøndby, som uden megen slinger i valsen nedlagde Lyngby Boldklub 3-0.
20.
okt.
2019 kl.
20.
04Læs opBrøndby-spillerne Kamil Wilczek og Dominik Kaiser viste stor skarphed i søndagens 3F Superliga-opgør mod Lyngby Boldklub.
Polakken og tyskeren udnyttede de chancer, de fik, og sørgede sammen for, at Brøndby løb med en stensikker 3-0-sejr mod et Lyngby-hold uden bid.
Sejren sender Brøndby op på tredjepladsen i tabellen, hvor Lyngby er på 13.
-pladsen efter 13 runder.
Brøndby mødte op i den 3-5-2-formation, som nedlagde FC København for et par uger siden og havde kontrol over kampen i alle 90 minutter.
Lyngby spillede tandløst i de offensive sekvenser, og en efterhånden godt sammentømret Brøndby-defensiv havde ingen problemer med at modstå.
Brøndby skabte ikke et væld af chancer, men Superliga-topscorer Kamil Wilczek er i øjeblikket ustoppelig, og han scorede altså både på hovedstød og straffespark, inden Dominik Kaiser lukkede kampen til 3-0.
Første halvleg blev skudt udmærket i gang med fine chancer i begge ender inden for det første kvarter.
Kevin Mensah fra Brøndby på bolden i sejren på 3-0 over Lyngby.
 Kamil Wilczek når højest og scorer til 0-1.
1 / 2Kevin Mensah fra Brøndby på bolden i sejren på 3-0 over Lyngby.
1 / 2Kamil Wilczek når højest og scorer til 0-1.
2 / 2Hos hjemmeholdet var den Brøndby-ejede dribler Rezan Corlu tættest på efter ti minutter, da han fra distancen tvang Brøndby-keeper Marvin Schwäbe ud i fuld længde.
Brøndby stod for den første kæmpechance, som tilfaldt Dominik Kaiser efter et kvarter - tyskeren smækkede læderet på stolpen.
Derefter forløb det ganske søvndyssende indtil 37.
minut.
Kamil Wilczek steg op til et perfekt indlæg fra Anthony Jung og stangede den resolut i kassen til 1-0.
Lyngby gav Brøndby en forskrækkelse otte minutter efter pausen, da Rezan Corlu pludselig var helt fri i feltet, men han ramte bolden skidt, og den gik langt forbi.
Brøndby lod sig ikke ryste, og efter 70 minutter scorede Kamil Wilczek igen.
Denne gang tæskede polakken bolden i nettet på et straffespark, som Dominik Kaiser fremprovokerede, da han blev holdt i og nedlagt i feltet.
Bare to minutter senere blev kampen så godt som lukket, da Simon Hedlund med en perfekt timet stikning lagde bolden til rette for iskolde Kaiser, der lagde den kontrolleret forbi Thomas Mikkelsen i målet.
Brøndby er med søndagens 3-0-sejr på tredjepladsen, men kan dog overhales af Randers FC, som mandag møder FC Midtjylland.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Kamil Wilczek (fodboldspiller)|Lyngby|Fodbold




https://www.dr.dk/nyheder/udland/erdogan-truer-med-fortsaette-offensiv-mens-kurdere-traekker-sig-ud-af-graenseby

Tyrkisk offensiv i SyrienSe temaUdlandErdogan truer med at fortsætte offensiv, mens kurdere trækker sig ud af grænsebyDen tyrkiske præsident vil fortsætte offensiven i Syrien, hvis ikke alle kurdiske styrker er ude af området tirsdag.
Siden i går har kurdere forladt grænsebyen Ras al-Ain, der ligger tæt på grænsen til Tyrkiet.
Af Anna Sol Jørgensen20.
okt.
2019 kl.
19.
02 | opdateret 21.
okt.
2019 kl.
11.
43Læs opTyrkiet vil fortsætte sin offensiv i det nordlige Syrien, hvis alle kurdiske styrker ikke er ude af området på tirsdag.
Det siger den tyrkiske præsident, Recep Tayyip Erdogan, ifølge nyhedsbureauet Reuters.
Udmeldingen kommer, efter at USA og Tyrkiet i torsdags forhandlede en 120 timer lang våbenhvile på plads.
Og den våbenhvile udløber altså tirsdag.
Den aftale går på, at Tyrkiet skal indstille sin offensiv i det nordlige Syrien.
Til gengæld får Tyrkiet kontrol over et område, der rækker 30 kilometer ind i Syrien.
I det område vil Tyrkiet oprette en såkaldt sikkerhedszone.
Det er Tyrkiets plan at sende nogle af de 3,6 millioner syriske flygtninge i Tyrkiet ind i lejre i den zone.
Det var etableringen af den sikkerhedszone, som var formålet med Tyrkiets militære offensiv, der er rettet mod den kurdiske styrker, som kontrollerer dele af det nordøstlige Syrien.
I løbet af våbenhvilen forventer den tyrkiske præsident, at USA hjælper til med at få kurderne ud af området.
- Vi forventer, at vores amerikanske allierede holder deres løfter denne gang, siger Erdogan ifølge det tyrkiske statsmedie Anadolu.
Læs også:Hvad foregår der?
Forstå det komplicerede drama i SyrienKurdere har trukket sig ud af grænsebyErdogans trussel om at fortsætte offensiven kommer, samtidig med at kurdiske styrker har trukket sig ud af grænsebyen Ras al-Ain, der er blevet overtaget af tyrkiske soldater.
Kurdere fra byen Ras al-Ain har siden i går forladt området i konvojer.
Ifølge SDF har de sidste styrker forladt byen i dag.
 Kurdere fra byen Ras al-Ain har siden i går forladt området i konvojer.
Ifølge SDF har de sidste styrker forladt byen i dag.
 Kurdere fra byen Ras al-Ain har siden i går forladt området i konvojer.
Ifølge SDF har de sidste styrker forladt byen i dag.
1 / 3Kurdere fra byen Ras al-Ain har siden i går forladt området i konvojer.
Ifølge SDF har de sidste styrker forladt byen i dag.
1 / 3Kurdere fra byen Ras al-Ain har siden i går forladt området i konvojer.
Ifølge SDF har de sidste styrker forladt byen i dag.
2 / 3Kurdere fra byen Ras al-Ain har siden i går forladt området i konvojer.
Ifølge SDF har de sidste styrker forladt byen i dag.
3 / 3Det oplyser den kurdisk-ledede styrke Syriens Demokratiske Styrker (SDF) til Reuters.
- Vi har ikke flere krigere i byen, siger Kino Gabriel, der er talsmand for SDF.
Det samme oplyser obervatørgruppen Det Syriske Observatorium for Menneskerettigheder.
Siden våbenhvilen blev indgået i torsdags, er der blevet skruet gevaldigt ned for kampene i det nordlige Syrien.
Der har dog været sporadiske angreb - særligt omkring Ras al-Ain, som de kurdiske styrker har trukket sig ud af.
Tyrkiet indledte sin offensiv i Syrien den 9.
oktober, efter USA trak sine soldater i det nordlige Syrien ud.
Det var et træk fra amerikansk side, som har vakt stor kritik fra kurderne.
De har ikke lagt skjul på, at de føler sig svigtet af USA.
Under krigen mod Islamisk Stat, som Danmark også deltog i, var den kurdiske milits YPG nemlig en vigtig allieret og fungerede som landtropper i Syrien.
Opdatering: Det er præciseret i underrubrikken, at Erdogan mener kurdiske styrker og ikke kurdere.
FacebookTwitterKopier linkEmner:Islamisk Stat|Recep Tayyip Erdoğan (politiker)|Syrien|Tyrkiet|Krige og væbnede konflikter




https://www.dr.dk/nyheder/indland/rene-maa-ikke-faa-sit-job-igen-efter-mistanke-om-seksuelt-overgreb

IndlandRené må ikke få sit job igen efter mistanke om seksuelt overgrebPolitiet har droppet sigtelsen mod en pædagogmedhjælper, men han må ikke komme tilbage til institutionen.
René må ikke vende tilbage til den institution, hvor han har arbejdet i 23 år.
Af Rasmus Dalgaard, Morten Søgaard og Casper Lykkegaard Pedersen20.
okt.
2019 kl.
20.
25Læs opMan er uskyldig, til det modsatte er bevist.
Men mistanken slipper man ikke nødvendigvis af med.
Det gælder måske især i sager om seksuelle krænkelser mod børn.
I april blev pædagogmedhjælperen René sigtet af politiet i en sag om seksuelt misbrug af et barn i den institution i Randers, hvor han har arbejdet de seneste 23 år.
Politiet frafaldt sigtelsen, da det blev vurderet, at det ikke var muligt at føre bevis.
Den samme konklusion kom både Stats- og Rigsadvokaten frem til efter at have gransket sagen.
Men alligevel føler 43-årige René ikke, at retfærdigheden er sket fyldest.
Retssystemet kan ikke rense dig for enhver mistanke.
Det kan sige, at vi ikke har beviserne for, at noget er sket, men det kan ikke dømme nogen uskyldig.
Eva Smith, juraprofessorFor selvom der aldrig blev rejst tiltale mod René, så slog Randers Kommune allerede tidligt i forløbet fast, at han ikke må vende tilbage til sin arbejdsplads.
- Det er en dom for mig, når jeg havde et rigtig godt liv med fantastiske kollegaer og et godt samarbejde med forældrene, og det må jeg ikke vende tilbage til.
Det tager jeg som en meget stor og voldsom dom, siger René.
'En sørgelig og trist sag'Det er langt fra et perfekt system, vurderer Eva Smith, der er professor i jura og tidligere formand for Det Kriminalpræventive Råd.
Hun kalder sagen for ”sørgelig og trist”.
- Retssystemet kan ikke rense dig for enhver mistanke.
Det kan sige, at vi ikke har beviserne for, at noget er sket, men det kan ikke dømme nogen uskyldig.
Det kan kun sige, at man ikke kan bevise, at personen er skyldig.
Så i nogle tilfælde kan der være en mistanke om, at det påståede alligevel er sket, og det kan man ikke frigøre sig fra.
Desværre, siger Eva Smith.
Hvad betyder det for individets retsstilling?
- Jamen, det er da utroligt sørgeligt, at det er på den måde, at man ikke kan frigøre sig fra en mistanke, som er blevet rejst, når det drejer sig om så alvorlige ting som seksuelle overgreb.
Eva Smith kalder det for en ”vanskelig principiel diskussion”, da det ofte kan have store konsekvenser at blive sat i forbindelse med misbrug af børn, og det vil ofte følge en person resten af livet.
Men kommunen har andre hensyn at tage end den mistænktes retsstilling.
- Det er førsteprioriteten at drive nogle institutioner, hvor folk kan føle, at deres børn er sikre i forhold til seksuelle overgreb.
- Det er utroligt synd for den mand, der er blevet frikendt af det juridiske system, at han skal slæbe rundt på den mistanke, men der er et andet hensyn, der er tungere end hensynet til ham.
Jeg kan ikke se, der er så meget andet at gøre, siger professoren.
Børn og forældre kommer førstRanders Kommune lægger ikke skjul på, at det først og fremmest er hensynet til børn og forældre, der er årsag til kommunens beslutning om at flytte René fra den institution, hvor mistanken opstod, til en anden institution.
- Jeg kan sagtens forstå, at han (René, red.
) står i en helt urimelig situation.
Det er uretfærdigt at havne der.
Det er der ikke skyggen af tvivl om, siger Michael Maaløe, der er direktør for Børn og Skoleforvaltningen i kommunen.
Han mener, at beslutningen om at flytte René til en anden institution i kommunen er den bedste løsning, da det giver ro i den berørte institution og pædagogmedhjælperen mulighed for at komme videre i sit arbejdsliv.
- Vi driver daginstitution for børn og forældre.
Og derfor må børn og forældre stå øverst på vores prioriteringslisten, siger Michael Maaløe.
På en gåtur møder René forældre til børn, som er i den institution, han har arbejdet i.
Men René frygter, at problemet bare flytter med ham, så han ville hellere blive i den institution, hvor han har arbejdet i 23 år og hvor størstedelen af pædagogerne og forældrene ønsker ham tilbage.
- Mennesker, der har gjort noget, har brug for en frisk start.
Jeg har ikke brug for en frisk start, jeg har brug for at komme tilbage til livet.
Jeg ved godt, at jeg aldrig nogensinde får det liv igen, som jeg havde, men jeg vil så tæt på det liv og den hverdag, jeg havde før.
René har endnu ikke haft sin første arbejdsdag i den nye institution.
Af hensyn til sin familie har René kun ønsket at stå frem med sit fornavn.
Se mere om sagen i 21 Søndag, der sendes søndag aften klokken 21.
00.
FacebookTwitterKopier linkEmner:Det Kriminalpræventive Råd|Randers Kommune|Kriminalitet|Sædelighedsforbrydelser|Randers




https://www.dr.dk/mitliv/emma-paa-24-vil-have-dig-til-tale-aabent-om-menstruation-vi-skal-af-med-det-tabu

Virkelig­hedens 'Doggystyle'Se temaMit LivEmma på 24 vil have dig til at tale åbent om menstruation: 'Vi skal af med det tabu!
'- Vi nødt til at ændre tanken om, at menstruation er et kvindeproblem, siger Emma Libner.
Af Emma Barkov Thomsen20.
okt.
2019 kl.
18.
30Læs op24-årige Emma Libner husker tydeligt, hvordan hun reagerede, da hun første gang opdagede blodet.
- Min umiddelbare reaktion var at græde helt ustyrligt og tænke: "det her slipper jeg ikke af med igen".
Jeg var ikke blevet undervist i det, og jeg havde ikke et sprog for at kunne snakke om det.
Jeg følte, at det var noget, jeg skulle gå med selv.
© (c) DRDoggystyleI 'Virkelighedens Doggystyle' dykker vi ned i temaerne fra DR3-serien.
I denne uge ser vi nærmere på vores forhold til menstruation, hvor vi blandt andet taler med en menstruationsaktivist og spørger en række unge, om man kan knalde med menstruation.
Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
Det er lige netop episoder som denne, Emma Libner håber at kunne hjælpe med at komme til livs.
Hun er i dag journalist og driver blandt andet bloggen 'Kærlig Hilsen Underlivet', hvor hun forsøger at aflive tabuer, så det bliver normalt at snakke om menstruation.
Emma Libner husker, at menstruation ikke var ikke noget, de snakkede om i folkeskolen, hverken i klassen eller i pigegruppen.
Hun brugte derfor rigtig meget energi på at skjule for andre, at hun havde sin menstruation.
Læs også:Dansk instruktør bryder tabuer med hitserie: 'Pludselig stod jeg midt på håndboldbanen med en blodig tampon i hånden'- Jeg kan huske, hvor strategisk jeg skulle være i forhold til at transportere bindet med ud til toilettet ved at gemme det i ærmet for derefter at skifte bindet, uden det sagde en lyd og til sidst finde et sted at gøre af det gamle bind.
Noget, jeg stadig kan tage mig selv i at gøre den dag i dag.
Nogle skoledage fyldte menstruationen mere end andre, fordi Emma Libner ikke kunne finde det helt rigtige tidspunkt at skifte bind på.
Hun endte derfor nogle dage med ikke at skifte det, fordi hun var bange for, at det skulle blive opdaget.
- På et tidspunkt gik jeg en hel dag med samme bind, fordi det var så afslørende at transportere det ud til toilettet.
Da jeg kom hjem, kunne jeg se, at jeg havde blødt igennem på min cykel.
Jeg gruede over, om andre havde set det på min vej hjem, men tænkte samtidig gudskelov, at jeg ikke blødte igennem i skolen, så mine klassekammerater havde set det.
Episoderne er alle eksempler på, hvad Emma Libner ser som et strukturelt problem i samfundet.
Et problem, hun mener handler om, at samfundet misforstår de behov, som menstruerende personer har, og som mange accepterer som et grundvilkår ved at have menstruation.
Emma Libner24 årUddannet journalist fra Syddansk Universitet.
Har selv 11 års 'praktisk erfaring' med menstruation og har derudover læst et hav af bøger om menstruation og underlivet.
Til daglig læser hun til en kandidatuddannelse i Kultur og Formidling ved Syddansk Universitet og driver bloggen 'Kærlig hilsen underlivet'.
Spørger man Emma Libner, så er hverken mænd eller kvinder blevet givet et fyldestgørende sprog i opvæksten.
Menstruationen bliver derfor unaturlig og ubehagelig at tale om, og det kan være svært at navigere i som ungt menneske i en menstruerende krop.
Emma Libner forklarer problemet med et citat fra jordemoder og forfatter Gry Senderovitz, der oplever, at mange kvinder holder sig for øjne og mund, når de skal tale om menstruation.
- De krøller sig nærmest sammen, hvilket minder om det, man ser hos folk, der har været udsat for overgreb.
Når vi ikke har et sprog for det, kan vi heller ikke rigtig tænke over det, og det vi ikke kan tænke over, kan vi heller ikke rumme.
Læs også:Gynækolog: Du kan sagtens udskyde menstruation, når du skal på ferieEmma Libner mener, at det derfor er sindssygt vigtigt, at vi får gjort snakken om menstruation til en naturlig del af alle børns opvækst – ligesom man taler om andre kropslige funktioner.
- Når flere begynder at tage snakken på et uhøjtideligt niveau, så avler vi en form for afslappethed med emnet, som jeg tror er vejen frem, hvis vi skal aflive det tabu, som jeg vil mene stadig klistrer sig til det blod, og som vi mere eller mindre ubevidst reproducerer i vores automatiske afstandtagen fra emnet, som det ser ud nu.
- Vi skal have italesat alt det, der finder sted før, under og efter menstruation, så vi kan få færre røde kinder og kropslige forskrækkelser, siger hun.
Vis kæresten, at du tømmer menstruationskoppenDet var ikke kun i skoletiden, at Emma Libner oplevede skam og tabu med sin menstruation.
Som voksen oplevede hun nemlig, at sex under menstruation også var tabubelagt.
Hun forklarer, at det ligger dybt i vores kultur, at kvinder bliver set som urene, når de har menstruation.
Kigger man helt tilbage til tredje Mosebog, så måtte kvinden ikke have samleje under menstruation.
- Det er synd, at vi overhovedet bliver nødt til at diskutere sex og menstruation.
Jeg ser det som endnu et klokkeklart eksempel på, at vi har lang vej endnu, når det kommer til at hvile i den menstruerende krop og give den plads.
Min drøm er, at alle er så afslappet med menstruation, at menstruationssex ikke er et ord på den måde, som det er i dag.
Det er synd, at vi overhovedet bliver nødt til at diskutere sex og menstruation.
Emma LibnerFor Emma Libner er det ikke et problem at dyrke sex, når hun har sin menstruation.
Hun ser menstruation som en form for vådhed, men i en anden farve.
Synes du også, det er fedt at have sex med menstruation, så er Emma Libners råd bare at gøre det.
Men det kan være lidt af en udfordring, hvis din kæreste ikke deler samme holdning.
Det har Emma Libner selv oplevet, da hendes kæreste ikke føler sig tryg ved menstruationssex.
Hun forstår ham godt.
- Det kan hurtigt ligne en scene fra Dexter, og det kan hurtigt slukke ens lyst.
Det kan jeg godt forstå, især når en stor del af det, vi lærer om menstruation, er, at det skal pakkes væk.
Hvis man som min kæreste ikke har primærerfaring med det, så kan det hurtigt virke voldsomt.
Emma Libner prøver at tale åbent om det med kæresten på et hverdagsniveau, da hun tror, at det kan være med til at afmystificere nogle af de tanker, som han og andre mænd kan have om menstruation.
Her peger hun på menstruationskoppen som et oplagt redskab til at starte samtalen og vise mænd, at menstruation ikke er så farligt og urent, som de måske går og tror.
- Hvis man har mod på det, så tag kæresten med ud, når den skal tømmes.
Mange af mine mandlige bekendtskaber har gjort det, og når de ser blodet bevæge sig nede i toilettet, så synes de faktisk, det er rigtig flot.
Deres syn på det ændrer sig, efter de kommer i en anden kontakt med det, siger hun.
Emma Libners erfaring viser, at mænd faktisk er ret nysgerrige på menstruation og gerne vil lære om det, men ikke har haft muligheden for det gennem seksualundervisning eller partnere.
Mere end et kvindeproblemMen hvis kvinder ikke skal liste sig ud på toilettet med deres bind i ærmet, så er det ikke nok kun at give kvinder et sprog for menstruation.
Det kræver kendskab til redskaber, så man kan snakke åbent om menstruation og bedre undervisning i skolen om alt, der handler om menstruation.
- I dag lærer vi primært om menstruation gennem stigmatiserende reklamer og negativ kultur, hvor man markedsfører ideen om, at man ikke skal mærke, at man har sin menstruation.
Ergo ikke se, høre eller lugte, at man har menstruation.
I reklamer er menstruationsblodet blåt, og man har altid en tampon liggende i tasken.
Sådan er det langt fra i virkeligheden.
Vi nødt til at ændre tanken om, at menstruation er et kvindeproblem for at kunne forstå omfanget af, hvordan det påvirker et liv.
Emma Libner- På et fly på vej til Thailand oplevede jeg engang febrilsk at åbne skabe og skuffer, fordi jeg manglede et bind.
Der lå heldigvis en tampon, men sådan er det sjældent.
Der er mange gange, hvor jeg har måttet vikle toiletpapir rundt om mine trusser, fordi jeg ikke lige har haft adgang til et produkt.
Alle kan komme ud for at mangle et bind eller en tampon, og det synes jeg ikke er okay.
En britisk undersøgelse fra 2017 viste blandt andet, at 48 procent af de 14-21-årige piger og kvinder var flove over deres menstruation, 27 procent havde overbrugt et bind, fordi de ikke havde råd til et nyt, og 49 procent var gået glip af skole på grund af menstruation.
- Vi har ikke tilsvarende tal i Danmark, men det er interessant at tænke over, om der ville være lignende resultater, hvis man lavede samme undersøgelse i Danmark.
For selvom man har råd til at købe bind, så kunne det måske hjælpe mange, hvis de var tilgængelige i det offentlige rum - eller hvis vi følte os trygge nok til at spørge andre om et.
Emma Libner håber, at vores forhold til menstruation vil blive taget mere alvorligt på et politisk plan, fordi det påvirker så mange menneskers skolegang, arbejdsliv og velvære.
- Vi er nødt til at ændre tanken om, at det er et såkaldt 'kvindeproblem' for at kunne forstå omfanget af, hvordan det påvirker et liv og forbedre vilkårene for halvdelen af befolkningen.
Det skylder vi os selv og hinanden.
FacebookTwitterKopier linkEmner:Seksualitet|Folkeskolen (Danmark)|Sprog|Uddannelse|Thailand




https://www.dr.dk/nyheder/regionale/trekanten/19-aarige-oliver-er-en-ildsjael-lokalomraadet-og-sin-syge-soester-jeg

Trekantområdet19-årige Oliver er en ildsjæl for lokalområdet og sin syge søster: 'Jeg gør det ikke for at imponere nogen'Lillesøsters alvorlige sygdom skruede op for Oliver Lundgaards ambitioner om at være noget for sin hjemby.
Af Rasmus Dyrberg Hansen20.
okt.
2019 kl.
19.
05Læs opDen ene væg på 19-årige Oliver Lundgaards værelse i morens hus i byen Skibet nær Vejle er fyldt med diplomer af en art, som det ikke er alle 19-årige, der har hængende.
Lokalrådet for Skibet og Omegns pris fra 2017, Vejle Idrætsråds Ungepris 2017, Årets Ungeleder 2018 og Broen Vejles støttediplom 2019.
Ved siden af sine pligter i 3.
g på Rosborg Gymnasium og sin trænergerning på Kolding Q’s U16-hold har Oliver Lundgaard nemlig dedikeret sin fritid til at være initiativtager i det lille lokalområde.
Jeg synes ikke altid, at man behøver at få penge for ting.
Hvis man kan se, at man gør en forskel, er det løn i sig selv, og så får man en masse energi og humør tilbage.
Oliver LundgaardDet startede i det små med forskellige fodboldskoler og camps, og det kulminerede i begyndelsen af året, da en pludseligt opstået sygdom i familien, gav ham en idé.
- På en ferie i januar blev min lillesøster desværre alvorligt syg.
Hun fik et slagtilfælde af en art.
Da hun kom på Odense Hospital, kunne jeg se på gangene, at de danske hospitalsklovne gør en stor indsats, så dem ville jeg gerne samle penge ind til, siger Oliver Lundgaard.
Hans idé blev at kombinere en indsamling med et event i lokalområdet, og på den måde blev årets familiekoncert 2019 i Skibet til virkelighed.
Udover Danske Hospitalsklovne blev der også samlet ind til Børnecancerfonden og Broen Vejle, der hjælper udsatte unge.
- Det startede som et lille orkester og en lille scene, og pludselig blev det bare mega stort, siger Oliver Lundgaard.
Der bor 2.
217 mennesker i Skibet.
Oliver Lundgaards koncert endte med at tiltrække mere end 1.
700 publikummer, og han fik lokket navne som Shaka Loveless og Wafande til at komme og spille.
Olivers søster var med til koncerten, og hun er i dag i gang med genoptræningen.
'Ikke for at imponere nogen'Olivers engagement for sit lokalområde har gjort ham til et velkendt ansigt i Skibet, men det er han egentlig ligeglad med.
- Jeg gør det ikke for at imponere nogen, men for at give en hånd for lokalområdet, hvor det mangler.
Det giver også mig meget.
Man får et boost, når man har gjort noget, der gør andre glade, siger han.
Et foto fra sommerens koncert, hvor Oliver var på scenen med sin mor, søster og bror.
 Oliver bor i Skibet med forældre og sin lillesøster på 11 år og lillebror på ni år.
På Olivers væg hjemme på værelset hænger nogle af de initiativpriser, han har fået i de seneste år.
I baggrunden er den ubrugte mark, som skal være en del af koncertpladsen næste sommer.
Ejeren af marken er selv gået ind i koncertprojektet.
Der kom cirka 1.
700 gæster til koncerten i sommer.
1 / 5Et foto fra sommerens koncert, hvor Oliver var på scenen med sin mor, søster og bror.
1 / 5Oliver bor i Skibet med forældre og sin lillesøster på 11 år og lillebror på ni år.
2 / 5På Olivers væg hjemme på værelset hænger nogle af de initiativpriser, han har fået i de seneste år.
3 / 5I baggrunden er den ubrugte mark, som skal være en del af koncertpladsen næste sommer.
Ejeren af marken er selv gået ind i koncertprojektet.
4 / 5Der kom cirka 1.
700 gæster til koncerten i sommer.
5 / 5Mange 3.
g’ere ville bruge de fleste af deres weekender på fester, men ifølge Oliver Lundgaard tager hans venner det i stiv arm, at han ikke er med hver gang.
- Mine kammerater synes, det er fedt, og det skriver de også tit til mig.
Det er gået meget stærkt, og de spørger ind til det og forstår også, hvorfor jeg nogle gange melder fra til en fest, siger han.
Behøver ikke pengeÅrets koncertsucces har givet Oliver blod på tanden.
I 2020 gør han det igen.
Men denne gang skal det være større.
Planen er, at der skal være noget for alle aldre, og han har fået partnere og sponsorer på plads.
Drømmen er også, at det skal afholdes over en hel weekend.
- Jeg synes, der har manglet noget i lokalområdet, og det er fedt at lave noget, der gør andre glade, og det gør mig glad, at det er noget, folk har snakket om bagefter, siger han.
Oliver viser det område, hvor næste års arrangement skal afholdes.
Hvem der skal spille, er der ikke styr på endnu, og hvem, der skal samles ind til, er heller ikke afklaret.
Det eneste, der ligger fast, er, at der skal være koncertoplevelser, og at et eventuelt overskud skal gives til velgørenhed.
- Jeg synes ikke altid, at man behøver at få penge for ting.
Hvis man kan se, at man gør en forskel, er det løn i sig selv, og så får man en masse energi og humør tilbage.
Den tanke har jeg egentlig altid haft, siger Oliver Lundgaard.
FacebookTwitterKopier linkEmner:Shaka Loveless (musiker)|Wafande (musiker)|Vejle|Danske Hospitalsklovne|Sygdomme og lidelser




https://www.dr.dk/nyheder/viden/klima/plantefars-hitter-men-hvorfor-skal-vegetarmad-ligne-koed

KlimaPlantefars hitter - men hvorfor skal vegetarmad ligne kød?
Biologi og madkultur spiller ind på valget af kødfri mad, siger forskere.
Af Allan Nisgaard og Ingeborg Munk Toft (grafik)20.
okt.
2019 kl.
19.
04Læs opDet både smager, føles og ser ud som kød - i hvert fald til en vis grad.
Men det har intet med kød at gøre.
I de seneste år er det væltet frem med forskellige kødalternativer i de danske supermarkeder.
Det tæller alt fra sojapølser og rødbedebøffer til plantefars, der efterligner hakket kød i både udseende, konsistens og smag.
Salget af vegetar-mad stigerFra 2012 til 2018 er salget af såkaldte vegi-varer tredoblet i Coops supermarkeder.
Vegi-varer er produkter, der ikke indeholder kød, og som i en eller anden grad er forarbejdet.
Det kan for eksempel være linsebøffer, plantefars og pålæg.
- Og så ser vi også en stigning i andre madprodukter, der ikke indeholder kød, for eksempel almindelige friske grøntsager, siger Lars Aarup fra Analysechef i Coop til DR Viden.
Plantefars udgør dog stadig kun en til to procent af det totale salg af fars i supermarkederne.
Kilde: Coop- Vi ser rigtig mange forskellige vegetar- og veganerprodukter på markedet.
Og en stor del af de her produkter ligner kød.
- Det skyldes blandt andet en stigende interesse for klimaet og et fokus på, at store mængder rødt kød ikke er sundt for os, siger Sisse Fagt, der er seniorrådgiver ved DTU Fødevareinstituttet.
Men hvorfor er det, at mange af de kødfrie produkter på markedet i større eller mindre grad efterligner kød?
- Det er et rigtig godt spørgsmål, som der ikke virker til at være lavet så meget litteratur om endnu, siger Michael Bom Frøst, der er lektor i sensorik på Institut for Fødevarevidenskab ved Københavns Universitet.
Han forsker blandt andet i gastronomi og smag, og hvorfor vi kan lide det, vi kan lide.
- Og spørgsmålet er, om det er den mest succesfulde strategi at efterligne noget, der findes, eller om man i stedet burde opfinde noget nyt og være god til at lave et plantebaseret køkken, fortsætter Michael Bom Frøst.
Madkulturen er svær at ændreDer kan være flere grunde til, at vi som forbrugere vil have noget, der ligner kød.
Først og fremmest spiller madkulturen en rolle, forklarer Michael Bom Frøst.
- Det kræver visse kundskaber at kunne lave mad.
Så når teenagedatteren kommer hjem og vil have familien til at leve vegetarisk, så svarer den stakkels far måske, at han kun kan lave bolognese, hvor der jo skal kød i.
Og så må de putte plantefars i bolognesen for at lykkes med projektet.
Læs også:Fra planteburger til laboratorie-nuggets: Her er din guide til populære kød-alternativer- Så for mange kræver det noget mere at lave velsmagende mad uden kød.
Og det må man enten lære, eller også må man tage den nemme vej og finde en erstatning for kødet, der har cirka samme egenskaber, fortsætter Michael Bom Frøst.
Han forklarer, at kødet stadig bliver anset som det, der har højest værdi i den vestlige madkultur.
- Når man taler om, hvad man skal have at spise, så tager man ofte udgangspunkt i kødet, mens grøntsager kommer i anden række, siger han.
Ifølge seniorrådgiver Sisse Fagt spiller det også en rolle på valget af produktet, at det at spise mad ofte er en social oplevelse.
- Man vil selvfølgelig gerne være en del af fællesskabet.
Og så er er det klart, at man ikke gider spise salatblade, når de andre sidder og spiser burgere.
Så her kommer køderstatningen på banen, siger hun.
Instinkter kan spille en rolleKød er i dag ikke afgørende for vores overlevelse.
Men gennem menneskets historie har kød udgjort en væsentlig del af kosten.
Det har nemlig været en god kilde til protein.
- Smagen, der hænger sammen med protein, er den grundsmag, vi kalder umami.
Så når vi går efter kødsmagen, så er det blandt andet fordi, at det repræsenterer protein, som vi har brug for, siger Michael Bom Frøst.
Når kød steges, opstår der en kemisk reaktion mellem sukker og aminosyrer, som kaldes Maillard-reaktionen.
Den skaber karamelisering og aromaer, som aktiverer belønningscenteret i hjernen, forklarer Alexander Wieck Fjældstad, der forsker i lugtesansen ved Aarhus Universitet: MAILLARD-REAKTIONENMaillard-reaktionen er en kemisk reaktion, der er opkaldt efter den franske kemiker Louis-Camille Maillard.
Han beskrev den i 1912.
Det er en reaktion mellem aminosyrer og sukker, som opstår, når mad brunes, fx ved at du steger kød, griller eller rister brød.
Der dannes flere hundrede forskellige smags- og duftstoffer ved reaktionen.
- Vi har jo levet af kød i flere hundrede tusinde år, og nu har vi vænnet os til de triggere, der minder os om den her reaktion.
Det er noget, der måske ligger dybere i os, end man lige tror.
- Dufte kan skabe opmærksomhed på fødekilder, vække vores sult og skifte vores prioriteringer, så vi søger efter maden.
Og dufte fra Maillard-reaktionen er ofte særlig kraftige ved stegning af kød og et signal om, at et energirigt måltid med proteiner og fedt er lige for næsen af os.
Der kan være et evolutionært drive bag kærligheden til de her aromaer, siger han.
Maillard-reaktionen opstår også, når du for eksempel bager brød.
Men den er især stærk, når kød bliver stegt.
Og ifølge Alexander Wieck Fjældstad har det stegte kød haft en betydning for vores udvikling:- Noget af det, der har drevet menneskearten til at være en dominerende art, er det jo det her med at man fandt ud af at tilberede mad på ild.
Så når vi vil have vegetarmad til at efterligne kød i smagen, er det blandt andet fordi, vi godt kan lide smagen af Maillard-reaktionen.
- Når kødet rammer tungen, kan karameliseringen give en liflig sødme, mens det tilsatte salt og den dybe umami-eftersmag skyller over tungens smagsløg, når safterne klemmes ud af kødet, siger Alexander Wieck Fjældstad.
Forsker til industrien: Undgå substitutterneMens produkter som plantefars hitter, er mange restauranter også begyndt at lave vegetariske retter, hvor en form for kød-substitut ikke behøver dominere maden.
Det mener Michael Bom Frøst fra Københavns Universitet er en interessant vej at gå.
- Det er svært at svare på, hvad der er den bedste strategi for at få mennesker til at spise mindre kød.
Er det at efterligne kød eller lavet noget helt andet?
Det er et spændende spørgsmål rent forskningsmæssig.
- Problemet er, at det ofte ikke lykkes at lave en efterligning, der virkelig smager og føles som kød.
Jeg efterlyser lidt mod fra industrien til at lave noget helt andet og prøve at undgå substitutterne, fortsætter Michael Bom Frøst.
I sin forskning har han blandt andet fundet ud af, at vi mennesker rigtig godt kan lide det, vi kender, men vi kan også godt lide, når noget er nyt og spændende.
- Så måske man skal satse mere på at lave noget, der ikke kun prøver at efterligne noget, men også prøver at lave noget anderledes rent smagsmæssigt for at skabe nye succeser, siger han.
FacebookTwitterKopier linkEmner:Fødevarer|Københavns Universitet|Madlavning|Videnskab|DTU Fødevareinstituttet




https://www.dr.dk/sporten/haandbold/championsleague/aalborg-haandbold-sender-danskerklub-hjem-uden-point

ChampionsleagueAalborg Håndbold sender danskerklub hjem uden pointAalborg Håndbold slog Flensburg-Handewitt 31-28 i Champions League.
20.
okt.
2019 kl.
18.
43Læs opDe forsvarende danske mestre fra Aalborg Håndbold tog søndag en stor skalp.
Her var Flensburg-Handewitt på besøg i Champions League-gruppespillet, og det tyske storhold blev sendt hjem til Nordtyskland med et nederlag på 28-31 i bagagen.
Det er Lasse Svan, Simon Hald, Anders Zachariassen og resten af Flensburg-Handewitt-mandskabets første nederlag i turneringen.
Aalborg hopper med sejren op på tredjepladsen i gruppe A med otte point - samme antal som Barcelona og Paris Saint-Germain på første- og andenpladsen.
Det var ellers de tyske gæster, der fra start tog teten i Gigantium.
Flensburg-Handewitt kom foran 7-3, og aalborgenserne virkede til lige at skulle finde rytmen.
Den indfandt sig langsomt, og efter en god periode var der lighed på måltavlen ved 9-9.
Der blev gået til stålet, da Aalborg Håndbold hjemme slog Flensburg-Handewitt i Champions League.
Flensburg-Handewitt kom efter en timeout i gang igen, så der ved pausen stod 16-14.
Kort inden de første 30 minutter løb ud, blev der stille i hallen i Aalborg, da Flensburg-Handewitts danske stregspiller Simon Hald, der spillede for det nordjyske hold fra 2013 til 2018, måtte udgå, med hvad der lignede en knæskade.
Det udløste en bekymret mine hos den danske landstræner Nikolaj Jacobsen, der havde indfundet sig på tribunen.
Hald er nemlig udtaget til den kommende uges Golden League-kampe.
Hald kom ud fra pausen og varmede op til anden halvleg, som han dog endte med at se fra udskiftningsbænken.
De lovende takter fra Aalborg i første halvleg fortsatte i anden, og efter syv minutter blev der igen udlignet, da Henrik Møllgaard gjorde det til 20-20.
Lidt efter kom det nordjyske hold også foran for første gang i kampen, da Janus Smarason gjorde det til 21-20.
Så kom der for alvor gang i Gigantium.
Lasse Svan får en hårdhændet behandling af Henrik Møllgaard.
Aalborg red på en bølge, og lidt efter stod der 27-23.
Et mere aggressivt forsvar gjorde livet svært for tyskerne, mens hjemmeholdet var effektivt i den anden ende.
Men Flensburg-Handewitt skruede bissen på igen.
Benjamin Buric i målet var pludselig umulig at passere for det danske hold, og så åd tyskerne langsomt Aalborgs forspring.
Med fem minutter tilbage stod der 28-28, og konturerne af et nordjysk kollaps begyndte at tegne sig.
Men Aalborg hankede op i sig selv, og med to et halvt minut tilbage gjorde Janus Smarason det til 30-28.
Med 30 sekunder tilbage blev det 31-28, og så var sejren en realitet.
/ritzau/FacebookTwitterKopier linkEmner:Anders Zachariassen (håndboldspiller)|Henrik Møllgaard (håndboldspiller)|SG Flensburg-Handewitt|Aalborg|Håndbold




https://www.dr.dk/nyheder/indland/33-demonstranter-tilbageholdt-efter-protest-ved-lille-vildmose

Indland33 demonstranter tilbageholdt efter protest ved Lille VildmoseDemonstranterne protesterede over et kommunalt gravearbejde, de er utilfredse med.
Af Sally Frydenlund Larsen20.
okt.
2019 kl.
17.
48 | opdateret 20.
okt.
2019 kl.
17.
58Læs opNordjyllands Politi har i dag tilbageholdt 33 demonstranter efter en protest i Lille Vildmose ved Aalborg.
Det oplyser politiet i en pressemeddelelse.
Protesterne opstod, da 200 mennesker først på eftermiddagen søndag mødte op ved et gravearbejde, som Aalborg Kommune er ved at udføre ved Lille Vildmose.
Politiet har været til stede ved gravearbejdet siden fredag morgen, fordi en konflikt mellem kommunen og en gruppe lokale lodsejere har givet anledning til konflikt på stedet.
Søndag eftermiddag forsøgte en del af de fremmødte ifølge politiet at forstyrre kommunens gravearbejde, og det ledte til, at politiet tog 33 personer med på stationen.
- Vi har i udstrakt grad forsøgt os ad dialogens vej, også igen i dag, men det har ikke haft den ønskede effekt.
En del personer valgte på et tidspunkt at bryde vores afspærringer og ønskede ikke frivilligt at forlade stedet.
- Nogle har så også igen kørt store arbejdsmaskiner ind i det afspærrede område med det formål at blokere for kommunens arbejde, siger vicepolitiinspektør Poul Severinsen fra Nordjyllands Politi i pressemeddelelsen.
Lille Vildmose er et naturreservat i Himmerland.
Siden 2018 har Aalborg Kommune været i gang med et stort naturopretningsprojekt, som blandt andet har betydet, at fem elge er blevet sat ud i området.
Det er kommunens handlinger i det projekt, lodsejerne er utilfredse med.
Langstrakt konfliktDe tilbageholdte vil blive løsladt efter en afhøring, men fire peroner vil blive sigtet efter straffelovens paragraf 119 for at forhindre kommunens arbejde.
Til Nordjyske fortæller vicepolitiinspektør Poul Severinsen, at personerne "kørte ind på området med traktorer for at blokere for kommunens arbejde".
Ifølge Nordjyske er dagens tilbageholdelser en eskalering af en langstrakt konflikt mellem kommunen og en gruppe lokale lodsejere.
Aalborg Kommune arbejder på et større naturgenopretningsprojekt i Lille Vildmose, og det er det projekt, som lodsejerne mener er ulovligt.
Lodsejerne mener nemlig ikke, at kommunen har ret til at udføre projektet på deres private jord.
FacebookTwitterKopier linkEmner:Jylland|Nordjyllands Politi|Aalborg Kommune|Aalborg




https://www.dr.dk/sporten/oevrig/dufour-og-bohemian-henter-guld-i-herning

Øvrig sportDufour og Bohemian henter guld i HerningDressurrytteren Cathrine Dufour var sammen med Bohemian suveræn ved World Cup-stævnet i Herning.
Af Michael Sten Jensen20.
okt.
2019 kl.
17.
11Læs opDen danske dressurrytter Cathrine Dufour vandt for kort tid siden World Cup sæsonens første World Cup-stævne i Herning.
Sammen med hesten Bohemian satte hun konkurrenterne til vægs med en vurdering på 88,190%.
Allerede lørdag imponerede Cathrine Dufour med Bohemian i kvalifikationen, og med det suværæne resultat søndag kan man godt tillade sig at drømme endnu større om fremtiden, vurderer DR Sportens dressurkommentator, Birgitte Borch.
- Det er utroligt, hvor langt Cathrine Dufour er kommet med Bohemian på kort tid.
Bohemian er kun ni år gammel, og at de allerede kan lave et resultat som det her tyder på, at den kan komme i spil som OL-hest.
- Bohemian har et kæmpe talent, og sejren i Herning er suverænt det største resultat, de har opnået sammen.
Det lover virkelig godt for fremtiden, også i forhold til de nye seednings-regler, der er i forbindelse med OL, hvor en World Cup-sejr tæller rigtig meget, siger Birgitte Borch.
Cathrine Dufour, her med Cassidy, er allerede godt i gang med at tænke på OL.
Kan blive vildereSædvanligvis topper dressurheste mellem deres 12.
til 15.
år, og derfor ser Cathrine Dufour da også et stort potentiale i Bohemian.
– Han har gjort et super job, og han bliver ved med at udvikle sig i den fuldstændige rigtige retning.
Han er en ung hest, og han skal have selvtillid.
Det har virkelig været sjovt denne weekend, men det kan blive endnu vildere, siger Cathrine Dufour, der var svært tilfreds med at levere så overbevisende med Bohemian i Herning.
- Det er noget helt specielt at ride i Herning.
Der er så meget godt at sige om det stævne.
Det er ret unikt, og jeg er helt vildt stolt, lyder det fra Cathrine Dufour.
Cathrine Dufour har lavet sin karrieres største resultater på hesten Cassidy, men har sideløbende trænet og konkurreret med Bohemian, der altså er hele syv år ynge.
Ved World Cup-stævnet i Herning blev Daniel Bachmann nummer fem, mens Agnete Kirk Thinggaard blev nummer syv.
FacebookTwitterKopier linkEmner:Herning|Hestesport




https://www.dr.dk/nyheder/udland/moderne-teknologi-holder-et-af-verdens-fattigste-lande-koerende

UdlandModerne teknologi holder et af verdens fattigste lande kørendeEt af verdens fattigste lande er foran på kontantløse betalinger.
En ansat i firmaet DPA Africa installerer solceller på et tag i Zimbabwes hovedstad Harare.
Firmaet har gjort det til deres speciale at sikre strømforsyningen i de mere udsatte områder af verden.
Af Søren Bendixen - Afrika-korrespondent20.
okt.
2019 kl.
17.
45Læs opEn elektriker er ved at installere et Tesla-batteri i en kontorbygning i Zimbabwes hovedstad Harare.
På taget er en tekniker ved at slutte en række solcellebatterier sammen.
De arbejder begge for DPA Africa, et firma, der har gjort det til deres speciale at sikre strømforsyning i de mere udsatte områder af verden.
I Zimbabwe opsætter de lige nu topmoderne teknologi for at sikre, at mobilnettet for landets førende operatør, Econet, ikke går ned.
Econet er nemlig ikke bare et telefonselskab.
For millioner af indbyggere er teleudbyderen også det eneste betalingsmiddel, de bruger.
Men lige nu svigter den offentlige elforsyning mange timer hver dag, og prisen netop er blevet hævet med hele 320 procent.
Der installeres batterier og solceller for at holde gang i det ustabile elnet i Zimbabwe.
- De siger, nødvendighed er moder til alle opfindelser, siger Norman Moyo Nhidza, direktør i DPA Afrika.
- Lande i Subsaharisk Afrika oplever store energiudfordringer på grund af skiftende vejrforhold og forældet infrastruktur.
Virksomhederne tvinges nu til at kaste sig over vedvarende energi som et alternativ til at drive generatorer, som ikke kun er dyre, men også stærkt forurenende, forklarer Norman Moyo Nhidza og fortsætter:- Nye teknologier såsom sol-og lithium-batterier er blevet en levedygtig, alternativ energikilde, og de er endnu mere egnet i betragtning af den mængde sol, der findes i disse dele af Afrika.
Zimbabwe mangler penge af papirZimbabwe har et meget anstrengt forhold til penge, og lige nu er der ikke ret mange af dem.
Valutaen RTGS er ny, og den blev først i februar i år landets eneste valuta.
Forud var gået ti år, hvor den amerikanske dollar var den foretrukne handelsmønt, men det er forbudt nu, og det har skabt en del udfordringer.
Der er nemlig ikke ret mange penge i omløb, og derfor er befolkningen afhængig af at have deres penge gemt på telefonen.
Uanset hvad der handles med, så ryger mobilen op af lommen.
Alt fra grillkylling og en klase bananer til benzin.
I februar i år kunne man få 2,5 RTGS for en amerikansk dollar, i dag kan man få 17, den voldsomme inflation er et meget godt billede på den meget svære situation Zimbabwe befinder sig i.
Langt de fleste mennesker har svært ved at få livet til at hænge sammen, men paradoksalt nok er de afhængige af topmoderne teknologi.
Souvenirsælgeren Taurai Nyawude, der lever af at sælge gamle, ubrugelige pengesedler, bruger ligesom mange andre mobilen som betalingsmiddel.
- Hvis Econet brød sammen, så ville vi ikke kunne overleve, fortæller souvenirsælgeren Taurai Nyawude.
- Vi overfører hele tiden penge til hinanden.
Selv når jeg skal med bussen.
Ligesom de fleste andre, så kæmper han en hård kamp for at skaffe sig en indkomst, og han øjner straks en mulighed, når han ser en udlænding på gaden.
Zimbabwes meget anstrengte forhold til penge forsøger han at omsætte til lidt indtægt.
Han hiver landets gamle sedler frem.
Officielt mistede de deres værdi i 2009.
Dengang lød de største sedler på 100 trillioner Zimbabwe dollars.
Inflationen var gået amok.
Butikker justerede deres priser tre gange om dagen, og de penge du ikke brugte samme dag, som du fik fat i dem, var intet værd den næste.
En nu værdigløs pengeseddel på 100.
000.
000.
000.
000 Zimbabwe-dollars kan købes som souvenir.
- Se hvad Mugabe gjorde ved os.
100 trillioner dollars, smågriner souvenirsælgeren.
I dag kan han ryste på hovedet ad det, men dengang han for ti år siden mistede sit arbejde på en fabrik og måtte tage hjem med en sæk fuld af værdiløse sedler, var historien en anden.
EconetOpfinderen af Econet og det tilhørende pengesystem, Strive Masiyiwa, er en af Afrikas rigeste mænd med en formue på 25 milliarder kroner.
Han forsøger samtidig at være rollemodel for den næste generation af unge entreprenører i Afrika.
I dag er situationen ikke meget bedre end dengang.
Der er køer foran banker, benzinstationer og elektriciteten forsvinder i mange timer hver dag.
Men til forskel fra dengang, så spiller moderne teknologi en helt anden rolle, og på trods af at de fleste har meget få penge, så kan det stadig betale sig at installere dyre, men sikre strømforsyninger til landets mobilnet.
- Tesla er en hightech- og tilsyneladende dyr løsning, men hvis du sammenligner en Tesla Powerwall eller en Tesla PowerPack mod at køre en generator i 20 timer på et skift eller et datacenter, så vil virksomhederne hurtigt indse, at der er betydelige besparelser at hente, siger Norman Moyo Nhidza, direktør i DPA Africa.
FacebookTwitterKopier linkEmner:Zimbabwe|Tesla Motors|Afrika|Teknologi|Erhverv




https://www.dr.dk/sporten/haandbold/championsleague/gog-har-kurs-mod-cl-avancement-efter-sejr-over-schweizere

ChampionsleagueGOG har kurs mod CL-avancement efter sejr over schweizereEfter søndagens sejr over Kadetten fra Schweiz har GOG otte point for fem kampe i Champions League.
20.
okt.
2019 kl.
17.
11Læs opHåndboldklubben GOG kan se tilbage på den første halvdel af gruppespillet i Champions League med stor tilfredshed.
De danske vicemestre vandt søndag 35-30 hjemme over Kadetten Schaffhausen fra Schweiz og tog dermed sin fjerde sejr af fem mulige.
Det rækker til en aktuel førsteplads i gruppen, men senere søndag kan rumænske Dinamo Burucesti generobre gruppens trone i sin udekamp mod Wisla Plock fra Polen.
GOG har kæmpet med at finde formen i den hjemliga liga og måtte tidligere på ugen se sig besejret på hjemmebane af Sønderjyske.
Men i Champions League har pointhøsten med undtagelse af en svær udekamp i Bukarest været maksimal.
Dansk kontrol hele vejenEt tændt hjemmehold tog da også teten fra start i søndagens hjemmekamp mod Kadetten.
Kadetten scorede til 1-1, men derfra var schweizerne bagud i hele kampen.
Det blev hurtigt 4-1 og 5-2, og kort efter kastede Lasse Møller bolden i et frit mål til 7-3.
GOG holdt kadencen til pausen, hvor fynboerne var foran med tre mål, og i anden halvleg blev afstanden blot endnu større.
I målet gjorde den islandske målmand Viktor Gisli Hallgrimsson livet surt for de schweiziske skytter, og gæsterne sakkede længere og længere bagud.
I den anden ende havde en flok effektive GOG-skytter ikke de store problemer med at score.
Stig Moen scorede seks mål for GOG.
Blandt andre Oscar Bergendahl, Stig Moen og Emil Jakobsen sluttede kampen med høje afslutningsprocenter, og sidstnævnte scorede på sit tredje straffekast af tre mulige til 28-23, da schweizerne forsøgte at nærme sig.
Med syv minutter igen og foran med seks mål mindede GOG-træner Nicolej Krickau sine spillere om, at målscoren kan vise sig at blive vigtig.
Det endte dog ned en femmålssejr i hallen i Gudme.
Holdene mødes igen om to uger.
Gruppens to bedste hold går videre til playoffkampe om pladser i ottendedelsfinalerne.
/ritzau/FacebookTwitterKopier linkEmner:GOG Håndbold|Polen|Schweiz|Håndbold|Lasse Møller (håndboldspiller)




https://www.dr.dk/nyheder/kultur/film/liderlige-teenagere-og-nervepirrende-drama-her-er-5-af-de-bedste-tv-serier-lige

BingeSe temaFilm og serierLiderlige teenagere og nervepirrende drama: Her er 5 af de bedste tv-serier lige nuSerieeksperten guider dig i, hvilke serier du burde kaste dig over i efteråret.
Serieeksperten Frederik Dirks Gottlieb kommer med fem de bedste serier, som du måske har overset.
(© Netflix)Af Frederik Dirks Gottlieb20.
okt.
2019 kl.
20.
00Læs op© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Nu skal jeg ikke skabe for megen dårlig stemning.
Men det har ikke just været et efterår præget af varme og solskin.
Det er derfor essentielt og måske endda tiltrængt, at man med god samvittighed kan synke helt ned i sofaen og fordybe sig i en god serie.
Og det er der god mulighed for lige nu, for det bugner med nye kvalitetsserier.
Her er fem af mine personlige yndlingsserier for tiden.
De spænder lige fra gakket animationshumor til spænding, der bygger på virkelige hændelser.
1Gangstere og Drake-godkendt soundtrack i 'Top Boy'I serien 'Top Boy' vender to garvede narkohandlere tilbage til Londons rå gademiljø, men deres stræben efter penge og magt bliver udfordret af en ung svindler.
(© Chris Harris/Netflix)Rapperen Drake er i den grad ved at gøre sit indtog i serieverdenen.
Han står ikke bare bag den hypede ungdomsserie 'Euphoria', der kan ses på HBO.
Drake har også genoplivet den hårdkogte, britiske gangsterserie 'Top Boy', som netop har fået en ny sæson på Netflix.
Og bare rolig: nye seere kan godt starte her, da der er tale om en historie, som kan stå alene.
Til lyden af dette års måske mest bombastiske soundtrack udspiller fortællingen sig om de to pushere Dushane og Sully.
Efter tid væk fra narkomiljøet er de to pushere tilbage for at generobre deres plads på toppen af det kriminelle hierarki i Londons gader.
Serien, der af gode grunde er blevet sammenlignet med den amerikanske serie 'The Wire', beskæftiger sig også indgående med den menneskelige side af ellers hårdkogte kriminelle.
Vi følger helt unge drenges kamp for ikke at blive en del af bandemiljøet, og vi får, hvad der føles som et realistisk indblik i en kriminel underverden, der for en gangs skyld ikke er amerikansk.
'Top Boy' kan streames på Netflix2Nervepirrende drama i 'Fred til lands'Morten Hee Andersen, der spiller den uhyggelige Mike i 'Fred til lands', fik sit store gennembrud i DR’s dramaserie ’Herrens veje’.
Jeg er all in på DR’s nye søndagsserie.
Det har ikke været lutter homeruns på dramafronten de seneste år, men med 'Bedrag 3' og nu 'Fred til lands' lader DR Drama til igen at have fundet den perfekte balance mellem skarpt skåret plot og nuancerede figurer, som stadig får lov at ånde.
Der er med andre ord både nervepirrende underholdning og tankevækkende figurer med i 'Fred til lands', der handler om et mord på en ung mand i en lille dansk flække.
Specielt drengens far Peter og hans bror Martin er ikke afklarede med den forklaring, som politiet er kommet med, der fastlår, at hændelsen, hvor unge Aksel blev kørt ned, var en ulykke.
De mener, at byens lokale bandit begik overlagt mord, og at det er på tide at tage sagen i egne hænder.
'Fred til lands' sendes hver søndag kl 20 på DR1 og kan desuden streames på DR TV3Tragikomisk forstads-loop i 'Helved'Charter McCloskey (i midten) har haft succes med figuren Jacob Ditzel, der nu har flere miniserier bag sig, blandt andet 'Jacob Ditzels Konfirmation' og 'Jacob Ditzel All Inklusiv'.
(© Martin Dam Kristensen/Grasværk)De to gutter fra 'Turbomodul', Charter McCloskey og Lars T.
Therkildsen, gik lynhurtigt fra Youtube-fænomen med sketchen om Tonni Bonde til en række TV2-programmer.
Humoren kan aldrig blive sort nok i Turbomoduls univers, hvor de blander gakket sketch-komik sammen med tragiske fortællinger, og deres unikke blanding ligner ikke andet dansk komik herhjemme.
Nu er de tilbage og bryder med sketch-formen i en sammenhængende fiktionsserie, som får en til at tænke i retning af David Lynch og Paul Thomas Anderson.
Kort fortalt handler serien om Albert, familiens sorte får, der modvilligt vender hjem, da hans farmor fylder 80 år.
Men som om det ikke er hårdt nok for Albert at høre på familiens nedladende kommentarer om hans påståede skuespilkarriere, så får han af mystiske årsager 'fornøjelsen' af at opleve den samme dag igen og igen.
Serien er det man kalder en 'loop-fortælling', der ligesom filmene 'Groundhog Day', 'Happy Death Day' og 'Edge of Tomorrow' bygger på, at hovedfiguren oplever de selvsamme ting igen og igen.
Det er mørkt, underholdende, hamrende sjovt, og man ville ønske, at loopet aldrig sluttede.
'Helved' kan streames på Amazon Prime4Liderlige teenagere i 'Big Mouth' 1-3Serien 'Big Mouth' er skabt af Nick Kroll, Andrew Goldberg, Mark Levin og Jennifer Flackett med teenagere baseret på Kroll og Goldbergs opdragelse i Westchester County, New York.
(© HBO Nordic)Den mest grænseoverskridende serie om teenagere – til voksne.
Animationsserien 'Big Mouth' får 'Family Guy' til at ligne 'Teletubbies', og hvis det ikke var fordi, det er en tegnet serie, så ville den være helt ekstremt upassende.
'Big Mouth' handler nemlig om en vennegruppe af helt unge teenagere, som alle kæmper med puberteten i form af ekstrem seksuel appetit, emotionelle udsving, menstruation og frygten for at stikke ud.
Alle figurerne har deres helt eget hormonmonster – en personificering af deres indre liv, som er med dem overalt.
Og fungerer som en - oftest misledende - seksuel coach.
Det lyder skørt, men det er vanvittigt underholdende og samtidig enormt relaterbart, hvis man kan huske den enorme akavethed, der fulgte med pubertetens indtog.
Tredje sæson holder det høje niveau, og serien er om noget klammere end nogensinde før.
'Big Mouth' sæson 1-3 kan streames på Netflix5Virkelige hændelser i 'Our Boys''Our Boys' portrætterer historier om hændelser fra sommeren 2014, der ændrede livet for både både jøder og arabere.
(© Ran Mendelson/HBO Nordic)HBO er stadig uhyre leveringsdygtige, når det kommer til vedrørende, samfundskritiske tv-serier af højeste kaliber.
Dette israelsk-amerikanske krimidrama omhandler kidnapningen af tre jødiske drenge på Vestbredden i Palæstina i 2014.
Vi følger drengenes familier og de israelske hævnaktioner i kølvandet på hændelsen.
Israel er langsomt ved at blive et af verdens mest frugtbare områder, når det kommer til seriefiktion, og skaberen af 'Our Boys', Hagai Levi, er også manden bag serier som 'The Affair' og 'In Treatment'.
'Our Boys' er en drøj omgang, men konflikten mellem Israel og Palæstina portrætteres nuanceret.
Ligesom det er tilfældet i den israelske spændingsserie 'Fauda', så kan det godt lade sig gøre at lave oplysende underholdning om en ellers betændt, politisk situation.
'Our Boys' kan streames på HBO NordicLæs også:Blod, splat og seksuelle krænkelser: Den bedste serie lige nu er absolut ikke for sarte sjæleFacebookTwitterKopier linkEmner:David Lynch (filminstruktør)|TV 2/Danmark|Kriminalitet|Palæstina|Israel




https://www.dr.dk/nyheder/udland/nu-kan-kun-fox-news-redde-trump

Mulig rigsretssag mod Donald TrumpSe temaAf Steffen Kretz - DRs korrespondent i USAUdlandNu kan kun Fox News redde TrumpStationen har et fast greb i Trumps kernevælgere og kan blive hans vigtigste bolværk i en mulig rigsretssag.
- Det er ikke bare en heksejagt, det er et kupforsøg mod en præsident, som vi har valgt - på en baggrund af beviser, som er ikke-eksisterende, sagde Fox News-vært Sean Hannity (th.
) i sidste uge i sit program i den bedste sendetid.
20.
okt.
2019 kl.
17.
56Læs opDer findes et univers, hvor præsident Donald Trump altid har ret.
Hvor fjenden altid er den samme, og hvor ingen konspirationsteori er for absurd til at blive dækket grundigt.
Omdrejningspunktet i det univers er den amerikanske kabel-nyhedsstation Fox News.
I det meste af USA står det klart, at præsident Trump har forsøgt at få Ukraines præsident til at starte en efterforskning af Trumps politiske rival Joe Biden.
Baggrunden for den holdning finder man i et referat af en samtale mellem de to, som Det Hvide Hus har sendt til kongressen.
Men Fox´ seere hører noget ganske andet:- Det er ikke bare en heksejagt, det er et kupforsøg mod en præsident, som vi har valgt - på en baggrund af beviser, som er ikke-eksisterende, sagde stationens ankermand, Sean Hannity, i sidste uge i sit program i den bedste sendetid.
Ukraine-sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal i kontakt med både justitsminister William Barr og Trumps personlige advokat, Rudy Giuliani.
Hunter Biden har siddet i bestyrelsen for et energiselskab i Ukraine.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Du kan få det store overblik over sagen i denne artikel.
Fox' seere er Trumps kernevælgereI kredsløb omkring Fox befinder sig en række nyhedssider og radiostationer, som alle viderebringer samme budskab: Trump er offer for en sammensværgelse - hans modstandere er "den dybe stat", "socialisterne" i det demokratiske parti og de store, etablerede medier.
Det medie-univers er hovedårsagen til, at præsident Trump konstant har haft en opbakning på knap 40 procent trods alle skandaler de sidste tre år, viser en yderst veldokumenteret undersøgelse fra Harvard University - og lige nu er Fox-universet også Trumps vigtigste bolværk i kampen om den offentlige mening forud for den rigsretssag, som truer ham.
Trods navnet sender Fox News stort set kun politiske holdninger og underholdning ud til amerikanerne, kun krydret med et beskedent drys journalistik, siger stationens politiske korrespondent gennem mere end 20 år.
Fox spiller på seernes frygt.
Og fordi budskaberne bliver sendt fra et nyhedsstudie ud på en tv-skærm - og ikke fra en eller anden vanvittig højreorienteret hjemmeside - så virker det troværdigt.
Carl Cameron, tidligere fox-journalist- Grundlæggende er det hele en os-mod-dem fortælling, hvor alt, hvad der ikke passer ind i Fox-universets højreorienterede, republikanske budskab, bliver kaldt for løgne, siger Carl Cameron.
Han forlod Fox i 2017 efter at have dækket politik for stationen, siden den gik i luften i 1996.
Dengang var den en nyhedsstation, men nu er Fox noget ganske andet:- Dækningen bygger på en forfærdelig masse falske nyheder, en bunke konspirationsteorier.
Og dybest set på fordomme og skræmmebilleder.
Cameron har siden stiftet nyhedshjemmesiden FrontPageLive.
com, som er dedikeret til at luge ud i de falske nyheder og fremme nyhedshistorier, som bygger på fakta.
Se Carl Cameron fortælle om sit syn på Fox News i videoen her:300 Fox-tweets fra TrumpPræsident Trump holder så meget af Fox News, at han jævnligt uopfordret ringer ind til stationens morgenflade, Fox And Friends, som mest består af blød underholdning med tre værter i en sofa.
Men selv om programmet er i den lette ende, har de emner, som bliver diskuteret, nu direkte indflydelse på amerikansk politik: I det seneste år har Trump over 300 gange udsendt tweets som en direkte reaktion på indholdet i programmet, viser en opgørelse fra organisationen Media Matters.
Ofte er ordlyden i præsidentens tweets fuldstændig sammenfaldende med tv-stationens overskrifter på skærmen.
Fox NewsFox News blev stiftet i 1996 af mediemogulen Robert Murdoch.
Nyhedskanalen er tilgængelig som kabel-tv i 99 lande.
Ifølge Fox News Channel selv, så 2,4 millioner seere i gennemsnit med hver aften mellem 20 og 23 i juli måned.
Falske nyheder refereres ukritiskDet meget tætte forhold mellem præsident Trump og Fox News er usædvanligt i et vestligt demokrati, hvor pressens vigtigste opgave er at kontrollere dem, der har magten.
Ikke at ligge i arm med dem, siger professor Yochai Benkler fra Harvard University.
- På nuværende tidspunkt vil jeg kalde Fox News for en propaganda-kanal, som er meget tæt forbundet med Trumps administration.
Den ligner mere stats-fjernsyn i et autoritært system end de medier, som vi normalt ser i demokratiske lande, siger han.
Yochai Benkler har stået i spidsen for den mest gennemgribende undersøgelse af amerikanske medier nogensinde.
Gennem tre år analyserede videnskabsfolk ved Harvard University over fire millioner nyhedshistorier og kortlagde, hvordan falske nyheder og konspirationsteorier spreder sig.
- Det mest overraskende, vi kortlagde, er, at der findes et tæt økosystem af medier på den yderste højrefløj, som udelukkende linker til hinanden.
Som udelukkende refererer hinanden og dermed giver hinanden legitimitet, og som er fuldstændigt isoleret fra alle andre medier, siger professor Benkler.
Løgn om pædofil-ring førte til skyderiI det medie-univers er Fox omdrejningspunktet, og stationens konspirationsteorier og løgnehistorier refereres ukritisk af andre medier på den yderste højrefløj - og omvendt, viser Harvard-undersøgelsen.
Som for eksempel Fox-historien fra 2016 om, at Hillary Clinton drev en pædofili-ring fra kælderen under et pizzeria i Washington.
Historien var pure opspind, men den spredte sig som en løbeild i medier i Fox-universet og blev dækket intenst over flere måneder.
Pizzeriaet i Washington, som blev angrebet i december 2016 efter falske nyheder om, at daværende præsidentkandidat Hillary Clinton brugte stedet som front for en pædofiliring Løgnen fik alvorlige konsekvenser, da en bevæbnet mand i en pickup-truck kørte til Washington DC fra et landområde i staten West Virginia.
Han var fast besluttet på at befri de børn, han troede befandt sig i en ikke-eksisterende kælder og gik til angreb på pizzeriaet med en halvautomatisk riffel, inden han blev pågrebet af politiet.
- Alle medierne i Fox-universet gentog den historie.
Ingen sagde "stop, det her er helt skørt, det her er løgn".
Ikke ét medie.
Selv om alle fakta lå frit tilgængelige på nettet andre steder, siger Benkler.
Selv om historien altså var grebet ud af den blå luft, viser meningsmålinger, at 46 procent af republikanske vælgere stadig tror, at der var noget om sagen.
Budskab: Stol ikke på de andre medierPå den måde spreder falske nyheder sig via radio, tv, web og sociale medier til amerikanere, som vælger at bruge medier på højrefløjen.
Og her er den underliggende dagsorden ofte den samme:- Budskabet er, at du kan ikke stole på regeringen, du kan ikke stole på videnskaben, du kan ikke stole på eksperterne - og du kan slet ikke stole på de professionelle medier, siger professor Benkler.
- Det budskab har en stor del af den amerikanske befolkning gennem mange år fået præsenteret af de tv-værter, som de stoler mest på.
Og konsekvensen er, at den store gruppe nu er helt afkoblet fra virkeligheden - fra det system, som vi i den moderne verden bruger til at skille sandhed og løgn fra hinanden, siger han.
Budskabet er, at du kan ikke stole på regeringen, du kan ikke stole på videnskaben, du kan ikke stole på eksperterne - og du kan slet ikke stole på de professionelle medier.
Yochai Benkler, professor, Harvard University.
Ifølge professoren er Fox News en stor del af forklaringen på, at knap 40 procent amerikanerne har støttet præsident Trump trods alle skandaler - og nu stadig gør det trods en truende rigsretssag.
- Den minoritet, som lever i Fox-universet, er afkoblet fra enhver objektiv kilde til information om, hvad der sker i verden - som ikke passer ind i det partipolitiske narrativ.
Og det gør deres deltagelse i demokratier umulig, siger professor Benkler.
Fox har milliardoverskudFox News ejes af den konservative medie-mogul Rupert Murdoch.
Fox er en god forretning, som sidste år havde et overskud på omkring 20 milliarder kroner.
Og det er netop pengene, som er en stor del af forklaringen på stationens virke, siger Carl Cameron.
- Det giver gode seertal, og seertal giver god indtjening.
Og når du er den største kabel-nyhedsstation i landet, så tiltrækker det i sig selv flere seere.
Og når du er nummer ét, så tror folk, at det, du sender ud, må være sandt.
Selv om det rent faktisk er det modsatte, siger Cameron.
På samme måde som at skyhøje lønninger driver Fox-værter som Sean Hannity, som gerne går på scenen med Donald Trump til store vælgermøder og støtter præsidenten i hans angreb på resten af pressen.
- Berømmelse og gyldne håndjern.
De bliver betalt godt, og de bliver tilbedt af en del amerikanere, og det bekræfter dem i, at de skal fortsætte ad samme vej, siger Cameron.
Værre end Rusland og FacebookFox News spillede en nøglerolle i forhold til at forme den offentlige mening, da Trump blev valgt i 2016, siger professor Benkler.
- Det er en klar konklusion af vores undersøgelse, at Fox News var langt vigtigere for Donald Trumps sejr end både Ruslands påvirkningskampagne og misinformation spredt via Facebook, siger han.
På samme måde er Fox News nu Trumps vigtigste bolværk mod at tabe en rigsretssag og mod at miste opbakning hos hans kernevælgerne.
Det afgørende kan blive, om de store, traditionelle amerikanske medier kan finde en anden måde at dække Trump på end konstant at løbe efter det seneste chokerende tweet.
Hvad er en amerikansk rigsretssag?
Bliv klogere på det i videoen her:Flertal for rigsretssag- Der kræver en dyb kulturel ændring hos journalister og redaktører at forstå, at når du har to sider, hvor den ene konstant lyver, og den anden ikke gør det - kun af og til - så bliver du nødt til at være overdommer, siger Benkler.
- Du kan ikke bare være reporteren, som hører begge sider.
Du bliver nødt til at sige, at det her er løgn, og det her er sandt.
Og hvis det giver dig en fornemmelse af, at du vælger side, fordi du altid afslører den ene side i at lyve, så er det fordi, at virkeligheden ser sådan ud, siger professoren.
Lige nu støtter et flertal af amerikanerne en rigsretssag mod præsident Trump, og selv hos Fox News er Trump bagud i meningsmålingerne forud for næste års præsidentvalg, hvilket har fået Trump til kortvarigt at angribe vennerne på stationen.
Samtalen mellem USA's præsident, Donald Trump, og Ukraines præsident, Volodymyr Zelenskyj, kan du lytte til her, hvor en dansk udgave bliver læst op af to af P1 Morgens journalister.
Det var den samtale, der fik en whistleblower til at slå alarm og Demokraterne til at starte en rigsretsproces.
Hør samtalen mellem Trump og Zelenskyj læst op på dansk herMen samtidig taber Trump ikke opbakning hos sine kernevælgere.
Og det skyldes én ting, siger den garvede Fox-journalist Carl Cameron.
- Folk, der ser Fox, er komplet forvirrede.
Fox spiller på seernes frygt.
Og fordi budskaberne bliver sendt fra et nyhedsstudie ud på en tv-skærm - og ikke fra én eller anden vanvittig højreorienteret hjemmeside - så virker det troværdigt.
Og fordi Fox er den mest succesfulde kabel-station i USA, så bestyrker det folk i, at hvad de ser og hører er rigtigt.
- Men de bliver vildledt.
For der er ingen troværdighed i det meste af det, siger Cameron.
DR har gennem flere måneder forsøgt at få et interview med ledelse og værter hos Fox News, men det har været forgæves.
FacebookTwitterKopier linkEmner:USA|Harvard University|Embedsmisbrug|Offentlig forvaltning|Rusland




https://www.dr.dk/sporten/golf/dansker-misser-karrierens-foerste-europa-tour-sejr-efter-skidt-afslutning

GolfDansker misser karrierens første Europa Tour-sejr efter skidt afslutningJoachim B.
Hansen førte Open de France inden næstsidste hul, men missede sejren efter en dobbelt bogey.
En dobbelt bogey på 17.
hul blev rigtig dyr for Joachim B.
Hansen.
(Arkivfoto) 20.
okt.
2019 kl.
17.
35Læs opDet var lige ved og næsten for Joachim B.
Hansen, da den danske golfspiller søndag spillede sidste runde i Open de France.
Hansen lå øverst på førertavlen inden næstsidste hul, men her lavede han en dobbelt bogey, og så endte det med en andenplads og en præmiecheck på lidt over 1,3 millioner danske kroner.
Belgiske Nicolas Colsaerts tog sejren for næsen af danskeren.
Dermed må Hansen vente lidt endnu på at tage sin første sejr på European Tour.
Den 29-årige dansker havde inden 17.
hul gjort sit for at sætte sig selv i en god position.
De første 16 huller blev således gået i fem slag under par, og Hansen havde indhentet og overhalet Nicolas Colsaerts, der startede dagen på førstepladsen.
Belgieren havde nemlig ikke haft tur i den søndag, og Colsaerts kunne langsomt se danskeren nærme sig og senere gå forbi med et enkelt slag.
Men Hansens dobbelt bogey på 17.
hul endte altså med at sende sejren til Colsaerts, der nu har vundet tre European Tour-turneringer.
Joachim B.
Hansen kan dog rejse hjem fra Frankrig med en vis portion selvtillid i golftasken.
Danskeren viste imponerende spil på Le Golf National-banen, der lagde græs til sidste års Ryder Cup.
Han vil dog nok tænke tilbage på lørdagens runde og ærgre sig en smule.
Her havde danskeren gang i en kanonrunde, men 13.
hul endte med en mindre katastrofe for Hansen, der måtte bruge fem ekstra slag på at klare hullet, efter at et par bolde endte i vandet.
Den unge golfkomet Nicolaj Højgaard var også med i weekendens finalerunder og sluttede på en delt 66.
-plads.
Søren Kjeldsen og Thomas Bjørn var også med i Open de France, men klarede ikke cuttet fredag.
/ritzau/FacebookTwitterKopier link




https://www.dr.dk/sporten/badminton/suveraen-japansk-verdensetter-genvinder-denmark-open

BadmintonSuveræn japansk verdensetter genvinder Denmark OpenOL-guldvinderen Chen Long var chanceløs i finalen mod Kento Momota, der vandt i to sæt.
Kento Momota har nu vundet Denmark Open to år i træk.
20.
okt.
2019 kl.
17.
53Læs opKento Momota er den nye konge af international badminton, og det gælder også i Danmarks største turnering, Denmark Open, der sluttede søndag i Odense.
Japaneren var nemlig aldeles overlegen i finalen i herresingle, hvor han besejrede Chen Long fra Kina med 21-14, 21-12.
Det er andet år i træk, at Momota vinder turneringen, og han sætter dermed endnu en streg under tronskiftet på verdensplan.
Tidligere var det nemlig Chen Long, der styrede showet.
Den olympiske mester vandt da også Denmark Open i både 2013, 2014 og 2015, men søndag havde han ingen modtræk mod den nærmest fejlfri japaner.
Kun i begyndelsen af første sæt ramte Chen Long en stime, da han gik fra 0-4 til 8-4, men Momota genvandt hurtigt initiativet.
Han fik udlignet til 12-12, og ved stillingen 14-14 tog verdensetteren syv point i træk og sikrede sig dermed sætsejren.
Billedet var uændret i andet sæt, hvor Momota bragte sig foran 10-4.
Chen Long forsøgte alt, men blev konstant tvunget til fejl, og der var reelt aldrig spænding om udfaldet.
Også kvindernes singlerække blev vundet af verdens aktuelle nummer et.
Tai Tzu-ying fra Taiwan besejrede Nozomi Okuhara med 21-17, 21-14.
Turneringens bedste dansker blev Viktor Axelsen, der måtte bøje sig efter en tæt semifinale mod Chen Long.
/ritzau/FacebookTwitterKopier linkEmner:Viktor Axelsen (badmintonspiller)|De Olympiske Lege|Badminton|Kina|Odense




https://www.dr.dk/sporten/cykling/dobbelt-op-paa-dansk-em-guld-moerkoev-og-norman-vinder-herrernes-parloeb

CyklingDobbelt op på dansk EM-guld: Mørkøv og Norman vinder herrernes parløbMichael Mørkøv og Lasse Norman Hansen sikrede Danmark sin tredje guldmedalje ved EM i banecykling.
Lasse Norman Hansen (tv.
) sikrede EM-guldet sammen med 34-årige Michael Mørkøv 20.
okt.
2019 kl.
16.
43Læs opDansk cykling står stærkt i OL-disciplinen parløb ni måneder før sommerlegene i Tokyo.
Efter kvindernes EM-triumf tidligere søndag sørgede Lasse Norman Hansen og Michael Mørkøv for dansk dobbeltsejr ved at vinde mændenes parløb i Apeldoorn.
Duoen brillerede med talrige spurtsejre og havde før sidste spurt opbygget et forspring på 11 point ned til Tyskland.
Med kun ti point at køre om, handlede det udelukkende om at undgå, at nogle af rivalerne tog en omgang.
Det var aldrig i nærheden af at ske, og Mørkøv kunne tage det roligt i sidste spurt og køre over målstregen med den ene næve i vejret.
Michael Mørkøv (tv.
) og Lasse Norman Hansen jubler over guldet på podiet efter sejren.
Det endte med en overbevisende sejr for et dansk par, der tog initiativ fra start.
Halvvejs gennem løbet var de på andenpladsen, men der var 15 point op til de førende tyskere, der tidligt havde taget en omgang.
Med en spurtsejr sørgede Norman for at reducere lidt af gabet, og i det hele taget fik danskerne bedre og bedre greb om løbet, efterhånden som kilometerne gik.
Norman i fuld kontrolLasse Norman havde i det hele taget stor succes med sine lange spurter, som sugede kræfterne ud af de mere eksplosive rivaler.
Med 50 omgange igen fik danskerne kontakt med Tyskland, og kort efter brugte Mørkøv både albue og skulder til at møve sig til endnu en spurtsejr og dermed den første danske føring i løbet.
Derfra blev forspringet kun udbygget, og Danmark endte med 52 point, hvilket var 15 mere end de hollandske sølvvindere.
Tyskland tog bronze med samme pointantal.
Dermed slutter Danmark med fire medaljer ved EM.
Det blev til tre gange guld og en sølv.
/ritzau/FacebookTwitterKopier linkEmner:Lasse Norman Hansen (cykelrytter)|Michael Mørkøv (cykelrytter)|Tyskland|Cykelsport|Holland




https://www.dr.dk/sporten/haandbold/championsleague/landsholdsstreg-glaeder-sig-til-cl-gensyn-med-barndomsklub-foeles

ChampionsleagueLandsholdsstreg glæder sig til CL-gensyn med barndomsklub: ’Føles stadig som min hjemmebane’Simon Hald og Flensburg spiller i eftermiddag mod Aalborg i Champions League-gruppespillet.
Simon Hald var i december med til at vinde VM med Danmark på hjemmebane.
Af Kasper Heide Lund20.
okt.
2019 kl.
15.
01Læs opDejligt at være hjemme igen.
Det er formentlig den følelse, den danske håndboldlandsholdsspiller Simon Hald går på banen med i eftermiddag, når han sammen med en tyske klub Flensburg-Handewitt møder Aalborg i mændenes Champions League i Nordjylland.
Den over to meter høje stregspiller vender nemlig for en stund hjem til sin barndomsklub, når Flensburg og Aalborg krydser klinger i de to holds femte kamp i gruppespillet.
Stillingen i gruppe ABarcelona - 8 point (5 kampe)PSG - 8 point (5 kampe)Flensburg-H.
- 7 point (4 kampe)Aalborg - 6 point (4 kampe)Szeged - 5 point (4 kampe)Elverum - 0 point (4 kampe)Celje - 0 point (4 kampe)PPD Zagreb - 0 point (4 kampe)Simon Hald forlod i sommeren 2018 Aalborg og den danske liga for i stedet at prøve kræfter med verdens hårdeste håndboldliga syd for grænsen.
Dagens besøg er derfor stregens første tællende klubkamp i Gigantium siden skiftet til Flensburg.
- Det bliver selvfølgelig anderledes end en normal udebanekamp, fordi det stadig føles som at være på hjemmebane, når man er heroppe, siger han til DR Sporten.
- Jeg glæder mig – det bliver sjovt.
Aalborg har en særlig plads i hjertetTil daglig har Simon Hald ikke den store grund til at få hjemve i Flensburg.
Han spiller så tæt på den dansk-tyske grænse, som det nærmest er muligt, og samtidig er han omgivet af to andre danskere på førsteholdet samt flere på Flensburgs ungdomshold.
Simon Hald spillede over 450 kampe for Aalborg, inden han sidste sommer skiftede til Flensburg-Handewitt.
Alligevel er det specielt for ham at komme hjem til sin fødeby og vise hvor langt han er nået, siden stregspilleren forlod klubben sidste år.
- Jeg er også opvokset et stenkast fra Gigantium, og Aalborg har altid været min hjemby.
Så det er rart at komme hjem og se familie og venner.
Dem kommer der nok også til at sidde nogen af i hallen.
Det bliver rart at se noget genkendeligt igen.
Læs også:Nu træder Aalborg Håndbold ind i Champions League: 'Vi skal vinde hele turneringen'- Klubben har også betydet rigtig, rigtig meget.
Jeg har spillet der mange år og har fået min håndboldopvækst der fra jeg var en ung knejt.
Så jeg har haft nogle gode år i klubben.
Har udviklet sig siden skifteIfølge DR Sportens håndboldekspert Lars Krogh Jeppesen har Simon Hald god grund til at ville vise sig frem på sin tidligere hjemmebane.
- Jeg synes, han har taget et skridt i den rigtige retning.
Det er en gut, som spiller i verdens hårdeste liga, og han har fået nogle hår på brystet og blevet klogere på, hvor han skal sætte ind for at blive stærkere, så han kan udvikle sig.
- Så det bliver en dejlig eftermiddag for ham – i hvert fald til at starte med – hvor han gerne vil vise, hvad det er, han kan, nu hvor han er kommet til Flensburg, siger Lars Krogh Jeppesen.
Se højdepunkterne fra Aalborgs nederlag til Pick Szeged for en uge siden:Hvis det står til Simon Hald, så kommer ålborgenserne til at se et tændt Flensburg-mandskab, som vil gå benhårdt efter at give hjemmeholdet sit andet nederlag i træk i Champions League, efter Aalborg i sidste weekend tabte til 28-35 til Pick Szeged i Gigantium.
- Vi satser meget på denne kamp, så vi kan få så godt et udgangspunkt som overhovedet muligt efter gruppen.
Aalborg har fået en god start, så dem kommer vi også til at skulle kæmpe med i gruppen.
Vi kommer ikke til at spare nogle kræfter.
- Jeg håber ikke, publikum er alt for hårde ved mig.
Det plejer de ikke at være.
Selvfølgelig kommer de nok ikke til at sidde og holde med mig – det kan jeg nok ikke forlange, siger han og griner.
Kampen mellem Aalborg og Flensburg-Handewitt starter klokken 16.
50.
Den kan følges fra 16.
45 på DR1.
FacebookTwitterKopier linkEmner:Aalborg|Flensborg|SG Flensburg-Handewitt|Håndbold|Simon Hald (håndboldspiller)




https://www.dr.dk/sporten/fodbold/superliga/santos-hjaelper-mestrene-tilbage-paa-sejrskurs-mod-esbjerg

SuperligaSantos hjælper mestrene tilbage på sejrskurs mod EsbjergFC København indledte svagt mod Esbjerg, men mestrene rejste sig og vandt med 3-1 over bundholdet.
20.
okt.
2019 kl.
18.
01Læs opFC København holder fortsat trit med førerholdet FC Midtjylland i toppen af Superligaen.
Søndag slog de regerende mestre på eget græs Esbjerg med 3-1 efter en knapt så prangende indsats af københavnerne.
Michael Santos scorede to gange for værterne, inden Pieros Sotiriou slog sejren fast på et hovedstød i slutminutterne.
Til sidst reducerede Yuri Yakovenko for Esbjerg.
Gæsterne fra bunden af ligaen led en lidt hård skæbne, for det var dem, der ville mest og skabte mest før pausen.
FCK-træner Ståle Solbakken var flere gange ude ved sidelinjen for at råbe sine spillere an.
Nordmanden kunne se Esbjerg spille sig til to nærgående hovedstød - et på overliggeren fra Mohammed Dauda og et forbi stolpen fra Joni Kauko - før hans hold gjorde væsen af sig.
Det var efter 20 minutter, hvor Santos bragte værterne foran med 1-0.
Viktor Fischer forsøgte først med et hårdt skud ved nærmeste stolpe, som Esbjerg-målmand Jeppe Højbjerg kun fik blokeret.
Bolden sprang ud i feltet, hvor Santos fra nært hold scorede.
Viktor Fischer protesterer undervejs i kampen.
Det var stik imod spil og chancer, at FCK tog føringen.
Værterne havde virket en smule kyst af de årvågne Esbjerg-spillere, der fik presset FCK-spillerne til nemme boldtab.
Esbjerg havde flere udmærkede forsøg frem mod pausen, men chancerne ebbede ud i anden halvleg.
Her lykkedes det dygtigt FCK at kontrollere kampen hjem, og efter godt en times spil øgede værterne til 2-0 på et veludført kontraangreb.
Anfører Carlos Zeca sendte Santos afsted, og Uruguay-spilleren udnyttede friløberen til at gøre det til 2-0.
Fem minutter før tid øgede indskiftede Pieros Sotiriou til 3-0 på et hovedstød.
I de sidste sekunder lykkedes det Esbjergs Yuri Yakovenko at reducere til 1-3 på et fremragende langskud.
Nicklas Bendtner var for anden gang i startopstillingen for FCK i Superligaen, men angriberen fik ikke skabt det store.
Efter nu sammenlagt 200 minutter i landets bedste række har Bendtner endnu ikke scoret.
FCK har i hele sæsonen været hårdt plaget af skader, og søndag måtte midterforsvareren Andreas Bjelland trække sig tidligt og lade sig udskifte midtvejs i første halvleg.
Sejren bringer FCK op på 28 point efter 13 spillerunder.
Københavnerne har et færre end FC Midtjylland, der mandag møder Randers FC.
FCK skal på torsdag forsøge at følge op på en god start i Europa Leagues gruppespil, når holdet gæster Dynamo Kiev.
FCK har fire point efter de to første gruppekampe.
/ritzau/FacebookTwitterKopier linkEmner:Andreas Bjelland (fodboldspiller)|Esbjerg|FC København|Joni Kauko (fodboldspiller)|Fodbold




https://www.dr.dk/sporten/fodbold/superliga/minut-minut-broendby-henter-tre-sikre-point-i-lyngby






https://www.dr.dk/sporten/fodbold/kvindeligaen/fortuna-napper-foerstepladsen-efter-broendby-skuffelse-i-aarhus

KvindeligaenFortuna napper førstepladsen efter Brøndby-skuffelse i AarhusBrøndby tabte overraskende til VSK Aarhus, og da Fortuna Hjørring slog BSF sikkert, overtager nordjyderne ligaens førsteplads.
Billedet er fra Fortuna Hjørrings 4-0-nederlag til Lyon i Champions League.
Det gik noget bedre for nordjyderne søndag mod BSF.
Af Kasper Heide Lund20.
okt.
2019 kl.
19.
26Læs opBrøndby kunne med en sejr i Aarhus over VSK i dag overtage førstepladsen i Kvindeligaen.
Stillingen i KvindeligaenFortuna Hjørring - 23 point (11 kampe)Farum BK - 23 point (11 kampe)Brøndby - 22 point (11 kampe)FC Thy-ThistedQ - 14 point (11 kampe)KoldingQ - 14 point (11 kampe)VSK Aaarhus - 12 point (10 kampe)OdenseQ - 10 point (11 kampe)BSF - 2 point (10 kampe)Efter 14.
runde kvalificere holdene i top-6 sig til forårets slutspil.
Lørdag tabte Farum BK nemlig overraksende til KoldingQ, hvilket betød, at de gule fra den københavnsk vestegn med tre point mod VSK Aarhus ville blive ny etter i den bedste fodboldrække for kvinder.
Men sådan skulle det ikke gå.
I stedet måtte Brøndby se sig slået 3-2 i Aarhus.
Nederlaget skyldtes ikke mindst, at favoritterne fra hovedstaden efter 36 minutters spil var nede med 3-0.
Trods to mål af gæsternes Josefine Hasbo før pausen formåede Brøndby ikke at ændre på, at holdet måtte rejse skuffede hjem med et 3-2-nederlag i bagagen.
Det betød, at Fortuna Hjørring i stedet kunne indtage Kvindeligaens førsteplads, efter vendelboerne slog bundholdet BSF med 4-0.
Med sejren på hjemmebane ligger Fortuna Hjørring á point med Farum BK på ligaen førsteplads, men nordjyderne rykker op som nummer to på grund af en bedre målscore.
Med fire kampe igen af grundspillet kan BSF matematisk stadig nå at komme med i top-6, men det ser svært ud for holdet.
FacebookTwitterKopier linkEmner:Aarhus|Brøndby|Fortuna Hjørring|Farum|Fodbold




https://www.dr.dk/musik/dansk-rapper-maatte-udskyde-droemmen-efter-faengselsdom-nu-er-han-faerdig-med-kriminalitet

MusikDansk rapper måtte udskyde drømmen efter fængselsdom: Nu er han færdig med kriminalitet Efter en turbulent tid har rapperen Carmon endelig fået sit nye album på gaden.
© Universal Music / Grafik: Oliver SeppoAf Ellen Kirstine Jensen20.
okt.
2019 kl.
15.
05Læs opSkældsord, hiphop-beats og fortællinger fra livet på gaden.
Det er i høj grad det, det dominerer de danske hitlister lige nu, og posen af rappere med brogede baggrunde og vers fra virkeligheden lader til at være bundløs.
Et af de seneste skud på rapperstammen er Carmon, der er aktuel med albummet 'Tålmodighed'.
En titel, der afspejler, at den unge rapper midlertidigt har måttet parkere sit musikalske eventyr for at afsone en dom i spjældet.
- Der har været afsoning og varetægtsfængsling.
Der er folk, der stadig sidder inde, og der er folk, der ikke er her mere.
Der er sket rigtig meget i mit liv på kort tid, siger Carmon uden at ville gå yderligere i detaljer.
Lyt til nummeret 'Jailhouse', hvor Carmon fejrer sin løsladelse:Carmon feat.
Branco - JailhouseKriminaliteten hører fortiden tilDen 22-årige rapper, der er vokset op i Nivå nord for København, er ikke bange for at fortælle om det kriminelle liv i sine tekster.
Og selvom nogen måske kunne frygte, at rapnumre om vold og narkohandel glorificerer en lovløs livsstil, så mener Carmon ikke, at det er det budskab, han sender til sine lyttere.
- Jeg opfordrer ikke til sådan noget der.
Det er det værste og noget af det dummeste, man kan bruge sin tid på.
Det er spild af god energi.
Jeg har bare stået i lorten, og det er det, jeg snakker ud fra.
For Carmon er det vigtigt, at de unge drenge, der lytter til hans musik, ikke går i hans fodspor.
For selvom han selv har flirtet med det kriminelle liv, synes han ikke, at det er et liv, der er værd at holde fast i.
Kriminaliteten har nemlig tidligere sat en midlertidig kæp i hjulet på Carmons drømme, og han sværger derfor også, at livet som kriminel hører fortiden til.
Men selvom rapperen selv er blevet klogere, så tvivler han på, at hans personlige åbenbaring vil få nogen indflydelse på de drenge, der selv står midt i det.
Jeg føler, at det stadig hænger på mig, at jeg har været kriminel.
Man er bare stemplet ved første øjekast.
Og det forsøger jeg at komme af med.
Carmon- Jeg håber, at de unge lærer af mine fejl.
Det tror jeg bare desværre ikke, at de gør.
Det er der aldrig nogen, der gør.
Man skal altid brænde fingrene selv, før man forstår det, siger han.
Og det har Carmon i den grad.
Og hans kriminelle fortid spøger stadig.
- Jeg føler, at det stadig hænger på mig, at jeg har været kriminel.
Man er bare stemplet ved første øjekast.
Og det forsøger jeg at komme af med, siger Carmon.
Lyt til 'Bando' af Carmon, imens du læser:Carmon - BandoFællesfortællinger fra gadenCarmon er kun én af en række nye danske rappere, der har været på kant med lovens lange arm.
For eksempel har Jamaika, den syngende rapper fra Vejle, flere gange været nødsaget til at sætte karrieren på pause, fordi han har skullet afsone en dom i fængslet.
Læs også:Først var han kriminel, nu er han Danmarks nye rapstjerne: 'Mange på min alder har gjort alt rigtigt - og intet opnået'De to rappere har da også fundet fælles fodslag, og meget af det musik, vi har hørt fra Carmon det sidste år, er lavet i fællesskab med Jamaika.
Lyt til streaminghittet 'Sidechick' af Carmon og Jamaika her:Carmon feat.
Jamaika - SidechickFor Carmon var det helt naturligt at finde sammen med Jamaika.
De to har nemlig meget tilfælles.
- Fra starten var kemien der bare mellem Jamaika og jeg.
Vi har lidt samme baggrund på trods af, at vi bor to forskellige steder i landet.
Det hele gik bare op i en højere enhed, da vi slog hovederne sammen for første gang.
Carmon uddyber:- Det er ham, jeg på musikalsk plan kan relatere bedst til.
Vi prøver at lave musik til folk, der har stået i samme situation som os.
Eller står i den lige nu.
Jamaika gæster da også Carmons nye album, der desuden er spækket med gæsteoptrædener fra en række markante danske rappere; herunder Stepz, Sivas og Danni, der er Carmons fætter og den anden halvdel af rapduoen DC.
Den 22-årige Carmon vil ikke afsløre, hvad han har siddet inde for.
Ser sig ikke tilbageFor Carmon har det været en kæmpe oplevelse at arbejde sammen med de største spillere på den danske rapscene.
- Det er fedt og motiverende, og det giver én blod på tanden.
Man får lyst til at blive bedre hele tiden, når man arbejder sammen med nogen, der inspirerer en så meget.
- Alle de mennesker, jeg har på pladen, er perfekte features.
Jeg ville ikke kunne undvære én eneste, og jeg ville ikke have flere med.
Jeg er meget tilfreds - og der skal ellers meget til, før jeg er tilfreds, siger Carmon.
De sange, der siger noget om livet, har langt større værdi, fordi det er nogle sange, jeg kan lytte til om ti år og stadig synes, at de er fede.
CarmonSærligt tilfreds er Nivå-rapperen da også med sangen 'Ved ikke', der dokumenterer pinslerne ved et liv på gaden.
For når en sang siger noget om livet, er den, ifølge Carmon, mere tidløs.
- I 'Ved ikke' tænker jeg meget højt om alle de her ting, man foretager sig på gaden.
Alt den splid mellem folk, alle de ting man oplever til daglig, når man lever sådan et liv, siger han og tilføjer:- Og jeg tror egentlig, at det er derfor, at den betyder så meget for mig.
De sange, der siger noget om livet, har langt større værdi, fordi det er nogle sange, jeg kan lytte til om ti år og stadig synes, at de er fede.
Lyt til 'Ved ikke' her:Carmon - Ved IkkeSelvom Carmons album 'Tålmodighed' har været lang tid undervejs og altså endelig blev udgivet i september, så har han ingen planer om at sænke farten.
Den unge rapper er allerede i studiet igen, og han fortæller, at fremtiden vil byde på et samarbejde med udenlandske artister.
Han vil dog ikke afsløre, hvem det er.
FacebookTwitterKopier linkEmner:Kriminalitet|Nivå|København|Vejle




https://www.dr.dk/nyheder/udland/libanesere-i-store-gadefester-demonstrerer-mod-dyrere-telefonopkald-politikerne-er

UdlandLibanesere i store gadefester demonstrerer mod dyrere telefonopkald: 'Politikerne er skideligeglade med os'Et sjældent samlet libanesisk folk har fået nok af arbejdsløshed, forurening og korrupte politikere.
© ScanpixAf Anna Sol Jørgensen20.
okt.
2019 kl.
15.
51 | opdateret 21.
okt.
2019 kl.
10.
20Læs opDet lignede mest af alt store gadefester, da unge som gamle, mænd som kvinder og kristne som muslimer i Libanon i går demonstrerede for tredje aften i streg.
Der var DJ's, mobiltelefoner med lyset tændt i udstrakte arme, og der lød jubel blandt de mange titusinde mennesker, der var mødt op til protester i mange af landets store byer.
De samme scener udspiller sig i byer igen i dag, og i hovedstaden Beirut er omkring 100.
000 mennesker samlet for at fortsætte protesterne.
- Det ligner måske et karneval eller en festival.
Folk fejrer, at vi står samlet mod regeringen, siger Marwan Hamdam, der er en af de titusinder af libanesere, der har demonstreret de seneste dage.
Marwan Hamdam er 39 år, filmproducer og bor i Beirut.
De her fejringer under demonstrationerne er en hyldest til livet.
Marwan Hamdam, demonstrant i BeirutProtesterne blev udløst torsdag aften.
Det skete, efter at landets regering havde varslet at indføre en skat på telefonopkald på tjenesten WhatsApp, der er en app til telefonopkald og sms'er, og som bliver brugt af langt de fleste libanesere.
Det lyder som en lille ting.
Men den skat var dråben, der fik bægeret til at flyde over for mange libanesere, der beskylder politikerne for at være bundkorrupte, og at den korruption har smadret landets økonomi.
Marwan Hamdam har tænkt sig at demonstrere, så længe der bare er fem mennesker, der stadig er på gaden.
(© PRIVATFOTO)- Vi har lidt i årevis nu på grund af den virkelig dårlige økonomiske og sociale situation her i Libanon.
Økonomien er ved at kollapse.
- Her er ingen job, ingen penge, og regeringen er korrupt.
Politikerne er skideligeglade med os, siger Marwan Hamdam.
Regeringen har efter protesterne droppet at indføre skat på WhatsApp.
Men det får ikke demonstranterne til at blive hjemme.
- Vi er ved at dø langsomt.
De her fejringer under demonstrationerne er en hyldest til livet.
Vi er i live.
Vi vil leve.
Vi vil ikke lade dem slå os ihjel, siger Marwan Hamdam.
I flere af de store byer i Libanon udviklede demonstrationerne sig til store fester i går aftes:'Revolution, revolution, revolution'Den lille skat på WhatsApp kommer i kølvandet på årevis med en mildt sagt skrantende økonomi i Libanon.
Arbejdsløsheden er oppe på 25 procent, og landet er dybt forgældet og skylder 150 procent af sin statskasse væk til både andre stater og banker.
Først i juli lykkedes det regeringen at lande en aftale om et budget for i år.
Med den fulgte en række skatter, der rammer befolkningen.
I september erklærede premierminister Saad al-Hariri landet i økonomisk undtagelsestilstand.
Landet har en seriøs skraldekrise, der har stået på siden 2015, hvor en stor losseplads lidt udenfor Beirut lukkede ned.
Det er stadig ikke lykkedes regeringen at finde en løsning på at håndtere de store mængder affald, og skrald bliver dumpet langs hovedveje i stedet.
En køretur sydpå fra Beirut er en blandet fornøjelse.
Hovedvejen går langs kysten og igennem store bananplantager.
Men udsigten bliver forstyrret af en umiskendelig sødlig stank, der strømmer ind ad vinduerne med jævne mellemrum.
Det er lugten af skrald, der bliver brændt af.
Og det er afbrænding, der har store sundhedsmæssige konsekvenser.
Overalt i landet er der store demonstrationer mod regeringen.
80 kilometer syd for Beirut ligger havnebyen Tyre.
Byen bryster sig af at have noget af det reneste vand langs hele Libanons 225 kilometer lange kyst ud til Middelhavet.
Der skal heller ikke meget til, for at man i Libanon kan kalde havet renere end andre steder.
Mange steder bliver både skrald og kloakker tømt direkte ud i havet, der mange steder er så forurenet af kolibakterier fra menneskers afføring og kemisk affald, at det er decideret sundhedsskadeligt at bade i det.
Selv i Tyre, hvor mange indbyggere er stolte af det rene hav, er der problemer.
Hoteller er den seneste tid begyndt at hælde kloakvand direkte ud i havet, hvor der ellers holder havskildpadder til, som lægger æg på sandstranden.
Og også i Tyre er der store demonstrationer, hvor den kvindelige fodboldtræner Aseel Basma har indtaget en ledende rolle i demonstrationerne.
Aseel Basma er fodboldtræner og zumbainstruktør i Tyre i det sydlige Libanon.
(© PRIVATFOTO)Hendes mål er det samme som for de mange andre demonstranter.
Hun vil have ændringer i det politiske system.
Det skal være slut med korruption og den dårlige økonomi, der er ved at tvinge landet i knæ.
Aseel Basma er midt i en demonstration og kan ikke tale i telefon samtidig, men i en besked skriver hun:- Revolution, revolution, revolution, revolution, revolution, revolution.
Krigen i Syrien har ramt LibanonI den østlige del af Libanon ligger Bekaa-dalen, der er en lang dal, der strækker sig langs den syriske grænse.
Her mærker libaneserne et andet af de store problemer i Libanon.
Nemlig de op mod 1,5 millioner flygtninge fra Syrien.
Johaina Jarrah er 35 år og bor i Bekaa i Libanon.
Langs hovedvejen i dalen ligger der teltlejre, der efter knap otte års krig i Syrien mere eller mindre er blevet permanente installationer i dalen.
Flygtningene i sig selv lægger et stort pres på Libanons i forvejen forfaldne infrastruktur og økonomi.
Men krigen i Syrien har også betydet, at Libanons eksport er medtaget.
- Vi havde en stor eksport gennem Syrien, så det har påvirket vores økonomi direkte, siger 35-årige Johaina Jerrah.
Hun er uddannet i lægemiddelindustrien, men ifølge hende gjorde økonomien, at hun ikke længere kunne arbejde på et af landets sygehuse.
I stedet arbejder hun nu som aktivist og som sikkerhedskonsulent for nødhjælpsorganisationer i Bekaa-dalen.
De seneste dage har hun været med til at samle folk til demonstrationer i området, eftersom vejene til Beirut har været blokeret.
Men i dag er hun på vej til Beirut for at demonstrere.
- Det her handler ikke bare om WhatsApp.
Det er en masse ting, der har hobet sig op over flere år.
Det rammer alle libanesere, og regeringen har bare set igennem fingre med det hele.
- Vi vil have Hariri til at gå af som premierminister.
Vi håber, at politikerne vil aflevere de stjålne penge tilbage til deres folk.
At politikerne får nedbragt gælden.
At Libanon vil rejse sig igen, siger hun.
Demonstrationerne i Libanon er vokset dag for dag siden i torsdags.
 Demonstrationerne i Libanon er vokset dag for dag siden i torsdags.
 Demonstrationerne i Libanon er vokset dag for dag siden i torsdags.
 Demonstrationerne i Libanon er vokset dag for dag siden i torsdags.
1 / 4Demonstrationerne i Libanon er vokset dag for dag siden i torsdags.
1 / 4Demonstrationerne i Libanon er vokset dag for dag siden i torsdags.
2 / 4Demonstrationerne i Libanon er vokset dag for dag siden i torsdags.
3 / 4Demonstrationerne i Libanon er vokset dag for dag siden i torsdags.
4 / 4Et sjældent samlet folkLibanon er på mange måder et sammensat land med et hav af forskellige politiske partier, der er forankret i forskellige religiøse sekter.
LibanonLibanon huser en befolkning på cirka seks millioner mennesker.
Halvanden million af dem er syriske flygtninge, mens omkring en halv million er statsløse palæstinensere.
Landets størrelse svarer til lidt mere end Sjælland og Fyns areal til sammen.
Nabolandene er Syrien mod øst og nord, mens Libanon grænser op til Israel mod syd.
Borgerkrigen i Libanon varede fra 1975 til 1990 og kostede omkring 150.
000 mennesker livet.
Det kan også ses i landets regering, og det er vedtaget ved lov, at præsidenten skal være kristen.
Premierministeren skal være sunnimuslim, mens formanden for parlamentet skal være shiamuslim.
Derudover er der også en lang række religiøse mindretal repræsenteret gennem deres partier i regeringen.
Men demonstrationerne har intet med religion at gøre.
Tværtimod.
- Det her har intet med partipolitik eller religion at gøre.
Det her er alle.
Det er for mænd og for kvinder, og folk, der kun vil kritisere et enkelt parti, bliver bedt om at forlade demonstrationerne, siger Johaina Jarrah.
Og for Marwan Hamdam i Beirut er det også specielt, at det libanesiske folk står så samlet, som de gør nu:- Det er ret unikt.
Men folk har simpelthen fået nok.
Selv i den sydlige del af landet, hvor det er de shiitiske partier Hizbollah og Amal, der kontrollerer som diktatorer.
Udenrigsministeriet advarer mod demonstrationerneDe første to dages demonstrationer i landet gik voldsomt for sig.
Mens demonstranter angreb parlamentsbygningen i det centrale Beirut, blev militæret sat ind for at hjælpe politiet med at slå oprøret tilbage.
Tåregassen hang tykt i luften, og der blev ad flere omgange affyret skud.
Flere demonstranter har råbt nedladende slagord om præsidenten, Michel Aoun.
- Tyv, tyv, Michel Aoun er en tyv, lød det blandt andet i går.
Og det er på trods af, at fornærmelser af præsidenten kan koste en tur i fængsel.
Det danske udenrigsministerium har da også opdateret sin rejsevejledning for Libanon og advarer danskere om at holde sig fra demonstrationerne, da "de kan udvikle sig voldeligt".
De to første dages demonstrationer i Beirut udviklede sig til sammenstød mellem demonstranter, politi og militæret.
 De to første dages demonstrationer i Beirut udviklede sig til sammenstød mellem demonstranter, politi og militæret.
 De to første dages demonstrationer i Beirut udviklede sig til sammenstød mellem demonstranter, politi og militæret.
1 / 3De to første dages demonstrationer i Beirut udviklede sig til sammenstød mellem demonstranter, politi og militæret.
1 / 3De to første dages demonstrationer i Beirut udviklede sig til sammenstød mellem demonstranter, politi og militæret.
2 / 3De to første dages demonstrationer i Beirut udviklede sig til sammenstød mellem demonstranter, politi og militæret.
3 / 3Protesterne har allerede haft nogle effekter.
Natten til i dag har det kristne koalitionsparti De Libanesiske Styrker trukket sig ud af regeringen.
Premierminister Saad el-Hariri gav fredag sig selv og sin regering en deadline på 72 timer for at finde løsninger på, hvordan den økonomiske krise kan afværges.
Men det tror Marwan Hamdam langt fra på.
- Det er ikke muligt.
Det er langt mere kompliceret end det.
Regeringen er nødt til at gå af.
Hvad der kommer efter kan måske være værre.
Men måske bliver det bedre.
- Jeg kommer i hvert fald til at demonstrere, så længe der bare er fem andre, der gør det, siger han.
Rettelse: I faktaboksen om Libanon fremgik der tidligere ved en fejl, at borgerkrigen sluttede i år 2000, men det er nu ændret til 1990.
Ligeledes er det rettet, at Syrien ligger øst og nord for Libanon og ikke vest og nord, som der stod.
FacebookTwitterKopier linkEmner:Beirut|Libanon|Demonstrationer|Økonomi|Twitter




https://www.dr.dk/sporten/fodbold/superliga/schwartz-og-silkeborg-saenker-agf-i-vild-kamp

SuperligaSchwartz og Silkeborg sænker AGF i vild kampEn scoring i det 88.
minut sikrede søndag sæsonens første sejr til Silkeborg, da holdet slog AGF med 4-3.
20.
okt.
2019 kl.
16.
24Læs opDet blev til sæsonens første sejr, da Silkeborg IF søndag vandt 4-3 ude over AGF på et mål i det 88.
minut af Anders HagelskjærKampen bølgede frem og tilbage, men i sidste ende var AGF ikke skarp nok, for det skulle være blevet til langt mere end tre mål for hjemmeholdet.
Silkeborg er dog fortsat sidst i 3F Superligaen med seks point efter 13 kampe, mens AGF er på fjerdepladsen med 20 point.
Midtbanespiller Mathias Hebo Rasmussen bragte Silkeborg i front efter 26 minutter med et flot langskud.
AGF fik dog svaret hurtigt igen to minutter efter.
Formstærke Mustapha Bundu modtog en lang bold og fik på akrobatisk vis drejet rundt om sig selv og vippet bolden i mål til 1-1 efter skidt forsvarsspil.
Skuffede AGF-spillere efter nederlaget.
 Silkeborg juler over sæsonens først sejr.
1 / 2Skuffede AGF-spillere efter nederlaget.
1 / 2Silkeborg juler over sæsonens først sejr.
2 / 2Hjemmeholdets fans skulle heller ikke vente længe på et føringsmål til AGF, for det faldt to minutter senere.
Et fladt indlæg fra back Casper Højer landede for fødderne af angriber Patrick Mortensen, som sikkert lagde bolden i kassen.
Efter scoringen trak det flere gange op til yderligere AGF-mål, men det var Silkeborg, der fik udlignet kort inden pausen.
Angriber Ronnie Schwartz modtog ud af det blå en dyb stikning, som han på fornemmeste vist lobbede over AGF-målmanden.
AGF kom på 3-2 i det 47.
minut, da Patrick Mortensen fra tæt hold gav hjemmeholdet føringen med sin anden scoring i kampen.
Bedst som man troede, at hjemmeholdet skulle udbygge føringen, fik Silkeborg tilkendt et straffespark.
Det udnyttede Ronnie Schwartz på sikker vis, da han med sit andet mål i opgøret udlignede til 3-3.
I det 88.
minut kom forløsningen for Silkeborg, da forsvarsspiller Anders Hagelskjær fik pandet et indlæg i kassen til 4-3.
/ritzau/FacebookTwitterKopier linkEmner:AGF|Ronnie Schwartz (fodboldspiller)|Silkeborg|Fodbold|Silkeborg IF




https://www.dr.dk/nyheder/udland/brexit-krisen-har-skaerpet-interessen-de-unge-briter-vil-studere-politik

UdlandBrexit-krisen har skærpet interessen: De unge briter vil studere politikPolitik er skræmmende og et stort pres, men jeg vil ikke lade mig slå ud af det, siger 17-årig studerende.
- Den hårde - og ofte giftige -  tone i debatten om brexit på sociale medier har gjort indtryk på unge briter.
)20.
okt.
2019 kl.
14.
01Læs opMens brexit har skabt en dyb splittelse i Storbritanniens befolkning, så har krisen dog medført mindst en klar vinder: De britiske universiteters samfundsvidenskabelige og politiske fakulteter.
Siden debatten om EU tog til i forbindelse med den britiske EU-folkeafstemning i 2016, er antallet af ansøgere til politiske studier steget 28 procent.
Det viser en opgørelse fra optagelsesorganet Ucas.
Antallet af ansøgninger er steget fra 34.
275 i 2013 til 47.
445 i 2018, viser tal fra Ucas, som administrerer ansøgninger til de højere læreanstalter i landet.
Giftig tone gør indtrykUdviklingen på fakulteterne modsvares af en tilsvarende trend i interessen for politiske kurser på forskellige skoler og institutioner landet over.
Det er frygteligt at sige det, men desto mere usund og desto mere splittelse, der skabes af debatten, desto bedre er det for politik.
Jon Tonge, professor i politikAntallet af studerende, som er kommet ind på politiske kurser i den fem år lange periode, er steget med 27 procent til 7990.
På Liverpool University siger en professor i politik, Jon Tonge, til BBC, at andre dramatiske politiske begivenheder har bidraget til udviklingen.
- Den skotske folkeafstemning om uafhængighed og parlamentsvalget i 2015 har været med til at skærpe interessen for politik, siger han og tilføjer:- Den hårde - og ofte giftige - tone i debatten på sociale medier har også gjort indtryk på unge.
Det er frygteligt at sige det, men desto mere usund og desto mere splittelse, der skabes af debatten, desto bedre er det for politik, siger Tonge til BBC.
Trump har også haft betydningChristopher Massey, lektor i politik på Teesside University, siger til BBC, at også valget af Donald Trump til USA's præsident og klimaaktivisterne som Extinction Rebellion har haft stor betydning.
- I dag kan man ikke undgå politik.
Det overgår endda populærkulturen med medieberømtheder på forsiderne, fordi folk ved, at det skaber vores tilværelse, siger Christopher Massey til BBC.
En ung studerende på York College, Ted Hollas, siger til BBC, at han vil studere politik efter at have fulgt brexit meget tæt.
- Jeg hører folk sige, at brexit keder dem, men jeg er virkelig interesseret i hver eneste ny udvikling.
Jeg sætter pris på dramaet.
Jeg tror, at jeg vil gå ind i politik.
Det er sikkert skræmmende og et stort pres, men jeg vil ikke lade mig slå ud af det, siger den 17-årige Ted Hollas.
/ritzau/FacebookTwitterKopier linkEmner:Donald Trump (politiker)|BBC|Storbritannien|EU|EU-forhold




https://www.dr.dk/nyheder/udland/usas-forsvarsminister-er-i-afghanistan-med-taliban-udspil

UdlandUSA's forsvarsminister er i Afghanistan med Taliban-udspilUSA afbrød fredsforhandlinger med Taliban i september efter angreb, men håber på nye forhandlinger snart.
En såret dreng bliver båret til et hospital i Afganistans Nangarhar-provins, hvor der fredag blev dræbt mellem 65-70 mennesker ved et bombeangreb.
20.
okt.
2019 kl.
15.
50Læs opUSA's forsvarsminister, Mark Esper, ankom søndag til Afghanistan, mens USA kæmper for at bringe Taliban til forhandlingsbordet.
Det skriver Reuters.
- Formålet er stadig at nå frem til en fredsaftale på et tidspunkt, en politisk aftale.
Det er den bedste vej fremad, siger Esper, som håber, at nye forhandlinger med Taliban vil starte inden for kort tid.
Taliban har i dag kontrol over et større område end på noget tidspunkt siden 2001, hvor bevægelsen blev fjernet fra magten af en koalition under ledelse af USA.
4313 civile såret eller dræbtI perioden mellem juli og september blev 4313 civile såret eller dræbt i krigen med det islamistiske Taliban, viser tal fra FN.
Det var 42 procent flere end i samme periode sidste år.
Præsident Donald Trump afbrød fredsforhandlinger med Taliban i september efter en serie af blodige bombemassakrer og angreb, selv om der var fremskridt ved forhandlingsbordet.
- Hvis Taliban ikke kan holde våbenhvilen under disse vigtige fredsforhandlinger, og endda dræber 12 uskyldige mennesker, så har de ikke styrken til at forhandle en meningsfuld aftale på plads, skrev Trump efter angrebet i september, hvor også en amerikansk soldat blev dræbt.
Præsidenten besøgte bomberamt landsbyAfghanistans præsident, Ashraf Ghani, besøgte søndag en landsby 50 kilometer fra Jalalabad, hvor der fredag blev dræbt mellem 65 og 70 mennesker ved et bombeangreb i en moské.
Angrebet skete i Nangarhar-provinsen.
Moskéens tag faldt sammen som følge af den voldsomme eksplosion under fredagsbønnen.
Lokale myndigheder vurderer, at der var over 250 mennesker samlet til bøn, da bombeangrebet fandt sted.
Ingen militant gruppe har taget skylden for angrebet.
Usikkerhed om præsidentvalgDet er usikkert, hvorvidt præsident Ghani vil kunne beholde sin præsidentpost.
Efter anden runde af præsidentvalget i september gør både han og rivalen Abdullah Abdullah, der er øjenlæge og tidligere udenrigsminister, krav på sejren.
Valgkommissionerne har flere gange udskudt offentliggørelsen af valgresultatet.
Ghani og Abdullah rivaliserede også om præsidentposten ved valget i 2014.
De gjorde begge krav på sejren efter megen vold og åbenlys svindel, som kastede landet ud i en forfatningsmæssig krise.
/ritzau/ReutersFacebookTwitterKopier linkEmner:Donald Trump (politiker)|Taliban|Afghanistan|USA|Krige og væbnede konflikter




https://www.dr.dk/sporten/fodbold/superliga/sprudlende-nordsjaelland-saetter-soenderjyske-paa-plads

SuperligaSprudlende Nordsjælland sætter Sønderjyske på pladsMikkel Damsgaard leverede en kandidat til årets mål, da et velspillende FC Nordsjælland-hold slog Sønderjyske.
20.
okt.
2019 kl.
16.
11Læs opSpillerne fra FC Nordsjælland viste høj kvalitet i opspil og afslutninger i søndagens udesejr på 4-1 over Sønderjyske i Superligaen.
De nordsjællandske gæster scorede en stribe flotte mål, men særligt Mikkel Damsgaards perlemål til 1-0 var i den mindeværdige ende af skalaen.
De tre point bringer FC Nordsjælland op på 20 af slagsen i Superligaen.
Med sejren stryger holdet op på sjettepladsen før Brøndbys kamp mod Lyngby, mens Sønderjyske er nummer ni.
Nordsjælland havde blot vundet en af de seneste fire ligakampe, men det var glemt, da Damsgaard hamrede bolden op i krydset i det niende minut.
Den formidable scoring slog tonen an for en chancerig halvleg.
Mikkel Damsgaard gjorde det med et flot mål til 1-0 for FC Nordsjælland.
 Mart Lieder og Jacob Steen Christensen i kamp om bolden.
1 / 2Mikkel Damsgaard gjorde det med et flot mål til 1-0 for FC Nordsjælland.
1 / 2Mart Lieder og Jacob Steen Christensen i kamp om bolden.
2 / 2Efter 22 minutter viste den omskolede højre back Jeppe Simonsen, at han ikke helt har glemt sin tid som angriber, da han elegant vippede bolden over Nordsjællands fremstormende målmand Nicolai Larsen til 1-1.
Begge hold kunne - og burde måske - have scoret flere gange før pausen.
Nordsjællænderne ærgrede sig over, at Isaac Atanga skød på stolpen, og Mohammed Kudus' forsøg blev pillet flot af Sønderjyskes målmand Sebastian Mielitz.
Og i den anden ende manglede stopperen Patrick Banggaard skarphed, da han fik chancen foran mål.
Hvor afslutningen gjorde FC Nordsjællands første mål seværdigt, var det opspillet til holdets andet kort efter pausen, der gjorde størst indtryk.
Mikkel Rygaard fandt på elegant vis Atanga, som så sit flade indlæg blive prikket i kassen af forsvarsspiller Kian Hansen.
2-1 blev til 3-1, da Atanga endnu en gang var i oplæggerens rolle efter 50 minutter, og opskriften var den samme.
En snedig aflevering fra Rygaard fandt en fri Atanga i højre side af feltet, og inde foran sparkede Damsgaard det flade indlæg i mål.
Målet gav gæsterne lidt pusterum, mens Sønderjyske skulle flytte spillet længere frem på banen i håb om et comeback.
Det gav Nordsjælland den ene farlige omstilling efter den anden, og med 11 minutter igen satte Kudus punktum på en friløber.
/ritzau/FacebookTwitterKopier linkEmner:FC Nordsjælland|Kian Hansen (fodboldspiller)|Mohammed Kudus (fodboldspiller)|Sjælland|Fodbold




https://www.dr.dk/sporten/fodbold/superliga/horsens-slider-tre-point-hjem-i-bundbrag-mod-hobro

SuperligaHorsens slider tre point hjem i bundbrag mod HobroAC Horsens slog Hobro med 1-0 og overhaler dermed sin direkte modstander i superligatabellen.
20.
okt.
2019 kl.
14.
06Læs opAC Horsens trak sig sejrrigt ud af den vigtige bundkamp mod Hobro på hjemmebane med 1-0 i 3F Superligaens 13.
spillerunde.
Sejren søndag eftermiddag betyder, at østjyderne overhaler Hobro i tabellen og lægger sig på 11.
-pladsen med 14 point, mens Hobro har 12 point på 12.
-pladsen.
Horsens spillede en solid omgang fodbold og tillod ikke, at Hobro fik kampen over på egne præmisser.
Forsvarsspilleren Malte Kiilerichs flotte mål var nok til at sikre Horsens sejren.
Det var et angrebsivrigt Horsens-mandskab, der var i teten fra kampens start.
Hjemmeholdet forsøgte sig ofte med hurtige og direkte igangsætninger mod hurtigløberen Jannik Pohl i angrebet.
Hobro havde problemer med at holde på bolden, hvilket gav hjemmeholdet gode arbejdsbetingelser.
Lidt uvant spillede Horsens bolden mest langs jorden og lykkedes godt med det.
Michael Lumb og Emmanuel Sabbi tumler rundt.
 Peter Sørensen, træner for Hobro, smiler til AC Horsens træner, Bo Henriksen.
1 / 2Michael Lumb og Emmanuel Sabbi tumler rundt.
1 / 2Peter Sørensen, træner for Hobro, smiler til AC Horsens træner, Bo Henriksen.
2 / 2Efter 18 minutter fik Horsens holdets største mulighed i første halvleg, da midterforsvareren Malte Kiilerich steg til vejrs efter et hjørnespark, men hans hovedstød gik forbi mål.
Herefter var det ad to omgange tæt på, at Hobro-angriberen Pål Alexander Kirkevold kunne sende Hobro foran, men heldet var ikke med nordmanden.
Derfor gik de to mandskaber til pause med 0-0.
Horsens fortsatte de lovende takter efter pausen, og selv om der også blev misbrugt flere muligheder, lykkedes det at komme foran ti minutter efter sidebyttet.
Malte Kiilerich viste klassen foran kassen, da han flot bankede hjemmeholdet foran med 1-0 på en halvflugter, efter at han selv havde taget bolden ned i feltet.
Hobro skulle nu jagte udligningen, men gæsterne blev aldrig farlige foran mål.
Kort før tid fik Horsens smidt midtbanespilleren Bjarke Jacobsen ud med et direkte rødt kort efter en voldsom tackling.
De få sekunder i overtal hjalp dog ikke Hobro, som tabte for tredje superligakamp i træk.
/ritzau/FacebookTwitterKopier linkEmner:Hobro|Horsens|Fodbold|AC Horsens|3F




https://www.dr.dk/nyheder/indland/politikontrol-i-hele-landet-skal-fa-trafikanter-vaek-fra-mobilen

IndlandPolitikontrol i hele landet skal få trafikanter væk fra mobilenPolitiet vil stoppe uopmærksomme trafikanter i hele næste ugePolitiet vil sætte en ekstra indsats ind for at stoppe uopmærksomme bilister i trafikken.
20.
okt.
2019 kl.
13.
20Læs opI den kommende uge er der endnu større chance for at blive stoppet, hvis man som bilist fifler med mobilen eller gps'en, mens man kører bil.
Politiet vil nemlig sætte en ekstra indsats ind for at stoppe uopmærksomme bilister i trafikken.
Kontrollen vil være i alle landets 12 politikredse.
Indsatsen skal støtte Rådet for Sikker Trafiks landsdækkende kampagne "Kør bil, når du kører bil", der opfordrer bilisterne til at holde blikket på vejen.
Læs også:Hold øjnene på vejen: Politiet sætter ind mod uopmærksomme trafikanterUopmærksomhed hos bilisten er en faktor i hver tredje dødsulykke.
En undersøgelse fra 2017 viser, at seks procent af alle førere af personbiler og varevogne udfører en handling, der kan distrahere dem i trafikken.
Eksempelvis sidder de med mobilen, indstiller gps og spiser eller drikker, mens bilen er i fart.
Rigspolitiet har frem mod 2020 sat uopmærksomhed som et af tre skærpede fokuspunkter.
/ritzau/FacebookTwitterKopier linkEmner:Biltrafik|Trafik|Rådet for Sikker Trafik|Rigspolitiet|Vejtrafik




https://www.dr.dk/nyheder/politik/vanopslagh-om-partifaelles-smaekken-med-doeren-jeg-er-ikke-enig-i-kritikken

PolitikVanopslagh om partifælles smækken med døren: 'Jeg er ikke enig i kritikken'Liberal Alliances partileder, Alex Vanopslagh, fastholder, at han er leder for et liberalt parti.
Alex Vanopslagh svarer på kritik fra sin nu tidligere partifælle.
Af Emil Søndergård Ingvorsen20.
okt.
2019 kl.
13.
27 | opdateret 20.
okt.
2019 kl.
13.
43Læs op- Christina Egelund har i dag meddelt, at hun forlader Liberal Alliance.
Christina har gjort et stort arbejde for partiet i mange år.
Jeg kan forstå, at Christina forlader os, fordi hun ikke synes, at LA er et rigtigt liberalt parti.
Det er jeg ikke enig i.
Således lyder det fra Liberal Alliances partileder, Alex Vanopslagh, på Facebook, efter at partiets tidligere politiske ordfører Christina Egelund tidligere i dag meddelte, at hun har meldt sig ud af Liberal Alliance.
Læs også:Tidligere toppolitiker i Liberal Alliance melder sig ud: Kampen for et liberalt parti er tabtLiberal Alliance er et liberalt parti.
For os er troen på, at vi hver især må og bør søge vores egen lykke under ansvar for samfundet omkring os en helt central værdi.
Alex Vanopslagh på FacebookOg Christina Egelund havde adskillige kritiske bemærkninger, da hun fortalte til DR Nyheder, at hun meldte sig ud af partiet.
- For mig er det helt tydeligt, at Liberal Alliance ligesom mange andre partier er splittet mellem en national strømning på den ene side og en moderne, liberal strømning på den anden side.
Jeg tilhører den sidste, og jeg oplever, at den strømning er under pres i LA, sagde Christina Egelund og fortsatte:- Det er, som om partiet invaderes af en stigende konservatisme – og så hører jeg ikke længere hjemme der.
Partileder: Liberal Alliance er et liberalt partiDR Nyheder har gentagne gange forsøgt at få et interview med Alex Vanopslagh om kritikken fra Christina Egelund.
Han har dog ikke svaret på henvendelserne, og derfor har vi ikke haft mulighed for at stille opfølgende spørgsmål til den lange kommentar, han har skrevet på sin Facebook-profil.
Han efterlader i sit opslag ingen tvivl om, at han ikke deler Christina Egelunds holdning til partiets tilstand.
- Liberal Alliance er et liberalt parti.
For os er troen på, at vi hver især må og bør søge vores egen lykke under ansvar for samfundet omkring os en helt central værdi.
Det er derfor, vi er helhjertede tilhængere af den frie markedsøkonomi, af at begrænse statens rolle i samfundet og af troen på, at det skal kunne betale sig at gøre en indsats for sig selv og for sine medmennesker, lyder det indledningsvis i det lange opslag.
Christina Egelund har dog allerede fået opbakning fra et andet tidligere toneangivende medlem af partiet.
Tidligere kultur- og kirkeminister Mette Bock (LA) skrev nemlig følgende, da den tidligere politiske ordfører i morges skrev et opslag på Facebook.
- Kære Christina - jeg er fuldstændig enig med dig.
Der er forskel på at være liberal og nationalkonservativ.
Både du og jeg er liberale - og det har naturligvis konsekvenser, skrev Mette Bock.
DR Nyheder har forsøgt at få en uddybende kommentar fra den tidligere minister, men hun er ikke vendt tilbage på vores henvendelser.
FacebookTwitterKopier linkEmner:Alex Vanopslagh (politiker)|Liberal Alliance|Mette Bock (politiker)|Facebook|Christina Egelund (politiker)




https://www.dr.dk/nyheder/udland/urolighederne-fortsaetter-i-chile-tre-draebt-i-supermarkedsbrand

UdlandUrolighederne fortsætter i Chile: Tre dræbt i supermarkedsbrandFor anden nat i træk protesterede chilenerne i nat i hovedstaden Santiago.
En bus i brand i Santiago fredag nat.
Af Maya Nissen20.
okt.
2019 kl.
15.
30Læs opTre personer blev i nat dræbt i en brand i et supermarked, da uroligheder for anden nat i træk ramte den chilenske hovedstad.
Det skriver BBC.
Ifølge byens borgmester, Karla Rubilar, mistede to personer livet i branden, mens en anden døde af sine kvæstelser på hospitalet.
Urolighederne finder sted efter en hævelse af billetpriserne på offentlig transport.
Og de er ikke aftaget på trods af, at præsident Sebastian Piñera har suspenderet prisstigningen.
Protesterne har udviklet sig til en generel modstand mod de høje leveomkostninger i Chile, som har en af Sydamerikas med stabile økonomier.
Under nattens demonstrationer rejste unge demonstranter barrikader og satte ild til busser, mens politiet affyrede tåregas og vandkanoner.
Mindst 300 er blevet anholdt, og 156 betjente og 11 civile er blevet såret, oplyser politiet.
Der var samtidig meldinger om demonstrationer i byerne Concepción, Rancagua, Punta Arenas, Valparaíso, Iquique, Antofagasta, Quillota og Talca.
En brandmand forsøger at slukke en brand i et supermarked, som blev antændt under protester i Valparaiso, Chile, i går.
 En demonstrant løber forbi politiets vandkanoner og tåregas i Santiago i går.
 Demonstranter i gang med at bygge barrikader i Santiago i går.
 Brandmænd på arbejde og busser i brand i Santiago i går.
 Her driver røgen fra en metrostation, som er blevet sat i brand af demonstranter, også i Santiago i går.
1 / 5En brandmand forsøger at slukke en brand i et supermarked, som blev antændt under protester i Valparaiso, Chile, i går.
1 / 5En demonstrant løber forbi politiets vandkanoner og tåregas i Santiago i går.
2 / 5Demonstranter i gang med at bygge barrikader i Santiago i går.
3 / 5Brandmænd på arbejde og busser i brand i Santiago i går.
4 / 5Her driver røgen fra en metrostation, som er blevet sat i brand af demonstranter, også i Santiago i går.
5 / 5Læs også:General indfører udgangsforbud i Chiles hovedstad under uroUdgangsforbud og militær i gaderneDe voldsomme sammenstød har medført, at landets regering har indført undtagelsestilstand i og omkring Santiago.
Samtidig er der udgangsforbud mellem klokken 22 og klokken 7, og militær er blevet indsat i byens gader.
Det er første gang siden slutningen af diktatoren Augusto Pinochets militærregime i 1990'erne, at der har været militær i Chiles gader.
- Målet er at sikre offentlig orden og sikkerheden for både offentlig og privat ejendom.
Der er ikke plads til vold i dette land, siger præsident Piñera ifølge The Guardian i en tv-udtalelse.
Særlige beføjelserUndtagelsestilstanden vil vare 15 dage og give regeringen ekstra beføjelser til at begrænse borgernes ret til at forsamle sig.
Samtidig har regeringen aktiveret lovgivning, der giver myndighederne særlige muligheder for at retsforfølge personer, der deltager i urolighederne.
Ifølge The Guardian betyder det i praksis, at der er mulighed for at give fængselsdomme på op mod 20 år til personer, der bliver fundet skyldige i at hæmme eller beskadige offentlige tjenester.
Det giver grund til bekymring for de mange unge mennesker, der tager del i demonstrationerne, siger Chiles ombudsperson for mindreåriges rettigheder, Patricia Muñoz.
- Vi er utroligt bekymret for de unge mennesker, som er involveret i voldelige konfrontationer med politiet, og deres sikkerhed, men de informationer, vi får fra myndighederne, er meget ensidige, siger hun til The Guardian.
FacebookTwitterKopier linkEmner:Chile|The Guardian|Kriminalitet|BBC|Sydamerika




https://www.dr.dk/sporten/motorsport/kevin-magnussen-skal-hjaelpe-farmand-jan-til-nyt-saede

MotorsportKevin Magnussen skal hjælpe farmand Jan til nyt sædeJan Magnussen får hjælp af sin søn i bestræbelserne på at finde et nyt sæde efter bruddet med Corvette.
Kevin Magnussen ses her sammen med sin far, Jan Magnussen, under et løb i Roskilde i 2014.
Kevin bærer også sin fars navn og hedder egentlig Kevin Jan Magnussen.
20.
okt.
2019 kl.
12.
25Læs opFormel 1-køreren Kevin Magnussen hjælper sin far, Jan Magnussen, med at finde et nyt job i motorsportsverdenen, efter at Jan Magnussen ved årsskiftet takker af hos Corvette Racing og General Motors efter 16 år i folden.
Det siger Jan Magnussen til TV2 Sport.
- Jeg har også brugt Kevin til at få talt ud om situationen, og hvilken retning jeg så skal tage, og hvilke muligheder der er.
Han hjælper mig, så godt han kan.
Hans kontakter er i Formel 1, og jeg tror altså ikke, jeg får et Formel 1-sæde.
- Jeg bruger alle de værktøjer, jeg har, og Kevin hjælper mig, så meget som han overhovedet kan, med folk man kan tale med og kontakter.
Hvis han kender til nogle situationer, som jeg ikke gør, da jeg jo ikke har haft brug for at kigge, så fortæller han mig det, siger Jan Magnussen.
Bruddet mellem Magnussen og Corvette blev meldt ud fredag, men danskeren fortæller til TV2 Sport, at han har vidst det i halvanden måned.
Efter 16 år skal Jan Magnussen fra årsskiftet ikke længere køre for Corvette Racing.
46-årige Magnussen understregede fredag i en pressemeddelelse, at han stadig har en stor sult efter at køre racerløb på højt niveau.
- Jeg er 46 år, og jeg føler mig bestemt ikke færdig.
Jeg elsker at køre ræs, og jeg er stadig sulten efter sejre og mesterskaber.
Men hvis jeg skal nå at prøve nye udfordringer, skal det ske nu.
Og jeg har en klar forventning om at stille op for et nyt team i 2020, lød det fredag fra Jan Magnussen.
/ritzau/FacebookTwitterKopier linkEmner:Jan Magnussen (racerkører)|Kevin Magnussen (racerkører)|TV 2 (tv-kanal)|TV 2 Sport|Formel 1




https://www.dr.dk/sporten/ridning/world-cup-i-dressur-dansk-rytter-blandt-favoritterne

RidningWorld Cup i dressur: Dansk rytter blandt favoritterneDR Sportens dressurkommentator tror på en god placering til Daniel Bachmann.
Daniel Bachmann Andersen og Blue Hors Zack red sig til en førsteplads i Herning i 2018.
Af Helena Melin20.
okt.
2019 kl.
12.
18Læs opNår World Cup i dressur løber af stablen i Herning i denne weekend, er der gode chancer for en dansk podieplads.
Særligt én rytter skal man holde øje med: Daniel Bachmann Andersen.
Det vurderer DR Sportens dressurkommentator Birgitte Borch.
- Han er en af favoritterne til en sejr.
Han kommer med sin bedste hest, Blue Hors Zack, og han blev nummer fire i World Cup-finalen sidste år.
Det vidner om, at han er med helt oppe i verdenstoppen, siger hun.
Læs også:VIDEO Daniel Bachmann Andersen tager dressur-guldet i HerningI 2018 vandt Daniel Bachmann Andersen World Cuppen i Herning efter en suveræn præstation, som blev kvitteret med stående appaus fra hovedparten af publikummet i Boxen.
Og netop hjemmebanen kan vise sig at blive en fordel for de danske ryttere.
- Der er kæmpe opbakning til de danske ryttere, og det kan helt sikkert gøre en forskel.
Der er også mange af hestene, som godt kan lide at blive båret frem af tilskuerne, siger hun.
Dufour med ny makkerEn anden dansk rytter, som kan gøre sig gældende på det allerøverste niveau, er Cathrine Dufour, som dog ikke har sin bedste hest Cassidy med til Herning.
Hun skal i stedet ride på Bohemian - en yngre hest på ni år, som har vist lovende takter.
- Dette er kun anden sæson, som Bohemian går på det højeste niveau.
Den har klaret sig rigtig godt, men der er et stykke vej endnu.
Jeg ved ikke, om de kan vinde i Herning, men jeg tror på, at de kan få en god placering, siger hun.
Læs også:Hestefest i Herning: Bliv klædt på til World Cup i dressurUdover Dufour og Bachmann er der en lang række øvrige danskere repræsenteret ved stævnet - blandt andet landsholdsrytterne Agnete Kirk Thinggaard og Anna Kasprzak.
Internationale stjernerForuden de danske ryttere er der en række internationale ryttere, som er værd at holde øje med.
Birgitte Borch peger blandt andet på hollandske Adelinde Cornelissen.
- Hun har vundet alt, der er værd at vinde inden for dressur.
Hun har vundet EM fire gange, VM-guld, OL-sølv, og så har hun stået øverst på podiet efter en World Cup-finale to gange.
Hun er en stjerne, siger hun.
Om det bliver til endnu en dansk succes kan du finde ud af på søndag, hvor DR sender konkurrencen direkte fra Herning.
Du kan følge med på DR2 fra klokken 14.
15.
FacebookTwitterKopier linkEmner:Anna Kasprzak (rytter)|Herning|DR2|Jyske Bank Boxen|De Olympiske Lege




https://www.dr.dk/sporten/cykling/banelandstraener-tror-paa-flere-em-medaljer-vi-har-par-blandt-verdens-bedste

CyklingBanelandstræner tror på flere EM-medaljer: 'Vi har to par blandt verdens bedste'Søndagens parløb får landstræner Casper Jørgensen til at drømme om flere medaljer.
Amalie Dideriksen og Julie Leth i parløb er et af to danske bud på medaljer ved EM i banecykling i dag (arkivfoto).
Af Kristian Pedersen20.
okt.
2019 kl.
11.
15Læs opTorsdag aften vandt det danske firekilometerhold noget overraskende – men meget overbevisende – EM-guld ved banemesterskabet i hollandske Alkmaar.
Fredag slog Lasse Norman Hansen så til alene ved at vinde sølvmedalje i omnium.
Søndag dufter landstræner Casper Jørgensen på forhånd mere metal, når både herrer og damer kører parløb.
Amalie Didriksen og Julie Leth kommer til EM som forsvarende Europamestre og medaljetagere fra februars verdensmesterskab.
- De er generelt tit med i medaljerne, så det skal vi selvfølgelig gå efter.
De har kørt meget sammen, og de ligger altid deroppe.
Der er mange gode par, så man kan ikke bare tale om at skulle forsvare en guldmedalje, men vi drømmer da om det, siger Casper Jørgensen.
Uprøvet par skal vise verdensklassenHos herrerne har Michael Mørkøv bøvlet med sygdom op til mesterskabet, men er alligevel kandidat til metal sammen med makker Lasse Norman Hansen.
34-årige Mørkøv kommer til EM efter en lang landevejssæson, der både har budt på dansk mesterskab i linjeløb og Tour de France.
- Vi ved, de er gode og er i verdensklassen, siger landstræneren.
De to har ikke før kørt mesterskaber sammen, men de vandt suverænt den ene World Cupafdeling de kørte sammen sidste år.
Parløbene er på forhånd udset som Danmarks bedste medaljechancer ved EM.
Helt overordnet satser det danske banelandshold målrettet på de olympiske discipliner, som udover parløb er 4 kilometer holdforfølgelse og omnium.
Michael Mørkøv og Lasse Norman Hansen har tidligere kørt sammen til Københavns seksdagesløb (arkivfoto).
Udover de flotte resultater i omnium fire kilometer holdforfølgelsesløb, så har der også været andre positive glimt ved EM.
Lørdag kørte unge Mathias Malmberg pointløb, og den 19-årige roskildenser var med i medaljekampen og lå nummer tre med to spurter tilbage.
Men han måtte med sine 68 point tage til takke med sjettepladsen.
Han var 17 point fra en plads på podiet.
Både Amalie Dideriksen i omnium og Trine Schmidt i pointløb viste sig også frem, uden det endte med et topresultat.
FacebookTwitterKopier linkEmner:Amalie Dideriksen (cykelrytter)|Julie Leth (cykelrytter)|Cykelsport|Frankrig|Holland




https://www.dr.dk/sporten/fodbold/superliga/minut-minut-fck-vinder-sikkert-i-parken-over-esbjerg






https://www.dr.dk/nyheder/indland/malmoe-kommune-vil-diskrimination-til-livs-stoevsuger-navn-alder-og-bopael-ud-af

IndlandMalmø Kommune vil diskrimination til livs: Støvsuger navn, alder og bopæl ud af jobansøgningerKøbenhavns Kommune har tidligere brugt anonyme jobansøgninger, men stoppede forsøget.
Siden maj er fire ansættelser blevet gennemført med anonymiserede jobansøgninger i Malmø Kommune.
(© Colourbox)Af Jesper Borup og Anna Elisabeth Østergaard Hjortdal20.
okt.
2019 kl.
13.
05Læs opHedder du Ahmad eller Birgitte?
Er du 31 eller 62?
Og hvor bor du?
De oplysninger kan en arbejdsgiver læse ud af en jobansøgning.
Oplysninger, der kan betyde, at ansøgere bliver valgt fra, før de overhovedet når til jobsamtale.
Det prøver Malmø Kommune at ændre på.
I to afdelinger bliver ansøgere nu kaldt til samtale på baggrund af anonyme ansøgninger, hvor navn, billede, alder, køn og bopæl er støvsuget ud.
- Baggrunden er, at mennesker ikke oplever, at de bliver retfærdigt behandlet på grund af deres etniske tilhørsforhold, siger Anders Rubin (S) til Public Service på P1.
Han sidder i kommunalbestyrelsen i Malmø og har ansvar for blandt andet strategisk personalepolitik.
Tendens til at ansætte dem, der ligner os selvUndersøgelser viser, at hver sjette chef kaster ældres ansøgninger direkte i papirkurven eller kun overvejer dem, hvis de er dygtigere end yngre.
Og jobansøgere med mellemøstlige navne skal sende 50 procent flere ansøgninger for at blive kaldt til samtale som ansøgere med et danskklingende navn.
Anders Rubin (S) sidder i kommunalbestyrelsen i Malmø og har ansvar for Sundhed, pleje og omsorg og Strategisk personalepolitik.
- Man har en tendens til at ansætte folk, der ser ud som en selv.
Så hvis arbejdsgiverne er unge akademikere med etnisk svensk baggrund, er der en tendens til, at de vurderer den type ansøgere højere.
Nogle grupper får sværere ved at komme ind på arbejdsmarkedet end andre.
Det er vigtigt, at vi undgår det, siger Anders Rubin.
En evaluering af et lignende forsøg i Gøteborg Kommune viste, at anonyme ansøgninger øgede kvinder og personer med ikke-vestlig baggrunds chancer for at blive kaldt til samtale.
Flere kvinder endte også med at blive ansat, men det gjaldt ikke for personer med ikke-vestlig baggrund.
Københavns Kommune har også forsøgtI Odense Kommune deler HR-chef Mads Bundesen ambitionen om en medarbejderskare, der afspejler borgerne og samfundet.
Har du løsningen?
Hvis du har et bud på, hvordan vi kan undgå diskrimination - så send en mail til publicservice@dr.
dk.
P1 Public Service er DR's konstruktive radioprogram, som dykker ned i, hvordan vi kan løse danske udfordringer.
Men han er ikke sikker på, at anonyme jobansøgninger er den bedste løsning.
- Jeg er heller ikke sikker på, at jeg deler præmissen om, at man bliver fravalgt på grund af alder, køn eller etnisk oprindelse.
I det perspektiv er jeg ikke sikker på, at det er det administrative besvær værd at gøre, som de gør i Malmøs kommune, siger han.
Han henviser til, at Københavns Kommune tilbage i 2007 forsøgte sig med anonyme jobansøgninger.
Ansøgerne – særligt de nydanske - syntes, det var en god idé, og at det gav dem større lyst til at søge et job i kommunen.
Men evalueringen viste, at der ikke blev ansat flere nydanskere.
For to år siden foreslog SF i Københavns Kommune at lave et nyt forsøg med anonyme jobansøgninger.
Forslaget blev stemt ned.
KL kender ikke til andre danske kommuner, som har indført anonyme ansøgninger.
FacebookTwitterKopier linkEmner:Københavns Kommune|Arbejdsmarked|Malmø|Arbejdsløshed|Odense Kommune




https://www.dr.dk/mitliv/er-det-maerkeligt-have-sex-med-menstruation-vi-har-spurgt-8-unge

Virkelig­hedens 'Doggystyle'Se temaMit LivEr det mærkeligt at have sex med menstruation?
Vi har spurgt 8 ungeFor nogle er det helt naturligt - for andre er det en griset omgang, de helst vil slippe for.
Det deler vandene, når man spørger, om man kan knalde med menstruation.
Af Emma Barkov Thomsen20.
okt.
2019 kl.
13.
00Læs opAsta hiver fat i Bjarke og kysser ham intenst for at forsøge at tænde ham til en quicky i køkkenet.
Bjarke forsøger desperat at komme ud ad døren, hvor hans makker står og venter på ham.
- Har du ik’ menstruation?
- Er det et problem?
- Nej, men skal du ikke også på arbejde?
- Jo - men kan man ikke knalde med menstruation?
© (c) DRDoggystyleI 'Virkelighedens Doggystyle' dykker vi ned i temaerne fra DR3-serien.
I denne uge ser vi nærmere på vores forhold til menstruation, hvor vi blandt andet taler med en menstruationsaktivist og spørger en række unge, om man kan knalde med menstruation.
Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
Scenen og spørgsmålet fra Asta til kæresten Bjarke udspiller sig i den nye sæson af DR3-serien 'Doggystyle'.
Selvom samtalen mellem Asta og Bjarke er fiktiv, så lyder den måske velkendt for mange.
Og jo, man kan sagtens knalde med menstruation, forklarer Jeppe Hald, der er daglig leder af rådgivning til børn og unge hos Sex og Samfund.
Nogle kvinder har ovenikøbet en større lyst til sex, når de har menstruation, og orgasmer kan hjælpe mod menstruationssmerter.
- Jeg tænker, at det stadig er et stort tabu, som både påvirker mænd og kvinder.
Hos kvinder handler det især om deres følelser og at tale om det.
Det er nemt at tale om de her ting med veninderne, men ikke med en mandlig sexpartner.
Hos mænd handler det om en fremmedgørelse og manglende viden, mener Jeppe Hald.
For lidt snak om sex og menstruation i seksualundervisningenOg lige netop kvindernes følelser, mener Julie Rokkjær, museumsdirektør på Kvindemuseet, også har en afgørende betydning for, at der er et tabu omkring menstruation.
- Jeg tror, at der for kvinder i den vestlige verden stadig er noget skam forbundet til det at have menstruation.
Det handler om vores kulturarv om den 'urene' kvinde, siger hun.
Tabuet handler om kvinders krop, og at man tidligere mente, at de var urene, når de menstruerede.
Blod ses som noget farligt, fordi det kobles på blod i andre sammenhænge.
Læs også:Dansk instruktør bryder tabuer med hitserie: 'Pludselig stod jeg midt på håndboldbanen med en blodig tampon i hånden'Den begrænsede viden omkring menstruation stammer ifølge Jeppe Hald helt tilbage fra seksualundervisningen.
- Pigerne bliver tit taget væk fra drengene for at lære om menstruation, men ikke med fokus på sex og nydelse.
Der bliver derfor ikke åbnet op for at tale om, at de to ting sagtens kan gå hånd i hånd, forklarer han.
Der er dog god grund til at tro, at der er et opbrud på vej i forhold til at tale mere åbent om menstruation.
- Vi ser i dag en bølge af synlighed, når det kommer til køn, seksualitet og krop.
Og synlighed skaber nye normer – nye forventninger – og en ny virkelighed, siger Julie Rokkjær.
Vi er gået på gaden og har spurgt 19-årige til 34-årige: Sex med menstruation - go eller no-go?
1Thorkata Sveinsdottir, 19 år - Go DR)- Det er et go.
Det er ikke så vigtigt for mig.
- Jeg oplever nogle gange, at det er noget, som mænd synes er mærkeligt.
Det er det ikke for mig.
Det er noget naturligt, som sker i din krop hver måned.
- Jeg tror, det er lidt anderledes, hvis du ikke er i et forhold, fordi du ved ikke, hvad andre mennesker tænker om det.
Det kan være lidt tricky at starte en samtale om det, men hvis man bare gør det, så kan man blive overrasket over, hvad andre tænker.
En god overraskelse.
Man skal bare tale om det.
2Julie Berger, 34 år – No-go DR)- Det er et no-go.
Jeg tænker bare, at det bliver svinet.
Det er kun for min egen skyld.
- Det gør ikke en forskel, om jeg er i et forhold eller single.
Det er altid et no-go.
3Mina Asghari, 29 år - Go DR)- Jeg er i et forhold, og vi snakker åbent omkring det.
Vi synes begge, at det er upraktisk, men vi gør det stadig nogle gange.
Det er stadig en forhindring, og det er stadig ikke ligesom normalt.
- Det ville gøre en forskel, hvis jeg ikke var i et forhold.
For nogle mennesker, så har det betydning at dyrke sex, hvis kvinden menstruerer.
- Jeg har haft kærester, hvor det har haft betydning for dem, og de ville ikke have sex.
Derfor var jeg heller ikke komfortabel med det, fordi jeg troede, at de ikke havde lyst til det.
4Anna-Caroline Stærke, 21 år – Go DR)- Det har jeg gjort før.
Det var med en kæreste, hvor han selv sagde, at det gør vi.
- Jeg tror, det kommer an på min partner, og hvad han siger til det.
Hvis han ikke vil have sex under menstruation, så har vi det ikke.
- Generelt har fyre en tendens til at sige, at det er lidt ulækkert.
Den kæreste, jeg har nu, er meget naturlig at snakke med om det og forstående.
Jeg har aldrig prøvet, at en fyr har sagt nej til det.
Jeg har kun haft to kærester, og de har begge været okay med det.
5Kristian Madsen, 26 år - Go DR)- Det kommer an på, hvor lang tid jeg har været sammen med vedkommende.
Jeg tror ikke, det er et issue med min nuværende kæreste.
- Hvis det var en person, som jeg kun havde set i kort tid, så ville jeg måske være lidt mere skeptisk omkring det.
Det handler om, hvor tryg man er ved hinanden og hinandens kroppe, og om man taler åbent omkring det.
- Hvis jeg ikke ville have sex under menstruation, så er det af hensyn til mig selv og min tryghed ved situationen.
6Oliver Trua, 21 år - No-go DR)- Det er no-go.
Det er lidt mærkeligt for mig, tror jeg.
Det sviner.
Det er både af hensyn til hende og mig, at jeg ikke vil.
Jeg har dog ikke prøvet det.
- Jeg tror, det ville gøre en forskel, hvis jeg var i et forhold, fordi man er sammen i længere tid og bliver komfortabel med det, men som udgangspunkt nej.
7Markus Møller, 19 år - Go DR)- Der er ikke noget galt med sex under menstruation.
Men hvis en pige har menstruation, så er det ikke, fordi man skal, hvis man ikke ønsker, at det skal blive til noget mere.
Hvis det er et onenightstand, så skal man måske passe lidt på med det, men ellers synes jeg ikke, at der er noget galt med det.
Det er naturligt.
- Det ville gøre en forskel, hvis jeg var i et forhold, fordi så ville jeg have en relation til personen og en fremtid med dem.
- Jeg synes ikke, det er et tabu at tale med sin partner omkring sex og menstruation.
Selv hvis det er et onenightstand, så ville jeg ikke sige, at det var et tabu.
Du har stadig en relation til personen, så der er ikke noget galt med at tale om det.
8Nikolaj Hansen, 22 år - No-go DR)- Det er no-go.
Jeg ved ikke hvorfor, men det er det.
Det er nok heller ikke rart for hende, tror jeg.
- Det er ikke noget, jeg har prøvet, men det er ikke det værste, der kunne ske.
Jeg vil helst lade være, men hvis alternativet var, at jeg skulle undvære, så ville jeg godt kunne leve med det.
- Det er lidt et tabu at tale om.
Jeg føler heller ikke, at det er noget, vi snakker om.
FacebookTwitterKopier linkEmner:Seksualitet|DR3|Kvindemuseet|Museer|Aarhus




https://www.dr.dk/nyheder/viden/klima/fra-planteburger-til-laboratorie-nuggets-her-er-din-guide-til-populaere-koed

KlimaFra planteburger til laboratorie-nuggets: Her er din guide til populære kød-alternativerSalget af kødalternativer boomer, men der er stor forskel på produkterne.
Af Allan Nisgaard og Ingeborg Munk Toft (grafik)20.
okt.
2019 kl.
10.
06Læs opHvad siger du til en gang linsebolognese?
En alge-hotdog?
Eller måske en burger med bøf af plantefars?
Forskellige typer vegetar-produkter bliver mere og mere populære.
Og mens der stadig bliver eksperimenteret med potentielle kødalternativer, er flere forskellige produkter allerede dukket op i de danske supermarkeder.
Fælles for mange af dem er, at de har til formål at erstatte kødet i traditionelle kødretter.
- Vi ser mange vegetar-produkter på markedet.
Og en del af dem ligner kød, siger seniorrådgiver ved DTU Fødevareinstituttet Sisse Fagt.
Salget af vegetar-mad stigerFra 2012 til 2018 er salget af såkaldte vegi-varer tredoblet i Coops supermarkeder.
Vegi-varer er produkter, der ikke indeholder kød, og som i en eller anden grad er forarbejdet.
Det kan for eksempel være linsebøffer, plantefars og pålæg.
- Og så ser vi også en stigning i andre madprodukter, der ikke indeholder kød, for eksempel almindelige friske grøntsager, siger Lars Aarup fra Analysechef i Coop til DR Viden.
Plantefars udgør dog stadig kun en til to procent af det totale salg af fars i supermarkederne.
Kilde: CoopHun forklarer, at den øgede interesse for vegetar-produkter skyldes en stigende interesse for blandt andet klimaet og et fokus på, at store mængder rødt kød ikke er sundt for os.
Her kan du blive klogere på nogle af de alternativer, der er på markedet nu, og dem vi vil se mere til i fremtiden.
Plantekød efterligner i både smag og udseendeI de senere år er en bestemt type plantekød blevet populært.
Det er plantekød, som ikke bare fungerer som en erstatning for kød, men også ligner kød i både udseende, smag og konsistens.
I Danmark kan du finde plantekød i produkter fra blandt andet Alimentum, Naturli’ og Beyond Meat.
Plantekødet er lavet på proteiner ud fra for eksempel ærter eller soja.
- Og det skal man være opmærksom på.
For det er ikke det samme som at spise grøntsager.
Du får nemlig kun proteindelen fra grøntsagen og altså ikke hele grøntsagen, siger Sisse Fagt.
- Så du skal betragte det som, at du har spist planteprotein i stedet for kødprotein.
Og det betyder, du stadig bør spise grøntsager ved siden af, fortsætter hun.
Læs også:Plantefars er bedre for klimaet – men er det sundt for dig?
Hvis du erstatter hele dit kødforbrug med plantekød, skal du være opmærksom på, om du får mineraler og vitaminer nok.
Du skal blandt andet være opmærksom på B12, jern og D-vitamin.
Og det er forskelligt, afhængigt af mærker og varianter, hvorvidt det indgår i plantekødet.
Fastfood-kæder hopper med på bølgenNår vi snakker plantefars, kommer vi ikke uden om den meget hypede burger fra Burger King, Impossible Burger.
Den sælges i øjeblikket i USA og enkelte lande i Asien.
Og nu arbejder McDonald's også på at indføre en plantebaseret burger.
Burgerbøffen i Impossible Burger indeholder blandt andet hæm, som er et molekyle, der både findes i planter og dyr.
Det er med til at give 'kødet' mere smag, forklarer Michael Bom Frøst, der er lektor i sensorik, på Institut for Fødevarevidenskab ved Københavns Universitet:- De har fundet ud, at det her molekyle skal til for at få en den kødagtige smag og den dejlige kødaroma, som ikke kun er umami, men også er duften af stegt kød, siger han.
- Og det er ellers et problem med meget plantefars, at det ikke bliver ligeså saftigt som rigtigt kød, fortsætter Michael Bom Frøst.
Ifølge Sisse Fagt er planteburgere og i det hele taget plantekød bedre for klimaet end almindelige burgere:- Men klimabelastningen er stadig ikke ligeså lav, som hvis du for eksempel brugte hele, lokale grøntsager.
Der er nemlig stadig en klimabelastning ved forarbejdet med plantefarsen.
Nogle alternativer er måske på vej udUdover det populære plantekød vrimler markedet med forskellige kødalternativer, og der kommer stadig mange nye.
Tofu og Tempeh, som er asiatiske fødevarer lavet af sojabønner, har været populært i mange år.
Det samme gælder Seitan, som er en køderstatning fremstillet af gluten fra hvede.
Derudover findes der flere varianter af vegetarpølser og -pålæg.
Men nogle af alternativerne er ikke længere lige så populære, mener Sisse Fagt.
Det gælder for eksempel sojagranulat, som er fremstillet af sojabønner, og kan bruges i stedet for fars.
- Min fornemmelse er, at nogle af de første køderstatninger er ved at ryge lidt ud af markedet.
Men man kan dog stadig købe dem.
Jeg tror, vi ser færre af produkter som sojagranulat, da de ikke virker så naturlige, som mange af de nye alternativer, siger hun.
- Samtidig er der en bevægelse væk fra soja og hen mod ærter og bønner, gerne lokalt producerede, så der ikke skal bruges meget CO2 på transportdelen, fortsætter hun.
Bliver stamcellebøffer det nye?
Hvis du har svært ved at lade kødet ligge, men stadig gerne vil gøre noget for klimaet, så er der måske håb for dig i fremtiden.
Forskere verden over arbejder i øjeblikket på at lave kunstigt kød i laboratoriet.
Blandt andet eksperimenterer forskere fra virksomheden Mosa Meats i Holland med at lave stamcellebøffer.
Det vil sige, at de tager stamceller fra en kos muskelvæv og dyrker dem i et laboratorie.
Cellerne vokser blandt andet ved hjælp af næringsstoffer.
- For mange mennesker ligner det trolddom, det vi laver.
Men al informationen om hvordan cellerne skal vokse, er jo allerede i dem, sagde chef for Mosa Meats Peter Verstrate til DR Viden i 2017.
(© Scanpix)Sisse Fagt tvivler dog på, at stamcellebøfferne vil kunne måle sig med almindeligt kød.
- De er blandt andet nødt til at tilsætte fedtet for at få det til at smage rigtigt.
Og det er er svært.
Så jeg tror ikke, vi kommer til at se laboratorie-udgaven af en T-bonesteak.
Men vi får nok noget, som måske kan erstatte hakket kød, siger hun.
Omkostningerne ved produktionen af laboratoriekødet er stadig meget høj, og det er svært at svare på, hvor mange år, der går, før stamcellebøffer bliver udbredt på markedet.
Forskere er også usikre på, hvorvidt produktionen af kunstigt kød faktisk er bedre for klimaet end konventionelt kød.
Det viser en undersøgelse fra University of Oxford.
Det bliver nok kunstigt kylling og ikke oksekød, forbrugerne kommer til at smage på først.
Ifølge den amerikanske virksomhed Just begynder restauranter i Asien allerede i år at servere kyllingenuggets lavet af kunstigt kød.
FacebookTwitterKopier linkEmner:Fødevarer|Københavns Universitet|Fastfood-spisesteder|Burger King|Holland




https://www.dr.dk/nyheder/politik/minister-skrotter-omstridte-fravaersregler-pa-gymnasierne

PolitikMinister skrotter omstridte fraværsregler på gymnasierneLærerne kan godt selv vurdere, hvornår elever har en god undskyldning for fravær, siger undervisningsminister.
Børne- og undervisningsminister Pernille Rosenkrantz-Theil (S) mener, at den tidligere regering har fjernet gymnasielærernes autoritet.
(Arkivfoto).
20.
okt.
2019 kl.
07.
35Læs opDet skal ikke længere give fravær for hele timen, hvis for eksempel en forsinket bus eller en ødelagt cykelkæde er skyld i, at elever kommer få minutter for sent.
Gymnasier skal heller ikke længere tvinges til at fastsætte lokale måltal for nedbringelse af fravær eller offentliggøre det samlede elevfravær på deres hjemmeside.
Det mener børne- og undervisningsminister Pernille Rosenkrantz-Theil (S).
Hun vil nu skrotte de detaljerede fraværsregler, der blev indført i efteråret 2018 af hendes forgænger Merete Riisager (LA).
- Vi kommer ikke i mål med at nedbringe fraværet ved at indføre rigide regler.
Tværtimod så tror jeg, vi får fjernet myndigheden fra lærerne, fordi vi underminerer deres autoritet ved at lave statslige regler, som alle enhver kan se, er tossede, siger Pernille Rosenkrantz-Theil.
- I forhold til at nedbringe fraværet, så virker denne type statslige og rigide regler decideret kontraproduktivt, tilføjer ministeren.
Ifølge regeringen skal der i stedet genindføres mere overordnede regler om fraværsregistrering.
Læs også:Glæde i gymnasierne: Rektor og elever kalder skrottede fraværsregler 'unødvendige' og irriterende'Fravær skal stadig registreresDet skal dog fortsat være et krav, at gymnasierne skal registrere elevernes fravær.
Samtidig skal det ifølge regeringen være op til gymnasiets ledelse at beslutte, hvordan der skal reageres på den enkelte elevs konkrete fravær.
Pernille Rosenkrantz-Theil vil nu sende en ny bekendtgørelse i høring.
De nye regler kan dog gennemføres administrativt, uden at et flertal i Folketinget skal vedtage dem.
De forventes ifølge Jyllands-Posten at træde i kraft i løbet af en måned.
Hvis ikke det lykkes at nedbringe fraværet på gymnasierne inden for de næste år, så er ministeren klar til at gøre et nyt forsøg.
- Så vil jeg tage en god og grundig diskussion med rektorerne og finde ud af, hvordan vi bedst kommer længere i forhold til at få nedbragt fraværet, siger Pernille Rosenkrantz-Theil.
- Det er min oplevelse, at rektorerne generelt er meget optaget af denne problemstilling, fortsætter hun.
/ritzau/FacebookTwitterKopier linkEmner:Liberal Alliance|Merete Riisager (politiker)|Pernille Rosenkrantz-Theil (politiker)|Socialdemokraterne|Gymnasiale uddannelser




https://www.dr.dk/nyheder/regionale/oestjylland/soendagsgudstjeneste-erstattet-med-live-streaming-paa-facebook

ØstjyllandSøndagsgudstjeneste erstattet med live-streaming på Facebook Getsemane Kirke i Horsens laver hver søndag en online gudstjeneste.
Hvordan laver man en online gudstjeneste på Facebook?
Få svaret af ungdomspræst Sarah Høgh Lodberg her.
Af Emma Fedder Schlægelberger og Signe Haugaard20.
okt.
2019 kl.
15.
08Læs opHos Getsemane Kirke midt i Horsens er den traditionelle gudstjeneste søndag morgen droppet.
I stedet sender ungdomspræst Sarah Høgh Lodberg sin gudstjeneste live på det sociale medie Facebook hver søndag kl.
16.
Det gør hun for at fange de unge mellem 20 og 40 år i Horsens lige der, hvor de er.
- Det var en idé, der udsprang, fordi vi ikke syntes, at gudstjenesten søndag morgen var så ungdommelig, og vi så ikke så mange unge, der kom til den.
Derfor tænkte vi: ’Kunne man lave noget andet?
’, siger hun.
Og det blev så til en gudstjeneste på nettet, som de unge kan se, når det passer dem.
Det der med at møde op søndag kl.
10.
Det er ikke der, unge er klar til at snakke om tro og eksistens.
Sarah Høgh Lodberg, præstSarah Høgh Lodberg er ansat i Getsemane Kirke for at finde nye måder at engagere de unge på.
En tredjedel af beboerne i Horsens Midtby er netop mellem 20 og 40 år, og det er en gruppe, der mangler tilbud, siger den unge præst.
- Jeg tror mest, det er formatet, der ikke fungerer.
Det der med at møde op søndag kl.
10.
Det er ikke der, unge er klar til at snakke om tro og eksistens, siger hun.
Kortere gudstjenesteDerfor tager Sarah Høgh Lodberg hver søndag turen ud af kirken med sin ladcykel for at finde et anderledes sted til gudstjenesten end kirkerummet.
Præstekjolen og -kraven bliver hjemme, men gudstjenesten er stadig bygget op som normalt med både en bøn til at starte med og en velsignelse til slut.
Desuden er gudstjenesten på nettet kortet meget ned i forhold til den traditionelle søndagsgudstjeneste.
Og det kan godt være lidt udfordrende.
- Til at starte med var gudstjenesterne omkring 10 minutter lange, og der var en lidt anden ro.
Men vi har snakket med fagfolk på området, som har fortalt, at det højst må vare tre minutter, hvis vi skal holde de unges opmærksomhed, siger Sarah Høgh Lodberg.
Og der er en god grund til, at online gudstjenesten foregår udenfor, fortæller hun.
- Jeg er meget optaget af, at vi godt kan erkende gud igennem det skabte, altså gennem naturen.
Det giver nogle gode oplevelser til os, at vi har fokus på naturen.
Og så er der også det helt lavpraktiske argument, at der er bedre lys udenfor, så det giver nogle flotte billeder.
Det er stort at sidde i naturen, siger hun.
Opbakning til projektetSiden Sarah Høgh Lodberg startede med at lave de mere alternative gudstjenester, har hun oplevet opbakning til projektet.
Og når hun søndag efter søndag sender sine videoer ud på Facebook, er der omkring 100, der ser med.
- Generelt synes jeg, der har været overraskende positive tilbagemeldinger på vores gudstjenester.
Der kommer tit en ’thumps up’ til videoerne og kommentarer om, at det har været en god gudstjeneste.
Jeg har ikke fået negative kommentarer overhovedet, siger hun.
Jeg tror egentlig ikke, at det er fordi, unge ikke er interesserede i det med kirke og tro.
Jeg tror, at det er formatet, der ikke passer dem.
Ungdomspræst Sarah Høgh LodbergDe nye gudstjenester henvender sig også til folk, der normalt ikke ville bruge folkekirken.
I sommer havde kirken en vielse af et par, der havde set videoerne på de sociale medier.
- Det var et par, der måske ikke havde valgt at blive viet i den traditionelle folkekirke, men som havde set os og syntes, at de kunne relatere til det, vi gjorde.
Og det er jo fedt, siger Sarah Høgh Lodberg.
Selvom der er opbakning til projektet, er det en meget anderledes måde at være præst på.
For i modsætning til de almindelige søndagsgudstjenester med kirkegængere mangler der her et fysisk publikum.
Og det kan godt være mærkeligt.
- Det er lidt underligt, at man sender noget ud og ikke rigtig ved, hvordan det bliver modtaget.
Men det er også spændende og udfordrende, og jeg har en god følelse med det, siger Sarah Høgh Lodberg.
FacebookTwitterKopier linkEmner:Kirkeforhold|Kristendom|Facebook|Horsens|Religion




https://www.dr.dk/nyheder/politik/se-om-regeringen-vil-spare-paa-din-uddannelse-naeste-aar

PolitikSe om regeringen vil spare på din uddannelse næste årRegeringen lægger op til millionbesparelser på uddannelser.
En lang række humanistiske og samfundsvidenskabelige uddannelser står med regeringens finanslovsudspil til at blive ramt af millionbesparelser næste år.
Af Rikke Gjøl Mansø20.
okt.
2019 kl.
09.
00Læs op132 forskellige uddannelser landet over står næste år til at miste et særligt tilskud på 5.
000 kroner per studerende.
Trods løfter om det modsatte har regeringen i sit finanslovsudspil nemlig ikke afsat de 290 millioner kroner, det vil koste at forlænge tilskuddet, der kaldes et taxameterløft.
Sådan fungerer taxameterløftetUniversiteterne bliver betalt efter et taxameter-system, hvor forskellige uddannelser får forskellige takster per studerende.
Fag inden for naturvidenskab, teknisk videnskab og sundhedsvidenskab modtager typisk den højeste takst, mens samfundsvidenskab og humaniora typisk modtager den laveste takst.
Den hedder takst 1 og lyder i år på 31.
900 kroner per studerende.
Taxameterløftet blev indført i 2010, efter en rapport året før havde vist, at de humanistiske og samfundsvidenskabelige uddannelser på takst 1 var underfinansierede i forhold til andre uddannelser.
Derfor lavede man et såkaldt taxameterløft for uddannelserne på takst 1.
Det har været på 5.
000 kr.
for hver studerende, der har bestået sine eksamener.
I valgkampen forpligtede Socialdemokratiet sig til at fortsætte taxameterløftet næste år, men de 290 millioner kroner, det vil koste, er ingen vegne at finde i S-regeringens udspil til en finanslov for næste år.
Det har fået både støttepartier, studerende og universiteter til at anklage regeringen for løftebrud.
Regeringspartiet siger omvendt, at det nu er op til en drøftelse med støttepartierne at afgøre, hvad der er vigtigst at prioritere.
Omvendt har regeringen bebudet, at omprioriteringsbidraget bliver sløjfet på uddannelse, så universiteterne ikke længere skal spare to procent om året.
FacebookTwitterKopier linkEmner:Uddannelse|Socialdemokraterne|Videregående uddannelser|Videnskab|Økonomisk politik




https://www.dr.dk/nyheder/udland/19-timer-og-16-minutters-rekordflyvning-flyselskab-flyver-direkte-fra-new-york-til

Udland19 timer og 16 minutters rekordflyvning: Flyselskab flyver direkte fra New York til SydneyDet er første gang nogensinde, at et passagerfly har fløjet den 16.
200 kilometer lange tur uden stop.
Af Kevin Ahrens og Robin Patrick Stampe Seierby (VIDEO)20.
okt.
2019 kl.
10.
09Læs op49 passagerer havde rigeligt med tid til både at se film, strække benene, sove og spise masser af flymad, da de var ombord på et Qantas-fly, der som det første nogensinde tog turen fra amerikanske New York til australske Sydney.
En tur på 16.
200 kilometer i et stræk.
Det skriver nyhedsbureauet AP.
Turen, der tog 19 timer og 16 minutter, er en del af det australske flyselskabs Project Sunrise, der har til formål at flyve regelmæssigt mellem den australske østkyst og London og New York.
- Det er historisk for Qantas, historisk for australsk luftfart og historisk for luftfart generelt, siger Alan Joyce, direktør for Qantas, der var en af de 49 passagerer ombord.
Den længste tur var tidligere flyvningen fra Singapore til New York, der tager 18 timer og 30 minutter.
Flere testflyvninger planlagtUnder flyveturen med Qantas' Boeing 787 Dreamliner testede man blandt andet de fire piloters hjerneaktivitet, deres melatonin-niveau, og så blev der afholdt træningstime med passagerne.
Ifølge professor ved Sydney University Marie Carroll, der var med på flyveturen, blev der især fokuseret på at strække ud, men der var også tid til lidt dans bagest i flyet.
- Vi dansede Macarena på økonomiklassen, siger hun.
Qantas har lignende flyvninger planlagt: En fra London til Sydney i november og en anden fra New York til Sydney i december.
Passagerne dansede Macarena for at få lidt gang i kroppen på den lange tur.
(© Channel 9/AuBC)Lang flyvning - flere udfordringerDer er egentlig plads til langt flere passagerer end de 49, der var ombord på rekordflyvningen.
Det er dog ikke muligt at flyve med fyldt fly i 19 timer, hvorfor det er nødvendigt at reducere vægten, så der er nok brændstof til turen.
Og det er ikke uden turbulens at stable en så lang flyrute på benene.
- Vi ved, at der er nogle flere udfordringer ved ultralange flyvninger, men det har der været hver gang, teknologien har gjort det muligt at flyve længere.
Vores undersøgelser bør give os en bedre strategi til at gøre komforten og passagernes velvære bedre undervejs, siger Alan Joyce.
Man har for eksempel rykket rundt på måltiderne, så passagerne ikke begyndte natflyvningen med aftensmad og dernæst mørke i kabinen.
I stedet spiste passagerne frokost og lod lyset være tændt i seks timer, så man matchede tiden med destinationen.
På den måde mener Qantas, at man minimerer jetlag.
Ifølge Qantas sparer man tre timers rejse, hvis man tager turen direkte fra New York til Sydney i stedet for den nuværende med et stop.
Flyselskabet beslutter sidst på året, om den rekordlange tur bliver en realitet.
FacebookTwitterKopier linkEmner:Qantas|Flyselskaber|New York|Australien|Boeing




https://www.dr.dk/nyheder/politik/folk-toer-naesten-ikke-raekke-haanden-op-saa-gaar-vores-korte-tid-med-underviseren

Politik'Folk tør næsten ikke række hånden op, for så går vores korte tid med underviseren'Filosofistuderende Sif Stokholm frygter millionbesparelser på uddannelser næste år.
Sif Stokholm frygter, at besparelser på hendes uddannelse vil betyde mindre kvalitet i undervisningen.
Af Rikke Gjøl Mansø20.
okt.
2019 kl.
09.
00Læs opDe to gange 1,5 time om ugen, 22-årige Sif Stokholm har undervisning på Roskilde Universitet, oplever hun, at der stort set aldrig er nogen, der tør række hånden op og stille et spørgsmål.
- For det er ligesom en trussel mod den korte tid, vi har med forelæseren, så man føler, at alle nærmest sidder og bliver nervøse for, at al vores tid så kommer til at gå med det spørgsmål, siger hun.
Vi har grupper på op til syv personer.
Og det er altså rigtig svært at komme til orde alle sammen, når man sidder syv, så det faglige niveau svækkes.
Sif Stokholm, studerer dansk og filosofi på Roskilde UniversitetSif Stokholm studerer dansk og filosofi på 3.
semester af den humanistiske bachelor-uddannelse.
Det er en af de 132 uddannelser, der med regeringens finanslovsudspil står til næste år at miste det såkaldte taxameterløft på 5.
000 kroner per studerende, der består sine eksamener.
- Jeg er bange for, at vi kommer til at miste endnu flere undervisere, så vi får endnu mindre undervisningstid, siger Sif Stokholm.
Hun oplever også, at der ikke er nok vejledere, når de studerende skal skrive projekter i grupper.
- Det betyder lige nu, at vi har grupper på op til syv personer.
Og det er altså rigtig svært at komme til orde alle sammen, når man sidder syv sammen, så det faglige niveau svækkes.
Er det ikke bare sådan, det er, når man studerer på universitetet - så har man et stort ansvar for selv at fordybe sig?
- Jo, til en vis grad - og jeg er også glad for min uddannelse.
Men vi bliver jo nødt til at kunne vende spørgsmål med en underviser.
Man kan simpelthen ikke indfri ambitionerne om at gøre os fagligt dygtige under de forhold, der er her nu, siger Sif Stokholm.
Hvad er taxameterløftetLandets universiteter bliver betalt efter et såkaldt taxameter.
Der findes tre takstniveauer, og i år er taksterne:Takst 1: 31.
900 kr.
Takst 2: 45.
400 kr.
Takst 3: 66.
400 kr.
Fag indenfor naturvidenskab, teknisk videnskab og sundhedsvidenskab modtager typisk den høje takst, mens samfundsvidenskab og humaniora typisk modtager den laveste takst.
I 2009 viste en rapport, at uddannelserne på takst 1 var underfinansierede.
Derfor lavede man et såkaldt taxameterløft for uddannelserne på takst 1.
Det har været på 5.
000 kr.
for hver studerende, der har bestået sine eksamener.
Taxameterløftet er løbende blevet forlænget.
Ifølge regeringens eget kasseftersyn fra august koster taxameterløftet 290 millioner kroner om året.
Sif Stokholms uddannelse er en såkaldt takst 1-uddannelse.
Universiteterne bliver betalt efter et taxameter, hvor forskellige uddannelser udløser forskellige takstniveauer.
Humanistiske og samfundsvidenskabelige fag modtager typisk den laveste takst 1.
For 10 år siden viste en rapport, at uddannelserne på takst 1 var underfinansierede.
Derfor lavede man et taxameterløft for disse uddannelser.
Det udgør 5.
000 kr.
for hver studerende, der har bestået sine eksamener.
Taxameterløftet er løbende blevet forlænget, men trods valgløfter om det modsatte har regeringen ikke afsat de 290 millioner kroner, det vil koste at videreføre næste år.
Læs også:Se om regeringen vil spare på din uddannelse næste årUniversiteter: Vi rammer en økonomisk skræntI år har universiteterne modtaget i alt 48.
700 kroner i diverse tilskud for hver studerende på takst 1-uddannelser.
Med regeringens finanslovsudspil vil det beløb næste år falde til 43.
500 kroner, viser et folketingssvar.
Det er altså et fald på 5.
200 kroner per studerende - og det vil kunne mærkes, lyder det fra både studerende og universiteter.
- Hvis regeringen ikke beslutter sig for at videreføre taxametret, så står vi i en helt uholdbar situation.
Så rammer vi en økonomisk skrænt, siger Per Michael Johansen, der er rektor på Aalborg Universitet og samtidig også næstformand for interesseorganisationen Danske Universiteter.
Ser man på det store regnestykke, står universiteterne samlet set til at miste 321 millioner kroner på takst 1-uddannelserne næste år, når den samlede pose penge med finanslovsudspillet falder fra 2.
847 til 2.
526 millioner kroner, viser et andet folketingssvar.
Vi står lige nu i en kæmpe usikkerhed.
Hvad kan vi så gøre?
Det ligger lige for at begynde at reducere på antallet af undervisningstimer og vejledning.
Per Michael Johansen, rektor på Aalborg Universitet- Vi står lige nu i en kæmpe usikkerhed.
Hvad kan vi så gøre?
Det ligger lige for at begynde at reducere på antallet af undervisningstimer og vejledning, siger Per Michael Johansen og pointerer, at besparelserne kommer efter fire år med omprioriteringsbidrag, hvor universiteterne hvert år har skullet spare to procent.
- Der er skåret helt ind til benet, og det her er et væsentligt større beløb end omprioriteringsbidraget.
For mit eget universitet (Aalborg, red.
) drejer det sig om 37 millioner kroner, siger Per Michael Johansen.
Derfor sidder rektorer landet over lige nu og ser på, om man må lukke nogle af de mindre uddannelser, fortæller han.
Artiklen fortsætter under grafikken.
Studerende: Hovedløst af regeringenTil gengæld slipper universiteterne for at skulle spare to procent i omprioriteringsbidrag, for det krav vil regeringen sløjfe.
Det annullerer næste år besparelser på universiteterne for cirka 170 millioner kroner ifølge et faktaark fra Uddannelses- og Forskningsministeriet.
Men det giver formanden for Danske Studerendes Fællesråd, Johan Hedegaard Jørgensen, ikke meget for:- Det er jo hovedløst, at man siger, at man vil stoppe besparelserne, men så har man lige alligevel en ekstraregning på 300 millioner kroner.
Det vil slå kæmpe huller i universiteternes budgetter og ramme rigtig, rigtig mange studerende, siger han.
De studerende og universiteterne håber ikke alene på, at taxameterløftet bliver forlænget næste år - de håber, at tilskuddet bliver permanent.
- Vi havde håbet, at det ville blive permanent.
Det havde vi en forventning om efter valgkampen.
De sagde netop, at de ønskede at fortsætte det.
Og det vil skabe ro om universiteternes økonomi, siger Per Michael Johansen.
© ScanpixDet sagde TesfayeEn uge før folketingsvalget lovede socialdemokraten Mattias Tesfaye, at taxameterløftet ville blive videreført, hvis Socialdemokratiet vandt valget.
Det sagde han i et interview med netmediet Altinget den 29.
maj:- Nu siger vi med åbne øjne, at vi forpligter os til, at det løfte fortsætter.
Det vil vi gerne bruge nogle penge på.
- Hvis Mette Frederiksen bliver statsminister, skal de ikke tage hensyn til beskæringer i taxameterløftet i næste års budgetter.
Det skal fremgå af finansloven, hvis vi får mulighed for at danne regering.
Minister: Vi kan ikke komme helt i mål på første finanslovI valgkampen lovede Socialdemokratiet, at taxameterløftet ville fortsætte, hvis partiet vandt regeringsmagten.
Alligevel er de 290 millioner kroner ikke afsat i S-regeringens finanslovsudspil.
Det fik i forrige uge støttepartierne til at anklage S-regeringen for løftebrud.
Uddannelses- og forskningsminister Ane Halsboe-Jørgensen (S) siger, at regeringen ikke har råd til at videreføre taxameterløftet på den kommende finanslov.
- Vi har arvet en lang række besparelser fra den tidligere regering, og vi har fundet penge til at afskaffe en del af dem, men vi kan ikke nå i mål med det hele fra første færd.
Men det var jo noget I lovede i valgkampen?
- Vi vil rigtig gerne investere i uddannelse, og det gør vi også.
Men bunken af besparelser, vi har arvet fra den tidligere regering, inklusive omprioriteringsbidraget, som vi har fundet penge til at afskaffe, overstiger, hvad vi kan allerede fra den første finanslov, siger hun.
Vi kan ikke i vores udspil komme i mål med det hele fra allerførste dag.
Men nu skal der jo også forhandles, og vi har også en forhandlingsreserve.
Ane Halsboe-Jørgensen, uddannelses- og forskningsminister, SI valgkampen forsikrede I, at det her taxameterløft skulle fortsætte.
Mattias Tesfaye sagde: ”hvis Mette Frederiksen bliver statsminister, så skal universiteterne ikke tage hensyn til beskæringer i taxameterløftet i næste års budgetter.
Det skal fremgå klart at finansloven, hvis vi får mulighed for at danne regering”.
Er det ikke et løftebrud det her?
- Mængden af besparelser, vi har arvet fra den tidligere regering, er for store til, at vi kan komme i mål med det hele fra allerførste finanslov.
Vi har siddet i tre måneder, og vi har allerede for eksempel lagt op til at annullere omprioriteringsbidraget, som rammer alle uddannelser.
Det fjerner vi besparelserne på, men vi kan ikke det hele fra første færd, siger Ane Halsboe-Jørgensen.
Hvorfor lovede I det så inden valget?
- Men det er også vigtigt for os, og vi vil også rigtig gerne finde pengene.
Vi kan ikke i vores udspil komme i mål med det hele fra allerførste dag.
Men nu skal der jo også forhandles, og vi har også en forhandlingsreserve.
Hvad er din besked til dem, der siger, at det her er et løftebrud?
- Jeg kan godt forstå, at man gerne havde set, at der var endnu mere med på uddannelse.
Vi kan ikke det hele på en gang, siger Ane Halsboe-Jørgensen.
FacebookTwitterKopier linkEmner:Ane Halsboe-Jørgensen (politiker)|Mattias Tesfaye (politiker)|Socialdemokraterne|Uddannelse|Aalborg




https://www.dr.dk/mitliv/sarwats-boern-vokser-op-med-hc-andersen-og-halal-det-er-ingen-hemmelighed-vi-goer-nogle-ting

Hvem er vi, de og os?
Se temaMit LivSarwats børn vokser op med H.
C.
Andersen og halal: 'Det er ingen hemmelighed, at vi gør nogle ting anderledes'Hvordan balancerer man to kulturer?
Det har Sarwat tænkt en del over, siden hun blev mor.
Af Trine Hørlyck Bech, Signe Heiredal (grafik) og Nikolai Linares (foto)20.
okt.
2019 kl.
08.
15Læs opBalance.
Jeg er opvokset med et ben i to kulturer, og derfor har jeg smagt en del på det ord.
Særligt efter jeg er blevet mor.
For hvad ønsker jeg at give videre til mine børn fra de to kulturer?
Hvordan sørger jeg for, at de kan deltage i børnefødselsdage og lejrture, selv om de kun spiser frikadeller, hvis kødet deri er halalslagtet og ikke kommer fra en gris?
Min mand og jeg er efterkommere af pakistanske gæstearbejdere.
Det betyder, at mens vi er født og opvokset i Danmark, udspillede vores forældres barn- og ungdom sig i Pakistan, der på sit grønne flag bærer et af Islams mest kendte symboler; en hvid halvmåne og en femtakket stjerne.
Og selv om mit barndomshjem ligger i Taastrup, var Pakistan og Islam bestemt til stede, når du befandt dig inden for vores vægge.
Vi spiste pakistansk.
Vi talte pakistansk.
Vi tænkte pakistansk.
Jeg er utrolig taknemlig for det, mine forældre har givet mig, men der er ting, jeg gør anderledes i forhold til mine to børn.
Jeg var aldrig alene i mit barndomshjem.
Fordelt på to lejligheder, der kun var adskilt af hinandens gulv og loft, boede vi tre generationer.
Min farmor og farfar, min far og mor, min fars fire søskende, mig og mine tre søskende og sidenhen et par af mine fætre og kusiner.
Vi var et stort familiekollektiv.
Et pakistansk-muslimsk familiekollektiv, vil nogle måske mene.
For på væggene hang indrammede vers fra Koranen, på gulvene lå mønstrede, pakistanske tæpper og rundt om i lejligheden lå bedetæpper.
Som barn var det trygt at være omgivet af så meget familie.
Jeg var jo aldrig overladt til mig selv.
Mine søskende og jeg gik heller ikke i SFO.
Min mor var hjemmegående og stod altid klar med eftermiddagsmad, når vi smed vores skoletasker i gangen.
Min farmor og farfar var også hjemme, og min farfar var god til matematik og engelsk, så eftermiddagene gik ofte med, at han hjalp os med lektierne.
Der herskede en stærk følelse af fællesskab i vores hjem.
Vi hjalp hinanden, når der var brug for det.
Min far er vognmand, og hvis han kørte til sent og ikke havde mulighed for at tage med mig til skolefest, tog min tante og onkel bare med.
Det var ligesom at have en masse second parents.
Det var enormt værdifuldt at have et stort hold af mennesker, der altid ville hjælpe mig.
Men det betød måske også, at jeg sjældent bevægede mig ud af min comfortzone.
Min familie og jeg havde jo hinanden, og vi kunne altid finde på noget at lave.
Så vi kom ikke så meget ud.
Fritidsaktiviteter gik jeg for eksempel ikke til.
Jeg er faktisk i tvivl, om mine forældre vidste, at de fandtes.
Mine forældre undrede sig også over det med at overnatte ved kammerater.
"Sove sammen?
Hvorfor?
Har din veninde ikke en seng?
"Overnatninger uden for hjemmet var fremmede for dem.
Og deres skepsis omkring det påvirkede muligvis mig.
I 6.
klasse var jeg ikke med på lejrtur.
Jeg turde simpelthen ikke.
Jeg havde aldrig sovet ude og var utryg ved det.
Mine forældre var også smånervøse.
"Hvad får I at spise på sådan en tur?
Hvem skal du sove med?
" spurgte de.
Men de forbød mig ikke at tage afsted.
Det kunne de aldrig finde på.
De har altid respekteret, at deres børn har deres egen frie vilje, og jeg var i øvrigt med på lejrtur i 9.
klasse.
Afbuddet i 6.
klasse handlede om, at jeg ikke havde lyst, og jeg tror da til dels, det bundede i de normer, jeg var opdraget med.
For jeg var ikke vant til at sove ude.
Med hensyn til svømning var det lidt samme historie.
Jeg brød mig virkelig ikke om faget.
Der var omklædningsdelen.
Jeg var ikke vant til at vise mig nøgen over for andre.
Det var virkelig grænseoverskridende.
Så var der påklædningen.
Badetøj viser jo relativt meget hud, og selv om min familie på ingen måde er konservativ, hvad angår påklædning, var jeg ikke vant til at blotte mig på den måde.
Og så var der selve sportsgrenen svømning.
Jeg stank til det.
Jeg havde jo aldrig været i svømmehallen.
Svømning er ikke 'en ting' i Pakistan.
Der findes masser af voksne pakistanere, som ikke kan svømme, så mine forældre havde ikke haft fokus på, at det måske var smart lære fra lille.
Mine forældre var heller ikke begejstrede for svømning, men faget var obligatorisk, og som nævnt; De var ikke typerne, der udstak forbud.
Løsningen blev, at vi købte et par lange gamacher, jeg kunne svømme i.
De var ikke beregnet til svømning, men dengang i 1990'erne fandtes der ikke burkinier.
Vi købte også en badehætte fra Arena.
For jeg brød mig ikke om, at mit hår flød rundt i klorvandet.
Sikke et outfit.
Ha ha.
Jeg må have set super smart ud.
Svømning og mig blev aldrig rigtigt venner, og da jeg selv blev mor, havde jeg det bare sådan: "Vores datter skal lære at svømme, fra hun er lille".
Minimalistisk.
Lyst.
Nordisk.
Sådan vil jeg beskrive min og min mands indretningsstil.
Vi bor i et villakvarter, i et hus med samtalekøkken, loft til kip og ligusterhæk.
Her er der ingen, der står med friskbagt brød, når vores datter har fri fra skole.
Desværre.
Som barn nød jeg, at min mor og mine bedsteforældre havde tid til mig hele dagen.
Men både min mand og jeg arbejder, så vores datter må nøjes med SFO'en.
Jeg er serviceagent ved Nordea og læser til lærer ved siden af.
Min mand er jurist i Danske Bank.
Når du hører den ydre beskrivelse… parcelhus, far, mor, to børn, to job… bliver det vel næppe mere typisk dansk?
Og der er sket et skred mellem min og min mands generation og vores forældres.
Vi gør tingene anderledes, men vi er stadig praktiserende muslimer.
Vores tiårige datter, Samaya, bliver undervist i Koranen to til tre dage om ugen af en ung universitetsstuderende.
Joseph på fem er endnu for lille til koranundervisning, men på et tidspunkt kommer turen til ham.
Vi ønsker at give vores religion videre til vores børn, fordi vi selv er glade for at være muslimer.
For mit eget vedkommende har det givet mig en ro at have et religiøst ståsted.
Jeg har fundet tryghed i at have en 'opskrift', livet kan leves efter.
Den tryghed vil jeg gerne give videre til mine børn.
Men jeg viser dem også, hvordan de kan være danskere og muslimer.
For det er det, de er.
Jeg tror, roden til mine forældres utryghed ved overnatning og svømning var uvidenhed.
For de har altid villet mig det bedste, men de var ikke vant til at mingle med de andre forældre og skolens personale.
Her var sproget en udfordring for særligt min mor.
Min mand og jeg kæmper ikke med den sproglige barriere, og vi gør meget for at skabe en god relation til personalet og til de andre forældre i vores børns skole og børnehave.
Jeg er for eksempel i kontaktforældregruppen i min datters klasse, hvor jeg er med til at arrangere udflugter og klassefester.
På den måde kommer jeg tættere på de andre forældre, og det gør, at jeg har 100 procent tillid til dem.
Derfor har jeg ingen problemer med, at min datter overnatter og spiser ved dem.
Jeg ved, de respekterer, at Samaya nøjes med tilbehør som pasta og salat, hvis kødet, der bliver serveret til aftensmad, ikke er halalslagtet eller stammer fra en gris.
Ligesom jeg til enhver tid vil respektere, hvis deres børn lever vegetarisk.
Jeg gør også meget ud af at åbne vores hjem.
Jeg siger til Samaya: "Nu har I spist ved hende to gange, hvorfor spørger du ikke, om hun vil spise med her?
"Vores forhold til de andre forældre og skolen er også kommet os til gode, når vi er havnet i situationer, hvor vi var usikre.
For eksempel første gang Samaya skulle på lejr.
Min mand og jeg spurgte hinanden: "Skal hun leve af pasta med ketchup i fem dage?
"Vi kontaktede klasselæreren, og aftalen blev, at vi købte halalslagtet pålæg og slik uden gelatine, som eleverne, der har anden etnisk baggrund end dansk, kunne få.
Ud af 20 elever i klassen er de fire med indvandrerbaggrund.
Vores børn går også til fritidsaktiviteter.
Samaya har for eksempel gået til gymnastik i flere år og fodbold.
Ligesom min mand har taget begge børn med i svømmehallen, fra de var små.
Det er sundt at blive presset ud af sin comfortzone, og det er fritidsaktiviteter med til at gøre.
For børnene lærer at omgås nye mennesker.
Og jeg kan se, at Samaya er langt mere udadvendt, end jeg var.
Jeg var virkelig klassens stille pige.
Vores børn skal også kende den danske kulturarv.
Jeg fortæller dem om H.
C.
Andersen og eventyret om 'Den grimme ælling'.
Jeg taler med dem om dronning Margrethe og viser dem Amalienborg, hvor hun bor.
Deres basisviden om Danmark skal være på plads.
Jeg var selv ret gammel, før jeg fandt ud af, at det danske flag hedder Dannebrog.
Jeg gik vel i 7.
-8.
klasse, og jeg følte mig ret klodset.
En smule dum faktisk.
For det var tydeligvis børnelærdom for andre, at det danske flag havde et navn.
Den slags situationer skal mine børn ikke stå i.
De skal føle sig hjemme i Danmark.
Derfor er det med danske legekammerater, fritidsaktiviteter og kulturarven vigtigt for mig.
Vi har ingen planer om at flytte til Pakistan.
Vores børn er danskere.
Derfor skal de kunne navigere i det danske samfund og kunne leve i harmoni med den kultur, som hersker her.
Når jeg ser min datters glæde sig over at skulle på lejrskole eller at dykke i det dybe bassin, tænker jeg: "Hold da op.
De issues, jeg havde, har hun tydeligvis ikke".
Der virkelig sket meget, og det gør mig glad, men selvfølgelig vil hun også havne i dilemmaer.
For det er ikke nogen hemmelighed, at vi på nogle punkter lever efter nogle andre normer, end en typisk dansk familie gør.
Når Samaya plasker i rundt svømmehallen med sin far og lillebror, ser hun mig soppe i en burkini.
Jeg går stadig sjældent længere ud end til knæene.
Ha ha.
Samaya svømmer i badedragt med et lille skørt, der dækker hendes numse.
Hun har selv valgt sit badetøj, og på et tidspunkt kommer hun til at tage stilling til, om hun skal dække sig mere til, som det er kutyme inden for Islam.
Jeg ville have det underligt med, hvis hun som teenager købte sig en bikini.
Helt ærligt, det ville jeg.
Det er ikke den opdragelse, vi giver hende.
Det er ikke, fordi jeg mener, kvinder kun bør vise deres fingerspidser i offentligheden.
Slet ikke.
Se på, hvordan jeg selv går klædt!
Men jeg forsøger at præge min datter til at tænke over sin påklædning, når hun bliver ældre.
Ikke på den måde, hvor jeg belærer hende om, at: "Dén der nederdel er for kort".
Jeg sætter et eksempel gennem mit eget tøjvalg, og jeg tror da, det skubber nogle tanker i gang hos hende, når hun ser, at jeg bader i burkini.
Børn har det jo med at gøre, det vi gør, og ikke det, vi siger.
Det er lidt det samme, hvad angår alkohol.
Vi drikker ikke.
Vores børn er fem og ti år, så det er slet ikke et samtaleemne lige nu.
Men jeg har selv gået på gymnasiet og universitetet, så jeg ved, hvilken alkohol- og festkultur de kommer til at møde.
Og jeg ved også, at de risikerer at føle sig uden for fællesskabet, når de ikke deltager i drukfesterne.
For der opstår et fællesskab blandt dem, der fester meget sammen.
Her er det mit ansvar at vise mine børn, hvordan de kan have et socialt liv uden at drikke.
Det mener jeg allerede, jeg gør.
For det første har vi et hjem, hvor der kommer mange gæster.
Vi lægger hus til mange selskaber.
Børnene ser mig også tage til brunch og på shoppingtur med mine veninder, de ser mig tage ud at bowle, ligesom de ser både min mand og jeg deltage i julefrokoster og sommerfester på vores arbejdspladser.
Vi kommer nok ikke så sent hjem som vores etnisk danske kollegaer.
Personligt foretrækker jeg at smutte, når festen når det punkt, hvor folk bliver fulde.
Ikke fordi jeg har noget imod, de er det.
Mere fordi samtalerne sjældent er specielt interessante, når man selv er ædru.
Men jeg prioriterer at tage med, og på den måde ser vores børn også, at det er muligt at være en del af den danske festkultur på sin egen måde.
Det, håber jeg, inspirerer dem.
Kilde: Danmarks Statistik (Tabel FOLK2).
Læs mere om metoden her.
Kærester og sex før ægteskab er en anden kontrast til den danske kultur.
Den salgs er ikke velset inden for Islam og den pakistanske kultur.
Min mand og jeg har selv fulgt de normer, og vi forsøger at påvirke vores børn til det samme.
For vi er jo muslimer, og så, mener jeg, disse normer er en del af pakken.
I mit eget barndomshjem var der desuden en underliggende forventning om, at mine søskende og jeg fandt en pakistansk-muslimsk partner.
Jeg kan huske, min far var skeptisk, da min bror præsenterede ham for min svigerinde.
Hun er muslim, men har bosniske rødder.
Han spurgte: "Hvad med sproget?
Hvad med børneopdragelsen?
"Jeg kan faktisk godt forstå ham.
For der er kulturforskelle, og på sigt kan de føre til sammenstød, som du måske ikke skænker en tanke, når du er ung og forelsket.
Mon ikke mange danske forældre også ville have nogle spørgsmål, hvis de blev introduceret for en muslimsk svigerdatter eller -søn?
Personligt foretrækker jeg også, at mine børn finder sammen med en muslimsk-pakistansk partner.
Det vil være nemmest for dem, tror jeg.
Særligt hvis de ønsker at stifte familie.
Hvis den ene er religiøs, og den anden er ateist, tror jeg, der kan opstå nogle kulturclashes i forhold til børneopdragelse.
Men både hvad angår alkohol, valg af partner, bikinier og så videre, har jeg ikke i sinde at tvinge mine børn til noget.
Sådan ser min mand også på det.
Som forældre kan vi udstikke nogle retninger vores børn.
Præsentere dem for den livsopskrift, der har virket for os selv, og så kan vi håbe, de følger den.
Men vi kan ikke tvinge dem.
Vi foretrækker, at vores børn finder en muslimsk-pakistansk ægtefælle, og at de generelt lever efter de normer, vi opdrager dem med.
Det er ingen hemmelighed.
Men vi må have respekt for de beslutninger, de træffer i fremtiden uanset udfald.
Og vores børn er født i Danmark.
Selvfølgelig tager de dele af den danske kultur til sig.
Det håber jeg, de gør.
For der er mange ting, jeg holder af ved Danmark.
For eksempel friheden til, at vi hver især kan leve, som vi vil, og respekten for forskelligheder.
Min mand og jeg har også taget dansk kultur til os.
Vi har forenet de to kulturer, vi har med os, på vores måde.
Vores børn kommer til at skulle finde deres egen balance.
FacebookTwitterKopier linkEmner:Islam|Tøj|Pakistan|Danmarks Statistik|Nordea




https://www.dr.dk/sporten/haandbold/championsleague/staerk-maalmandspraestation-i-team-esbjergs-choksejr-se

ChampionsleagueStærk målmandspræstation i Team Esbjergs choksejr: Se redningerne herTeam Esbjergs målvogter Rikke Poulsen stod noget af en brandkamp mod Rostov-Don.
Af Helena Melin20.
okt.
2019 kl.
09.
15Læs opDer findes gode målmandspræstationer, og så findes der det, som Rikke Poulsen leverede lørdag, da Team Esbjerg tog imod det russiske storhold Rostov-Don.
Hun stod med en redningsprocent på 37 og kan dermed tage en stor del af æren for, at kampen forløb, som den gjorde.
Team Esbjerg vandt kampen mod sidste sæsons Champions League-finalister med 31-26.
Se et udpluk af Rikke Poulsens redninger i videoen.
FacebookTwitterKopier linkEmner:Team Esbjerg|Rikke Poulsen (håndboldspiller)|Håndbold




https://www.dr.dk/sporten/cykling/danmark-genvinder-em-guld-i-kvindernes-parloeb

CyklingDanmark genvinder EM-guld i kvindernes parløb Amalie Dideriksen og Julie Leth forsvarede deres EM-guld i parløb ved EM i banecykling.
Amalie Dideriksen og Julie Leth (th.
) viser deres EM-guld frem.
20.
okt.
2019 kl.
15.
40Læs opCykelrytterne Amalie Dideriksen og Julie Leth kan fortsat kalde sig Europas bedste i parløb.
På cykelbanen i Apeldoorn i Holland genvandt den danske duo EM-titlen efter et løb, der først blev endegyldigt afgjort i sidste spurt.
Danskerne startede beskedent, men viste sig som løbets stærkeste par, efterhånden som rivalerne blev tappet for kræfter.
Amalie Dideriksen (tv.
) og Julie Leth efter de har fået deres EM-guld.
Efter et roligt udlæg fik Amalie Dideriksen dog tempo og timing i spurtbenene, og halvvejs i løbet var Danmark oppe på en delt andenplads efter Holland.
Med 30 omgange igen sørgede en spurtsejr for, at Danmark for første gang var alene i front med et fem points forspring.
Der blev spurtet om guldetLøbet udviklede sig til et rent spurtløb, for ingen udviste de store ambitioner om at tage en omgang, hvilket ellers er 20 point værd.
Da Julie Leth vandt næstsidste spurt, nåede Danmarks forspring op på seks point, og det hele skulle afgøres i den sidste sprint.
To glade danskere efter EM-guldet blev sikret.
Her ville danskerne være sikre på sejren med mindst en andenplads, og da Amalie Dideriksen kørte over målstregen som nummer to, var guldet hjemme.
Danmark sluttede med 33 point foran Storbritannien med 31, mens Holland sluttede på tredjepladsen.
Medaljen er Danmarks tredje ved EM.
Tidligere har herrernes 4000 meterhold vundet guld i forfølgelsesløb, mens Lasse Norman Hansen tog sølv i omnium.
/ritzau/FacebookTwitterKopier linkEmner:Amalie Dideriksen (cykelrytter)|Julie Leth (cykelrytter)|Holland|Cykelsport|Storbritannien




https://www.dr.dk/sporten/fodbold/superliga/minut-minut-silkeborg-henter-saesonens-foerste-sejr-i-vanvittig-kamp






https://www.dr.dk/nyheder/udland/koalitionsparti-traekker-sig-efter-protester-i-libanon

UdlandKoalitionsparti trækker sig efter protester i LibanonLibanons storbyer har været plaget af voldsomme demonstrationer.
Et regeringsparti har taget konsekvensen.
Demonstranter i byen Sidon i Libanon havde klædt sig ud i en protest mod regeringen.
)20.
okt.
2019 kl.
06.
55Læs opDet kristne koalitionsparti De Libanesiske Styrker har natten til søndag trukket sig ud af den libanesiske regering.
Det sker, efter at titusinder af demonstranter på tredje dag har protesteret i storbyerne Beirut og Tripoli mod korruption og skattestigninger.
- Vi er blevet overbevist om, at regeringen ikke evner at tage de nødvendige skridt for at redde situationen, siger leder for De Libanesiske Styrker Samir Geagea ifølge nyhedsbureauet AFP.
- Derfor har partiet bedt sine ministre om at trække sig fra regeringen, siger han.
Demonstrationerne er fortsat i gaderne, på trods af at politikerne fredag opfodrede til ro, og politiet foretog stribevis af anholdelser.
Demonstranterne kræver et hovedeftersyn af det politiske system.
Klagerne omhandler alt fra alt for stram sparepolitik til dårlig infrastruktur.
Vreden har ulmet i landet, siden regeringen i juli vedtog en finanslov fuld af besparelser, der skal være med til at nedbringe underskuddet på statsbudgettet.
Politikere beskyldes for at plyndre statskassenDet var foreslåede afgifter blandt andet på opkald via den populære tjeneste WhatsApp.
Mange libanesere mener desuden, at korrupte politikere selv har været med til at plyndre statskassen.
I de seneste tre dage er veje blevet blokeret, og demonstranter har truet med at vælte koalitionsregeringen.
Demonstranter jublede i Beiruts gader, da nyheden om De Libanesiske Styrkers afgang nåede ud.
Nu kræver de, at andre partier følger trop.
- Jeg tror, at det ville være bedre, hvis hele regeringen trækker sig.
- Det vil være bedre med et nyvalg, da folket nu er vågnet, siger den 24-årige demonstrant Ali.
Lørdag opfordrede den libanesiske hær de mange demonstranter til ikke at være voldelige.
Fredag tyede sikkerhedsstyrker til vandkanoner og tåregas på Riad al-Solh-pladsen i Beirut for at sprede menneskemængderne.
/ritzau/FacebookTwitterKopier linkEmner:Libanon|Beirut|Kriminalitet|Demonstrationer|Økonomi




https://www.dr.dk/nyheder/udland/tilbagetrukne-amerikanske-soldater-bliver-sendt-fra-syrien-til-irak

Tyrkisk offensiv i SyrienSe temaUdlandTilbagetrukne amerikanske soldater bliver sendt fra Syrien til IrakDonald Trump modtog stor kritik for at trække soldater ud af Syrien.
Nu har soldaterne fået en ny opgave.
Amerikanske styrker har i lang tid patruljeret i den nordøstlige syriske by Manjib.
7.
oktober blev omkring 1000 soldater trukket ud af byen.
20.
okt.
2019 kl.
06.
51Læs opDe omkring 1000 amerikanske soldater, som USA's præsident, Donald Trump, valgte at trække ud af det nordøstlige Syrien, bliver sendt til Irak.
Det oplyser USA's forsvarsminister, Mark Esper, til journalister om bord på et fly på vej til Mellemøsten.
- Den amerikanske tilbagetrækning fortsætter hastigt fra det nordøstlige Syrien.
Vi taler dage, ikke uger, siger Esper ifølge nyhedsbureauet Reuters.
- Den nuværende plan for soldaterne er at flytte dem til det vestlige Irak, siger han.
Her skal soldaterne hjælpe de irakiske styrker i kampen mod Islamisk Stat.
Donald Trump varslede 6.
oktober, at han ville trække de amerikanske soldater ud af de nordøstlige dele af Syrien.
Dagen efter - 7.
oktober - oplyste de kurdiskledede Syriske Demokratiske Styrker, SDF, at soldaterne var på vej ud.
Læs også:USA forbereder sig på at evakuere 1.
000 soldater i SyrienAftale om våbenhvileBare to dage efter, 9.
oktober, indledte Tyrkiet en storoffensiv mod kurderne i det nordøstlige Syrien, der ikke længere var beskyttet af amerikanske soldater.
Kurderne søgte i stedet hjælp hos russiske styrker og Syriens regeringsstyrker.
Efter tre dages kampe beordrede Trump 12.
oktober, at de omkring 1000 amerikanske soldater skulle trække sig endnu længere væk fra kampene mellem kurdiske og tyrkiske styrker.
Torsdag 17.
oktober indgik USA en aftale med Tyrkiets præsident, Recep Tayyip Erdogan, om fem dages våbenhvile i det nordøstlige Syrien.
I de 120 timer skal de syriske kurdere trække sig ud af en sikkerhedszone, der dækker et område, der rækker 32 kilometer ind i det nordøstlige Syrien fra grænsen til Tyrkiet.
Både internationalt og nationalt har tilbagetrækningen af de amerikanske soldater affødt stor kritik.
Flere mener, at USA har ladt kurderne, som har ofret utallige menneskeliv i kampen mod Islamisk Stat, i stikken.
/ritzau/FacebookTwitterKopier linkEmner:Donald Trump (politiker)|Islamisk Stat|Recep Tayyip Erdoğan (politiker)|Syrien|Soldater




https://www.dr.dk/nyheder/udland/general-indforer-udgangsforbud-i-chiles-hovedstad-under-uro

UdlandGeneral indfører udgangsforbud i Chiles hovedstad under uroUroligheder har præget Chiles hovedstad.
Demonstranter er imod højere billetpriser på offentlig transport.
Demonstranter satte ild til containere i gaderne.
20.
okt.
2019 kl.
01.
28Læs opDen chilenske general Javier Iturriaga del Campo annoncerer et udgangsforbud i urolige dele af landets hovedstad, Santiago.
Det skriver nyhedsbureauet Reuters natten til søndag dansk tid.
Santiago har de seneste dage været plaget af voldsomme og voldelige protester mod højere billetpriser på offentlig transport.
Det førte lørdag til sammenstød mellem soldater og demonstranter, og fredag resulterede det i, at hovedstadens undergrundsbane blev raseret.
Javier Iturriaga del Campo meddeler, at udgangsforbuddet vil være gældende melem klokken ti om aftenen og syv om morgenen lokal tid.
- Vi beder alle om at tage hjem og overveje de tiltag, som regeringen har meddelt, og at se efter deres familie og hjem, siger del Campo ifølge Reuters.
Meddelelsen kommer, kort efter at Chiles præsident, Sebastian Piñera, har sagt, at der ikke vil komme højere billetpriser på offentlig transport alligevel.
- Vi kommer ikke til at gennemføre de højere billetpriser på undergrundsbanen, siger Piñera i en tv-transmitteret meddelelse ifølge nyhedsbureauet dpa.
Læs også:Demonstranter raserer metrosystemet i Chiles hovedstadPoliti og soldater stødte sammenUrolighederne begyndte 7.
oktober og handler både om stigninger på billetpriser og mere generelt om de høje leveomkostninger i Chile, der er en af Sydamerikas mest udviklede økonomier.
Lørdag stødte politi og soldater sammen med demonstranter på flere af hovedstadens centrale pladser.
Indkøbscentre blev lukket over hele hovedstaden, mens de voldelige demonstrationer ikke viste tegn på at stoppe, beskriver nyhedsbureauet AFP.
Dæk og træstammer udgjorde brændende barrikader, der blokerede flere hovedveje i Santiago, og der blev sat ild til et supermarked.
Derudover brugte politi og soldater vandkanoner og tåregas mod demonstranter, der smed sten mod politiet "flere steder", lød det fra en talsmand for politiet ifølge AFP.
Chiles præsident, Sebastian Piñera, erklærede fredag på bagkant af urolighederne undtagelsestilstand i Santiago.
Tiltaget har chokeret flere i hovedstaden.
Det er ikke set siden slutningen af Augusto Pinochets militærregime i 1990, skriver AFP.
Piñera har udover undtagelsestilstanden givet militæret beføjelser til at sørge for sikkerheden i dele af landet, som altså i 17 år var underlagt Pinochets militærregime.
/ritzau/FacebookTwitterKopier linkEmner:Chile|Prisforhold|Sydamerika|Soldater




https://www.dr.dk/nyheder/regionale/syd/kaempe-net-samler-froe-op-i-aeldgammel-slotsskov-bliver-til-600000-nye-traeer

Syd- og SønderjyllandKæmpe net samler frø op i ældgammel slotsskov: Bliver til 600.
000 nye træerSidste års tørke giver Naturstyrelsen mulighed for at høste bog i store mængder.
Af Louise Mandrup og Henrik Kellberg20.
okt.
2019 kl.
09.
13Læs opDe danske skove bugner af nødder, agern og bog, der lige nu vælter ned mod skovbunden.
Der er så meget, at Naturstyrelsen er i gang med at høste skovens frugter i Roden Skov ved Gråsten Slot, hvor grønt net dækker lidt over én hektar – eller hvad der svarer til knap halvanden fodboldbane - af skovbunden under de store bøgetræer.
Gråsten Slot er det slot, der fungerer som sommerbolig for Dronning Margrethe og resten af den kongelige familie.
- Bøgetræerne i skovene ved Gråsten er kåret til at være særlig velegnet til at høste fra.
Det er nogle gode frø, som giver stærke træer, fortæller Trine Sørensen, der er naturvejleder ved Naturstyrelsen Sønderjylland.
Tørke stresser træerneNår træerne på den måde smider kilovis af frø, skal forklaringen findes i sidste års tørkesommer.
- Det her er en stressreaktion, fordi træerne sidste år var ved at tørre ud.
Ved at sætte masser af blomster i foråret, der bliver til bog, agern og nødder, sikrer træerne deres egen overlevelse, siger Trine Sørensen.
Når årets høst i næste uge slutter, bliver nettene med bog samlet ind.
Frøene fra bogene bliver renset og solgt til skovplanteskoler, der dyrker frøene, så de bliver til nye bøgetræer, der kan bruges til både privat- og statsskove.
Det forventes, at der i år bliver samlet cirka 640 kilo frø fra bog i Roden Skov.
Det vil give træer til cirka 165 hektar ny bøgeskov.
1,2 hektar af Roden Skov ved Gråsten er lige nu dækket af masser af net for at opsamle de nedfaldne bog.
(© (C) Naturstyrelsen)1 / 6Bøgetræernes kroner har i år været næsten mere brune end grønne, fordi der har været så mange bog.
Når træerne sætter så mange frø, er det en reaktion på sidste års tørke.
(© DR Syd)2 / 6De mange bog, som her er blevet pillet ud af sin beskyttende skal, betyder masser af mad til skovens gnavere og fugle.
Flere fede mus kommer til at klare sig igennem vinteren, og det får både ræve og rovfugle glæde af.
(© DR Syd)3 / 6Bøgetræerne i Roden Skov er gamle danske bøgetræer.
De er store, stærke og flotte - modsat de tyske og østrigske bøgetræer, der står mange andre steder.
Bøgetræerne i Roden Skov er derfor kåret til træer, der er særlig gode at høste bog fra.
(© DR Syd)4 / 6Det er ikke bare ved Gråsten, der findes kårede bøgetræer.
Også i Stenderup Skovene ved Kolding samt områder i Gribskov i Nordsjælland og i Rold Skov er træerne gode nok til, at man med jævne mellemrum høster bog fra træerne.
(© DR Syd)5 / 6I næste uge bliver nettene samlet ind, og Naturstyrelsen forventer, at høsten giver cirka 640 kilo bog.
Et kilo bog kan give omkring 1.
200 nye bøgetræer, der bliver plantet i både privat- og statsskove rundt om i hele Danmark.
(© Naturstyrelsen)6 / 6FacebookTwitterKopier linkEmner:Naturstyrelsen|Gråsten|Gråsten Slot|Skove|Jylland




https://www.dr.dk/nyheder/udland/dansker-i-stor-hashsag-i-norge

UdlandDansker i stor hashsag i NorgeFire mænd opførte sig så mistænkeligt på havn i Norge, at politiet blev tilkaldt og fandt hash for millioner.
Det lokale medie Bergensavisen skriver, at der tale om en af de største hashsager nogensinde i Bergen-regionen.
20.
okt.
2019 kl.
03.
12Læs opEn dansker og tre nordmænd er lørdag blevet tiltalt i Norge for at være i besiddelse af 150 kilo hash.
De fire mænd blev anholdt på en færgekaj i byen Halhjem, der ligger syd for Bergen, i december sidste år.
Det lokale medie Bergensavisen skriver, at der tale om en af de største hashsager nogensinde i Bergen-regionen.
Det var ifølge avisen et tip, der den 13.
december førte politiet på sporet af de fire mænd, som opførte sig "mistænkeligt" på færgekajen.
Politiet rykkede ud og anholdt de fire.
- Vi antraf de fire personer, der havde tilknytning til en lejet varevogn.
Det viste sig, at tre af dem havde været i varebilen, hvor der blev beslaglagt i alt 150 kilo hash, siger politiadvokat Asbjørn Onarheim til avisen.
Smuglet ind fra DanmarkDen fjerde mand befandt sig i et andet køretøj.
Tre af de tiltalte kommer fra lokalområdet, mens den fjerde er dansk statsborger.
Politiet mener, at hashen var blevet smuglet ind i Norge fra Danmark på en sejlbåd, som ejes af flere af de tiltalte, før den blev fragtet videre i varebilen.
De 150 kilo hash skønnes at have en salgsværdi på mellem 10 og 15 millioner norske kroner.
Det svarer til mellem 7,3 og 10,9 millioner danske kroner.
Retssagen mod de fire mænd ventes at begynde i midten af februar næste år.
/ritzau/NTBFacebookTwitterKopier linkEmner:Norge|Bergen|Narkokriminalitet|Kriminalitet




https://www.dr.dk/nyheder/udland/schweizerne-skal-stemme-ramt-af-gron-bolge

UdlandSchweizerne skal stemme: Ramt af grøn bølgeDebatten om smeltende gletsjere og klimaforandringer fylder blandt de i alt 5,3 millioner schweiziske vælgere.
Igennem hele året har der med jævne mellemrum været klimademonstrationer i alpelandet.
(Arkivfoto.
20.
okt.
2019 kl.
07.
11Læs opKlimabevidste schweiziske vælgere står til at give de grønne partier hidtil uset støtte ved det parlamentsvalg, der finder sted i dag.
Således kan Grüne Partei der Schweiz gå tre procentpoint frem til knap 11 procent af stemmerne.
Og samtidig ventes også en fremgang til det mindre og mere centrumorienterede Grünliberale Partei.
Tilsammen kan det give de grønne partier op mod 18 procent af stemmerne.
Det viser målinger fra tv-stationen SRF ifølge Reuters.
Samtidig ventes den store vinder ved det seneste parlamentsvalg, det indvandrerkritiske SVP, at gå tilbage.
Flere peger derfor på en ændring i sammensætningen af regeringen, Forbundsrådet.
Synlige smeltende gletsjereMiljødebatten er taget til i alpelandet, hvor smeltende gletsjere er et meget synligt tegn på temperaturstigninger.
Hele året har der været klimademonstrationer.
For blot en måned siden blev der holdt et "begravelsesoptog" for Pizol-gletsjeren, der ifølge BBC har mistet 80 procent af sin masse siden 2006.
- Der er en dyb vedvarende forandring i det, der bekymrer folk, og en ny bevidsthed om emnets vigtighed, siger Pascal Sciarine, politolog ved Universitet i Geneve, ifølge Reuters.
- Den ventede fremgang til de grønne partier kan klart forklares med miljømæssige bekymringer om klimaforandringer.
Men selv om de to grønne partier skulle gå meget frem, betyder det ikke, at de er sikret en plads i den schweiziske regering.
Tingene fungerer nemlig anderledes i Schweiz end i andre europæiske lande.
De 5,3 millioner stemmeberettigede schweizere stemmer om de 200 pladser i underhuset og 46 pladser i overhuset.
De to kamre vælger så i december regeringen, som bliver kaldt Forbundsrådet og består altid af syv ministre.
De samme fire partier på banenDe seneste 60 år er pladserne i Forbundsrådet blevet fordelt mellem de samme fire partier, nemlig SVP, centrum-venstre-socialisterne hos SP, det liberale FDP og det kristendemokratiske CVP.
Det er sket i henhold til det, som schweizerne kalder den "magiske formel".
Den kan ændres for at afspejle de seneste resultater og skal være med til at sikre politisk stabilitet i landet.
De grønne partier lægger ikke overraskende op til, at den "magiske formel" ændres.
Så kan de nemlig få en plads i regeringen.
Men politiske analytikere siger ifølge Reuters, at det er usandsynligt, at de grønne partier kommer med.
Traditionen i Schweiz er nemlig, at partier skal vise fremgang ved to valg i træk, før det viser sig i Forbundsrådets sammensætning.
Størstedelen af vælgerne har brevstemt i løbet af de seneste uger, skriver nyhedsbureauet dpa.
Valgstederne lukker klokken 12.
00 søndag.
Schweiz regeres på regionalt plan i 26 delvis selvstyrende enheder, kantoner, med en høj grad af direkte demokrati.
/ritzau/FacebookTwitterKopier linkEmner:Valg og folkeafstemninger|Schweiz|Miljø og natur|BBC|Geneve




https://www.dr.dk/sporten/fodbold/superliga/minut-minut-fcn-vinder-sikkert-over-soenderjyske






https://www.dr.dk/sporten/fodbold/superliga/minut-minut-horsens-vinder-haard-bundstrid-mod-hobro






https://www.dr.dk/nyheder/udland/opposition-kalder-johnsons-manglende-underskrift-umoden

BrexitSe temaUdlandOpposition kalder Johnsons manglende underskrift umodenEn modvillig Boris Johnson sendte sent lørdag aften et brev til EU, hvor han bad om udsættelse af brexit.
Storbritanniens premierminister, Boris Johnson, taler under en brexitdebatten i går.
)20.
okt.
2019 kl.
07.
00Læs opSkældsordene hagler ned over Storbritanniens premierminister, Boris Johnson, efter at han sent lørdag aften sendte et brev til EU om endnu en udsættelse af brexit, men angiveligt nægtede at underskrive det.
Særligt oppositionspolitikere er i faret i flint over den manglende underskrift.
Her lyder beskyldningen, at Johnson føler sig hævet over loven.
Hvis vores premierminister kan bryde grundlæggende retsstatsprincipper, så kan enhver gøre det.
Det er vejen til anarki og lovløshed.
David Lammy, Labour- Johnson er en premierminister, der behandler parlamentet og retssystemet med foragt, skriver John McDonnell, finansordfører for oppositionspartiet Labour, på Twitter.
- Hans umodne afvisning af overhovedet at underskrive brevet bekræfter vores anelser om, at Johnson med sin arrogante tro på, at han skulle være hævet over andre, mener, at han er over loven og generel ansvarlighed.
Underhuset var lørdag indkaldt for at stemme om den reviderede brexitaftale, som Johnson havde forhandlet på plads med EU.
Men inden selve aftalen kunne komme til afstemning, spændte et ændringsforslag ben for Johnson og de øvrige "brexiteers".
Forslaget blev vedtaget, og dermed var Johnson pålagt at udskyde datoen for det britiske EU-exit.
Læs også:Brexit-afstemning udsat: Hvad skal der nu ske?
Sendte tre meddelelser til Donald TuskI alt sendte han lørdag aften tre skriftlige meddelelser til EU-præsident Donald Tusk, hvoraf den ene var et ikke-underskrevet billede af en tekst fra den såkaldte "Benn-forordning", som dikterer, at premierministeren må bede EU om en yderligere udskydelse af brexit.
Samtidig sendte han et andet brev, hvor han erklærede sig imod udskydelsen.
Dette brev var imidlertid underskrevet, skriver flere medier.
En anden Labour-politiker, David Lammy, sætter lighedstegn mellem Johnsons opførsel og USA's præsident Donald Trumps.
- Hvis vores premierminister kan bryde grundlæggende retsstatsprincipper, så kan enhver gøre det.
Det er vejen til anarki og lovløshed, skriver parlamentsmedlemmet Lammy på Twitter.
- Den er taget lige ud af Trumps drejebog, og Boris Johnson må stoppes.
De britiske aviser er søndag ude med riven efter både Johnson og det britiske parlament.
/ritzau/FacebookTwitterKopier linkEmner:Boris Johnson (politiker)|Donald Trump (politiker)|EU|Storbritannien|EU-forhold




https://www.dr.dk/nyheder/udland/trump-dropper-ide-om-holde-g7-mode-pa-eget-golfresort

UdlandTrump dropper idé om at holde G7-møde på eget golfresortDen amerikanske præsident bøjer sig for kritik af beslutning om at holde G7-møde i 2020 på golfresort i Miami.
Der bliver alligevel ikke noget G7-møde på Trumps resort i Florida.
20.
okt.
2019 kl.
04.
47Læs opUSA's præsident, Donald Trump, opgiver sin plan om, at næste års G7-møde i USA skal holdes på et af de kombinerede hotel- og golfresorts, han ejer.
Det skriver Trump i et tweet natten til søndag.
Hans oprindelige beslutning om at henlægge mødet til et feriested i Miami er blevet kritiseret fra flere sider.
- På grund af både medier og demokraters hysteri og irrationelle fjendtlighed, vil vi ikke længere overveje Trump National Doral, Miami, som værtssted for G7 i 2020, skriver han.
- Vi vil begynde at lede efter et andet sted, skriver Trump og nævner Camp David som en mulighed.
Camp David i Maryland er et landsted, som står til rådighed for USA's præsident.
Kritikken kom fra blandt andre Jerry Nadler, der er formand for retsudvalget i Repræsentanternes Hus.
- Han udnytter sit embede og tager officielle statslige beslutninger, der giver ham en personlig profit, siger han ifølge nyhedsbureauet AFP.
Læs også:Trumps golfresort skal huse G7Topmøde en gang årligtG7 er et forum, hvor en række af verdens førende industrinationer mødes.
De holder topmøde en gang årligt.
Gruppen har syv medlemmer - USA, Canada, Tyskland, Frankrig, Storbritannien, Italien og Japan.
Det var under dette års møde i Biarritz i Frankrig, at Trump første gang luftede muligheden for, at han ville udpege et af sine egne feriesteder som rammen om næste års møde.
Torsdag meddelte Det Hvide Hus, at der var truffet beslutning om, at topmødet skulle holdes på Trumps golfresort nær Miami den 10.
-12.
juni.
- Vi mener absolut, at det er det bedste sted at afholde det, sagde Mick Mulvaney, der er fungerende stabschef i Det Hvide Hus.
Han begrundede det med, at stedet ligger nær Miamis lufthavn, og dermed undgår stats- og regeringslederne at skulle transporteres over større afstande.
Økonomisk ville det også være den billigste løsning i forhold til andre steder, sagde Mulvaney.
Trump beklager i et tweet, at der nu skal findes et andet sted for topmødet.
- Jeg troede, at jeg gjorde noget rigtig godt for vores land, skriver han og opremser en række fakta om det nu droppede værtssted.
- Det er stort, prægtigt, hundredvis af tønder land, nabo til Miamis internationale lufthavn, har fantastiske balsale og mødelokaler, og hver delegation ville få deres egen bygning med 50 til 70 lejligheder, skriver han.
/ritzau/FacebookTwitterKopier linkEmner:Donald Trump (politiker)|Miami|USA|Golf|Repræsentanternes Hus




https://www.dr.dk/nyheder/politik/tidligere-toppolitiker-i-liberal-alliance-melder-sig-ud-kampen-et-liberalt-parti-er

PolitikTidligere toppolitiker i Liberal Alliance melder sig ud: Kampen for et liberalt parti er tabtChristina Egelund, der er LA's tidligere politiske ordfører, forlader partiet med en farvelopsang.
Christina Egelund var indtil sommerens folketingsvalg en af de helt centrale personer i Liberal Alliance.
Nu forlader hun partiet, der ifølge hende er blevet for nationalkonservativt.
Af Nicolas S.
Nielsen og Bjarne Steensbeck20.
okt.
2019 kl.
07.
45Læs opHun har flankeret Anders Samuelsen og Simon Emil Ammitzbøll utallige gange som toppolitiker i Liberal Alliance og stået på mål for den daværende VLAK-regerings politik som partiets politiske ordfører.
Ved valget i juni var det slut for nordjyske Christina Egelund.
Liberal Alliance fik blot 1,9 procent af stemmerne i Nordjyllands Storkreds.
Langt fra nok til at sikre partiet et mandat.
Christina Egelund, der havde stået i frontlinjen for partiet gennem regeringstiden og under valgkampen, fik 2.
026 stemmer.
Dermed var det farvel til Christiansborg for den 41-årige politiker, der nåede at sidde i Folketinget i fire år.
Nu er det også farvel til Liberal Alliance, fortæller hun til DR Nyheder efter at have tænkt tingene igennem siden valget.
Men ikke fordi hun er træt af politik.
Modsat mange andre politikere, der ikke bliver genvalgt, kommenterer Christina Egelund jævnligt aktuelle politiske sager på sin Facebook-profil.
Nøjagtig som da hun var politisk ordfører.
Det handler ikke om ledelsen.
Det handler ikke om personer.
Det handler om politisk substans.
Christina Egelund, tidligere politisk ordfører, LANationalkonservativ kurs bliver uden EgelundHendes beslutning handler om "politisk substans", lader hun forstå i et interview, kort inden hun melder sig ud af partiet og melder sin beslutning ud.
For den politiske fremtid og retning, hun har forudset, at Liberal Alliance er på vej mod, kan hun ikke se sig selv være en del af.
- For mig er det helt tydeligt, at Liberal Alliance ligesom mange andre partier er splittet mellem en national strømning på den ene side og en moderne, liberal strømning på den anden side.
Jeg tilhører den sidste, og jeg oplever, at den strømning er under pres i LA, siger Christina Egelund.
- Det er, som om partiet invaderes af en stigende konservatisme – og så hører jeg ikke længere hjemme der.
For Christina Egelund har hendes politiske engagement altid handlet om den personlige frihed, forklarer hun.
Om at staten skal blande sig mindst muligt.
At der skal være mindre overvågning af borgerne.
At Danmark skal være et land bygget på frisind, liberale værdier og et forsvar for retsstaten.
Særligt sidstnævnte er under pres i disse tider, mener hun.
Jeg melder mig ud af Liberal Alliance i dag.
Det er en svær beslutning.
Det er ikke en fiks ide eller en tanke, man lige får en søndag morgen.
Christina Egelund, tidligere politisk ordfører, LAEfterlyser et forsvar for retsstatenDen analyse er hun dog ikke kun nået frem til efter valget, forsikrer hun, da vi spørger, om det ikke er lige lovligt hurtigt at tage sit tøj og gå, når der kun er gået fire en halv måned siden folketingsvalget.
Et valg, der sendte Liberal Alliance i knæ, kostede partileder Anders Samuelsen både mandat og lederpost og skar partiets tilstedeværelse på Christiansborg helt ind til benet.
- Splittelsen har været der længe.
Strømningerne har været der længe.
Det er ikke noget, der kun findes i LA.
Vi ser dem også i Venstre, siger Christina Egelund.
Men hvad er det i Liberal Alliance, der gør, at du ikke længere kan se dig selv være medlem?
- Jeg savner et klart forsvar for det internationale samarbejde.
Det handler om europapolitik og udlændingepolitik.
Den aktuelle debat, vi har om syrienskrigere, der synes jeg, at et liberalt parti skal stå forrest i forsvaret for retsstaten.
- Det er nogle andre ting, man lægger vægt på i LA.
Det er deres valg.
Men så bliver det uden mig, siger Christina Egelund.
Christina Egelund (m.
f.
) var en central del af valgkampen.
Her ses hun til en partilederrunde afholdt hos Ældre Sagen sammen med blandt andet DF-formand Kristian Thulesen Dahl, De Radikales Martin Lidegaard og den kommende statsminister Mette Frederiksen (S).
Men er det et fundamentalt anderledes parti i dag, end det var før valget, hvor du sad i ledelsen?
- Nej, selvfølgelig er det ikke et fundamentalt anderledes parti.
Splittelsen er ikke ny, og vi har også haft den her diskussion internt i folketingsgruppen, mens jeg sad som en del af den.
Vi havde diskussioner om burkaforbud, tvungent håndtryk, børn på Sjælsmark og så videre, så splittelsen er ikke ny.
Ammitzbøll-Bille har efterlyst ny EU-kursDiskussionerne om partiets kurs på den anden side af det skæbnesvangre juni-valg kører også internt i Liberal Alliances fire mand store folketingsgruppe.
Tirsdag forsøgte EU-ordfører Simon Emil Ammitzbøll-Bille i et interview i Politiken at rejse diskussionen om partiets EU-politik.
Tiden var kommet til, at partiet måtte revurdere sin EU-politik og gøre den mere EU-positiv, lød det.
Vi kan godt spille sådan en slags snakkeludo om min politiske fremtid, men jeg tror ikke, vi kommer det nærmere i dag.
Christina EgelundEn debat, som den nye partileder, Alex Vanopslagh, efter lidt betænkningstid kaldte "spændende" i selvsamme avis.
Men selvom debatten om EU først bliver rejst nu i Liberal Alliance, oplever Christina Egelund ikke, at det har hævet afstanden til loftet.
- Jeg synes ikke, jeg oplever nogen jubel af den (forslaget om en mere EU-positiv linje, red.
).
Jeg er nærmest enig ord for ord i det interview, som Simon Emil har givet.
Det er den retning, som jeg er enig i, at Liberal Alliance bør tage.
Det er ikke mit indtryk, at det er den retning, man ønsker, siger hun.
- Det handler ikke om ledelsen.
Det handler ikke om personer.
Det handler om politisk substans.
Egelund lader politisk fremtid blæse i vindenSkal man ikke blive og kæmpe?
- Jo, men det er en kamp, vi har haft i mange år.
Jeg nævnte før nogle sager, vi har haft i Liberal Alliance.
Splittelsen er ikke ny.
Er kampen tabt?
- Ja, det kan man sige.
Hvis Liberal Alliance satte en retning, som gik den vej, som jeg synes, det skulle have med forsvar for den personlige frihed, forsvar for retsstaten, en åbning mod verden, mere frisind og mere tolerance, så var jeg stadig en del af det.
Det lyder som om, du melder dig ind i De Radikale?
- Det gør jeg ikke.
Jeg melder mig ud af Liberal Alliance i dag.
Det er en svær beslutning.
Det er ikke en fiks ide eller en tanke, man lige får en søndag morgen.
Venstre?
- Vi kan godt spille sådan en slags snakkeludo om min politiske fremtid, men jeg tror ikke, vi kommer det nærmere i dag.
Er det slut med den politiske karriere?
- Det kan jeg ikke svare på.
Den beslutning, jeg har truffet i dag, er ikke en nem beslutning.
Det er mange gode venskaber, som jeg håber, jeg ikke siger farvel til.
Der er mange følelser på spil.
Men for mig starter og slutter det med politisk substans.
Det er på den baggrund, jeg har truffet beslutningen.
Det vil jeg egentlig godt have lov at dvæle ved i dag.
Christina Egelund er den første tidligere toppolitiker i Liberal Alliance, der vælger at sige farvel til partiet.
DR Nyheder forsøger at få en kommentar fra partileder Alex Vanopslagh.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|EU|EU-forhold|Jylland




https://www.dr.dk/nyheder/viden/kroppen/hvis-vi-er-bygget-til-spise-koed-hvordan-kan-vi-saa-leve-uden

KroppenHvis vi er bygget til at spise kød, hvordan kan vi så leve uden?
Kød har spillet en rolle i menneskets evolution.
Alligevel kan vi faktisk godt klare os uden bøf og bacon.
Af Emilie Aagaard20.
okt.
2019 kl.
07.
07Læs opVil du hellere se denne artikel som video, så finder du den i bunden af artiklen.
- Alt under 400 gram er pålæg!
Kender du typen, der siger sådan?
De fleste danskere elsker tilsyneladende smagen af bacon, flæskesteg, pølser og bøf.
I hvert fald spiser vi i snit over 50 kilo kød hvert år.
Men et højt kødforbrug er ikke ufarligt - for der er masser af forskning, der viser, at for meget kød øger din risiko for at få visse typer kræft.
Desuden udleder produktionen af kød, især oksekød, store mængder drivhusgas.
Så bør vi overhovedet spise kød?
Og kan vi klare os uden?
For at svare på det, skal vi se dybt ind i os selv og vores fortid.
Vores forfædre har nemlig ikke altid spist kød.
For over to millioner år siden spiste vi hovedsageligt frugt og grønt.
Lidt ligesom chimpanser og gorillaer i dag.
Men så fik nogen en fiks idé, da de kom forbi nogle ådsler.
I løbet af tusinder af år begyndte abemennesker at udvikle jagtteknikker, så de også kunne få kød, når der ikke var døde dyr i nærheden.
Det energitætte kød gav mulighed for at have en større hjerne, som igen var en fordel, hvis jagtteknikkerne skulle blive mere avancerede.
Så langsomt, over millioner af år, blev hjernen større, og på den måde har kødet altså gjort os til det intelligente, verbale menneske, som vi er i dag.
Vores tarmsystem er designet til kødOg det var ikke kun hjernen, der forandrede sig.
For mens hjernen blev større, blev tarmene mindre.
Sammenligner vi det med en planteæders – for eksempel en ko – er der simpelthen meget mindre tarm til at nedbryde og optage føden.
Vores lille tarmsystem er designet til at optage energitæt føde som kød.
Men spoler vi frem til i dag, kan kødets energitæthed faktisk blive et problem.
For modsat hulemanden skal vi ikke løbe langt for at få fat i energitæt kød, faktisk står det klar til os i supermarkedets tag-selv bod.
Oven i det lever mange af os et ret inaktivt liv, hvor vi sidder foran en skærm i rigtig mange af døgnets timer.
Masser af energitæt mad i kombination med et inaktivt liv.
Tja, det kan altså føre til overvægt og livstilssygdomme.
Og så er der det med klimaet og miljøet.
Det kræver rigtig meget CO2-udledning og plads at producere kød til alle Jordens mennesker.
I længden kan planeten ikke holde til, at vi hælder så store mængder kød ned i gabet alle sammen.
Slet ikke, når vi er på vej mod at blive 10 milliarder mennesker på planeten.
Kan du leve af planter?
Vi er ikke længere hulemænd.
Og derfor behøver vi heller ikke spise som en hulemand for at overleve.
Faktisk kan vi sagtens beholde vores store hjerne og små tarme, og samtidig spise meget mindre kød.
For i dag har vi adgang til masser af plantebaserede fødevarer, der er propfyldt med god næring.
Modsat hulemænd kan vi altså let få de vitaminer, mineraler, proteiner og så videre, vi har brug for, uden at mæske os i helt vilde mængder kød.
Så lad os slå det fast: Selv om kød har været vigtigt i vores fortid, kan vi sagtens leve med meget mindre kød – eller leve helt uden det.
For vi mennesker er altædende.
Eller i hvert fald næsten altædende.
Vores krop kan klare både kød og planter.
Faktisk er den næsten ligeglad med, om næringen kommer fra den ene eller anden type føde – så længe der er alle de næringsstoffer, den har brug for.
Se hele videoen herunder.
Artiklens tekst og videoens manuskript bygger på interviews med Jørn Madsen, Center for Makroøkologi, Evolution og Klima, Globe Institute, Københavns Universitet og Henrik Munch Roager, Institut for Idræt og Ernæring, Københavns Universitet.
FacebookTwitterKopier linkEmner:Københavns Universitet|Fødevarer|Dyr|Videnskab




https://www.dr.dk/sporten/ridning/hestefest-i-herning-bliv-klaedt-paa-til-world-cup-i-dressur

RidningHestefest i Herning: Bliv klædt på til World Cup i dressurDet er en stor begivenhed, der finder sted i Herning i disse dage.
Daniel Bachmann og Blue Hors Zack skal forsøge at gentage sidste års triumf i Herning.
Af Helena Melin20.
okt.
2019 kl.
09.
47Læs opI weekenden bliver World Cuppen i dressur skudt i gang, og det er Herning, der danner ramme om begivenheden, som forventes at trække flere end 20.
000 besøgende.
Du kan blive klogere på World Cup i dressur lige her.
1Hvad er dressur?
Prinsesse Nathalie er den seneste dansker, der er endt i top tre i en World Cup-finale.
Det blev til en andenplads i 2011.
Dressur er en konkurrenceform, hvor hestens lydighed, smidighed i bevægelserne, fysik og evner bedømmes, ligesom rytterens opstilling og samarbejde med hesten vurderes af dommerne.
Under konkurrencen rides et program, hvor forskellige gangarter og øvelser bliver bedømt ud fra en pointskala mellem 1-10.
Kilde: Dansk Rideforbund2World Cup-strukturenCathrine Dufour og hesten Cassidy satte verdensrekord i 2018, da de som den første ekvipage nogensinde fik rene 10-taller af dommerne.
World Cuppen i Herning bliver dog uden Cassidy, da Dufour satser på sin hest Bohemian.
Det er med at holde tungen lige i munden, når man skal forstå, hvordan World Cup-sæsonen forløber:Der er fire forskellige ligaer: den vesteuropæiske, den central- og østeuropæiske, den nordamerikanske samt en Stillehavsliga, der består af de asiatiske lande, New Zealand og Australien.
De forskellige ligaer har sine egne World Cup-afdelinger spredt ud over året.
De ryttere, der har præsteret bedst over hele sæsonen i den enkelte liga, kvalificerer sig til World Cup-finalen, som finder sted i april 2020 i Las Vegas.
I den vesteuropæiske liga kvalificerer de ni bedste ryttere sig til World Cup-finalen, og i den central- og østeuropæiske liga er det de to bedste.
Det samme gælder for den nordamerikanske liga, mens det kun er den bedste placerede rytter i Stillehavlisgaen, der er sikker på en finaleplads.
Derudover bliver der uddelt wildcards hver sæson.
3To danske medaljekandidaterDanske Daniel Bachmann og Blue Hors Zack endte på fjerdepladsen i den seneste World Cup-finale i Göteborg i foråret.
To danskere er repræsenteret blandt verdens i øjeblikket ti bedste ryttere.
Daniel Bachmann Andersen ligger placeret som den bedste mandlige rytter på en syvendeplads med sin hest Zack.
Cathrine Dufour følger lige efter på ottendepladsen med hesten Cassidy.
Læs også:Dansk dressurlandshold er klar til OL i TokyoSidste år vandt Daniel Bachmann World Cup-afdelingen i Herning, og mon ikke størstedelen af de besøgende satser på endnu en hjemmesejr i år.
4Ikke en engangsforestillingDet er ikke kun World Cuppen, der finder sted i Herning.
Den midtjyske by var også vært for EM i springning og dressur i 2013.
Det er 13.
år i træk, at Danmark står for at afvikle den første af World Cup-afdelingerne i den vesteuropæiske liga.
Siden 2017 har det været i Herning.
Tidligere har blandt andet Odense og Aarhus været værter for begivenheden.
DR sender konkurrencen direkte fra Herning søndag.
Du kan følge med på DR2 fra kl.
14.
15.
FacebookTwitterKopier linkEmner:Herning|DR2|Dansk Ride Forbund|Aarhus|Australien




