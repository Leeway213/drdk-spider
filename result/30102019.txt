https://www.dr.dk/nyheder/indland/alm-brand-fyrer-topchef-gennem-18-aar

IndlandAlm.
Brand fyrer topchef gennem 18 årFinansselskabet vil styrke udviklingen på tre hovedområder.
Det skal være med en ny mand i spidsen.
Søren Boe Mortensen er nu forhenværende adm.
direktør i Alm.
Brand.
30.
okt.
2019 kl.
21.
45Læs opBestyrelsen i Alm.
Brand A/S skiller sig af med selskabets administrerende direktør, Søren Boe Mortensen.
Det fremgår af en fondsbørsmeddelelse fra selskabet.
Søren Boe Mortensen har været topchef i selskabet siden 2001.
Bestyrelsens beslutning er begrundet i "strategiske drøftelser", som det hedder i meddelelsen.
- Virksomhedens samlede udvikling inden for de tre forretningsområder forsikring, pension og bank har behov for et styrket strategisk fokus, lyder det i meddelelsen, der fortsætter:- En opgave, bestyrelsen nu har valgt skal lægges i hænderne på en ny topchef.
Bestyrelsesformand Jørgen Hesselbjerg Mikkelsen understreger, at Søren Boe Mortensen har gjort sit arbejde godt i alle sine 18 år i spidsen for virksomheden.
Beslutningen om at erstatte ham på posten er truffet ud fra et ønske om fornyelse.
- Søren Boe Mortensen har gennem årene ydet en betydelig indsats for Alm.
Brand A/S - en indsats, der er al mulig grund til at takke ham for.
- Skiftet skal ikke ses som en kritik af Søren Boe Mortensen, men som et signal om en påkrævet fornyelse, siger udtaler Jørgen Hesselbjerg Mikkelsen.
Midlertidig chef indsatBestyrelsen har nu indledt jagten på en nye topchef.
I mellemtiden vil folk fra ledelseslaget lige under den administrerende direktør varetage opgaven.
- Det betyder, at perioden frem til, at en ny topchef er på plads, ikke bør blive påvirket af ledelsesskiftet i nævneværdigt omfang, siger han.
Bestyrelsen har således valgt at konstituere selskabets økonomidirektør, Rasmus Werner Nielsen, som midlertidig topchef.
Alm.
Brand A/S vil 5.
november offentliggøre regnskab for tredje kvartal 2019.
Ifølge bestyrelsen vil ændringen i direktionen ikke påvirke selskabets forventninger til regnskabet.
/ritzau/FacebookTwitterKopier linkEmner:Søren Boe Mortensen (erhvervsleder)|Erhverv




https://www.dr.dk/sporten/haandbold/herreligaen/mors-thy-vinder-overraskende-foerste-liganederlag-i-saesonen-til

HerreligaenMors-Thy vinder overraskende: Første liganederlag i sæsonen til AalborgAalborg Håndbold fører suverænt herrernes håndboldliga, men i dag tabte holdet til Mors-Thy med 30-33.
Marcus Dahlin (med bolden) blev delt topscorer for Mors-Thy med syv mål i sejren over Aalborg Håndbold.
(Arkivfoto) 30.
okt.
2019 kl.
21.
38Læs opSå gik den ikke længere for Aalborg Håndbold i herrernes håndboldliga.
Efter sæsonens første otte kampe uden nederlag blev det Mors-Thy, der satte foden for døren og nappede de to point, da det vestjyske hold på hjemmebane vandt 33-30 over topholdet.
Ifølge Nordjyske er det første gang siden september 2015, at det er lykkedes Mors-Thy at slå Aalborg.
Resultatet betyder, at Aalborg stadig fører i tabellen med 15 point efter 9 kampe, mens Ribe-Esbjerg på andenpladsen kan hente ind på forspringet, når klubben torsdag møder bundholdet Nordsjælland.
Ribe Esbjerg har 11 point på andenpladsen efter 8 kampe.
Mors-Thy er det første hold, der slår Aalborg Håndbold i denne sæson i herrerligaen.
Med onsdagens sejr rykker Mors-Thy op på tiendepladsen i tabellen med otte point.
Fra kampens start så det fornuftigt ud for Mors-Thy, der kom foran 3-0 og holdt de forsvarende mestre fra Aalborg fra at score i næsten seks minutter.
Vestjyderne var et skridt foran i det meste af første halvleg, der dog sluttede 17-17.
Men det var Aalborg, der kom bedst ud fra pausen.
Hurtigt kom mesterholdet foran 20-17, og så lignede det længe, at det ville gå, som det plejer for Aalborg i øjeblikket.
Med en sejr.
Men Mors-Thy-spillerne ville det anderledes og hang på, og med en slutspurt i de sidste ti minutter gik holdet fra at være bagud 25-27 til at snuppe en overraskende sejr.
/ritzau/FacebookTwitterKopier linkEmner:Mors-Thy Håndbold|Aalborg|Ribe-Esbjerg HH|Jylland|Håndbold




https://www.dr.dk/sporten/fodbold/pokalturneringen/soenderjyske-booker-plads-i-kvartfinalen-og-sender-broendby-ud-af

PokalturneringenSønderjyske booker plads i kvartfinalen og sender Brøndby ud af pokalturneringenBrøndby er ude af den danske pokalturnering med et skuffende 0-1-nederlag på hjemmebane til Sønderjyske.
Sønderjyske fejrer 1-0-sejren og kvartfinale-pladsen i pokalturneringen.
30.
okt.
2019 kl.
22.
28Læs opSønderjyske stod for en stor pokaloverraskelse, da holdet onsdag aften slog Brøndby ud med en 1-0-sejr.
Med sejren er Sønderjyske videre til kvartfinalen.
Og Brøndby, der har stået i tre pokalfinaler i træk, er dermed ude af Sydbank Pokalen.
Kampen stod til at skulle spilles onsdag klokken 18, men opgøret blev udskudt, da Sønderjyske var forsinket på grund af en trafikulykke på Storebæltsbroen.
Brøndby, der har stået i tre pokalfinaler i træk, er ude af Sydbank Pokalen efter et 1-0-nederlag til Sønderjyske.
Sønderjyske-angriberen Mart Lieder scorede kampens eneste mål, da han udnyttede et kontraangreb på flot vis.
Christian "Greko" Jakobsen opsnappede bolden og sendte Lieder af sted i en duel med Brøndby-stopperen Andreas Maxsø.
Den hollandske angriber verfede Maxsø væk og viste målnæse, da han kom ind i feltet og prikkede bolden forbi Brøndby-keeper Marvin Schwäbe.
Brændt chance i slutminutterneBrøndby pressede på for at fremtvinge en udligning og fik en god chance i slutminutterne.
Men Brøndbys offensive profil Simon Hedlund valgte at aflevere i stedet for at afslutte selv, og det skulle svenskeren nok ikke have gjort, da det hele løb ud i sandet.
Sønderjyske holdt godt fast i bolden til slut, og Brøndby var ikke i stand til at svare igen.
/ritzau/FacebookTwitterKopier linkEmner:Brøndby|SønderjyskE|A/S Storebælt|Sydbank|Holland




https://www.dr.dk/sporten/fodbold/england/maal-amok-og-straffesparksafgoerelse-liverpool-videre-i-liga-cuppen-efter

EnglandMål-amok og straffesparksafgørelse: Liverpool videre i Liga Cuppen efter sejr over ArsenalLiverpool vandt efter målorgie og straffesparkskonkurrence over Arsenal og er i kvartfinalen i Liga Cuppen.
Divock Origi (i midten) scorede to mål for Liverpool i den ordinære spilletid i Liga Cup-kampen mod Arsenal.
30.
okt.
2019 kl.
23.
07Læs opDer var mål på stribe, da Liverpool hjemme tog imod Arsenal i ottendedelsfinalen i den engelske Liga Cup.
De engelske storhold scorede fem mål hver i den ordinære spilletid, så det stod 5-5, inden Liverpool vandt efter straffesparkskonkurrence.
Dermed avancerer Premier Leagues tophold til kvartfinalen i turneringen.
Det var også gæsterne, der kom bedst fra start i kampen.
Efter blot seks minutters spil tog Liverpool hul på målfesten, da Alex Oxlade-Chamberlain sendte et indlæg ind mod Rhian Brewster.
Det blev i stedet ramt af en uheldig Shkodran Mustafi i Arsenal-forsvaret, der sendte bolden i eget net.
Kampen mellem Liverpool og Arsenal skulle afgøres i straffespark.
Det lignede også, at det skulle blive 2-0 til et velspillende Liverpool-hold i kampens indledning, men i stedet blev det Arsenals Lucas Torreira, der stod for det næste mål.
Han opsnappede en ripost fra Caoimhin Kelleher i Liverpool-målet, som han sikkert sendte i kassen.
På tv-billederne lignede det dog, at Torreira stod offside, men målet blev godkendt, og til stor frustration for Liverpool-spillerne bliver VAR ikke benyttet i Liga Cuppen.
De næste to mål stod Arsenal også for, og begge gange var det Martinelli, der satte bolden i kassen.
Kort før pausen gik brasilianeren dog fra at være målhelt til skurk, da han tacklede Liverpool-angriberen Harvey Elliott i feltet.
Dommeren dømte straffespark, og det omsatte James Milner sikkert og reducerede til pausestillingen 2-3.
Arsenal var foran flere gange i kampen, men Liverpool udlignende i tillægstiden og vandt i straffesparkskonkurrence.
Målorgiet fortsatte i anden halvlegFørst opsnappede Ainsley Maitland-Niles en for kort tilbagelægning fra Liverpool, og i flot samspil med Mesut Özil, der netop er vendt tilbage efter en skade, kunne Maitland-Niles sende bolden i mål til 4-2.
Det lignede derfor en sejr til London-klubben, men Liverpool ville det anderledes.
På fire minutter fik Premier League-topholdet udlignet.
Først på et drømmehug fra den tidligere Arsenal-spiller Chamberlain og kort efter på endnu et pragtmål fra belgieren Divock Origi.
Men Arsenal var ikke færdig med at finde netmaskerne.
Med 20 minutter tilbage af kampen sendte Joseph Willock med et fantastisk skud bolden op i venstre målhjørne.
Dermed lignede det en afgørelse, men i tillægstiden hamrede Origi endnu et perlemål ind for Liverpool, og så skulle det hele afgøres i straffesparkskonkurrence.
Her scorede Liverpool på alle fem forsøg, men Daniel Ceballos blev skurken for Arsenal, da han brændte holdets fjerde skud.
/ritzau/FacebookTwitterKopier linkEmner:Arsenal FC|England|Mesut Özil (fodboldspiller)|Fodbold|Liverpool FC




https://www.dr.dk/sporten/fodbold/kvindeligaen/norsk-verdensstjerne-saetter-cl-rekord-i-sejr-over-fortuna-hjoerring

KvindeligaenNorsk verdensstjerne sætter CL-rekord i sejr over Fortuna HjørringDer var klasseforskel, da Fortuna Hjørring gæstede Lyons fodboldkvinder i Champions League.
Lyon vandt 7-0.
Undervejs i onsdagens kamp scorede Lyon-stjernen Ada Hegerberg to gange, og det betød, at hun satte rekord som den mest scorende spiller i Champions League nogensinde.
30.
okt.
2019 kl.
19.
07Læs opFortuna Hjørrings fodboldkvinder røg ud med et brag i Champions Leagues ottendedelsfinale.
Med et ydmygende 0-7-nederlag på udebane til franske Lyon tabte Fortuna Hjørring med samlet 0-11.
Det første opgør i Hjørring endte med en 4-0-sejr til det franske storhold, som er forsvarende mester i turneringen.
Undervejs i dagens kamp scorede Lyon-stjernen Ada Hegerberg to gange, og det betød, at hun satte rekord som den mest scorende spiller i Champions League nogensinde.
Med et 0-7-nederlag på udebane til franske Lyon tabte Fortuna Hjørring med samlet 0-11.
Inden kampen havde Hegerberg allerede tangeret rekorden med 51 mål, men nu er den norske angriber oppe på 53 mål.
Tyske Anja Mittag havde rekorden alene inden Lyons to kampe mod Fortuna Hjørring, men med to mål i begge kampe har Hegerberg skrevet sig ind i historiebøgerne.
Hegerberg var i målhopla hurtigt i onsdagens opgør og scorede til 1-0 efter 12 minutter, og hun øgede også til 3-0 i det første minut af anden halvleg.
Ti minutter inde i anden halvleg blev Hegerberg skiftet ud, da kampen reelt allerede var afgjort.
Efterfølgende scorede Lyon yderligere fire gange og fuldendte dermed afklapsningen.
/ritzau/FacebookTwitterKopier linkEmner:Fortuna Hjørring|Lyon|Fodbold|Hjørring




https://www.dr.dk/nyheder/udland/terrorsag-i-marokko-maend-doemt-til-doeden

Dansker og nordmand dræbt i MarokkoSe temaUdlandTerrorsag i Marokko: Mænd dømt til dødenI alt fire mænd har nu fået dødsstraf for mordene på Maren Ueland og Luisa Vesterager Jespersen.
I alt fire  mænd er blevet idømt dødsstraf for drab på en dansk og en norsk kvinde.
30.
okt.
2019 kl.
22.
57Læs opEn appeldomstol i Marokko stadfæster dødsdommene til tre hovedgerningsmænd bag drabene på dansk og norsk kvinde.
Det skriver nyhedsbureauet AFP og det norske medie NRK.
Yderligere én tiltalt er blevet idømt dødsstraf.
Han har fået skærpet sin straf, da han ved en lavere retsinstans blev idømt livsvarigt fængsel tidligere på året.
24-årige Louisa Vesterager Jespersen og 28-årige Maren Ueland blev dræbt i Atlas-bjergene i december sidste år, da de var på vandretur i området.
De blev slået ihjel med kniv og efterfølgende halshugget.
Det hele blev optaget på video af de hovedmistænkte i sagen.
24 mænd tiltaltDen fjerde mand, der ved appeldomstolen er blevet idømt dødsstraf, var med på bjerget, hvor drabene fandt sted.
Men han forlod stedet, inden Louisa Vesterager Jespersen og Maren Ueland blev dræbt.
I alt 24 mænd har været tiltalt i sagen.
Ved en lavere retsinstans blev 20 af de tiltalte i juli idømt fængselsstraffe på mellem 5 og 30 års fængsel.
Ifølge NRK har én fra denne gruppe fået skærpet sin straf til syv års fængsel.
Med dødsdommene har retten fulgt anklagerens krav om straffen til de tre hovedmistænkte.
Om dødsstraffene bliver eksekveret er dog tvivlsomt.
Marokko har ikke eksekveret en dødsdom siden 1993.
/ritzau/FacebookTwitterKopier linkEmner:Marokko|NRK|Kriminalitet|Mord




https://www.dr.dk/mitliv/polske-margrethe-har-tabt-sit-hjerte-til-danmark-polakkerne-kunne-laere-lidt-af-livsstilen

Hvem er vi, de og os?
Se temaMit LivPolske Margrethe har tabt sit hjerte til Danmark: 'Polakkerne kunne lære lidt af livsstilen her'Fra den dag Margrethe kom til Danmark, har hun elsket livsstilen her.
Hun mener, polakkerne kan lære af den.
Af Trine Hørlyck Bech, Signe Heiredal (grafik) og Lene Esthave (foto)30.
okt.
2019 kl.
21.
32Læs opDet var kærlighed ved første blik.
Sådan vil jeg beskrive mit første møde med Danmark.
Fra jeg satte mine ben her, har jeg været forelsket i jeres lille land.
I dag er det cirka 13 år siden, jeg flyttede hertil, og nu bor jeg i Kruså med min mand og vores tvillinger på seks år.
Selv om den første tid i Danmark var en smule udmattende, elskede jeg fra første færd jeres livsstil.
Den kunne vi lære lidt af i Polen.
Det var min mands arbejde, der fik mig til Danmark.
Han havde fået job ved et byggefirma i Padborg, og planen var egentlig, at jeg skulle blive boende i Bydgoszcz, en mellemstor by i midten af Polen med omkring 350.
000 indbyggere.
Min mand og jeg skulle så besøge hinanden i ferier og forlængede weekender.
En del polske par lever på den måde, og det ser jeg intet forkert i, men det fungerede ikke for os.
Vi savnede hinanden alt for meget.
Derfor besluttede vi efter et par måneder, at jeg skulle flytte til Danmark.
Jeg vil ikke lægge skjul på, at en del polakker kommer hertil af økonomiske årsager.
I begyndelsen af 00'erne var arbejdsløsheden i Polen omkring 20 procent.
Det fik nogle til at se sig om efter job i andre lande.
Men sådan var det ikke for min mand, Jarek, og mig.
Vi havde et fint liv i Polen.
Jeg arbejdede som socialarbejder, hvor jeg tog ud til ældre borgere og vurderede, om de skulle på plejehjem eller blive i deres egen bolig.
Min mand havde sin egen forretning, og sammen ejede vi en fin lejlighed.
Vi havde ingen problemer med at få mad på bordet.
Men Jarek havde altid drømt om at prøve at bo i udlandet, og da en bekendt tilbød ham job i Padborg, tænkte vi: 'Hvorfor ikke?
'Vi havde været på ferie i Danmark og var vilde med landet, og så talte det selvfølgelig heller ikke ned, at lønnen og arbejdsforholdene var bedre end i Polen.
Den slags er vi ikke ligeglade med, men penge var ikke den eneste grund til, at vi slog os ned her.
Mit og Jareks første hjem i Danmark fandt vi i Fårhus.
En lille landsby med et par hundrede indbyggere cirka otte kilometer fra den dansk-tyske grænse.
Her lå en kæmpe-villa, som havde to afdelinger med hvert sit køkken og bad.
Husets ejer, Erik, boede i den ene afdeling, og moderen til en af vores bekendte havde foreslået ham at leje den anden afdeling ud til os.
Erik og moderen kendte hinanden, og hun havde forsikret ham om, at vi var nogle 'søde' mennesker.
Men han var skeptisk overfor at lade to unge polakker flytte ind.
Hvad der præcis fik ham overtalt, ved jeg ikke, men han endte med at give os en chance.
Det er vi meget taknemlige for.
Han var med til at give os en god start på livet i Danmark.
Han var virkelig en fantastisk mand.
Stort set hver dag kom han for at snakke.
Han talte til mig på dansk, jeg svarede på polsk.
Selv om vi ikke talte samme sprog, forstod vi hinanden fint.
Du når langt med kropssprog, kemi og viljen til at forsøge at forstå hinanden.
Erik spiste også ofte med.
Ind imellem kunne jeg se på hans ansigtsudtryk, at jeg serverede nogle retter, han aldrig havde smagt.
Jeg tror ikke altid, han brød sig om dem, men vi hyggede os sådan sammen, så han blev ved med at komme til middag.
Efter et års tid blev han desværre pludseligt syg og døde.
Vi tænkte bare: 'Nej, nej, nej!
' Både fordi vi savnede ham, men også fordi vi dengang ikke havde ret mange penge.
Hvordan skulle vi få råd til depositum til en ny lejlighed?
Vi var virkelig bekymrede.
Men et par dage efter Eriks død bankede det på vores dør.
Alle Eriks børn stod udenfor.
'Vores far var så glad for at have jer boende.
Hvis I vil, må I bo her i tre måneder mere, og det skal I ikke betale for,' sagde de.
Hold da op.
Jarek og jeg manglede ord.
Sikken hjælp at få.
Tre måneder uden husleje betød jo, at vi kunne spare sammen til et depositum.
Erik var bestemt ikke det eneste venlige menneske, jeg mødte.
Selv om ingen i området kendte mig, smilte og hilste de, hver gang jeg passerede dem.
'Mojn,' 'hej' eller et nik var responsen fra alle, jeg mødte på gaden, eller når jeg trådte ind i en butik.
Det var jeg ikke vant til.
I Bydgoszcz hilste vi ikke på hinanden.
Alle havde så travlt, at der ikke var tid til at se hinanden i øjnene og sende et smil.
Fra første dag holdt jeg af at bo et sted, hvor alle hilste på hinanden.
Men selv om folk var flinke, betød det ikke, at alting var let i begyndelsen.
Sproget var en udfordring.
Selv om jeg nåede langt med mit kropssprog, var det lidt stressende at etablere sig i et land, hvor kommunikationen foregik på et sprog, jeg ikke forstod.
Hver gang, vi fik brev fra kommunen, Skat eller noget tredje, var Jarek og jeg to store spørgsmålstegn.
Hvad betyder det her?
Er det farligt?
Har vi gjort noget galt?
Vi tog ordbogen frem.
Forsøgte at oversætte samtlige ord, men ofte var det svært at sammensætte de oversatte ord til en tekst, der gav mening.
Jeg var også ked af, at jeg ikke forstod, hvad folk sagde til mig.
Folk var jo så flinke.
Når jeg var i Netto, spurgte de mig tit om noget, men jeg kunne sjældent svare ret meget.
Indimellem havde jeg lært at sige en sætning.
Eller det troede jeg, jeg havde, for når jeg så sagde: 'Sikke et dejligt vejr,' kunne jeg se, at modtageren ikke anede, hvad jeg fablede om.
Min udtale var åbenbart forkert.
Jeg blev så frustreret, for jeg ville så gerne kunne være med i samtalerne.
Men ting tager tid, og sproget kommer, hvis du øver dig.
Jeg begyndte i sprogskole, tre måneder efter jeg kom hertil.
Jeg fik også hurtigt job på et plejehjem.
Det var ikke svært for mig at finde arbejde, selv om mit danske var begrænset.
Jeg havde jo masser af erfaring fra mit job i Polen.
Men på det danske plejehjem mærkede jeg tydeligt, at jeg ikke havde det samme faglige sprog som mine kollegaer.
Derfor besluttede jeg mig for at læse til social- og sundhedsassistent ved siden af mit arbejde.
Det var svært.
Al undervisning og undervisningsmateriale var på dansk.
Ofte forstod jeg ikke, hvad der blev sagt i timerne, så når jeg kom hjem, var det frem med lærebogen og ordbogen.
Derfra slog jeg alle ord op, jeg ikke forstod.
Jeg aner ikke, hvor mange ord det blev til på en aften.
Men mange.
Rigtig mange.
Det var ikke usædvanligt, at klokken var 03, inden jeg var færdig.
Men sådan var det.
Jeg ville gennemføre det, og når du vil noget, må du arbejde for det.
Jeg synes også, du skylder at lære sproget, når du kommer til et nyt land.
Du skal jo kunne begå dig på en arbejdsplads og kunne tale med dine børns lærere og pædagoger.
Det kan jeg i dag.
Selv om udtalen stadig udfordrer mig.
Mine børn driller mig tit med det.
'Mor prøv at sig gulerødder.
' De ved godt, jeg har vanskeligt ved at vride tungen i de retninger, der skal til, for at fremtvinge lyden 'r-ø-d-d-e-r.
'Når jeg ser fjernsyn i dag, tænker jeg nogle gange, at det var fint, at jeg ikke forstod dansk i begyndelsen.
I TV Avisen taler de jo om udlændinge, udlændinge, udlændinge.
Østeuropæerne tager vores arbejde.
De stjæler og ditten og datten.
Jeg bliver så ked af det.
For hvad tænker folk ikke om mig, når jeg fortæller, at jeg er fra Polen?
Tænker de, hun er bare kommet for at få penge fra kommunen?
Hendes mand snyder sikkert med skatten?
Jeg har aldrig oplevet, at danskere har sagt noget dårligt til mig personligt.
Aldrig.
Alligevel spekulerer jeg over, hvad de tænker.
De hører jo også de negative historier om udlændinge.
Jarek mener, jeg skal slappe af.
'Gosia, vi kan ikke tage ansvar for andre udlændinges handlinger.
Vi kan kun tage ansvar for os selv,' siger han.
Han har jo ret.
Alligevel gør det mig ked af det.
Kilde: Danmarks Statistik (Tabel FOLK2)Der er sket meget med Polen, siden jeg forlod landet.
Økonomien er langt bedre i dag.
Ledigheden er faldet markant.
Men jeg har ingen planer om at vende hjem.
Jeg har tabt mit hjerte til Danmark.
Her er så dejligt.
Fuldstændig stille og roligt.
I Polen suser alle rundt.
De har så travlt med at jagte penge og status.
Jeg bryder mig ikke om at køre i bil dér mere.
Folk er så aggressive.
De skal bare frem, frem, frem.
Mange har nærmest kun penge på hjernen.
Det handler om at tjene zlotys, zlotys og flere zlotys, så man kan købe sig en stor bil og en fladskærm, der er større end naboens.
Måske skyldes jagten på den slags materielle statussymboler kommunismen.
Det er kun tyve år siden, Polen for alvor slap af med den.
Under kommunismen måtte vi stort set intet eje.
Der var rationeringer på flere dagligvarer.
I dag er der ingen grænser for, hvad du kan købe, hvis du tjener nok.
Derfor vil folk bare have og have.
Måske ændrer det sig om nogle år, når folk har vænnet sig til friheden til at kunne købe ting.
Så er det nok ikke så spændende mere.
Men lige nu gør fokuseringen på penge og status, at jeg glæder mig til at komme hjem til Kruså, hver gang jeg er på ferie i Polen.
For i Kruså er der ingen stress.
Her løber folk ikke efter noget som helst.
Selvfølgelig går folk på arbejde og tjener penge.
Vi skal have noget at leve af.
Men der er aldrig for travlt til at smile og nikke til dem, du passerer på fortovet.
Og livet er da for kort til ikke at have tid til at tale sammen.
FacebookTwitterKopier linkEmner:Polen|Sprog|Padborg|Danmarks Statistik|Skat




https://www.dr.dk/nyheder/indland/laes-svarene-vi-har-faaet-afkraeftet-fordomme-og-boet-et-super-skoent-sted






https://www.dr.dk/sporten/fodbold/pokalturneringen/klub-bosser-uenige-om-udskudt-pokalkamp-med-lidt-mere-smidighed

PokalturneringenKlub-bosser uenige om udskudt pokalkamp: 'Med lidt mere smidighed havde vi løst det her'HB Køge-direktør Per Rud ærgrer sig over, at det ikke er lykkedes at overtale AaB til at spille dagens pokalkamp.
AaB afviser kritikken.
Direktør i HB Køge, Per Rud, er ikke enig med AaB-direktør om behovet for at udskyde pokalkampen.
Af Martin Leer Scharnberg30.
okt.
2019 kl.
19.
37 | opdateret 30.
okt.
2019 kl.
22.
11Læs opAaB nåede ikke at få kørt holdets materialer med til dagens pokalkampen ude mod HB Køge.
Årsagen er lukning af Storebæltsbroen på grund af en trafikulykke.
Derfor er pokalkampen udsat til en endnu ikke fastsat dato.
Jeg synes, det er en ærgerlig og unødvendig udgangPer Rud, direktør i HB KøgeMen det ærgrer HB Køge og direktør Per Rud, som mener, at AaB godt kunne have valgt at spille kampen.
- AaB-truppen har været her hele dagen.
De har støvler med.
Kunne altså spille.
Vi har tilbudt dem at låne tøj, benskinner og så videre.
Der er flere fortilfælde i dansk fodbold, hvor det er sket, udtaler Per Rud i en pressemeddelelse på HB Køges hjemmeside.
- Med lidt mere smidighed havde vi løst det her.
Jeg synes, det er en ærgerlig og unødvendig udgang.
- Vi har forsøgt at massere og 'plage' AaB - uden held.
Jeg beklager forløbet overfor alle tilskuerne.
AaB-spillerne havde taget fly til Sjælland, mens materialerne blev kørt i bil.
- Vi har forsøgt at være så fleksible som overhovedet muligt.
Der er en masse tilskuere og sponsorer, som nu går forgæves.
Alle her i klubben har set frem til kampen.
Dem må vi sende hjem nu, udtaler Per Rud.
- Men vi har ikke mødt den forståelse hos AaB.
Det har været et lidt tungt forløb, siger Per Rud.
HB Køges direktør, Per Rud, er ikke tilfreds med udskydelsen af kampen.
AaB-direktør afviser kritikkenAaB's administrerende direktør, Thomas Bælum, afviser kritikken fra Per Rud.
- Nogen spillere havde ganske rigtigt selv deres støvler med, men andre havde altså ikke.
De var med i materialebussen.
- Derudover var det ikke kun støvler, men trøjer, forbindinger, tape, kosttilskud, tilskud til drikkedunke, lyskenbukser, osv.
Uden alt det, kan vi ikke spille.
Det kan simpelthen ikke diskuteres, siger Thomas Bælum til DR Sporten.
- Jeg er også sikker på, at jeg havde fået et surt opkald fra vores hovedsponsor i morgen, hvis vi valgte ikke at spille i vores eget tøj.
Det er ikke kun HB Køge og AaB's kamp, der blev påvirket af ulykken på Storebæltsbroen.
Også kampen mellem Brøndby og Sønderjyske er udskudt fra klokken 18 til klokken 20, da Sønderjyskes bus var strandet og holdt i kø i flere timer på broen.
FacebookTwitterKopier linkEmner:AaB|HB Køge|Korsør|Nyborg|Fodbold




https://www.dr.dk/nyheder/udland/historien-om-verdens-bedste-elitestyrker-der-fik-has-paa-baghdadi-og-bin-laden

Abu Bakr al-Baghdadi dræbtSe temaUdlandHistorien om verdens to bedste elitestyrker, der fik has på Baghdadi og bin LadenRivaliseringen blomstrer mellem den amerikanske flådes Seal Team Six og hærens Delta Force, der i weekenden slog til mod Islamisk Stats leder.
Amerikanske specialstyrkesoldater under træningen i Florida, 2018.
Foto: US Army (© Public Domain)Af Mads Korsager Nielsen30.
okt.
2019 kl.
20.
35Læs op© ScanpixHvem var Abu Bakr al-Baghdadi?
Baghdadi menes at være blevet født i Samarra, nord for Bagdad i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
IS-lederen var verdens mest eftersøgte mand.
Baghdadi blev leder af Islamisk Stat i 2010.
I sommeren 2014 udråbte Islamisk Stat et kalifat - en stat ledet efter streng islamisk lov.
Abu Bakr al-Baghdadi var kaliffen, hvilket vil sige "efterfølgeren" efter guds udsendte, profeten Muhammed.
Kilder: AP, BBC, Reuters.
Det amerikanske militær har to helt særlige redskaber i værktøjskassen.
To rivaliserende elitestyrker, der er sat i verden for at udkæmpe og løse de vigtigste og mest hemmelige missioner.
Den ene hedder Seal Team Six.
Det var dem, der i 2011 skød Osama bin Laden.
De andre er hærens ‘1st Special Forces Operational Detachment-Delta’ - måske bedre kendt som Delta Force.
I lørdags blev de sendt mod Abu Bakr al-Baghdadi.
Episoden endte med, at Islamisk Stats overhoved tog livet af sig selv i en tunnel i Syrien, da han udløste en bombevest og rev to af sine børn med i døden.
Dermed blev der tilføjet endnu et kapitel i en lang kappestrid mellem verdens to bedste elitestyrker.
- Delta Force og Seal Team Six er hinandens rivaler, det kan jeg garantere for.
Og det vil være århundredets underdrivelse, hvis man påstår, at det udelukkende er en kammeratlig fejde, siger Lars Reinhardt Møller, pensioneret oberst og forfatter til bogen ‘Specialoperationer’.
- Begge enheder kan dybest set nøjagtigt det samme.
Men de ser sagen entydigt fra deres egen side.
Derfor bliver det opfattet som stærkt irriterende, at de andre aber også skal være der, forklarer Lars R.
Møller.
Skabt efter britisk forbilledeDelta Force kom til verden i 1977.
En række terroraktioner havde vist, at det kunne være nyttigt at have militære aktionsstyrker i baghånden, der var i stand til at udføre nålestiksoperationer.
Blandt andet havde israelske kommandosoldater befriet 102 jødiske passagerer, der sad indespærret i lufthavnen i Entebbe i Uganda efter en flykapring.
- Efter Israel lavede det nummer, spurgte den amerikanske hærchef, om USA havde en enhed, der kunne det samme.
Det havde man jo desværre ikke, lød svaret, fortæller Lars R.
Møller.
En amerikansk officer, der kort forinden havde været på udveksling hos den britiske elitestyrke SAS (Special Air Service), fik til opgave at lave den nye enhed.
Efter tre år var Delta Force klar til indsats.
Se video af USA's angreb på IS-lederFørste mission var en fiaskoMen en af de første missioner - Operation Eagle Claw - blev en bragende fiasko.
Det var dog ikke soldaternes skyld, fortæller Lars R.
Møller.
På den amerikanske ambassade i Teheran i Iran blev mere end hundrede amerikanske statsborgere holdt som gidsler, efter bygningen var blevet stormet af folkemængden.
Det var planen, at gidslerne skulle befries og flyves væk fra et nærliggende fodboldstadion i en kompliceret slagplan.
Så langt kom man aldrig.
En efterladt samt udbrændt amerikansk helikopter i den iranske ørken efter fiaskoen i 1980.
Midt inde i Iran for helikopterne vild i en sandstorm.
Et fragtfly med brændstof kolliderede med en helikopter, så besætningerne omkom.
Før det blev den hemmelige styrke afsløret af en busfuld turister.
Amerikanerne trak sig ud med dukkede hoveder, mens det iranske styre hoverede.
Seal Team Six skabt efter fiaskoFiaskoen gav genlyd langt ind i den amerikanske flåde, der derfor i 1980 selv besluttede at oprette sig eget antiterrorkorps.
Den nye enheds medlemmer blev rekrutteret fra det amerikanske frømandskorps, Navy Seals, og for at forvirre fjenden, kaldte man indledningsvis enheden Seal Team Six.
På den måde blev flådens elitestyrke født i efterklangen af en Delta Force-fiasko, hvilket kun har næret konkurrencen mellem dem.
Hvem der er den største 'bad-ass'Rivaliseringen handler kort fortalt om, hvem der er 'de sejeste og største bad-asses'.
Det fortæller Thomas Rathsack, forfatter og tidligere dansk jægersoldat.
- Begge enheder består af individualister, der er ekstremt konkurrenceprægede, så derfor er den kultur helt naturlig og med til at gøre dem begge bedre, siger Thomas Rathsack.
Han fortæller, at Delta Force - sammen med Seal Team Six - er de bedste i verden til det, de gør.
- Det, de gjorde i weekenden, kan ingen gøre bedre.
Delta Force består af højtuddannede specialister, der er i den absolutte top af det globale specialstyrke-miljø, siger Thomas Rathsack.
Abu Bakr al-Baghdadi endte sine dage i en bygning, der nu er jævnet med jorden.
 Hans gemmested var i byen Barisha i det nordvestlige Syrien.
 Der var gravet tunneller under bygningen, og det var i en af dem, at den selvbestaltede kalif tog livet af sig selv med en hund i hælene.
1 / 3Abu Bakr al-Baghdadi endte sine dage i en bygning, der nu er jævnet med jorden.
1 / 3Hans gemmested var i byen Barisha i det nordvestlige Syrien.
2 / 3Der var gravet tunneller under bygningen, og det var i en af dem, at den selvbestaltede kalif tog livet af sig selv med en hund i hælene.
3 / 3Han fortæller, at Delta Force opererer i en højere liga end danske Jægerkorpset og Frømandskorpset.
Først og fremmest fordi medlemmerne i forvejen kommer fra andre eliteenheder og allerede er blevet udvalgt.
- Derfra kommer kun de absolut bedste af de bedste videre.
Desuden har Delta Force en enorm krigserfaring, fordi de formentlig konstant er indsat i hemmelige missioner et eller andet sted på kloden, plus de har uanede ressourcer i ryggen, fortæller han.
Delta Force på sporet af Osama bin LadenKnap et år efter al-Qaedas angreb på World Trade Center i New York var Delta Force på sporet af Osama bin Laden i Afghanistans bjerge, fortæller Lars R.
Møller.
- På et tidspunkt besluttede forsvarets ledelse så åbenbart, at Seal Team Six også skulle have en del af kagen, og de blev indsat i samme område.
En beslutning som Delta Force blev stiktossede over, siger han.
Ni år senere, da amerikanerne igen kom på sporet af Osama bin Laden, var det Seal Team Six, der alene fik tildelt den vigtige mission.
- Chefen for specialstyrkekommandoen havde selv en fortid i Navy Seals, og admiral McRaven udvalgte selvfølgelig sine egne gutter til at ordne det der, konstaterer Lars R.
Møller.
Flere af soldaterne stod efterfølgende frem, og der blev skrevet flere førstehåndsberetninger om missionen, der dræbte Osama bin Laden.
Det er ikke god latin blandt elitekorps, der lever bedst i stilhed.
I kølvandet på missionen, der dræbte Osama bin Laden, berettede flere medlemmer af Seal Team Six om angrebet.
Blandt andet bogen her af Mark Owen, der er udgivet på dansk med titlen 'En svær dag'.
 Seal Team Six måtte efterlade en helikopter, der blev beskadiget i angrebet på Osama bin Ladens hjem i Abbottabad, Pakistan.
1 / 2I kølvandet på missionen, der dræbte Osama bin Laden, berettede flere medlemmer af Seal Team Six om angrebet.
Blandt andet bogen her af Mark Owen, der er udgivet på dansk med titlen 'En svær dag'.
1 / 2Seal Team Six måtte efterlade en helikopter, der blev beskadiget i angrebet på Osama bin Ladens hjem i Abbottabad, Pakistan.
2 / 2Den disciplin - at holde sig langt væk fra offentligheden - har Delta Force indtil nu mestret bedst, siger flere kilder ifølge The New York Times.
Måske var det derfor, at de blev sendt afsted i weekenden.
Eller måske var grunden slet og ret, at den første amerikanske soldat, der for knap fire år siden faldt i kamp mod Islamisk Stat, kom fra netop Delta Force.
Det skriver New York Times.
- Det kan være en tilfældighed, at det blev dem.
Eller også var det slet og ret Delta Forces tur, konstaterer Lars R.
Møller.
FacebookTwitterKopier linkEmner:Osama bin Laden (terrorist)|Thomas Rathsack (forfatter)|USA|Militær|Iran




https://www.dr.dk/nyheder/regionale/fyn/sportshaller-gadekaer-og-solceller-folkeaktier-faar-lokalsamfund-til-blomstre

FynSportshaller, gadekær og solceller: Folkeaktier får lokalsamfund til at blomstreI Brenderup giver folkeaktier liv til grønne drømme og på Fanø håber de på et badelandAf Jonatan Grau Møller, Anne Sophie Baltzer Nielsen, Charlotte Neumann Freisleben, Thea Bjørn (video) og Lærke Kromann (grafik)30.
okt.
2019 kl.
18.
02Læs opHvad har Kulturhuset Nexø, gadekæret i Helsinge og Ebeltoft Maltfabrik tilfælles?
De bliver alle finansieret med folkeaktier.
Stadig flere steder bliver salg af folkeaktier brugt til at skaffe penge til lokale projekter.
Det oplever de i stigende grad hos både hos Landdistrikternes Fællesråd og DGI Lokaludvikling.
I Brenderup på Fyn vil beboerne gerne være grønne og give et nap for at nå FN's 17 verdensmål.
Derfor vil de gerne have en solcellepark, så de kan få lokalproduceret, grøn strøm ud af stikkontakterne.
Men en solcellepark er en bekostelig sag, og derfor skal der bruges penge.
De bliver blandt andet fundet hos de lokale, der kan købe folkeaktier, så byens grønne drøm kan blive virkelig.
- Man kan jo finansiere på mange måder, men det er vigtigt for os, at vi har et tilhørsforhold til projektet.
Derfor skal folk i lokalområdet have en mulighed for at få en aktie, siger Hans Christian Jørgensen, der er en af initiativtagerne til solcelleparken.
En folkeaktie i parken koster 10.
000 kroner, og håbet er at sælge 200-300 stykker, siger han.
Hele solcelleparken vil koste omkring otte millioner kroner, men den vil så også kunne levere grøn strøm til cirka en tredjedel af Brenderups borgere.
Brenderup er ikke aleneDet bliver mere udbredt at finde penge på den måde man gør i Brenderup.
Det fortæller Steffen Damsgaard, der er formand for Landdistrikternes Fællesråd.
- Det er helt klart en trend, vi ser, hvor der er flere meget forskelligartede tiltag, hvor folkeaktier spiller en større eller mindre rolle i realiseringen, siger han.
Steffen Damsgaard mener, at folkeaktier også kan være med til at involvere lokalbefolkningen mere i forskellige projekter.
- Man føler et ejerskab til det sted eller den aktivitet, der bliver skabt.
Det er stærkere, end hvis man havde puttet 100 eller 500 kroner i en raslebøsse.
Hos DGI Lokaludvikling ser man også tendensen, fortæller afdelingsleder Carsten Blomberg Hansen.
I mere end 30 år har han arbejdet med udvikling i landsbyer.
Han tror, at folkeaktier vinder frem, fordi det er blevet sværere at hive penge ud af kommuner eller fonde.
- For 20-30 år siden var det meget nemmere at finde puljer, hvor man kunne søge små beløb.
Det er der ikke så meget af mere, siger han.
Derfor er det vigtigt, at folk selv tager noget initiativ og tør investere både sig selv og sine penge, siger han.
- Jeg plejer jo at sige, når jeg er rundt omkring i lokalsamfundene, at hvis ikke I selv gør noget, så er der ikke nogen, der gør noget.
Der var et tidspunkt, hvor alle byggede multihuse, og man kunne få penge til det.
Sådan er det ikke i dag.
I Brenderup går de selv forrest for at realisere drømmen om en solcellepark.
Dels handler det jo om, at gode ideer koster penge, siger Hans Christian Jørgensen, dels handler det om fællesskab.
- Skal man være helt filosofisk, er det jo den gode, gamle andelstanke om at man løfter bedre i fællesskab, og at ting kommer nedefra og ikke ovenfra.
FacebookTwitterKopier linkEmner:Brenderup|Landdistrikternes Fællesråd|Danske Gymnastik- og Idrætsforeninger|Solenergi|Befolkning




https://www.dr.dk/nyheder/regionale/hovedstadsomraadet/massiv-laegemangel-flere-laegestuderende-skal-goere-som-louise

KøbenhavnMassiv lægemangel: Flere lægestuderende skal gøre som Louise og vælge almen medicin78 procent af lægerne i Region Hovedstaden har lukket for tilgang af nye patienter.
Som praktiserende læge i Roskilde møder Louise Traberg mange forskellige patienter.
Og det synes hun er både sjovt og spændende.
Af Stine Schmidt Jørgensen og Nanna Mortensen30.
okt.
2019 kl.
16.
47 | opdateret 31.
okt.
2019 kl.
08.
20Læs opDet er vidt forskellige typer af patienter, der træder ind ad døren til læge Louise Traberg i Roskilde.
Ældre, unge, mødre og fædre med nyfødte, de alvorligt syge og dem med småskavanker.
- Det er det, der er sjovt og en udfordring, siger hun.
Louise Traberg blev færdiguddannet i sommer og arbejder i dag som praktiserende læge.
Men det er langt fra alle nyudklækkede læger, der kigger samme vej som Louise Traberg, når de skal specialisere sig.
Det har givet en massiv mangel på praktiserende læger i hele landet.
Anders Dupont er en af de læger, der indgår i kampagnen, som skal lokke flere mod den almene lægepraksis.
For i følge ham har han verdens bedste job.
Ifølge tal fra De Praktiserende Lægers Organisation, PLO, har 78 procent af lægerne i Region Hovedstaden lukket for patienttilgang.
Derfor har Danske Regioner og PLO lavet en ny kampagne, der henvender sig særligt til nyuddannede læger og medicinstuderende, der skal til at specialisere sig.
Den skal få flere til at gøre som Louise Traberg: Vælge almen medicin som speciale.
Kampagnen viser blandt andet videoer fra de praktiserende lægers hverdag.
Én af lægerne er Anders Dupont, der har haft sin egen lægepraksis i Ballerup siden 2017.
- Jeg synes, det er verdens bedste job.
Man har mulighed for at dykke ned i de særlige områder, som man synes er spændende.
Og man kan selv organisere sin hverdag og planlægge sin tid, siger han.
Hverdagen er mere varieret, end mange forestiller sigMålet med kampagnen er netop at synliggøre, at hverdagen som praktiserende læge er mere varieret, end hvad mange medicinstuderende forestiller sig.
- Man kan folde livet i almen praksis ud på mange måder.
Alt efter hvem man er som person, og hvor man er i livet, siger Gunver Lillevang, der er formand for PLO's rekrutteringsudvalg.
Det er vigtigt, at man kan vælge sin egen læge.
Det er ikke altid, at kemien er der.
Sophie Hæstorp Andersen (S), formand for Region HovedstadenDen socialdemokratiske regionrådsformand i Region Hovedstaden, Sophie Hæstorp Andersen, håber, at kampagnen kan lokke flere læger til de almene praksisser.
I Region Hovedstaden betyder lægemanglen nemlig, at borgerne bare må vælge den første læge, der har åben for tilgang.
- Det er vigtigt, at man kan vælge sin egen læge.
Det er ikke altid, at kemien er der.
Derfor er det vigtigt, at man kan vælge en anden læge, eller at der er en anden læge, hvis man flytter til et bestemt område, siger Sophie Hæstorp Andersen.
De medicinstuderende skal kunne prøve det afAnders Dupont tror på, at kampagnen vil gøre flere medicinstuderende opmærksomme på det spændende ved den almene lægepraksis.
Han håber også på, at flere medicinstuderende får muligheden for at lære de almene praksisser at kende.
- Der skal være en masse uddannelsesstillinger i de almene praksisser, så det er muligt at komme ud og prøve at se, om det er noget, siger han.
Det er Louise Traberg enig i.
- Da jeg blev uddannet, havde man kun ti dage i almen praksis.
Så jeg tror ikke, at de medicinstuderende ved, hvad det vil sige at arbejde i den almene praksis, siger hun.
FacebookTwitterKopier linkEmner:Socialdemokraterne|Sophie Hæstorp (politiker)|Læger|Region Hovedstaden|Ballerup




https://www.dr.dk/nyheder/udland/efter-12-dage-med-voldsomme-protester-chiles-praesident-aflyser-topmoeder

UdlandEfter 12 dage med voldsomme protester: Chiles præsident aflyser topmøderDonald Trump og Xi Jinping skulle have mødtes på det ene topmøde.
12 dages voldelige demonstrationer mod Chiles præsident, Sebastian Pinera, har fået ham til at aflyse to internationale topmøder, som skulle have fundet sted i landet i november og december.
Af Sally Frydenlund Larsen30.
okt.
2019 kl.
17.
41Læs opChiles præsident, Sebastian Piñera, har kunnet se frem til et par travle måneder.
Landet skulle nemlig, ifølge planen, være vært for et Apec-handelstopmøde i november og klimatopmødet COP25 i december.
Men sådan bliver det ikke, for nu har Chile trukket sig som vært.
Det oplyser præsidenten selv på et pressemøde.
- Dette har været en meget vanskelig beslutning, en beslutning, der volder os megen smerte, fordi vi fuldt ud forstår vigtigheden af Apec og COP25 for Chile og for verden, siger han ifølge Reuters.
Årsagen til, at Chile ikke vil lægge grund til topmøderne alligevel, skal findes i den store uro, som finder sted i landet i disse dage.
I 12 dage har op mod en million chilenere været på gaden i landets store byer i protester, som brød ud, da billetpriserne i metroen steg.
Siden har demonstrationerne udviklet sig til at være vendt mod den stigende ulighed og fattigdom i landet - og i særdeleshed mod præsident Sebastian Piñera.
De seneste 12 dage har op mod en million chilenere været på gaden i Chiles hovedstad, Santiago.
 Omkring 20.
000 politi- og militærfolk er blevet sat ind i hovedstaden.
Her har de anvendt tåregas og vandkanoner for at opløse demonstrationerne.
 Demonstrationerne er rettet mod Chiles præsident, Sebastian Piñera.
Mindst 19 personer er blevet dræbt.
 Protesterne begyndte som en protest mod en forhøjelse af billetprisen for at benytte metroen i myldretiden i Santiago.
 Men siden har demonstrationerne udviklet sig til en protest mod en stigende ulighed og fattigdom i landet.
 Præsident Piñera har forgæves forsøgt at dæmpe spændingerne med løfter om sociale reformer.
1 / 6De seneste 12 dage har op mod en million chilenere været på gaden i Chiles hovedstad, Santiago.
1 / 6Omkring 20.
000 politi- og militærfolk er blevet sat ind i hovedstaden.
Her har de anvendt tåregas og vandkanoner for at opløse demonstrationerne.
2 / 6Demonstrationerne er rettet mod Chiles præsident, Sebastian Piñera.
Mindst 19 personer er blevet dræbt.
3 / 6Protesterne begyndte som en protest mod en forhøjelse af billetprisen for at benytte metroen i myldretiden i Santiago.
4 / 6Men siden har demonstrationerne udviklet sig til en protest mod en stigende ulighed og fattigdom i landet.
5 / 6Præsident Piñera har forgæves forsøgt at dæmpe spændingerne med løfter om sociale reformer.
6 / 6Kina og USA skulle have mødtesPræsidenten frygter, at de i forvejen store demonstrationer ville tage til i styrke under topmøderne.
Det fortæller DR's Sydamerika-korrespondent, Kristian Almblad.
- Det er meget alvorligt for Chile.
Det er jo to kæmpestore verdensbegivenheder, der bliver aflyst eller i hvert fald skal afholdes et andet sted.
Men præsident Sebastian Piñera mener simpelthen, at det af hensyn til landets sikkerhed er bedre, at de her begivenheder bliver holdt et andet sted end Chile.
Det var meningen, at landet skulle være vært for 20 stats- og regeringschefer ved Apec-mødet, der var planlagt til at løbe af stablen 16.
og 17.
november.
På gæstelisten stod både USA's præsident Donald Trump og Kinas præsident Xi Jingping, og mange har regnet med, at de to statschefer ville benytte mødet til at underskrive den delvise handelsaftale, de indgik 11.
oktober.
Præsident Sebastian Pinera (i midten) sammen med klimaminister Carolina Schmidt og udenrigsminister Teodoro Ribera, da han tidligere i dag annoncerede, at Chile ikke er vært for de planlagte topmøder.
På jagt efter ny værtCOP 25-mødet skulle have fundet sted mellem 2.
og 13.
december, og Chiles aflysning har fået FN til at gå på jagt efter et nyt værtsland.
- Tidligere i dag blev jeg informeret om den chilenske regerings beslutning om ikke at være vært for COP25 på grund af den vanskelige situation, landet står i.
Vi undersøger i øjeblikket alternative værtsmuligheder, skriver FN's klimachef, Patricia Espinosa, i en pressemeddelelse.
Præsident Piñera beklager, at det er kommet dertil.
- [Chile er] dybt ked af de problemer og ulemper, som denne beslutning vil betyde for både Apec og COP25.
Men som præsident for alle chilenere er jeg altid nødt til at sætte chilenernes problemer og interesser, deres behov, deres ønsker og deres håb først, sagde han på pressemødet ifølge The Guardian.
Mindst 19 har mistet livet, 7.
000 er blevet arresteret, og metroen i Santiago har fået skader for 2,7 milliarder under protesterne, skriver Reuters.
FacebookTwitterKopier linkEmner:Chile|Donald Trump (politiker)|Xi Jinping (politiker)|Kina|Forenede Nationer




https://www.dr.dk/nyheder/viden/teknologi/vores-solsystem-har-maaske-faaet-en-ny-dvaergplanet

TeknologiVores solsystem har (måske) fået en ny dværgplanetOpdagelsen betyder, at solsystemet nu kan nå op på seks dværgplaneter.
Den måske nye dværgplanet er en asteroide ved navn Hygiea.
Den er 434 kilometer i diameter.
(© ESA)Af Lasse Birk Nielsen30.
okt.
2019 kl.
19.
08Læs opNogle af os husker måske, da Pluto tilbage i 2006 mistede sin status som den niende planet og blev degraderet til blot at være en dværgplanet.
Hygiea og asteroidebæltetHygiea er asteroidebæltets fjerdestørste asteroide.
Den har en diameter på 434 kilometer.
Asteroidebæltet består af en masse asteroider, der er i kredsløb om solen mellem Mars og Jupiter.
Asteroidebæltet skal ikke forveksles med Kuiperbæltet, som består af kometer og asteroider.
Det ligger i udkanten af solsystemet og rummer blandt andet Pluto, som også er en dværgplanet.
De tre andre store asteroider i asteroidebæltet er Vesta, Pallas og Ceres.
Sidstnævnte er også en dværgplanet.
Kilde: ESONu ser det ud til, at den får selskab i dværgplanetklubben af asteroiden Hygiea.
En gruppe europæiske forskere har undersøgt Hygiea.
Og det er altså efter at have nærstuderet asteroiden, at de konkluderer, at den muligvis kan klassificeres som en dværgplanet.
For at et objekt kan kaldes en dværgplanet, skal det leve op til en række kriterier, forklarer Kjartan Münster Kinch, der er lektor i astrofysik og planetforskning på Niels Bohr Institutet.
- Man har ikke tidligere kendt Hygiea så godt, fordi målingerne ikke har været gode nok.
Det har man så lavet nu og konkluderet, at den er meget tæt på at være rund, hvilket er et af kriterierne for at være en dværgplanet.
De andre kriterier vidste man godt, at en levede op til, siger han.
Pluto blev i 2006 degraderet fra sin status som planet.
I 2015 viste billeder fra rumsonden New Horizons, at Pluto havde en overraskende varieret overflade.
Og måske gemmer på et hav under overfladen.
Hygiea blev faktisk opdaget tilbage i midten af 1800-tallet.
Men asteroiden er meget mørk i farven, og den består af en del is, så først nu har det været muligt at observere den med moderne teknologi.
Kan være solsystemets mindste dværgplanetAsteroiden Hygiea er den mindste af de fire store asteroider i asteroidebæltet.
Med sine blot 434 kilometer i diameter er den noget mindre end den største asteroide, Ceres, der er 939 kilometer i diameter.
Selvom Ceres er den største asteroide i solsystemet, er den samtidig den mindste dværgplanet.
Men den titel ser det nu ud til, at Hygiea kan snuppe.
Og det kommer bag på Christoffer Karoff, der lektor på Institut for Geoscience på Aarhus Universitet.
Men rendte ind i det problem, at antallet af planeter pludselig accelererede meget kraftigt, og så måtte man finde på en ny måde at klassificere dem påKjartan Münster Kinch, lektor i astrofysik og planetforskning på Niels Bohr Institutet- Jeg er faktisk lidt overrasket.
Jeg troede ikke, at vi ville finde så små objekter, som var i hydrostatisk ligevægt, siger han.
Hydrostatisk ligevægt betyder, at et objekt - for eksempel en asteroide - er så stor, at tyngdekraften trækker den sammen, så den bliver rund.
Dværgplanet er en ny betegnelseSelve betegnelsen dværgplanet er forholdsvis ny.
Tilbage i 2006 besluttede IAU (International Astronomical Union), at der var brug for en ny måde at klassificere store asteroider, der minder om planeter, fortæller Kjartan Kinch.
- Diskussionen opstod, da man ude i Kuiperbæltet, hvor Pluto er, begyndte at finde en masse andre objekter, der mindede om Pluto.
Det betød, at vi enten måtte tilføje en masse planeter, eller simpelthen opfinde en ny kategori, siger han.
Og det er faktisk ikke første gang, at vi har måttet finde på nye måde at klassificere himmellegemer på i takt med, at vi gør nye opdagelser, forklarer Kjartan Kinch.
Hvad skal der til for at blive en dværgplanet?
Skal være i kredsløb om SolenSkal have nok masse til, at der opstår hydrostatisk ligevægt.
Det vil sige at den bliver så stor, at tyngdekraften trækker den sammen, og den bliver rund.
Den må ikke være dominerende i sit kredsløb.
Det betyder, at den i modsætning til en almindelig planet, ikke må være det eneste objekt i sit kredsløb.
For eksempel bevæger Jorden sig ikke rundt i et asteroidebælte med en masse andre objekter.
Derfor dominerer den sit kredsløb.
Den må ikke være for eksempels en måne, der også er i kredsløb om en anden planet.
Kilde: IAU og Kjartan Kinch- Da de første asteroider blev opdaget tilbage i 1800-tallet, kaldte man også dem for planeter.
Men så rendte man ind i det problem, at antallet af planeter pludselig accelererede meget kraftigt, og så måtte man finde på en ny måde at klassificere dem på, siger han.
Opdagelsen kan gøre os klogere på hvordan planeter dannesMen hvordan kan det være, at astronomer først nu opdager, at Hygiea er en dværgplanet, hvis man har kendt til den siden 1800-tallet?
Ifølge Christoffer Karoff handler det om simpel prioritering.
- Der er meget rift om at komme til at bruge de store teleskoper, som kan observere objekter langt ude i solsystemet.
Og Hygiea er kun den fjerdestørste asteroide, så det har ikke lige været det, der har ligget først for, siger han og fortsætter.
- Men det giver faktisk god mening at kigge på.
Vi bliver jo klogere på, hvordan planeter dannes.
Observationerne blev lavet på et stort teleskop i Chile med det sigende navn Very Large Telescope.
FacebookTwitterKopier linkEmner:Københavns Universitet|Aarhus Universitet|Historie|Chile|Viden og tech




https://www.dr.dk/nyheder/kultur/skam-dig-her-er-5-af-de-skarpeste-politiske-takketaler

Kultur'Skam dig!
' Her er 5 af de skarpeste politiske takketalerForfatteren Jonas Eika er langt fra den eneste, der er kommet med en politisk opsang i en takketale.
Meryl Streep blev kritiseret af præsident Donald Trump efter sin takketale, hvor hun kritiserede ham.
Af Marie Ravn Nielsen30.
okt.
2019 kl.
19.
49Læs opTakketaler er ikke altid bare en strøm af rosende ord til dem, der har bakket prismodtageren op.
Nogle gange ryger der også kritiske toner ind i takketalerne.
Det viste den danske forfatter Jonas Eika i aftes, da han modtog Nordisk Råds litteraturpris i den svenske hovedstad, Stockholm.
Han langede nemlig ud efter den danske statsminister Mette Frederiksen (S), som han mener, 'er kommet til magten ved at overtage den forrige regerings racistiske sprog og politikker'.
Læs også:Prisvinder kritiserer statsminister i takketaleMen det er langt fra første gang, at en kunstner bruger en takketale til at komme med en politisk udmelding.
Vi har samlet nogle af de vildeste og mest politiske eksempler her.
1Marlon Brando sendte indianer som protestSacheen Littlefeather på scenen for at fortælle, at Marlon Brando nægtede at modtage sin Oscar på grund af den måde, som indianerne blev behandlet på i USA og i filmbranchen.
I 1973 vandt Marlon Brando en Oscar for sin rolle som Vito Corleone i 'The Godfather', men filmstjernen ønskede ikke at modtage prisen og var derfor heller ikke til stede under showet.
I stedet sendte han skuespiller og indianer Sacheen Littlefeather, der var aktivist for indianske rettigheder, og hendes tale på skuespillerens vegne står i dag som en af de mest kendte Oscar-taler.
- Han kan desværre ikke modtage denne generøse pris, og det skyldes behandlingen af det oprindelige amerikanske folk i dag i filmbranchen, lød det blandt andet fra Sacheen Littlefeather, der blev modtaget med både klapsalver og buhråb.
Du kan se talen ved at klikke her.
2Mads Langer langede ud efter LøkkeMads Langer modtog to priser den aften til Gaffa-Prisen i Odense.
Da han modtog den ene, blev det politisk.
Da Mads Langer i 2016 modtog Gaffa-Prisen for årets danske mandlige kunstner, fik han ikke kun sagt tak.
Han fik i stedet brugt det meste af sin tale på at sende en kritisk hilsen til daværende statsminister Lars Løkke Rasmussen (V) og hans 'fremmedfjendske skytsengel, der holder hånden over hans mindretalsregering'.
Sangerens ærinde var blandt andet at sætte fokus på regeringens uddannelsesloft.
- Jeg har seks års SU, som jeg gerne vil dele med dig, Lars Løkke.
Du må få dem til en uddannelse i medmenneskelighed, sagde Mads Langer blandt andet og fik ståede bifald.
Du kan se talen ved at klikke her.
3Sean Penn slog et slag for homo-ægteskaberI 'Milk' spiller Sean Penn politikeren Harvey Milk, der blandt andet var den første åbent homoseksuelle mand, der blev indvalgt i San Franciscos byråd.
(Foto: Mark J.
Terrill © Scanpix)I filmen 'Milk' spiller Sean Penn politiker og aktivist Harvey Milk, der kæmpede for rettigheder til homoseksuelle i 1970'ernes San Francisco.
Så da filmstjernen i 2009 modtog en Oscar for sin hovedrolle i filmen, sendte han en kritisk hilsen til politikerne i Californien.
Eller rettere; dem, der havde stemt imod en lov om, at homoseksuelle kunne blive gift.
- Jeg synes, det er et godt tidspunkt for dem, der stemte for forbuddet mod homoseksuelt ægteskab, at reflektere og forudse skammen i deres børnebørns øjne, hvis de fortsætter på den måde.
Vi skal have lige rettigheder for alle, lød det fra Sean Penn.
Sean Penn og resten af 'Milk'-holdet blev mødt af modstandere af homo-ægteskaber, da de ankom til Oscar-uddelingen, hvilket skuespilleren også adresserede i sin tale.
Til gengæld hyldede han det 'homo-elskende' Oscar-akademi i sin tale, hvilket skabte latter i salen.
Du kan se talen ved at klikke her.
4Meryl Streep hyldet for dundertale mod TrumpMeryl Streep modtog æresprisen for sit bidrag til film.
Efter Golden Globe var det dog mere hendes tale, der blev hyldet end hendes karriere.
I 2017 modtog Meryl Streep en ærespris ved årets Golde Globe-prisuddeling.
Men det endte med at blive hendes takketale, der stjal al opmærksomhed.
Først hyldede hun mangfoldigheden i Hollywood, og dernæst modtog hun stående bifald for sin kritik af den amerikanske præsident Donald Trumps opførsel overfor en handicappet journalist.
- Der var én optræden i år, der lammede mig, lagde hun ud og uddybede:- Det var det øjeblik, hvor den person, som bad om at blive indsat i vores lands mest respekterede embede, imiterede en handicappet journalist – en person, som Trump overgår med hensyn til privilegier, magt og forsvarsevne, lød det alvorligt fra Meryl Streep.
Kritikken fik efterfølgende Trump til at kalde Streep for 'en af de mest overvurderede skuespillere i Hollywood'.
Du kan se talen ved at klikke her.
5Michael Moore mødt af buhråbDokumentarist Michael Moore hævede stemmen, da han blev mødt af et buhende publikum ved Oscar-uddelingen i 2003.
(Foto: TIMOTHY A.
Clary © Scanpix)Det er ikke nyt, at filmmanden Michael Moore kommer med politiske udmeldinger.
Derfor var det heller ikke overraskende, at han fik flettet en kritik af den daværende præsident George W.
Bush ind i sin takketale, da han vandt en Oscar for sin dokumentar 'Bowling For Columbine' i 2003.
Til gengæld var de andre filmfolk i salen ikke enige med ham om hans fokus på det omdiskuterede valgresultat ved præsidentvalget i 2000, hvor Bush vandt over demokraten Al Gore.
- Vi lever i fiktive tider.
Vi lever i en tid, hvor vi har fiktive valgresultater, der vælger en fiktiv præsident.
Vi har en mand, der sender os i krig af fiktive grunde, sagde han blandt andet, inden buhråbene fra salen bredte sig.
Til sidst måtte Michael Moore hæve stemmen og sluttede sin tale af med at råbe: 'Skam dig, hr.
Bush!
', inden orkestret overdøvede ham.
Du kan se talen ved at klikke her.
Læs også:Mette Frederiksen er helt uenig i prisvinders racismekritikFacebookTwitterKopier linkEmner:Lars Løkke Rasmussen (politiker)|Mads Langer (musiker)|Parforhold|Homoseksualitet|Stockholm




https://www.dr.dk/nyheder/regionale/nordjylland/de-naegtede-flytte-nu-har-plejehjemsbeboere-og-paaroerende-opgivet

NordjyllandDe nægtede at flytte: Nu har plejehjemsbeboere og pårørende opgivet kampenDet omdiskuterede plejecenter Havbakken står ikke længere til at redde.
Viggo Krath (t.
h.
) fortæller, at pårørendegruppen nu vil fokusere på andre ting.
)Af Klaus Videbæk og Niels Krogh Søndergaard30.
okt.
2019 kl.
15.
43 | opdateret 31.
okt.
2019 kl.
14.
02Læs opEfter halvandet års kamp for at få lov at bevare plejecentret Havbakken i Tornby i Vendsyssel har beboere og pårørende nu valgt at kaste håndklædet i ringen.
I foråret meldte 22 beboere ud, at de nægtede at flytte, selvom Hjørring Kommune var godt i gang med at lukke plejehjemmet for at omdanne det til ældreboliger med hjemmepleje.
Politikerne ville spare penge og undgå ledige pladser på kommunens plejehjem, men beboerne holdt på deres ret til at blive, og de har mødt opbakning fra Ældre Sagen, der er gået i åben krig mod borgmester Arne Boelt (S).
Siden har situationen ændret sig.
Om sagen22 beboere har nægtet af forlade plejecentret Havbakken, selvom Hjørring Kommune er i færd med at lukke det og lave det om til boliger med hjemmepleje.
Både de pårørende og Ældre Sagen har fastholdt, at beboerne ikke kan smides ud, og at de har ret til at blive boende med krav på samme pleje som tidligere, selvom plejecentret bliver lavet om.
Nu har beboere og pårørende valgt at indstille kampen efter dialog med kommunen.
Der er blevet holdt flere møder mellem kommunen og de pårørende, og flere beboere har sagt ja til at flytte til plejecentre i Hirtshals og Hjørring, hvor de er blevet tilbudt plads.
I skrivende stund er der 13 beboere tilbage på Havbakken, og heraf er det kun en lille håndfuld, der ikke er på vej videre.
Dermed giver det ikke længere mening at fortsætte kampen, mener Viggo Krath, der er talsmand for de pårørende.
- Vi skal passe på, at det ikke bliver principielt og for vores egen skyld, at vi kører kampene, og vi har nok følt, at det har været et naturligt tidspunkt at stoppe på, siger han.
En bitter smag i mundenViggo Krath har selv haft to forældre på plejecentret, og her er diskussionen om plejecentret kommet til at fylde meget.
Måske også for meget.
Det er lidt med en bitter smag i munden, men vi må se fremad.
Viggo Krath, pårørende- Det har været utroligt hårdt.
Nu har det stået på i halvandet år, og jeg har ikke besøgt mine forældre, uden at det har været lukningen af Havbakken, vi har snakket mest om, siger Viggo Krath.
- Det er jo ikke lige det, man har lyst til at fylde dialogen med, når man er oppe og besøge sine kære på plejehjemmet.
Alligevel har de pårørende følt, at det var nødvendigt.
- Jeg synes, det er ærgerligt, at Havbakken skal lukke, for det er et af de bedste plejehjem i Hjørring Kommune.
Det er lidt med en bitter smag i munden, men vi må se fremad, siger Viggo Krath.
Håber på ændringI stedet for at kæmpe mod en lukning af Havbakken vil pårørendegruppen nu kæmpe for bedre vilkår for de ældre på plejecentre i hele kommunen.
Det skal blandt andet ske gennem de pårørendes Facebook-gruppe, hvor der er mere end 1.
200 medlemmer.
- Heldigvis er det lykkedes os at få Hjørring Kommune i tale.
De har hele tiden været interesseret i at finde en løsning.
Vi synes bare ikke, det de har budt ind med, har været attraktivt for beboerne, siger Viggo Krath.
- Jeg tror, den sag her vil bevirke, at man måske vil tackle det på en anden måde, hvis man skal lukke et plejehjem igen.
Jeg håber, at man vil tage beboerne og de pårørende mere med på råd på et tidligere tidspunkt.
Den 1.
november overgår plejen på Havbakken til hjemmepleje.
Det betyder, at de beboere, der er tilbage, fremover vil få hjemmehjælp, som hvis de boede i eget hjem og ikke fra et fast plejepersonale.
FacebookTwitterKopier linkEmner:Arne Boelt (politiker)|Socialdemokraterne|Plejeboliger|Ældrepleje|Jylland




https://www.dr.dk/sporten/fodbold/pokalturneringen/lukket-storebaeltsbro-udsaetter-broendby-pokalkamp

PokalturneringenLukket Storebæltsbro udsætter Brøndby-pokalkampSønderjyskes spillerbus holdt i kø på grund af lukket Storebæltsbro.
Brøndby forventer kampstart klokken 20.
SønderjyskE kan ikke nå frem til deres pokalkamp i Brøndby til kampstart på grund af et trafikuheld på Storebæltsbroen.
30.
okt.
2019 kl.
15.
19 | opdateret 30.
okt.
2019 kl.
18.
29Læs opLukket Storebæltsbro udsætter pokalkampen mellem Brøndby og Sønderjyske, der skulle begynde onsdag klokken 18, men nu er kampstart rykket til klokken 20.
Læs også:Efter uheld: Storebæltsbroen nu åbnet i retning mod FynStorebæltsbroen var lukket i begge retninger onsdag eftermiddag på grund af et trafikuheld, hvor en lastbil holder på tværs.
- Efter dialog med myndighederne, Divisionsforeningen og Sønderjyske er forventet kampstart nu klokken 20.
Dette kan dog nå at ændre sig på baggrund af situationen på Storebæltsbroen, skriver Brøndby på Twitter.
Broen blev genåbnetFørst klokken 18 blev broen åbnet igen i begge retninger efter først at være blevet åbnet i vestgående retning.
Sønderjyskes bus var strandet midt på broen og fik derfor lov at køre videre før og ankom til Sjælland omkring klokken 16.
40.
- Vi har endelig ramt Sjælland, og vi skal først og fremmest finde noget føde til vores hundesultne spillere.
- Hvis vi ikke møder yderligere forhindringer, er vi klar til kampstart 20-20.
15.
Vi håber det bedste for dem, der var involveret i ulykken på Storebæltsbroen, skriver Sønderjyske på Twitter.
Også kampen mellem HB Køge og AaB er udsat fra klokken 18 til 19.
30.
Det oplyser HB Køge på sin hjemmeside.
AaB-truppen tog flyet til Sjælland, men alligevel er nordjyderne ramt af lukningen af broen, for mens spillerne har taget turen i luften, er holdets materialer fanget på jorden.
AaB-truppen tog flyet til Sjælland, men alligevel er nordjyderne ramt af lukningen af broen, for mens spillerne har taget turen i luften, er holdets materialer fanget på jorden.
Klubbens pressechef, Brian Andersen, oplyste til tipsbladet.
dk, at AaB's materialer befandt sig i Nyborg inden genåbningen, altså på den forkerte side af ulykken på Storebæltsbroen.
Ifølge AaB-direktør Thomas Bælum vil kampen ikke blive spillet, hvis materialemanden ikke når frem.
Det sagde han til Nordjyske, da Vejdirektoratet meldte ud, at broen mod øst først forventedes åben klokken 18.
- Det ligner meget kraftigt en aflysning.
Der er alt for mange vigtige ting med i den bil, så kampen vil ikke blive spillet, hvis broen bliver åbnet for sent, siger Thomas Bælum til Nordjyske.
/ritzau/FacebookTwitterKopier linkEmner:A/S Storebælt|AaB|Nyborg|Korsør|Broer og tunneller




https://www.dr.dk/nyheder/detektor/detektor-her-er-fire-kritikpunkter-af-dab-afgoerelsen

MedieforhandlingerSe temaDetektorDetektor: Her er fire kritikpunkter af dab-afgørelsenRadio- og tv-nævnets regnemetoder undrer matematikere og statistikereRadikale Venstres medieordfører, Jens Rohde (tv), og Liberal Alliances partileder, Alex Vanopslagh (th) er blandt kritikerne af Radio- og tv-nævnets afgørelse om en dab-kanal.
Af Kåre Holm Thomsen, Michael Højgaard Bang og Laura Marie Sørensen30.
okt.
2019 kl.
19.
01Læs opRadiokanalen Loud vandt sidste tirsdag konkurrencen om at blive Danmarks nye dab-kanal foran Radio24syv og dk4.
Det fastslog Radio- og tv-nævnet i sin afgørelse.
Afgørelsen har siden fået kritik af både eksperter og politikere, og Radikale Venstre og Liberal Alliance mener, at udbuddet skal gå om.
Detektor er dykket ned i afgørelsen og har undersøgt fire kritikpunkter, som du kan læse om herunder.
Det bliver lidt matematisk nørdet undervejs.
1.
Statistikere: Skøn blev afgørende for pointLoud vandt udbuddet af den nye dab-kanal over Radio24syv og dk4 i overbevisende stil, hvis man ser på Radio- og tv-nævnets tildeling af point.
De tre ansøgere kunne højst søge med et budget på 280 millioner kroner over en fireårig periode.
Det gjorde Radio24syv, mens Loud søgte med et budget på 260,8 millioner kroner, og dk4 med et budget på 256,25 millioner kroner.
Ud fra budgetterne blev Radio24syv tildelt 1 point, Loud 7 point og dk4 8 point.
Det er kritiseret, at økonomi har haft så stor betydning for Radio- og tv-nævnets afgørelse.
- Den tunge vægt på økonomi forekommer besynderlig, så længe 24syv holder sig indenfor den økonomiske ramme og tilmed dækker hele landet, skriver Alex Vanopslagh, partileder for Liberal Alliance, på Facebook.
Tre afgørende kriterierRadio- og tv-nævnet har afgjort, hvem der skal sende på den nye dab-kanal ud fra følgende overordnede kriterier:Kvalitet og realisme (35 procent)Økonomi (25 procent)Programplaner (40 procent)Procentsatsen viser, hvor meget de tre kriterier ifølge Radio- og tv-nævnet vægter i den samlede afgørelsen.
Kilde: Radio- og tv-nævnets evalueringsrapport.
Årsagen til den store spredning i pointene skyldes blandt andet den måde, Radio- og tv-nævnet har regnet på.
En afgørende faktor er her, at Radio- og tv-nævnet ud fra, hvad nævnet selv kalder et skøn, har fastsat et interval for, hvad ansøgernes budgetter ville ligge indenfor.
I Radio- og tv-nævnets skriftlige afgørelse fremgår det, at det interval er sat til mellem 250 og 280 millioner kroner.
Det var offentligt kendt i udbudsmaterialet, at den øvre grænse var på 280 millioner kroner, mens den nedre grænse på 250 millioner kroner først er blevet offentliggjort i Radio- og tv-nævnets afgørelse.
Og den nedre grænse har haft væsentlig betydning for fordelingen af point siger matetikere, som Detektor har talt med.
Detektor har fået lektor i statistik ved Aalborg Universitet, Mikkel Meyer Andersen, til at regne på, hvordan pointfordelingen ville have set ud, hvis Radio- og tv-nævnets interval havde været anderledes.
- Det er åbenlyst, at der skal meget lidt til, før pointene ændrer sig væsentligt, siger han.
Til nørderneMikkel Meyer Andersen fra Aalborg Universitet har lavet en mere detaljeret gennemgang af metoden på sin egen hjemmeside.
I beregningerne antager statistikeren, at hældningsgraden er gennemsnittet af den forventede og af den observerede hældningsgrad.
Uafhængig af Mikkel Meyer Andersen har Detektor bedt professor i statistik på Københavns Universitet, Susanne Ditlevsen, regne på det samme.
Og hun får identiske resultater.
Grafen herunder illustrerer, hvordan pointfordelingen ville ændre sig, hvis Radio- og tv-nævnet havde valgt et lidt andet skøn end et interval mellem 250 og 280 millioner kroner.
Og tabellen herunder viser blandt andet, at hvis Radio- og tv-nævnet havde skønnet, at dab-kanalen kunne drives for eksempelvis 245 millioner kroner, så ville Radio24syv have fået to point for økonomi i stedet for det ene point, som kanalen får i Radio- og tv-nævnets afgørelse:Slots- og Kulturstyrelsens svar:Fredag i sidste uge sendte Detektor en mail til Slots- og Kulturstyrelsen, som Radio- og tv-nævnet hører under, med et spørgsmål om, hvordan de var kommet frem til tallet 250 millioner kroner som nedre grænse i det forventede interval.
Mandag middag fik Detektor dette svar:Vurderingen af den forventede spredning er foretaget ud fra et fagligt skøn i Radio og tv-nævnet.
(.
.
.
)De 250 millioner kroner, som udgør den nedre grænse, er derfor udtryk for en skønsmæssig vurdering af et realistisk mindstebud, der er baseret på en mindre andel af driftstilskudsmidlerne.
Der er derfor tale om et skøn og ikke en faktisk udregning.
2.
Regnemetode undrer matematikereFire matematikere, som Detektor har talt med, undrer sig over den måde, som Radio- og tv-nævnet har divideret på i en tabel i afgørelsen.
Læs også:Detektor: Matematikere kalder regnemetode i dab-afgørelse for "mærkelig" og "en klar fejl"Tabellen står på side 48 i afgørelsen og lister 11 kriterier, som indgår i Radio- og tv-nævnets vurdering af radiokanalernes programplaner.
I tabellen omregnes pointene for hver af de 11 kriterier, så ansøgerne ender med at få en samlet pointscore på mellem 0-8 for punktet “Programplaner”.
Et af de 11 kriterier, “Formidling af kulturnyheder og kulturprogrammer”, vægter dobbelt i afgørelsen.
Den samlede pointscore for de 11 kriterier er blevet divideret med 11.
Men ifølge de matematikere, Detektor har talt med, ville det være matematisk mest korrekt at dividere den samlede pointscore med 12, fordi “Formidling af kulturnyheder og kulturprogrammer” vægter dobbelt.
Ellers vægter kultur-kriteriet ifølge matematikerne mere end dobbelt.
At Radio- og tv-nævnet har divideret med 11 frem for 12 betyder, at Loud får et point mere end Radio24syv for punktet “Programplaner”.
Havde Radio- og tv-nævnet divideret med 12, havde både Loud og Radio24syv fået seks point.
Derudover betyder det at dividere med 11 ifølge Carl Winsløw, professor i matematikdidaktik ved Købehavns Universitet, at kriteriet “Programplaner” vægter mere end 40 procent, som er angivet i udbudsmaterialet.
Slots- og kulturstyrelsens svar:Slots- og kulturstyrelsen skriver til Detektor, at "det er muligt at anvende andre regnemetoder" end den, matematikerne mener er mest retvisende.
Nævnet svarer dog ikke på det konkrete spørgsmål om, hvorfor der er blevet divideret med 11 frem for 12.
Efterfølgende har de tre ansøgere Loud, Radio24syv og dk4 fået mulighed for at stille spørgsmål Radio- og tv-nævnets afgørelse.
Radio24syv har blandt andet bedt om en forklaring på Radio- og tv-nævnets regnemetode:- Nævnet medgiver, at der kunne have være anvendt en mere matematisk korrekt metode, men bemærker at den af Nævnet valgte metode er i overensstemmelse med kravene i udbudsmaterialet, skriver Radio- og tv-nævnet i svaret, som man kan læse på Kulturministeriets hjemmeside.
3.
Eksperter: Afrundingsfejl i afgørelseI Ekstra Bladet kalder Susanne Ditlevsen, der er professor i statistik ved Københavns Universitet, Radio- og tv-nævnets udregninger for “sjuskede”.
Kritik i andre medierTo eksperter i offentligt udbud stiller i Berlingske spørgsmålstegn ved, om hele dab-udbuddet bør gå om, fordi Radio- og tv-nævnet i sin afgørelse flere steder betvivler, at Loud kan leve op til minimumskravene for det offentlige udbud.
Radio- og tv-nævnet svarer, at “samlet vurderer nævnet det altså realistisk, at Loud vil opfylde minimumskravene til public service-virksomhed.
”Syv af de værter, Loud nævner i sin ansøgning, afviser over for B.
T.
at være interesseret i jobbet.
Det er også blevet kritiseret som urealistisk, at Loud nævner en af YouTubes største stjerner - PewDiePie - som vært i sin ansøgning.
Her omtales stjernen som “Puty Pie”.
PewDiePie har i skrivende stund 102 millioner abonnenter på sin YouTube-kanal.
Direktøren for Loud afviser over for Information, at det er vildledende, når Loud nævner værter, der ikke er realistiske at hyre ind.
I sin ansøgning skriver Loud, at de har samarbejdsaftaler med en række medievirksomheder heriblandt Podimo, Egmont og Bauer Media, Spotify og YouSee Music om at udkomme der.
En rundringning foretaget af Ekstra Bladet har imidlertid afsløret, at det ikke er alle samarbejdspartnere, der har hørt fra Loud.
Detektor har også talt med Susanne Ditlevsen, og hun finder det problematisk, at nævnet afrunder undervejs i pointgivningen og ikke venter til sidst med at runde af.
Ansøgerne Radio24syv, Loud og dk4 er som sagt blevet dømt på tre overordnede kategorier, nemlig “Kvalitet og realisme”, “Økonomi” og “Programplaner”.
De samlede point for punkterne “Kvalitet og realisme” og “Programplaner” er blevet givet på baggrund af en række underkriterier, hvorefter Radio- og tv-nævnet har taget et gennemsnit for at få en samlet score for hvert af de to punkter.
Hvis den samlede score ikke har været et helt tal mellem 0-8, har Radio- og tv-nævnet afrundet til det nærmeste hele tal.
Radio24syv har eksempelvis fået 6,27 point for sin programplan, hvilket bliver rundet af til 6 point i afgørelsen.
Efter afrundingen har Radio- og tv-nævnet ganget med en såkaldt vægt, der har været forudbestemt i udbudsmaterialet.
Men ifølge Susanne Ditlevsen burde nævnet have ganget vægtene, før nævnet havde afrundet til det nærmeste hele tal.
Afrundingerne undervejs betyder nemlig, at forskellen mellem kanalerne bliver kunstigt store, mener hun.
Detektor har spurgt professor i matematikdidaktik ved Københavns Universitet, Carl Winsløw, om han er enig i Susanne Ditlevsens kritik:- Det er en ret graverende regnefejl, at afrunde til et helt tal, før man har vægtet pointene, siger han.
For overblikkets skyld har Detektor bedt Susanne Ditlevsen udregne den totale pointscore for hver kanal, hvor afrundingen først sker efter, at vægtene er ganget på.
Resultatet er præsenteret i denne tabel:Slots- og kulturstyrelsens svar:Til Ekstra Bladet skriver Slots- og kulturstyrelsen om afrundingsmetoden:Det fremgår af udbudsmaterialets afsnit 6.
2.
1.
om pointskalaen, at ansøgere, der ikke tildeles 8 point eller 0 point, tildeles et helt pointtal mellem 8 og 0 afhængig af, hvordan ansøger i relation til det pågældende kriterium vurderes at være placeret mellem yderpunkterne.
Nævnet har således i henhold til de kriterier, der er opstillet i udbudsmaterialet, tildelt et helt pointtal for vurderingen af hvert af de tre skønhedskriterier, for at være så tro mod det forlæg, evalueringen er baseret på, som muligt.
Vægtningen er foretaget efterfølgende.
4.
Landsdækkende eller ej?
Som det er nu, vil blandt andet Bornholm ikke kunne høre Loud, fordi DAB-blok 1 ikke dækker øen.
Medieordfører for Radikale Venstre, Jens Rohde, er en af dem, der har rejst kritik af, at Loud har vundet dab-udbuddet uden at være landsdækkende.
Samme kritik har blandt andre direktør for Radio24syv, Jørgen Ramskov, råbt op om.
I udbudsmaterialet fremgår det, at ansøgerne selv kan vælge, om den nye dab-kanal skal sende i det, man kalder dab-blok 1 eller dab-blok 2.
Loud har søgt om at sende i dab-blok 1, mens Radio24syv har søgt om at sende i dab-blok 2.
Det betyder, at Loud vil dække omkring 80 procent af landet, mens Radio24syv vil nå ud til hele landet.
I udbudsmaterialet står der dog også, at den nye dab-kanal “skal være landsdækkende”,Derfor forstår Jens Rohde ikke, “hvordan nævnet pludselig kan definere, at radioen ikke behøver at være landsdækkende”, som han siger til TV2.
Slots- og kulturstyrelsens svar:I et interview til Fagbladet Journalisten oplyser Slots- og Kulturstyrelsen, at der i udbudsmaterialet står “at både dab-blok 1 og dab-blok 2 regnes for at være landsdækkende”.
Og det fremgår rigtigt nok også af det her udpluk fra udbudsmaterialet:Hvad kan Detektor konkludere?
For det første fremgår det altså af udbudsmaterialet, at Radio- og tv-nævnet opfatter det som landsdækkende, at en kanal dækker omkring 80 procent af landet i dab-blok 1.
Det argument kan Radio- og tv-nævnet og Loud bruge mod kritikken.
For det andet kan Detektor konkludere, at fordelingen af point kunne have set anderledes ud, hvis Radio- og tv-nævnet havde regnet på en måde, som matematikere og statistikere finder mere korrekt.
Det fremgår i den her tabel, hvor professor i statistik, Susanne Ditlevsen, har divideret med 12 og vægtet før afrunding:Derudover ville det have haft en betydning, hvis Radio- og tv-nævnets forventning om, hvilket interval de tre radiokanalers budgetter ville lande indenfor, havde været eksempelvis bare fem millioner anderledes.
Fredag 1.
november kl.
12.
skal Radio- og tv-nævnet svare på en række spørgsmål, som Radio24syv og dk4 har stillet til nævnets afgørelse.
Radio24syv har sendt et 15 siders langt dokument med spørgsmål, ligesom dk4 har stillet en række spørgsmål.
Fungerende kulturminister Rasmus Prehn (S) har desuden taget initiativ til et møde mellem Radio-og tv-nævnets formandsskab og ordførere fra Folketinget.
Også her skal radio- og tv-nævnet svare på spørgsmål om sin afgørelse.
Det er fortsat uvist, hvornår det møde finder sted.
Artiklen er opdateret 1.
11.
2019 kl.
14.
19 med tilføjelse af det svar, Radio- og tv-nævnet har givet til Radio24syv spørgsmål om valg af regnemetode, hvor der divideres med 11 i stedet for 12.
FacebookTwitterKopier linkEmner:Alex Vanopslagh (politiker)|Jens Rohde (politiker)|Journalisten|Københavns Universitet|Økonomi




https://www.dr.dk/nyheder/kultur/film/filminstruktoer-mistede-lysten-til-leve-efter-nedtur-nu-gaar-han-efter-en-oscar

Film og serierFilminstruktør mistede lysten til at leve efter nedtur: Nu går han efter en OscarMehdi Avaz er sammen med sine brødre klar med et nyt drama, der skal forsøge at leve op til debutfilm.
© Scanpix og DRAf Marie Ravn Nielsen og Oliver Seppo (grafik)30.
okt.
2019 kl.
18.
32Læs opKnuste glas på gulvet og grimme ord i luften.
Det er de store følelser, der er på spil i 'Kollision', den nye danske dramafilm med Nikolaj Lie Kaas i hovedrollen.
Filmen går nemlig helt tæt på sorg og de følelser, der kan ramme mennesker ud af det blå.
Som når ægtepar pludselig går fra hinanden, og parterne råber ad hinanden.
Eller når børn græder over savnet af deres far eller mor, der ikke taler sammen.
Mehdi Avaz, der har lavet filmen med sine to brødre, Misam og Milad, har instrueret 'Kollision', og han kender selv til smerte og nedtur.
Kort om Mehdi Avaz 37 år.
Er uddannet handelsøkonom fra Copenhagen Business School.
Har arbejdet for McDonald's og mobilselskabet 3, men kastede sig i 2007 over en karriere med fokus på billeder og film.
Har instrueret og filmet 172 musikvideoer og en masse reklamefilm både i Danmark og Los Angeles, USA.
Har lavet den anmelderroste debutfilm 'Mens vi lever' og den nye 'Kollision' sammen med sine brødre Milad og Misam Avaz.
Er næste år aktuel med tv-serien 'Grow' på TV 2 Zulu.
Men heldigvis kan de dårlige oplevelser bruges til noget godt, når man lever af at fortælle historier om mennesker, og de udfordringer, der kan ramme os igennem et liv, mener han.
- Hvis du ikke selv har prøvet en form for smerte i dit liv, som du kan omsætte til film, har du ikke publikum med dig.
Du skal have nogle ar på sjælen for at kunne videreformidle smerten, siger Mehdi Avaz og fortsætter:- Det, føler jeg, at mine brødre og jeg er gode til, fordi vi har en smerte fra vores barndom.
Vores far flygtede til Danmark for at give os et bedre liv her, men vi følte os forladte og alene i Iran, og vidste ikke, om vi skulle se ham igen.
Har du haft skilsmisse inde på livet?
Det har ægteparret Olivia og Leo i 'Kollision', der under tragiske omstændigheder kastes ud i en krise.
Parret spilles af Cecilie Stenspil og Nikolaj Lie Kass.
Trods brødrenes bange anelser blev de og deres mor lykkeligt genforenet med faren på dansk jord.
Men oplevelsen har givet brødrene en livsændrende – og meget filmvenlig – historie i bagagen.
Faktisk er de konkret i gang med at udvikle en film med titlen 'Dannebrog' om deres flugt fra Iran.
- Men selvom det er en vigtig historie, er vi ikke klar til at lave den endnu.
Vi går bare og brainer på den, når vi har tid, afslører instruktøren.
Slut med at jagte skuespillere på FacebookFor øverst på menuen lige nu står 'Kollision', der har premiere i morgen.
Og det tegner allerede lovende for filmen.
For det første har 'Kollision' store navne som Nikolaj Lie Kaas og Cecilie Stenspil i hovedrollerne.
Og for det andet vises filmen – der har kostet næsten 20 millioner kroner at lave – som en del af Biografklub Danmark, hvilket ofte sikrer en film en del interesse på forhånd.
Dermed er den nye film noget af en kontrast til Avaz-brødrenes første film, 'Mens vi lever', der blev skabt for bare to millioner kroner og en hel masse vennetjenester.
Da vi skulle lave 'Mens vi lever', jagtede jeg skuespillere på Facebook for at spørge, om de ville være med.
Mehdi Avaz, instruktørMen trods det skrabede budget blev filmen fra de dengang ret så ukendte filmbrødre nomineret til både Bodil- og Robert-priser, og den blev også set af knap 100.
000 i biografen.
Man kan derfor godt forstå, at det er lidt spøjst for Mehdi Avaz at tænke tilbage på alle de døre, der har åbnet sig efter debutfilmen, der også blev rost af anmelderne.
- Da vi skulle lave 'Mens vi lever', jagtede jeg skuespillere på Facebook for at spørge, om de ville være med.
Men med 'Kollision' ringede jeg bare til deres agenter og sendte et manus, siger Mehdi Avaz tilfreds.
Sebastian Jessen og Julie Christiansen ses her i Avaz-brødrenes debutfilm 'Mens vi lever'.
Julie Christiansen vandt tilmed en Bodil for sin birolle.
De to skuespillere kan også opleves i mindre roller i 'Kollision'.
(© SF film)Sadlede om efter depressionForventningerne til Avaz-brødrenes nye film er mildt sagt høje.
Søger man for eksempel på internettet efter trioen, dukker sætningen 'dansk films fremtid' hele tiden op.
De rosende ord startede i filmmagasinet Ekko, og nu er det et mærkat, som flere medier har hæftet på trioen siden den succesfulde debutfilm.
Men at Mehdi Avaz overhovedet skulle blive et af dansk films store håb, lå slet ikke i kortene.
Han har nemlig aldrig drømt om en filmkarriere og har heller ikke gået på Filmskolen.
Han tog i stedet en omvej ind i branchen.
Jeg fik hjertebanken, havde ikke rigtig lyst til at leve og kunne ikke overskue andre mennesker.
Mehdi Avaz, instruktørFørst uddannede han sig som handelsøkonom på Copenhagen Business School, og dernæst var der lagt op til en karriere hos firmaer som McDonald's og mobilselskabet 3.
Men noget var ikke, som det skulle være.
- Jeg var en Average Joe med 9-17-job, og i fritiden hyggede jeg mig med at tage billeder.
Men pludselig slukkede lyset bare, og jeg faldt nærmest om.
Jeg fik hjertebanken, havde ikke rigtig lyst til at leve og kunne ikke overskue andre mennesker, fortæller han.
I et halvt år havde Mehdi Avaz kun lyst til at ligge i sin seng, og i den periode tabte han 15 kilo.
Faktisk troede Mehdi Avaz ikke, at han ville overleve nedturen, før han begyndte hos en psykolog.
Mehdi (i midten) og hans to brødre Misam og Milad Avaz er et fast team, når de laver film og tv.
Ingen af dem har en filmuddannelse, men de skriver, producerer og instruerer selv med succes.
Og så skete det afgørende: Hans daværende kæreste foreslog ham at sadle helt om og fokusere på at tage billeder.
Det var en god ide, syntes Mehdi Avaz.
Derfor begyndte han at tage portrætter og naturbilleder, og et par år senere – i 2011 – vandt han en fotokonkurrence hos Canon, der gjorde ham til ambassadør for firmaet.
Det var faktisk først her, at han kom i gang med de levende billeder.
- Jeg tror, at jeg lavede 172 musikvideoer på halvandet år, fordi jeg kendte folk i musikbranchen.
Og så begyndte jeg at lave reklamefilm, fortæller Mehdi Avaz, der flyttede til Los Angeles for at arbejde.
Vil være verdensmester i at lave filmResten er historie, som man siger, og nu er han tilmed tilbage i Danmark, hvor han har fået en søn sammen med sin kæreste, og hvor han arbejder med det, han elsker allermest; historier, der rører folk.
Jeg drømmer om at lave film de næste ti år, og så vil jeg gerne vinde den Oscar, som jeg har lovet Danmark.
Mehdi Avaz, instruktørDe historier er der allerede masser af på vej.
Lige nu er Avaz-brødrene i gang med deres første tv-serie - den hedder 'Grow' og sendes på TV 2 Zulu næste år - og derudover har instruktøren hele fire film på tegnebrættet samt to andre tv-serier, som brødrene 'går og udvikler på'.
Og ambitionerne?
De er skyhøje.
- Jeg vil gerne være danmarksmester i at lave film – og så vil jeg gerne være verdensmester.
Jeg tager et skridt ad gangen, men jeg har rigtig mange historier, som jeg gerne vil fortælle, siger han og tilføjer så:- Jeg drømmer om at lave film de næste ti år, og så vil jeg gerne vinde den Oscar, som jeg har lovet Danmark, siger han og smiler.
'Kollision' har premiere landet over 31.
oktober.
Se traileren til filmen her:FacebookTwitterKopier linkEmner:Cecilie Stenspil (skuespiller)|Mehdi Avaz (filminstruktør)|Facebook|Teater|Iran




https://www.dr.dk/musik/17-aarige-anton-spillede-sin-stoerste-koncert-dagen-efter-et-breakup-jeg-har-sikkert-virket

Musik17-årige Anton spillede sin største koncert dagen efter et breakup: 'Jeg har sikkert virket som et røvhul'Sangeren Anton Walter græd hele dagen, inden koncert i DR Koncerthuset.
Nu vender han tilbage.
© The BankAf Nanna Mejer Sørensen30.
okt.
2019 kl.
15.
05Læs opDet skete aftenen inden dagen, han havde ventet på.
Den unge sanger og sangskriver Anton Walter skulle spille sin største koncert til dato.
Efter en månedlang turné som opvarmning for Hugo Helmig skulle han i DR's Koncertsal i København nemlig for alvor understrege, at han er Danmarks nye popnavn.
Men dagen inden skete det, man håber ikke sker, inden man skal præstere og være på: Anton Walter og hans daværende kæreste slog op.
Om Anton WalterAnton Walter er en 17-årig sanger og sangskriver fra Amager.
Han debuterede med singlen 'Min dag' sidste efterår.
Anton Walter udgav sin debut-ep 'Ung drengs lod' den 11.
oktober i år og spiller koncert i DR Koncerthuset den 7.
november.
I sommer vandt han 'Tak Rock Talentprisen' på Smukfest, og han spillede opvarmningskoncerter på Hugo Helmigs turné i foråret.
- Jeg vågnede og havde det, som om mit liv var ødelagt.
Der skulle jeg virkelig anstrenge mig for at navigere i det med både at være ham, der skulle på scenen og synge sange, og så ham, der var virkelig ked af det og ikke kunne overskue noget som helst, fortæller han om oplevelsen, som fandt sted i foråret.
Jeg har sikkert virket som et røvhul, der var hævet over alt og alle og ikke ville snakke med nogen.
Anton WalterDen unge sangskriver havde grædt hele dagen, men måtte hanke op i sig selv og tørre øjnene, velvidende om at halvdelen af de sange, han skulle ind at spille, handler om ekskæresten.
Men imod al forventning leverede han og bandet, ifølge Anton Walter selv, turnéens bedste optræden.
Også selvom han efterfølgende ikke fik sluttet det hele af, som han gerne ville.
- Jeg var ham den nederen, der bare gik bagefter.
Jeg har sikkert virket som et røvhul, der var hævet over alt og alle og ikke ville snakke med nogen, siger Anton Walter.
Men allerede i november får han mulighed for at tage revanche, når han indtager næsten samme scene.
Her spiller han nemlig igen i DR Koncerthuset - denne gang som hovednavn.
Lyt til Anton Walters single 'Gør hvad du vil', mens du læser videre:Anton Walter - Gør hvad du vilEn ti gange bedre sangskriverMen lad os først spole tiden lidt tilbage.
Anton Walter, som begyndte at skrive sine egne sange allerede i 4.
klasse, gjorde for alvor noget ved musikken i slutningen af folkeskolen.
Det har gjort mig til en ti gange bedre sangskriver og sanger, at der bliver forventet noget af mig.
Anton WalterDen i dag kun 17-årige gymnasieelev lavede sammen med sin producer singlen 'Min dag', som blev samlet op af et pladeselskab sidste år.
Og pludselig havde sangeren en pladekontrakt og et helt hold bag sig.
- Når der pludselig er nogen, der spytter penge i et projekt, du laver, kommer der automatisk forventninger.
Det bliver forventet, at du tager dig sammen og laver nogle sange, og det bliver forventet, at de lyder godt.
Men det er faktisk positivt, at der bliver stillet krav.
Det har gjort mig til en ti gange bedre sangskriver og sanger, at der bliver forventet noget af mig, fortæller Anton Walter.
17-årige Anton Walter skrev kontrakt med et pladeselskab for et år siden og har fundet ud af, at det kun gør ham bedre til at lave musik, at der bliver stillet krav til ham.
Og siden da er det blevet til en proppet releasekoncert i København, en succesfuld danmarksturné sammen med Hugo Helmig, to koncerter på Smukfest, en 'Tak Rock Talentpris' og en række singleudgivelser.
Og for nylig ramte ep'en 'Ung drengs lod' streamingtjenesterne, som, ifølge ham selv, 'lukker første kapitel af Anton Walter'.
Alt sammen på kun ét år – og sideløbende med gymnasiet.
Fra fest til følelserSelvom Anton Walters øjne stråler af forventning til den forestående koncert og over al den positive respons, han har fået i løbet af det seneste år, har det ikke udelukkende været en dans på roser at springe ud som popstjerne.
Jeg lå aftenen inden udgivelsen og tænkte: 'Nej, nej, det er faktisk en fucking dårlig idé, det her, for jeg skal i skole i morgen, og så skal jeg høre på det med, at jeg er ham, der laver kærlighedssange i stedet for ham, der laver festmusik'.
Anton WalterIsær ikke da han for alvor begyndte at åbne op om sig selv i sine sange.
Han startede nemlig ud med at lave musik om fest og at være i godt humør, men efterhånden blev teksterne mere følsomme.
- 'Min dag' er et festnummer, folk kan danse til.
Den blev spillet til alle vores gymnasiefester, og min næste single var også et dansenummer.
Jeg var rædselsslagen for at udgive 'Bedre med hinanden', som handler om min ekskæreste.
Jeg lå aftenen inden udgivelsen og tænkte: 'Nej, nej, det er faktisk en fucking dårlig idé, det her, for jeg skal i skole i morgen, og så skal jeg høre på det med, at jeg er ham, der laver kærlighedssange i stedet for ham, der laver festmusik'.
Lyt til 'Bedre med hinanden', som handler om Anton Walters brud med sin ekskæreste, mens du læser videre:Anton Walter - Bedre med hinanden- Det var mega nervepirrende at lave en kærlighedssang om noget, der virkelig er sket, og så komme i skole, hvor alle ved, at det er en rigtig historie, siger Anton Walter, som har oplevet at blive kaldt skældsord både til privatfester og på internettet på grund af sin musik.
- Når man laver den musik, jeg gør, er man nødt til at acceptere, at mange ikke kan lide konceptet med en dreng, der stiller sig op og synger kærlighedssange.
Jeg har oplevet, at især unge drenge har det rigtig svært med det.
Men han tager det for det meste med et smil og lader være med at tage det personligt.
Og efterhånden har han fundet en styrke i at være ærlig om, hvordan han har det indeni, når han skriver sange.
- Jeg tror, man skal tænke, at de fleste mennesker nok egentlig synes, det er meget sejt, når man tør at åbne op.
Selv fodbolddrengene fra 3.
g, siger han med et grin.
Efter at have været nervøs for at blive stemplet som 'ham med kærlighedssangene' har Anton Walter fundet ro i at tænke, at de fleste nok synes, det er sejt, at man tør åbne op om sine følelser og være ærlig.
Lange arbejdsdageDet er ikke kun det at åbne op om sine følelser, der har været en udfordring for den unge musiker.
En karriere inden for musik kommer nemlig ikke af sig selv.
Der skal arbejdes for det, og når skolen og alle afleveringerne skal passes ved siden af, efterlader det ikke lige så meget tid til at holde fri, feste og sove længe, som hans jævnaldrende har.
- Efter skole tager jeg i studiet og laver musik eller øver med bandet til klokken lort.
Og så spiller jeg måske koncerter i weekenden.
Når der er skoleferier, bliver der bare kørt på.
Det, jeg allerhelst vil, er at lave musik.
Når jeg laver musik, glemmer jeg alt om tid og sted.
Anton WalterMen på trods af de lange arbejdsdage er Anton Walter ikke i tvivl om, at han prioriterer det helt rigtige.
- En veninde spurgte mig, om det var nederen for eksempel at bruge hele efterårsferien på at lave musik.
Og så tænkte jeg: 'Nej, det er det ikke'.
Det er da nederen, at jeg ikke kan komme til fest torsdag aften, fordi jeg skal tidligt op dagen efter.
Selvom jeg selvfølgelig ikke skal spille helt hellig.
Jeg har fået et par svinere for at være kommet lidt for sent hjem efter at have drukket lidt for mange øl, dagen inden jeg skulle i studiet, griner han.
- Men det, jeg allerhelst vil, er at lave musik.
Når jeg laver musik, glemmer jeg alt om tid og sted.
Jeg elsker det.
Med andre ord bliver ep'en ikke det sidste, man hører til Anton Walter.
Og i næste uge vender Danmarks nye popprins tilbage til næsten samme scene, som i foråret var en overvindelse for ham at stille sig op på, når han igen spiller i DR Koncerthuset - i forhåbentligt bedre humør.
- Jeg tror, det bliver vanvittigt, og jeg glæder mig helt vildt meget.
Jeg har lovet mig selv ikke at blive forelsket inden da, afslutter Anton Walter grinende.
- Jeg skal ikke have nogen kæreste, som kan slå op med mig.
FacebookTwitterKopier linkEmner:Hugo Helmig (musiker)|DR Koncerthuset|København|Kulturhuse|Ørestad




https://www.dr.dk/sporten/fodbold/pokalturneringen/pokalkamp-udskudt-paa-grund-af-trafikproblemer

PokalturneringenPokalkamp udskudt på grund af trafikproblemerAaB's materialer når ikke frem til Køge på grund af lukket Storebæltsbro.
Der er endnu ingen dato for ny kamp.
AaB-truppen var nået frem til Sjælland, da den havde taget flyet, mens holdets materialer strandede i en bil på den forkerte side af Storebæltsbroen, da den blev lukket på grund af et trafikuheld.
30.
okt.
2019 kl.
18.
51 | opdateret 30.
okt.
2019 kl.
22.
13Læs opStorebæltsbroen var lukket i flere timer, og det endte med at udskyde pokalkampen mellem AaB og HB Køge til en anden dato, fordi AaB's materialer ikke nåede frem i tide.
Det skriver fodboldklubben AaB på Twitter onsdag aften.
En ny dato for ottendedelsfinalen i den danske pokalturnering er endnu ikke fastlagt, oplyser superligaklubben.
Storebæltsbroen var lukket i begge retninger onsdag eftermiddag på grund af et trafikuheld, fordi en lastbil holdt på tværs.
AaB-truppen tog flyet til Sjælland, men alligevel blev nordjyderne ramt af lukningen af broen, for mens spillerne tog turen i luften, var holdets materialer fanget på jorden i en bil i Nyborg.
Kampen blev i første omgang udskudt til klokken 19.
30, men broen blev først åbnet igen mod Sjælland klokken 18, og det var ikke tids nok, til at materialerne kunne nå frem til kampstart.
Det er ikke kun HB Køge og AaB's pokalkamp, der onsdag aften blev påvirket af ulykken på Storebæltsbroen.
Læs også:Efter uheld: Storebæltsbroen nu åbnet i begge retningerOgså kampen mellem Brøndby og Sønderjyske er blevet udskudt fra klokken 18 til klokken 20, da Sønderjyskes bus var strandet og holdt i kø i flere timer på broen.
Sønderjyskes bus var på broen, da ulykken skete, men kom til Sjælland klokken 16.
45 og kunne derfor nå til kampen i tide.
AaB's spillere kom ikke i pokal-aktion onsdag aften.
I stedet blev kampen mod HB Køge udskudt.
Fem timers køtidGenerelt gav trafikulykken flere timers kaos for bilister, der skulle krydse Storebælt.
Klokken 13.
22 fik politiet anmeldelse om en ulykke på Storebæltsbroen.
En sættevogn havde ramt en skiltevogn og stillet sig på tværs af broen.
En personbil blev også ramt af sættevognen.
Fire personer kom til skade og blev i ambulancer kørt til sygehuset.
Politiet kunne onsdag aften ikke sige noget om, hvor alvorligt de er kommet til skade.
Omkring klokken 16 var der ryddet så meget op efter ulykken, at broen kunne åbnes i vestlig retning.
Men først ved 18-tiden - efter næsten fem timer - kunne bilisterne også komme fra Fyn til Sjælland.
Vejdirektoratet advarer dog på Twitter om, at man skal forvente kø, og at trafikken først forventes at være normal i løbet af aftenen.
FacebookTwitterKopier linkEmner:AaB|Sjælland|Nyborg|Twitter|Broer og tunneller




https://www.dr.dk/nyheder/vejret/koldeste-oktobermorgen-i-syv-aar-er-vinteren-kommet-nu

VejretKoldeste oktobermorgen i syv år: Er vinteren kommet nu?
Vejret lægger op til mange spørgsmål for tiden.
Her er svaret på nogle af dem.
Frosten har allerede gjort sit indtog de fleste steder.
Af Mikael Jarnvig og Therese Kiesbye Øvlisen30.
okt.
2019 kl.
17.
17Læs opNo sun.
No fun.
November.
Sådan sagde den engelske digter Thomas Hood om november - og det passer meget godt med vejrudsigten for den kommende måned.
For det er en noget kold overgang til november, vi oplever lige nu.
Især i morges var det koldt at komme ud ad døren, da temperaturen lå under frysepunktet de fleste steder.
Klokken 06.
30 var den helt nede på minus 5,5 grader ved Bygholm vest for Horsens.
Det er den laveste oktobertemperatur, vi har oplevet i syv år.
Men er det starten på vinteren, vi ser nu, eller bliver november ligeså grå som sædvanlig?
Begynder vinteren nu?
Viggo Hjort Kohberg kom ud til en kold forrude i Haderslev forleden dag.
DMI udgav i går sin månedsprognose, der rækker frem til den 24.
november.
Den forudser et betydeligt vejrskifte, som vi vil mærke allerede fra på lørdag, hvor den står på overskyet vejr med regn de fleste steder.
Her har frosten trukket sig tilbage, og vi siger farvel til den korte periode med koldt og klart vejr.
Det bliver nemlig erstattet af et mere almindeligt efterårsvejr, hvor det vil skifte mellem dage med gråvejr og regn, dage med tørvejr og nogen sol samt dage med både byger og solskin.
Med andre ord en helt igennem genkendelig omgang, som er normal for årstiden.
Hvorfor så koldt?
Koldt så det ud ved Hejsager Strand ved Haderslev den anden dag.
Årsagen til den kolde start på dagen, vi havde i morges, skal findes i den tørre og kolde luft, der begyndte at trænge ned over os mandag aften.
Når vinden lægger sig, og himlen er skyfri, forsvinder varmen uhindret ud i verdensrummet.
Det er de faste overflader, som udstråler varmen, og derfor bliver træer, biler, tage og græs kraftigt afkølet, og så sætter rimen sig der.
De kolde overflader 'suger' varmen ud af luften, så den afkøles.
Det er typisk, at temperaturen i sådanne vejrsituationer er betydelig lavere helt nede ved jorden, end den er i to meters højde, hvor vi måler de officielle lufttemperaturer.
På den måde kan vi have rim på bilruderne, mens termometeret i 'fri luft' siger få plusgrader.
Hvad er en normal november?
Arkivfoto.
Temperaturen falder, regnen siler ned og solen gemmer sig bag skyerne.
Sådan ser en typisk november ud.
Gennemsnitstemperaturen ligger på 6,3 grader for hele måneden.
Det tæller både de lune dage, hvor vi kan komme op omkring 10 grader, og de kolde nætter, hvor vi kan komme under frysepunktet.
Langt det meste nedbør i november falder som regn, og der falder i gennemsnit 77 millimeter.
I oktober i år er der til sammenligning indtil videre faldet 129 millimeter regn.
Solen må vi dog undvære mere fra nu af.
I gennemsnit skinner solen nemlig kun 52 timer i november, hvilket er halvt så meget som i oktober.
FacebookTwitterKopier linkEmner:Vejret|Horsens|Danmarks Meteorologiske Institut




https://www.dr.dk/sporten/fodbold/superliga/broendby-og-fck-faar-boeder-straffes-pyroteknik-i-derby

SuperligaBrøndby og FCK får bøder: Straffes for pyroteknik i derbyBrøndby og FC København er idømt bøder på henholdsvis 150.
000 og 75.
000 kroner for brug af pyroteknik.
Brøndby og FCK er af Fodboldens Disciplinærinstans idømt bøder for brug af pyroteknik.
30.
okt.
2019 kl.
16.
12 | opdateret 30.
okt.
2019 kl.
19.
09Læs opSuperligaklubberne Brøndby og FC København er af Fodboldens Disciplinærinstans idømt bøder på henholdsvis 150.
000 og 75.
000 kroner for brug af pyroteknik.
Brugen af pyroteknik skete i forbindelse med klubbernes indbyrdes møde i Superligaen på Brøndby Stadion 6.
oktober.
Det skriver Dansk Boldspil-Union (DBU) på sin hjemmeside.
Fodboldens Disciplinærinstans indledte en sag mod de to klubber på baggrund af dommer Jørgen Daubjerg Burchardts indberetning.
Ifølge indberetningen anvendte Brøndbys fans pyroteknik både før og under kampen, mens FC Københavns fans affyrede pyroteknik under opgøret.
Alene før kampen blev der affyret et sted mellem 50 og 100 stykker pyroteknik af Brøndbys fans.
For FCK's vedkommende er der tale om det sjette sanktion i det seneste år.
Tilbagevendende sanktionerI Brøndbys tilfælde er det den 17.
indberetning, som klubben er blevet sanktioneret for inden for de seneste 12 måneder i forhold til reglerne om sikkerhed og orden på stadion.
For FCK's vedkommende er der tale om det sjette tilfælde i det seneste år.
Brøndby oplyser i indberetningen, at klubben tager skarpt afstand til affyring af pyrotekniske midler, og at der var stor forberedelse af sikkerheden til kampen og udkommanderet over 300 kontrollører.
Der blev også affyret et kanonslag fra FCK-tilskuerne, og det sprang tæt på en af københavnerklubbens egne medrejsende kontrollører.
Både Brøndby og FC København kan appellere kendelserne til Fodboldens Appelinstans inden for de næste to uger.
Brøndby vandt superligakampen med 3-1.
/ritzau/FacebookTwitterKopier linkEmner:Brøndby|FC København|DBU|Fodbold|Fyrværkeri




https://www.dr.dk/nyheder/penge/manden-med-masken-taler-ud-belaster-storbanker-og-tidligere-venner

Afsløring af skatteskandaleSe temaPenge’Manden med masken’ taler ud: Belaster storbanker og tidligere vennerDen tyske topadvokat, der optrådte anonymt i en DR-dokumentar, vidner i Bonn.
'Manden med masken' vidner i disse dage i retten i Bonn i Tyskland, hvor man er i gang med den første straffesag i Europa mod nøglepersoner i udbytteskattenetværket.
Af Niels Fastrup 30.
okt.
2019 kl.
20.
30Læs opMange danskere kender ham som ’manden med masken’, den veltalende, anonyme tyske skatteadvokat, der sidste år i DR-dokumentaren 'Mændene der plyndrede Europa' malende beskrev, hvordan han og hans kollegaer i udbytteskatteindustrien havde været 'blodtørstige ræve'.
Uden at lægge fingre imellem fortalte han, hvordan han i årevis havde tilhørt inderkredsen af det netværk af finansfolk, topadvokater og internationale storbanker i London, Frankfurt og Dubai, der samlet vurderes at have plyndret Danmark, Tyskland, Belgien, Østrig, Frankrig, Spanien og andre lande for samlet 410 milliarder kroner.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Nu er det ikke danske og tyske tv-seere, han taler til, men dommer Roland Zickler og hans meddommere i retten i Bonn i Tyskland, hvor man er i gang med den første straffesag i Europa mod nøglepersoner i udbytteskattenetværket.
Man skabte en djævlemaskineSelvom han her ikke er beskyttet af en maske, er han stadig direkte og klar i spyttet.
- Man skabte en djævlemaskine, cum ex (svindel med udbytteskat, red.
), og storbankerne leverede den benzin, der fik motoren til at køre, sagde han blandt andet på førstedagen af sin afhøring i retten i går.
Her på dag to, hvor DR er til stede i retten, gentager han budskabet:De særlige aktiehandelsstrategier - kaldet cum ex - handlede udelukkende om at få skattekroner, som ikke var indbetalt, udbetalt fra statskasserne.
På den måde påførte udbytteskatteindustrien lande som Tyskland og Danmark enorme tab.
Og alle, der deltog i udplyndringen, lige fra junioradvokaten til direktørerne i de involverede storbanker, vidste præcist, hvad der foregik.
Alle sad som gribbe og fulgte med- Alle havde samme mål: profitmaksimering, forklarer han og zoomer under dagens afhøring især ind på Deutsche Bank, franske BNP Paribas og amerikanske Merril Lynch:- Alle involverede sad som gribbe og fulgte med.
Alle ville sikre, at man fik skatten udbetalt, siger han.
Advokaten arbejdede fra 2004 og frem til 2014 tæt sammen med den tyske skatteadvokat Hanno Berger, som tyske myndigheder i dag beskriver som 'åndsfaderen' bag cum ex.
De to var ansat i skiftende advokatfirmaer i Frankfurt, hvorfra de udtænkte, planlagde og udførte cum ex-operationer rettet mod Tyskland fra 2005 til 2011 i tæt samarbejde med storbankerne og aktiehandlere i London.
Men modsat Berger, der i dag gemmer sig i Schweiz, samarbejder advokaten i dag med tysk politi, mere konkret anklagemyndigheden i Køln, om opklaringen af den spektakulære sag, der måske er den største nogensinde indenfor økonomisk kriminalitet.
Håber på få års fængselDet sker i håbet om at slippe med nedsat straf.
Hans medskyld og involvering i cum ex-udplyndringen af Tyskland er så omfattende og veldokumenteret, at han risikerer ti års fængsel.
Ved at lægge kortene på bordet håber han, at dommerne vil se nådigt på hans sag, og måske lade ham slippe med få års fængsel.
Hoveddommer Zickler udspørger ham især om årene fra 2007 til 2010.
Blandt andet vil han gerne vide, hvordan finanskrisen i 2008 påvirker udbytteskatteindustrien.
- I efteråret 2008 rammer den globale finanskrise.
Der er stor usikkerhed.
Banker går ned.
Og der er angst på finansmarkederne for at tabe endnu flere penge.
Men de her banker fortsætter med at stille store kassekreditter til rådighed for cum ex-transaktioner.
Hvordan hænger det sammen?
, vil han gerne vide på et tidspunkt.
- Det er grotesk, men sandt.
Krisen fik bare cum ex til at blive endnu vildere.
Her kunne bankerne stadig tjene kæmpeprofitter uden at løbe en risiko, svarer advokaten.
Også tid til anekdoterHan blev af DR sidste år lovet anonymitet i forbindelse med interviewet til dokumentaren, der blev lavet i samarbejde med tyske NDR i Hamborg og researchorganisationen Correctiv i Berlin.
Et løfte, der stadig gælder, hvorfor DR ikke nævner advokatens navn.
I løbet af dagens afhøring tager advokaten sig også tid til at fortælle anekdoter om livet i cum ex-industriens indercirkler.
Blandt andet fortæller han, hvordan han og Hanno Berger i 2010 tager til Mallorca for at holde møde med cum ex-kongen Paul Mora, en berømt aktiehandler i London, der en overgang var chef for Sanjay Shah og efter sigende skulle have lært ham den særlige form for 'aktiehandel.
'- Jeg husker dette møde meget tydeligt, blandt andet fordi der var meget varmt.
Berger og jeg tog et almindeligt charterfly derned og sad i flyet i slips og jakkesæt.
De andre passagerer gloede på os.
Jeg tror det var 35 grader varmt.
Da vi kom derned, åbnede Mora, der havde to villaer på Mallorca, for os iført shorts, fortæller han.
500 sager efterforskes i TysklandI Tyskland efterforsker anklagemyndigheden i Køln sammen med blandt andre anklagemyndighederne i Frankfurt og München lige nu ifølge Die Zeit knap 500 sager om cum ex.
Involveret i de mange sager er hundredvis af advokater, finansfolk og banker især i London, Frankfurt og Dubai, herunder finansmanden Sanjay Shah, der er den hovedmistænkte i den danske gren af sagen, hvor han ifølge dokumenterne fra Skattestyrelsen egenhændigt har fået udbetalt over 8 milliarder ud af de 12,7 milliarder, som Danmark samlet menes at have tabt på den danske variant af cum ex-fidusen.
I den aktuelle prøvesag i Bonn, der sparker det europæiske retsopgør i gang, sidder på anklagebænken to britiske aktiehandlere ved navn Martin S.
og Nicholas D.
, der begge har en fortid i London-afdelingen af den tysk-italienske storbank HypoVerinsbank.
Læs også:Udbytteskat: Sådan blev Danmark snydt | DRTVDe to er anklaget for i perioden 2006 til 2011 i samarbejde med andre at have svindlet den tyske stat for omkring 3,4 milliarder kroner gennem 34 cum ex-transaktioner.
På anklagebænken i sagen sidder også blandt andre storbankerne Bank of New York Mellon og Societe Generale, der er blevet mødt med krav om at betale deres fortjeneste fra cum ex tilbage til den tyske statskasse.
Der falder dom i sagen til januar.
Herefter ventes en byge af nye straffesager at starte i Bonn og senere formentlig andre steder i Tyskland.
Ventes at turnere rundt i retssale'Manden med masken' ventes selv at sidde på anklagebænken i en af de senere sager.
Indtil da er hans egen forventning, at han kommer til at turnere rundt og vidne i de øvrige sager mod resten af nøgleaktørerne.
Ganske som han lige nu gøri Bonn.
Det vides endnu ikke, hvornår den første straffesag rettet mod personer begynder i Danmark, men bagmandspolitiet koordinerer sin efterforskning med anklagemyndighederne i Tyskland og myndigheder i Storbritannien, Belgien og USA og muligvis flere andre lande.
For nylig fik den tyske bank North Channel Bank i Mainz en bøde på 110 millioner kroner ved Retten i Glostrup for medvirken i cum ex- eller udbytteskattesvindel mod DanmarkFacebookTwitterKopier linkEmner:Tyskland|Bonn|London|Frankfurt|Retsvæsen




https://www.dr.dk/nyheder/politik/dansk-folkeparti-vil-saette-politikerne-ned-i-loen

PolitikDansk Folkeparti vil sætte politikerne ned i løn SF er klar til at tage et opgør med politikernes "sindssyge pensionsregler'.
DF-formanden mener ikke, at politikernes løn skal stige, bare fordi pensionen skal forringes.
Af Nicolas S.
Nielsen, Daniel Myrup og Morten Henriksen30.
okt.
2019 kl.
15.
40Læs opMidt i debatten om politikernes løn- og pensionsvilkår melder Dansk Folkepartis formand, Kristian Thulesen Dahl, nu ud, at han er parat til at lægge politikernes såkaldte skattefri omkostningstillæg i graven.
Hver måned får folketingsmedlemmerne automatisk 5.
249 kroner i omkostningstillæg oven i grundlønnen på 56.
494 kr.
- Det er klart, at jeg synes jo, at der er en særskilt diskussion omkring det her med, at politikerne får et skattefrit tillæg.
Det synes jeg er meget svært at forklare, hvorfor vi skal have det.
Det er der ikke andre, der har adgang til, siger Kristian Thulesen Dahl.
- Der er et omkostningstillæg, som politikerne får, der er skattefrit, og jeg tror, at der er rigtig mange, der ikke kan forstå, hvorfor politikere skal have et skattefrit tillæg til deres løn.
Kristian Thulesen Dahl understreger dog, at han er parat til at forhandle om at forringe politikernes pensionvilkår uden nødvendigvis at blande lønnen ind i det.
Han vender sig samtidig imod at hæve politikernens løn som kompensation for at forringe pensionen, sådan som blandt andet Venstre og Socialdemokratiet har åbnet for - og som den såkaldte Vederlagskommission også foreslog i sine anbefalinger.
- Jeg tror, at der er rigtig mange, der ikke kan forstå, hvorfor politikere skal have et skattefrit tillæg til deres lønKristian Thulesen Dahl, formand, DFMen partiernes ønske om at ændre vilkårene, så den livslange pension eventuelt forringes, mens det almindelige folketingsvederlag omvendt hæves, er ikke vidtgående nok, siger Kristian Thulesen Dahl.
- Hvorfor skal man partout hæve politikernes månedsløn, for at man kan finde en vilje til at kigge på vores pensionsvilkår.
Den sammenkædning forstår jeg ikke.
Politikere får grundlæggende en fornuftig løn – en god løn.
Og i forhold til det øvrige arbejdsmarked får vi faktisk en høj løn, siger Kristian Thulesen Dahl.
Artiklen fortsætter under grafikken, hvor du kan se folketingspolitikernes pensioner:Klart flertal for at ændre pensionsvilkårReaktionen kommer, efter at Socialdemokratiet og Venstre i aftes foretog en kovending og genåbnede diskussionen om politikerløn og pensioner.
En diskussion, der ellers kuldsejlede i 2016, da den såkaldte Vederlagskommission fremlagde sit arbejde.
Her lagde kommissionen altså op til at skære i folketingspolitikernes pension mod i stedet at hæve grundlønnen.
Det skulle gøre aflønninngen mere gennemskuelig.
- Jeg synes, det er godt, de nu er med på at tale om politikernes pensionsvilkår.
De bør være langt tættere på de vilkår, der gælder på arbejdsmarkedet i øvrigt, siger Kristian Thulesen Dahl.
Læs også:Livslang pension, frikort til DSB og skattefrit løntillæg: Se politikernes særlige vilkårAlternativets politiske leder, Uffe Elbæk, har på Twitter erklæret sig enig i, at der skal kigges på pensionerne igen.
- Stor fejl at partierne sidst afviste Vederlagskommissionens anbefalinger.
Jeg har selv frasagt mig min ministerpension, fordi jeg ikke har nået pensionsalderen.
Gift for demokratiet, hvis politikerne har meget gunstige vilkår, skriver Alternativets leder.
Det kom der ud af VederlagskommissionenVederlagskommissionen anbefalede i 2016, at folketingspolitikere og ministre skulle have 14 procent mere i løn.
Borgmestre skulle have en lønstigning på 31 procent.
Omvendt anbefalede kommissionen, at politikernes særlige, livslange pensioner skulle laves om til almindelige arbejdsmarkedspensioner.
Selvom partierne på forhånd havde givet hinanden hånden på at vedtage kommissionens anbefalinger uanset hvad, afviste de alligevel rapporten.
I stedet indgik partierne en mindre aftale, der blandt andet sænkede perioden for eftervederlag til folketingsmedlemmer og ministre, hævede politikernes pensionsalder fra efterlønsalder til folkepensionsalder og gav borgmestre samt regionsrådsformænd en lønstigning på 31 procent.
"Sindssyge pensionsregler"SF's gruppeformand, Jacob Mark, er klar til at forhandle om løn og pension.
For ham er det ikke et mål, at lønnen skal ned.
- For SF har det ikke været afgørende, at vores løn skulle stige, men hvis det er det, der skal til for at få afskaffet de der sindssyge pensionsregler, så er vi klar til at diskutere det med de andre partier, siger Jacob Mark og fortsætter:- Vi har tidligere lavet beslutningsforslag i folketingssalen om at afskaffe det skattefrie tillæg.
Vi gik til valg på det.
Vi har også lagt pres på de andre partier efterfølgende.
Også Enhedslisten ser gerne, at det skattefri omkostningstillæg afskaffes, ligesom partiet ønsker at forringe pensionen uden at hæve politikernes løn.
Socialdemokratiet har bedt Folketinget hjælpe med at opdatere talmaterialet fra Vederlagskommissionens snart fire år gamle arbejde, så gruppeformændene kan drøfte ud fra det.
S-gruppeformand Flemming Møller Mortensen håber på en aftale til næste år.
FacebookTwitterKopier linkEmner:Alternativet (parti)|Kristian Thulesen Dahl (politiker)|Socialdemokraterne|Uffe Elbæk (politiker)|Pension




https://www.dr.dk/nyheder/regionale/oestjylland/letbane-direktoer-fastholder-efter-krisemoede-nyt-udstyr-kommer-foerst

Aarhus LetbaneSe temaØstjyllandLetbane-direktør fastholder efter krisemøde: 'Nyt udstyr kommer først til januar''Det er vilkårene,' siger Michael Borre, der også måtte vente et halvt år på sin nye bil.
Aarhus Letbane har problemer med kulden.
Af Malte Nørgaard og Kristian Pedersen30.
okt.
2019 kl.
15.
37Læs opVinteren nærmer sig, og den første nattefrost begynder at få fat i Danmark.
Det har betydet, at bilisterne i Østjylland har skullet stå tidligere op for at afrime deres biler.
Men endnu tidligere har letbanens passagerer måttet stå op.
Is på køreledninger har nemlig ført til aflysninger og forsinkelser, og der er først udsigt til en permanent løsning til januar.
Det er desværre vilkårene, at vi må vente på det nye materiel.
Jeg ventede også et halvt år på min nye bil.
Michael Borre, direktør for letbanenDerfor var der onsdag kaldt til krisemøde hos letbaneselskabet, hvor der blev snakket om, hvordan udfordringerne kunne løses.
Det fortæller Aarhus Letbanes direktør, Michael Borre.
- De seneste to dage har været forfærdelige.
Det er vanvittigt irriterende, at togene holder stille, siger han.
- Nu har vi fokuseret på, hvad vi kan gøre de næste to hverdage, så vi undgår en lignende situation.
Natten til torsdag vil tre tog derfor køre såkaldt iskørsel, så køreledningerne holdes i gang, mens der også er indsat mere personale i kontrolcenteret.
Letbanen er også ved at undersøge mulighederne for erstatningsbusser, hvis lignende problemer alligevel opstår torsdag.
Vil være på forkant i fremtidenSelv kalder Michael Borre løsningerne for brandslukning.
Han vil i første omgang fokusere på at finde løsninger frem mod weekenden, hvorefter der kan tænkes løsningsforslag, indtil nyt materiel kan leveres i begyndelsen af det nye år.
Det nye materiel kan sættes på togene, som herefter automatisk kan smøre glykol - en slags frostvæske - på køreledningerne, under kørslen.
- Den løsning, vi har valgt, er for at være på forkant med problemerne i fremtiden.
Men der er altid en leveringstid, når der bestilles nye ting hjem, siger Michael Borre.
- Det er desværre vilkårene, at vi må vente på det nye materiel.
Jeg ventede også et halvt år på min nye bil.
Jeg har spurgt leverandørerne, om det kan lade sig gøre at levere tidligere, men de er ikke vendt tilbage endnu.
At det nye materiel først bliver indkøbt efterfølgende, skyldes ifølge Michael Borre, at det ikke er blevet undersøgt til bunds, om iskørsel har været tilstrækkeligt effektivt i første omgang.
FacebookTwitterKopier linkEmner:Togtrafik|Jernbaneanlæg|Aarhus Letbane|Jylland|Aarhus




https://www.dr.dk/nyheder/udland/haedret-oberst-i-ukraine-sag-detaljer-er-forsvundet-fra-trumps-samtale-med-ukrainsk

Mulig rigsretssag mod Donald TrumpSe temaUdlandHædret oberst i "Ukraine-sag": Detaljer er forsvundet fra Trumps samtale med ukrainsk præsidentAfgørende dele af den omstridte samtale fremgår ikke af referatet, lyder påstanden.
Ukraines præsident, Volodymyr Zelenskyj, mødtes med Trump første gang ved FN's Generalforsamling i New York for en måned siden.
Af Louise Brodthagen Jensen30.
okt.
2019 kl.
13.
30Læs opNoget for noget - eller som det hedder med et flot latinsk udtryk: Quid pro quo.
Et udtryk, som pludselig bliver nævnt på daglig basis i USA, hvor den politiske kamp i Kongressen fortsætter dag for dag.
Her har Demokraterne skruet tempoet op i indsamlingen af informationer, der kan lede til anklagepunkter i en eventuel rigsretssag mod præsident Trump.
Og omdrejningspunktet er en telefonsamtale mellem Donald Trump og Ukraines præsident, Volodymyr Zelenskyj, i sommer.
For var der tale om, at Trump bevidst tilbageholdt vigtig militær bistand til Ukraine for at få Zelenskyj til at indlede specifikke efterforskninger?
Heriblandt af manden, der kan blive en politisk rival for Trump, demokraten Joe Biden.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal i kontakt med både justitsminister William Barr og Trumps personlige advokat, Rudy Giuliani.
Hunter Biden har siddet i bestyrelsen for energiselskabet Burisma i Ukraine.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Det rene vås, siger Trump, der flere gange har refereret til samtalen som "upåklagelig" og henvist til, at amerikanerne selv kan læse udskriften af samtalen.
Det Hvide Hus har offentliggjort samtalen, men trods Trumps påstand om det modsatte, er det ikke en eksakt gengivelse - hvilket også fremgår af dokumentet.
Detaljer udeladtFaktisk mangler der detaljer i det udskrift, der er blevet offentliggjort.
Sådan lyder det i hvert fald fra en af de rådgivere, der overhørte samtalen.
Jeg fandt det ikke passende at kræve af en udenlandsk regering, at den skal efterforske en amerikansk statsborgerAlexander Vindman, Ukraine-rådgiver i det nationale sikkerhedsrådDen dekorerede oberst Alexander Vindman vidnede i går i Kongressen og berettede blandt andet, hvordan samtalen mellem de to præsidenter gjorde ham så bekymret, at han indberettede det til det nationale sikkerhedsråd.
- Jeg fandt det ikke passende at kræve af en udenlandsk regering, at den skal efterforske en amerikansk statsborger, og jeg var bekymret for, hvad det kunne betyde for USA's regerings støtte til Ukraine, sagde han.
Alexander Vindman er leder af europæiske anliggender i USA's nationale sikkerhedsråd.
Ifølge Vindman, der er en højtstående rådgiver i det nationale sikkerhedsråd med ansvar for blandt andet USA's forhold til Ukraine, forsøgte han ifølge New York Times at få tilføjet nogle detaljer til udskriften af samtalen.
Blandt andet skulle den ukrainske præsident specfikt have nævnt Burisma - det ukrainske energiselskab, Joe Bidens søn Hunter Biden, arbejdede for.
Ligesom det angiveligt også er blevet udeladt, at Trump i samtalen hævder, at der findes båndede optagelser af Joe Biden, som taler om korruption i Ukraine.
Angrebet af TrumpAllerede inden Vindman mødte op til høring i Kongressen, blev hans troværdighed angrebet af både præsident Trump og adskillige højtstående republikanere.
Blandt andet blev det faktum, at Vindman er født i det tidligere Sovjet og først kom til USA som tre-årig brugt som skyts mod hans loyalitet mod USA.
Præsidenten anklagede ham samtidig for at være en såkaldt "Never Trumper" - en der aldrig vil støtte Donald Trump.
Præsidenten har dog ikke leveret yderligere bevis for, at obersten skulle være en politisk modstander.
- Ukraine-samtalen bekymrede tilsyneladende "Never Trumper"-vidnet.
Overhørte han samme opkald som mig?
Det kan ikke være muligt!
Bed ham om at læse udskriften, skrev Donald Trump blandt andet på Twitter.
Formanden for efterretningsudvalget, demokraten Adam Schiff (i midten) leder høringerne og bliver konsekvent af præsident Trump kaldt "Shifty Schiff" (luskede Schiff, red.
) Den vedvarende kritik af høringerne - som indtil videre er foregået bag lukkede døre - har fået ledende demokrater i Repræsentanternes Hus til at stille et forslag, som skal formalisere de videre skridt mod en rigsretssag.
Det betyder blandt andet, at høringerne fremover foregår i fuld offentlighed, ledet af efterretningsudvalget i Repræsentanternes Hus.
Derefter vil al information blive sendt videre til retsudvalget, som skal tage stilling til, om man vil føre en rigsretssag mod præsidenten.
FacebookTwitterKopier linkEmner:Donald Trump (politiker)|Ukraine|USA|Repræsentanternes Hus|Offentlig forvaltning




https://www.dr.dk/nyheder/politik/russisk-gasledning-faar-lov-gaa-sydoest-om-bornholm

Nord Stream 2Se temaPolitikRussisk gasledning får lov at gå sydøst om BornholmDet russiske selskab søgte om at anlægge rørledningen i 2017.
Gasledningen Nord Stream 2 er allerede ved at blive etableret på dele af ruten.
Arkivfoto.
Af Emil Eller30.
okt.
2019 kl.
13.
45 | opdateret 30.
okt.
2019 kl.
14.
48Læs opEnergistyrelsen har givet tilladelse til, at gasledningen Nord Stream 2 kan blive ført sydøst om Bornholm, oplyser styrelsen i en pressemeddelelse.
Hvad er Nord Stream 2?
Det er en 1.
225 kilometer lang gasrørledning, der skal løbe fra Rusland til Tyskland gennem Østersøen – heriblandt igennem dansk farvand.
Byggeriet gik i gang sidste år, og lige nu vokser rørledningen med tre-fire kilometer om dagen.
Trods politiske protester er gasledningen en realitet, og den forventes færdigbygget i slutningen af året.
Det er den statsejede russiske energikoncern Gazprom, der ejer rørledningen, og målet er, at den skal øge andelen af russisk gas i Europa.
I dag leverer russerne knap 40 procent af al den gas, som EU-landene - heriblandt Danmark - importerer.
Det skal efter planen stige med 55 milliarder kubikmeter om året, når den nye gasrørledning bliver taget i brug.
Gasledningen skal føre naturgas fra Rusland til Europa, og derfor har selskabet bag villet føre den gennem Østersøen.
Derfor har man siden 2017 søgt om at få lov at etablere gasledningens rute gennem dansk søterritorium rundt om Bornholm.
Folketinget har siden vedtaget en lov, der kunne give politikerne mulighed for at forhindre gasledningen af sikkerhedspolitiske årsager.
Derfor har virksomheden bag gasledningen i stedet søgt om en anden ruteføring, der ikke går gennem dansk søterritorium, men dog hen over den danske kontinentalsokkel.
Det fjerner Folketingets mulighed for at afvise gasledningen af sikkerhedspolitiske årsager.
Firmaet bag har haft søgt med udgangspunkt i flere forskellige ruter.
Den rute, der nu er blevet givet tilladelse til, er valgt, da den vurderes at have en mindre påvirkning på skibstrafikken og beskyttede naturområder.
Frygt for afhængighed af russisk gasEn stor del af aktierne i selskabet bag Nord Stream 2 ejes af det russiske energiselskab Gazprom, der er ejet af den russiske stat.
Gasledningen har været en varm kartoffel på den internationale politiske scene.
Mange danske politikere, flere østeuropæiske lande og USA er imod den, mens særligt Tyskland og Rusland er fortalere for den.
I den forbindelse har den amerikanske regering tidligere varslet sanktioner mod gasledningen.
I USA frygter man, at Nord Stream 2 vil gøre Europa for afhængig af gas fra Rusland.
Hos firmaet bag Nord Stream 2 er man nu glad for at være kommet et skridt nærmere at kunne færdiggøre rørledningen.
- Vi er glade for, at vi har fået tilladelse fra Danmark til at anlægge Nord Stream 2-rørledningen på det danske kontinentalsokkelområde i Østersøen sydøst for Bornholm.
- Vi fortsætter nu det konstruktive samarbejde med de danske myndigheder med henblik på at færdiggøre rørledningen, skriver Samira Kiefer Andersson, Nord Stream 2's ansvarlige for ansøgningen i Danmark, i en pressemeddelelse til Ritzau.
Ifølge Energistyrelsen skal rørledningen årligt transportere 55 milliarder kubikmeter naturgas fra Rusland til Tyskland.
Det har ikke været muligt at få en kommentar fra udenrigsminister Jeppe Kofod (S), da Udenrigsministeriet oplyser, at han er i Stockholm.
FacebookTwitterKopier linkEmner:Jeppe Kofod (politiker)|Socialdemokraterne|Rusland|Naturgas|Bornholm




https://www.dr.dk/nyheder/indland/danmarks-nye-kampfly-bliver-billigere

KampflySe temaIndlandDanmarks nye kampfly bliver billigerePrisen på de første af 27 nye danske F-35-kampfly falder med 12,8 procent.
Forsvarsminister Trine Bramsen afviser, at Danmark skal have flere kampfly nu prisen bliver lavere.
30.
okt.
2019 kl.
15.
04Læs opDe første af Danmarks 27 nye kampfly bliver billigere end først antaget.
Det er meldingen fra producenten, Lockheed Martin, efter at den amerikanske våbengigant har indgået en aftale om prisreduktion med det amerikanske forsvarsministerium.
Prisnedsættelsen er på 12,8 procent og er ifølge Lockheed Martin blevet mulig som følge af "smarte opkøb" og en generel effektivisering af produktionen.
For Danmarks vedkommende betyder det i første omgang, at de syv første fly bliver billigere end aftalt.
Læs også:Eksperter om nyt F35-styrt: Børnesygdomme bør ikke bekymre DanmarkGlæde hos forsvarsministerOg det glæder forsvarsminister Trine Bramsen (S).
- Jeg er naturligvis glad for, at vi har fået klarhed over prisen for de første danske kampfly – og ikke mindst, at den er blevet lavere end forudsat.
- Når det er sagt, ændrer det grundlæggende ikke meget på den samlede økonomi i hele kampflyprogrammet, hvor der også har været udgifter, der har trukket den anden vej, siger hun i en skriftlig kommentar til Ritzau.
Ministeren henviser her blandt andet til de ekstra udgifter ved en nødvendig flytning af det anlæg, der fra 2023 skal huse de nye fly på Flyvestation Skrydstrup.
Derfor afviser Trine Bramsen også spørgsmålet om, hvorvidt den lavere pris giver anledning til igen at overveje, om Danmark skal købe flere end de 27 fly.
- Aktuelt er der ikke konkrete drøftelser om at købe flere fly, siger Trine Bramsen.
/ritzau/FacebookTwitterKopier linkEmner:Socialdemokraterne|Trine Bramsen (politiker)|Lockheed Martin|Luftvåben|Vojens




https://www.dr.dk/nyheder/indland/efter-uheld-storebaeltsbroen-nu-aabnet-i-begge-retninger

IndlandEfter uheld: Storebæltsbroen nu åbnet i begge retningerTrafikanter må fortsat forvente lang kø, skriver Vejdirektoratet.
Storebæltsbroen var lukket i fem timer på grund af en ulykke på højbroen.
Af Emil Søndergård Ingvorsen og Jakob Lyders Tarpgaard30.
okt.
2019 kl.
13.
36 | opdateret 30.
okt.
2019 kl.
18.
13Læs opStorebæltsbroen er nu åbnet i begge retninger efter et uheld, der har holdt broen totalt spærret i flere timer.
Det skriver Sydsjællands og Lolland-Falsters Politi på Twitter.
Vejdirektoratet skriver på sin hjemmeside, at rejsetiden forventes normal sidst på aftenen på grund af lang kø, der skal afvikles, før trafikken igen er normal.
Sund & Bælt skriver, at der frem til klokken 21 vil blive advaret mod kødannelse.
Storebæltsbroen var lukket i fem timer på grund af en ulykke på højbroen.
Broen lukket i fem timerUheldet skete omkring klokken 13.
30 i dag, oplyste Fyns Politi over for DR Nyheder.
Ifølge vagtchefen hos Fyns Politi kørte en lastbil ind i midterrabatten.
Derfor spærrede lastbilen i lang tid begge retninger.
Sydsjællands og Lolland-Falsters Politi oplyser, at fire personer er kommet til skade og er kørt på sygehuset.
Deres tilstand er ukendt.
FacebookTwitterKopier linkEmner:Sydsjællands og Lolland-Falsters Politi|Twitter|Sjælland|Trafik|Korsør




https://www.dr.dk/nyheder/penge/se-hvilke-nye-data-der-afgoer-din-ejendomsvurdering

Skat i kriseSe temaPengeSe, hvilke nye data der afgør din ejendomsvurderingPris i området og afstand til motorvej eller skov får nu indflydelse på vurderingen af din bolig.
Afstand til en skov eller vandudsigt er nogle af de ting, som nu får betydning for, hvordan din ejendomsvurdering bliver.
Af Michelle Hald30.
okt.
2019 kl.
14.
57Læs opFra i dag kan 80.
000 boligejere smugkigge i deres ejendomsvurdering og se, om deres bolig på papiret er blevet mere eller mindre værd.
Hvad er en ejendomsvurdering?
En ejendomsvurdering er den vurdering, som skattevæsenet laver af, hvad din bolig er værd.
Vurderingen har betydning for, hvor meget du betaler i skat.
Der er dog kun tale om vejledende vurderinger, som fungerer som en stor test af det nye vurderingssystem.
Ejendomsvurderingerne bliver fremover lavet på baggrund af meget mere data end tidligere.
På den måde håber Vurderingsstyrelsen, der står for ejendomsvurderingerne, at lave mere præcise ejendomsvurderinger.
De offentlige ejendomsvurderinger blev nemlig suspenderet i 2013, efter at Rigsrevisionen fandt fejl i tre ud af fire vurderinger af parcelhuse.
Siden har der ikke været lavet nye ejendomsvurderinger.
Tip osEr du én af de 80.
000 boligejere, der har fået en vejledende ejendomsvurdering via e-boks, så vil DR gerne høre fra dig.
Skriv til journalist Mikkel Jensen.
De nye ejendomsvurderinger bliver sendt ud fra 2020, men nogle boligejere skal vente helt til 2022 på de nye vurderinger.
Ejendomsvurderingerne afgør, hvor meget du skal betale i skat.
På fem områder er ejendomsvurderingerne ændret eller udvidet i forhold til den måde, som de hidtil har været lavet på.
1GennemsigtighedSom noget nyt får du som boligejer mulighed for at se de centrale data om din bolig, inden boligen bliver vurderet.
Når alle ejendomsvurderingerne ligger klar, vil du kunne se dem på vurderingsportalen.
dk.
2Bygnings- og BoligregistretData fra Bygnings- og Boligregistret- der ofte bare omtales BBR - om bygnings- og boligforhold for alle grunde og bygninger vil indgå i vurderingerne.
I BBR er der oplysninger om boligens størrelse, hvor den ligger, hvad den må bruges til, og hvilket materiale der er brugt i ydervægge og på taget.
3Prisudvikling på boligmarkedetHver gange en bolig eller grund bliver købt eller solgt, bliver det registreret i Tinglysningen.
Herfra får Vurderingsstyrelsen besked om, hvordan priserne på boligmarkedet udvikler sig.
Når Vurderingsstyrelsen skal vurdere din bolig, kigger styrelsen i Tinglysningen og ser på, hvad andre huse i dit område er solgt til.
4GeodataGeografiske informationer om natur og infrastruktur – kaldet geodata – spiller nu også ind på, hvordan din ejendomsvurdering bliver.
Geodata indeholder koordinater.
De giver for eksempel information om, hvor langt der er til en motorvej, vindmøller, hav eller skov.
Geodata viser også, om der er udsigt fra din grund, og om din grund for eksempel ligger på en bakke.
5PlandataVurderingsstyrelsen bruger plandata til at se, hvilke lokal- og kommunalplaner, der gælder der, hvor din bolig ligger.
Det er for eksempel plandata, der bestemmer, hvor stor en del af din grund, du må bygge på.
Det har betydning for, hvor meget din grund er værd.
FacebookTwitterKopier linkEmner:Bygnings- og boligregistret|Bolig|Boligøkonomi|Vurderingsstyrelsen|Rigsrevisionen




https://www.dr.dk/sporten/cykling/traditionsrigt-seksdagesloeb-i-ballerup-er-aflyst

CyklingTraditionsrigt seksdagesløb i Ballerup er aflystDet københavnske seksdagesløb bliver ikke afviklet i denne sæson, oplyser arrangøren.
Seksdagesløbet i Ballerup er aflyst næste år.
 30.
okt.
2019 kl.
10.
26Læs opDer bliver intet seksdagesløb i Ballerup Superarena i 2020.
Det traditionsrige løb, der efter planen skulle have været skudt i gang 30.
januar, er aflyst.
Det oplyser arrangøren, Michael Sandstød, i en pressemeddelelse.
- Efter at have afviklet syv succesrige seksdagesløb i Ballerup Superarena siden 2013 er det med beklagelse, at jeg må meddele, at jeg af personlige årsager ikke kan arrangere det københavnske seksdagesløb i 2020.
Læs også:Mørkøv regner med flere rekordforsøg i Ballerup- Løbet skulle have været afviklet fra 30.
januar til 4.
februar.
Det gør ondt at skuffe de frivillige, sponsorerne, leverandørerne og de trofaste cykelfans, der er så vigtig en del af løbet, men jeg håber på forståelse for den svære beslutning.
- Både seksdagesløbet og jeg kommer stærkt tilbage, lyder det fra Michael Sandstød.
Det københavnske seksdagesløb blev kørt første gang i 1934 i Forum på Frederiksberg.
Michael Mørkøv, th.
, har vundet 6-dagesløbet syv gange.
Efter en pause under Anden Verdenskrig og i nogle år derefter blev løbet genoptaget og var en årlig begivenhed frem til 1960, hvorefter det blev indstillet.
I 1976 blev traditionen genoplivet med stor succes og danske navne som Ole Ritter, Gert Frank og Hans-Henrik Ørsted som trækplastre.
Forum lagde for sidste gang gulv til seksdagesløb i 1999, og løbet flyttede til Ballerup.
Siden 2005 har der hver vinter været seksdagesløb i den moderne arena.
Sidste års udgave blev vundet af belgierne Moreno De Pauw og Kenny De Ketele.
/ritzau/FacebookTwitterKopier linkEmner:Cykelsport|Hans-Henrik Ørsted (cykelrytter)|Ole Ritter (cykelrytter)|Ballerup|Ballerup Super Arena




https://www.dr.dk/nyheder/indland/tanja-og-rene-boede-et-halvt-aar-i-en-ghetto-det-var-en-superfed-men-turbulent

IndlandTanja og René boede et halvt år i en ghetto: 'Det var en superfed, men turbulent oplevelse'Som en del af et eksperiment boede Tanja Sørensen og René Møller Christensen 180 dage i Gellerupparken.
Tanja lavede frivilligt arbejde, mens hun boede i Gellerupparken.
(© Eline Jul Jørgensen     DR Programproduktion Vest)Af Flemming Brandt30.
okt.
2019 kl.
19.
00Læs opTre dage før nytårsaften sidste år kørte flyttebilen alle Tanja Sørensen og René Møller Christensens ting fra Horsens nord på til Aarhus-forstaden Brabrand.
Som en del af et eksperiment havde det unge par sagt ja til at bo 180 dage i en lejlighed i Gellerupparken, det store boligkvarter, der er på regeringens liste over såkaldt hårde ghettoer.
Ligesom to andre par og en enlig pensionist boede de et halvt år gratis mod til gengæld at lave 30 timers frivilligt arbejde i Gellerupparken hver måned og deltage i tv-programmet ’180 dage i ghettoen’, som DR sender i seks dele.
GellerupparkenAlment boligområde uden for AarhusCirka 5000 beboere80 forskellige nationaliteterDefineret som en hård ghetto på regeringens årlige ghettolisteProgrammet tager udgangspunkt i ønsket om at tiltrække flere ressourcestærke familier til ghetto-områderne og på den måde give dem et løft.
- Det var en superfed, men også turbulent oplevelse.
Vi var trygge gennem hele forløbet, men det var meget anderledes end at bo der, hvor vi kom fra.
Der ligger skrald over det hele, og der står indkøbsvogne i elevatoren – men det vænner man sig til, siger René.
Skraldet i opgangen var dog noget, der især gik Tanja på.
Hun forsøgte med en venlig opsang på den fælles opslagstavle i opgangen.
Hun prøvede både med et opslag på dansk og et på arabisk, hvor hun opfordrede til, at man ikke smed en masse skrald i opgangen, men i stedet lavede en fælles indsats for at holde den ren.
Det danske opslag blev revet ned, det arabiske fik lov til at blive, men der var stadig lige meget skrald.
- Jeg var ret sur over det i starten, jeg synes, at det er en mærkelig mentalitet.
Men jeg tror ikke på, at man kan opdrage på dem, kun de børn og unge mennesker, som vi snakkede med – de var megagode, siger Tanja.
Frivillig i Cirkus TværsHun havde kontakt til børn og unge sammen med René.
Han var frivillig i Cirkus Tværs, hvor børn og unge fra området kommer og laver akrobatik og jonglerer.
- Det var jeg super glad for.
Der er en god stemning, og børnene hygger sig.
Det er en rigtig god hobby for dem i stedet for at hænge ud på gaden og måske komme i dårligt selskab.
Og de opfordrer hinanden til at tale dansk, hvis der er nogle, der begynder at tale noget andet.
Se programmetHvordan er det at bo i en ghetto?
DR har fulgt en række danskere, som har sagt ja til at flytte ind i Gelleruppparken i Aarhus i 180 dage.
De støder på mange udfordringer, men møder også ildsjæle og oplever en stærk fællesskabsfølelse.
Du kan se de i alt seks programmer med titlen "180 dage i ghettoen" her på DR TV.
- Og så kan jeg godt se, at det er børn, som tager et større ansvar end de fleste danske børn i samme alder.
De skal sørge for at hjælpe deres forældre med indkøb og med sproget.
Efter programmet er Tanja Sørensen og René Møller Christensen flyttet over i et rækkehus i et andet boligkvarter nærved, og René er fortsat som frivillig i cirkusset.
- I sommerferien og under ramadanen kom der ikke rigtig nogen børn i cirkus.
Det er først nu, at de begynder at komme igen.
Men vi har da aftalt, at vi skal se serien sammen i den biografsal, der er dernede, siger René.
Hjælpe med at lave ansøgningTanja fortæller, at børnene fra cirkusset er blevet meget begejstrede for René.
- Når de ser ham, kommer de over til ham og vil snakke, siger Tanja og fortsætter:- Jeg er helt tryg ved, at de her børn er fremtiden.
De er nogle kloge unge mennsker, meget mere reflekterede end de fleste jævnaldrende danske børn.
De er vant til at være dem, der tager ansvaret i familien.
Efterfølgende har hun også kunnet hjælpe et af børnene, som de havde kontakt med.
- Nu var han blevet 14 år, og så ville han have et job og lave en ansøgning til McDonald’s.
Der kunne vi hjælpe ham.
Det er megafedt, at vi stadig har kontakt, og at de gerne vil bruge os.
Noget, der kom bag på parret, var, hvordan tingene nogle gange ikke behøvede den store forberedelse i Gellerupparken - og alligevel lykkedes.
- Det bedste, jeg oplevede, var, da jeg var med i en forestilling sammen med børnene.
Der var ikke så meget planlægning, det var bare 'vil du være med til at optræde om to uger?
' Og så øvede vi to-tre gange og fandt ud af, hvad der skulle ske, og jeg kom op på scenen sammen med Ali i et diaboloshow.
Det var dem, der var de voksne og fik mig til at slappe af - og så lykkedes det, fortæller René.
Nemmere at komme i kontakt med børn og ungeI det hele taget har det været nemmere at komme i kontakt med børnene og de unge end de voksne i Gellerupparken, fortæller parret.
- Vi havde en forestilling om, at det var som en stor familie derude, og så viste det sig, at de var meget mere private.
Man kunne bo i en opgang sammen uden at møde hinanden – faktisk var der en, der kom og sagde velkommen til os, da vi var ved at flytte ud.
- Og så er der mange, der blev afskrækkede, når vi kom med et kamerahold.
Der var flere gange, hvor folk råbte efter os – de syntes ikke, at det var i orden, at man kommer udefra og laver optagelser af dem.
I Horsens, hvor vi kom fra, vil folk gerne være med, når der er et kamera – her tog de store huer på eller løb væk, fortæller Tanja.
Har fået en lille haveParret er efter det halve år flyttet fra 6.
sal i Gellerupparken og til et rækkehus i et andet boligområde nærved.
- Her har vi fået vores egen lille have, og det betyder rigtigt meget.
Før havde vi en kæmpe lejlighed på 105 kvadratmeter, men den var gammel og slidt med dårlig ventilation, så vi kunne lugte, når det blev røget vandpibe et sted i opgangen, og hvad folk skulle have at spise.
Og elevatoren virkede kun hver femte gang, hvor man skulle bruge den.
Nu er vi til gengæld tilbage i en toværelses.
- Det har alligevel været lidt af et eventyr, som vi altid kan se tilbage på som en god oplevelse.
Da vi flyttede ind, syntes vi først, at det hele lignede lort – eller noget fra en gammel film fra udlandet.
Men til sidst syntes vi, at det var blevet smukt.
Man ændrer syn på tingene, når man finder ud af, hvad det indebærer at bo der.
Vi var bare midt i det - det var vores hverdag, konstaterer Tanja.
FacebookTwitterKopier linkEmner:Horsens|Bolig|Socialforhold|Aarhus|Forbrug




https://www.dr.dk/nyheder/politik/mette-frederiksen-er-helt-uenig-i-prisvinders-racismekritik

PolitikMette Frederiksen er helt uenig i prisvinders racismekritikStatsministeren afviser at gå ind i en polemik, efter at hun og regeringen blev kritiseret af dansk forfatter.
30.
okt.
2019 kl.
12.
21Læs opStatsminister Mette Frederiksen (S) er helt uenig i den prisvindende forfatter Jonas Eikas kritik af Danmark og andre nordiske lande.
Den danske forfatter benyttede tirsdag aften sin takketale efter at have vundet Nordisk Råds Litteraturpris til at lange ud efter blandt andet den danske regering, som Jonas Eika mener fører en racistisk politik på udlændingeområdet.
- Jeg er helt uenig i karakteristikken af både Danmark og de øvrige nordiske lande, siger Mette Frederiksen onsdag ved et Nordisk Råd-pressemøde i Stockholm.
- Jeg kommer ikke til at gå ind i en polemik med en prisvinder ved en i øvrigt festlig og rigtig god aften.
Læs også:Prisvinder kritiserer statsminister i takketale- Der er ytringsfrihed, man må sige, hvad man vil.
Jeg er uenig, men jeg glæder mig over, at Danmark vandt to priser i går (tirsdag, red.
).
Det viser noget om, hvad vi kan, både i Norden og herhjemme, siger hun.
Herunder kan du se et uddrag af talen:En politik, der splitter familierJonas Eika kritiserede både Danmark og andre nordiske lande i sin tale.
Om Mette Frederiksen og S-regeringen, der kom til magten i juni, sagde han:- Jeg taler til den danske statsminister.
- Mette Frederiksen, som står i spidsen for et socialdemokrati, der er kommet til magten ved at overtage den forrige regerings racistiske sprog og politikker.
- Mette Frederiksen, som kalder sig for børnenes statsminister, men fører en udlændingepolitik, der splitter familier ad, gør dem fattige og udsætter både børn og voksne for en langsom, nedbrydende vold i landets såkaldte udrejsecentre, lød det blandt andet fra Jonas Eika.
/ritzau/FacebookTwitterKopier linkEmner:Mette Frederiksen (politiker)|Socialdemokraterne|Nordisk Råd|Litteratur|Stockholm




https://www.dr.dk/nyheder/politik/17-procent-i-pension-og-78648-kroner-i-maanedsloen-saadan-kan-politikerloenninger

Politik17 procent i pension og 78.
648 kroner i månedsløn: Sådan kan politikerlønninger bliveDet skal være slut med livslange pensioner til ministre og folketingspolitikere, mener flertal i Folketinget.
En højere og mere gennemskuelig løn - og en dårligere pension.
Det kan blive fremtiden for ministre og folketingsmedlemmer.
Af Anders Byskov Svendsen30.
okt.
2019 kl.
15.
55Læs opEn månedsløn på 78.
648 kroner.
Det kan blive fremtiden for politikerne i Folketinget.
Både Venstre og Socialdemokraterne, som tilsammen har flertal, vil ændre politikernes løn- og pensionsforhold.
De to partier har ellers i flere år været de eneste, der ikke ville ændre noget.
Men det er de klar til nu.
Begge partier mener, at ændringerne skal tage udgangspunkt i de anbefalinger, som Vederlagskommissionen fremlagde tilbage i 2016.
Vederlagskommissionen undersøgte forholdene for politikerne.
Det kom der en række anbefalinger ud af.
I overskrifter lød de på en højere og mere gennemskuelig løn og lavere pension.
Nu kan forslagene med nogle års forsinkelse blive til virkelighed.
Kommissionen kom med følgende anfalinger:Politikere i FolketingetI dag får et medlem af Folketinget et grundvederlag på 56.
494 kroner om månden.
Ved siden af får de et skattefrit omkostningstillæg på 5.
249 kroner.
om måneden.
Politikere, der ikke har bopæl på Sjælland, får derudover et tillæg for dobbelt husførelse på 2.
603 kroner hver måned.
En lønseddel fra Folketinget ser således ud.
Det er den konservative Mona Juul, som for få uger siden lagde sin lønseddel frem.
Vederlagskommissionen forslag gik på, at lønnen skulle være mere enkel.
Det vil sige væk med tillæg til gengæld for en højere løn.
Kommissionens tal er fra 2015, og forslaget lød på en stigning i månedsløn fra 52.
083 kroner.
til 72.
500 kroner.
Overføres den procentvise stigning til 2019-niveau, vil det svare til, at politikerne med kommissionens forslag skal have en månedsløn på 78.
648 kroner.
I forhold til pension gik forslaget på en grundlæggende forandring.
I dag får politikerne en livslang tjenestemandspension.
Størrelsen afhænger af, hvor mange år de har siddet i Folketinget.
For de politikere, der er valgt i dag, begynder udbetalingen ved folkepensionsalderen.
De, der er valgt tidligere, kan allerede få pension, når de fylder 60.
Forslaget er i stedet, at politikerne skal have en arbejdsmarkedspension, som langt de fleste kender fra deres egen lønseddel.
Det vil sige, at arbejdsgiveren sætter en procentdel af lønnen ind på en pensionsopsparing, som et pensionsselskab investerer.
Modsat den livslange pension, kan en opsparing løbe tør, når alle pengene er udbetalt.
Vederlagskommissionen foreslår, at medlemmer af Folketinget skal have 17,4 procent i pension.
Det svarer til, hvad en folkeskolelærer får.
MinistreMinistre får en markant højere løn end folketingsmedlemmer.
Deres løn er i dag:•Statsministeren 1.
574.
372 kroner.
•Finansministeren 1.
385.
448 kroner.
•Udenrigsministeren 1.
385.
448 kroner.
•Øvrige ministre 1.
259.
498 kronerMinistre får også et skattefrit tillæg på 5.
249 kroner.
om månden.
Kommissionen foreslår også her at afskaffe det skattefrie tillæg og hæve lønnen.
Omregnet til 2019-lønninger svarer forslaget cirka til, at statsministeren skal have 1,9 millioner kroner om året, finans- og udenrigsministeren 1,7 millioner kroner og de øvrige ministre 1,5 millioner kroner.
Pensionen bliver også ændret.
Ministre optjener ret til den fulde og livslange pension efter otte år.
I dag bliver pensionen udregnet på følgende måde:Kommissionen foreslår, at ministre i stedet skal have et pensionsbidrag på 25 procent.
Da kommissionen i 2015 regnede på udgifterne, blev der samlet brugt 395 millioner kroner på løn og pension til politikere.
Med ændringsforslagene vil det falde en smule til 394 millioner kroner.
FacebookTwitterKopier linkEmner:Folketinget|Pension|Ansættelsesforhold|Mona Juul (politiker)|Sjælland




https://www.dr.dk/nyheder/udland/youtuber-planter-over-syv-millioner-traeer-folk-goer-grin-med-vores-generation

UdlandYoutuber planter over syv millioner træer: 'Folk gør grin med vores generation'Mr.
Beast og andre stjerner fra Youtube har indsamlet millioner til træplantning.
Den store stjerne på Youtube Mr.
Beast er i gang med et gigantisk træplantningsprojekt.
Af Thomas Prakash30.
okt.
2019 kl.
14.
36Læs opNormalt er han kendt for sine underholdende videoer, hvor han smider penge på gaden og filmer folks reaktioner, eller hvor han lukker sig inde i en gummicelle i 24 timer.
Men nu har Youtube-stjernen Mr.
Beast kastet sin enorme indflydelse, der kommer fra over 25 millioner følgere, ind i klimakampen.
I et nyt projekt er han blevet udfordret til at plante 20 millioner træer verden over, og foreløbigt ser det ud til, at Mr.
Beast, der i offline-verdenen er den 21-årige amerikaner Jimmy Donaldson, har gode chancer for at nå i mål.
I skrivende stund har han sammen med andre youtubere og deres følgere indsamlet over 7,3 millioner dollars - svarende til omkring 49 millioner kroner.
Og det er sket på kun fem dage, siden projektet "Team Trees" blev sat i gang.
'Vores chance'Hver dollar er nok til at plante ét træ.
Ifølge The Guardian går pengene direkte til organisationen Arbor Day Foundation, der efter nytår vil gå i gang med at plante træerne over hele kloden.
Mr.
Beast selv erkender, at 20 millioner nye CO2-ædende træer naturligvis ikke er nok til at bekæmpe klimaforandringerne, men det er, som han siger, "bedre end nul træer".
- Folk gør grin med vores generation for at stå for retweet-aktivisme og ikke rigtigt gøre noget.
Dette er vores chance for at gøre en forskel, siger han i en video.
Projektet har fået støtte fra mange andre af videoplatformens store navne, blandt andre den tidligere Nasa-ingeniør Mark Rober, grafikfortællerne i The Infographics Show og prøvefyrene i The Try Guys.
FacebookTwitterKopier linkEmner:Youtube|The Guardian|NASA




https://www.dr.dk/nyheder/indland/kronprinsesse-mary-bliver-protektor-stor-pride-i-kobenhavn

IndlandKronprinsesse Mary bliver protektor for stor pride i KøbenhavnFor første gang nogensinde stiller en kongelig person sig i spidsen for et stort internationalt LGBTI-arrangement.
For første gang nogensinde stiller en kongelig person sig i spidsen for et stort internationalt LGBTI-arrangement.
)30.
okt.
2019 kl.
12.
09Læs opKronprinsesse Mary bliver protektor for regnbuearrangementet Copenhagen 2021, som blandt andet tæller Worldpride.
Det er første gang nogensinde, at en kongelig person stiller sig i spidsen for et stort internationalt LGBTI-arrangement.
Det oplyser Copenhagen 2021.
- Som dansker er jeg stolt af, at København skal være vært for Worldpride og Eurogames i sommeren 2021.
Vi kan ikke acceptere, at nogle mennesker i verden bliver mødt med intolerance og diskrimination på grund af deres seksualitet eller kønsidentitet, siger kronprinsesse Mary i en pressemeddelelse.
Vi kan ikke acceptere, at nogle mennesker i verden bliver mødt med intolerance og diskrimination på grund af deres seksualitet eller kønsidentitet.
Kronprinsesse Mary- Jeg ser frem til at være med til at sætte mangfoldighed og LGBTI-rettigheder på dagsordenen både herhjemme og internationalt, tilføjer hun.
Hos Copenhagen 2021 er talsperson Lars Henriksen glad for, at Mary har takket ja til at blive protektor.
- Mary har ved tidligere lejligheder markeret sig stærkt inden for LGBTI+-dagsordenen, men også menneskerettigheder generelt, så det virker som et naturligt skridt, at hun også tager fat her, siger Lars Henriksen.
Forventer større opmærksomhedCopenhagen 2021 arbejder for sikre lige rettigheder for LGBTI-personer, der tæller blandt andet homoseksuelle, biseksuelle, transkønnede og interkønnede.
Lars Henriksen håber, at kronprinsesse Marys deltagelse kan give ekstra opmærksomhed til begivenheden både herhjemme og i udlandet.
- Det virker til at lægge kronprinsessen meget på sinde.
Jeg er sikker på, at der bliver mere opmærksomhed på eventet, og det gør, at flere tager det alvorligt, siger Lars Henriksen.
Copenhagen 2021 finder sted 12.
-22.
august 2021 i København og Malmø.
Under Copenhagen 2021 bliver der både afholdt Worldpride, der er en tredages konference om menneskerettigheder, en demokratifestival og en samling for politikere fra hele verden.
Desuden løber sportskonkurrencen Eurogames af stablen.
Her vil der blandt andet være konkurrence i 29 sportsgrene.
Kronprinsesse Mary vil deltage ved en række af begivenhederne under Copenhagen Pride.
/ritzau/FacebookTwitterKopier linkEmner:København|Royalt|Seksualitet|Copenhagen Pride|Malmø




https://www.dr.dk/sporten/oevrig/rindom-jubler-over-stor-pris-havde-ikke-turdet-droemme-om-det

Øvrig sportRindom jubler over stor pris: 'Havde ikke turdet drømme om det'Anne-Marie Rindom blev natten til onsdag kåret som Årets Sejler i Verden af sejlsportens verdensforbund.
30.
okt.
2019 kl.
09.
58Læs opAt Anne-Marie Rindom natten til onsdag blev kåret som Årets Sejler i Verden ved et arrangement på Bermuda, var mere end den danske VM-guldvinder havde turdet tro på.
Det er første gang, en dansker løber med den prestigefyldte pris, der har den officielle titel Rolex World Sailor of the Year.
- Jeg er helt overvældet.
At blive kåret som verdens bedste sejler er noget, jeg ikke har turdet drømme om, siger Rindom i en pressemeddelelse fra Dansk Sejlunion.
- Jeg havde selvfølgelig håbet på det, men også sagt til mig selv, at bare dét at komme her til Bermuda som én af tre nominerede, var fuldstændig vanvittigt.
Den 28-årige dansker opnåede hæderen på baggrund af en sæson, hvor hun har vundet både VM og EM i bådklassen Laser Radial.
Derudover har hun høstet yderligere topplaceringer ved internationale topstævner.
Stort for dansk sejlsportRindom var nomineret sammen med den franske windsurfer Delphine Cousin Questel og den spanske parasejler Violeta del Reino.
Valget faldt altså på danskeren i en afstemningsproces, hvor en onlineafstemning vægter 50 procent, mens den øvrige halvdel udgøres af stemmer fra medlemsforbundene i Det Internationale Sejlsportsforbund, World Sailing.
For Dansk Sejlunion er kåringen af Anne-Marie Rindom også en stor begivenhed.
- Det betyder meget for danske sejlere og for Dansk Sejlunion, at vi - som et lille land med stærke sejltraditioner - kan opnå denne store anerkendelse fra de andre medlemslande i World Sailing og fra de mange mennesker, der har stemt på Anne-Marie, siger formand Line Markert.
Anne-Marie Rindom vandt bronze ved OL i Rio de Janeiro i 2016 og er også et dansk medaljehåb ved legene i Tokyo næste sommer.
/ritzau/FacebookTwitterKopier linkEmner:Anne-Marie Rindom (sejler)|Sejlsport|Dansk Sejlunion|Rolex|Tokyo




https://www.dr.dk/nyheder/politik/regeringens-finanslovsudspil-vil-give-ministre-hoejere-loen-fra-nytaar

PolitikRegeringens finanslovsudspil vil give ministre højere løn fra nytårStøttepartier vil nedsætte ministres løn permanent.
Regeringens finanslovsudspil lægger op til, at en særlig nedsættelse af ministerlønninger på fem procent ikke fortsætter.
Det betyder, at ministrene vil stige i løn 1.
januar.
Af Rikke Gjøl Mansø30.
okt.
2019 kl.
13.
07 | opdateret 30.
okt.
2019 kl.
16.
18Læs opRegeringens 20 ministre står lige nu til at få en lønstigning 1.
januar.
Det fremgår i hvert fald af regeringens eget udspil til næste års finanslov.
Tilbage i 2010 vedtog daværende statsminister Lars Løkke Rasmussen (V) at barbere fem procent af ministrenes lønninger midlertidigt.
Det skete som led i en genopretningspakke i kølvandet på finanskrisen, og argumentet var, at ministrene ligesom alle andre danskere måtte holde lidt for på lønnen for at komme sammen ud af finanskrisen.
Siden er den midlertidige nedsættelse blevet forlænget flere gange af skiftende regeringer.
Men til nytår udløber lønnedsættelsen - og dermed står ministrene til at komme tilbage på deres gamle ordning og altså gå op i løn.
Det fremgår af regeringens finanslovsudspil.
Ministrenes lønningerStatsministeren 1.
574.
372 kroner.
Finansministeren 1.
385.
448 kroner.
Udenrigsministeren 1.
385.
448 kroner.
Øvrige ministre 1.
259.
498 kroner.
Ministrenes lønninger blev i 2010 midlertidigt nedsat med fem procent i kølvandet på finanskrisen.
Den midlertidige nedsættelse er siden blevet forlænget flere gange, men står nu til at udløbe til nytår - med mindre politikerne vælger at forlænge den igen.
Den midlertidige lønnedsættelse betyder ikke, at ministerlønningerne ikke stiger.
Ministrenes løn reguleres hvert år med en reguleringsprocent, der beregnes på baggrund af lønudviklingen på det offentlige arbejdsmarked.
Det er finansministeren, der hvert år fastsætter reguleringsprocenten 1.
april.
Reguleringsprocenten regulerer med udgangspunkt i verderlagsniveauet fra 2017.
Siden da er lønnen i alt blevet reguleret med 6,2 procent.
Finansminister Nicolai Wammen (S) har ikke ønsket at stille op til interview, men henviser til Socialdemokratiets gruppeformand, Flemming Møller Mortensen.
Og han anerkender, at "det ser mærkeligt ud".
Socialdemokratiet har ikke taget stilling til, om ministrenes løn permanent skal sættes ned, fortæller gruppeformand Flemming Møller Mortensen.
Kan det være rigtigt, at I vil give ministrene en lønstigning 1.
januar?
- Det studser jeg også meget over.
Jeg tror simpelthen bare, at det er ren automatik i finanslovsudspillet, siger Flemming Møller Mortensen.
Hvorfor kan du så ikke bare sige nu, at det er en fejl, og at I ikke vil sætte ministrenes lønninger op til nytår?
- Det ville jeg også meget gerne kunne stå her og sige.
Der skal skabes ro om tingene, og vi har jo også netop sat et arbejde i gang, hvor vi kigger generelt på politikeres vederlag og pensioner og det hele.
- Derfor vil det også være det naturlige, at vi inden 1.
januar får taget en beslutning om, at der naturligvis ikke skal sættes en udbetaling på yderligere fem procent til ministrene i gang.
Men du kan ikke give nogen garanti for, at den lønstigning ikke kommer?
- Nej, det ligger ikke lige på mine skuldre og mit mandat.
Jeg studser over det, og derfor siger jeg meget tydeligt, at det undrer mig.
- Jeg vil sikre, at vi får en politisk holdning til det her, og vi skal nok nå at komme med en klar udmelding inden 1.
januar, siger Flemming Møller Mortensen.
Læs også:Kovending: S og V indleder opgør med politikeres løn og pensionStøttepartier kræver fortsat lønnedsættelse for ministreSF vil ikke lave en finanslov, der giver ministrene en lønstigning, understreger gruppeformand Jacob Mark.
Regeringens støttepartier, der lige nu forhandler om næste års finanslov, vil ikke være med til at hæve ministrenes løn.
- SF vil ikke lave en finanslov, hvor ministrene får mere i løn, siger SF's gruppeformand, Jacob Mark.
Det ville være "helt absurd", istemmer Enhedslistens politiske ordfører, Pernille Skipper:- Ministrene skal ikke have mere i løn, og når Enhedslisten går ind ad glasdøren i Finansministeriet i dag, så kommer vi til at sige, at lønningerne selvfølgelig ikke skal stige for ministrene, siger hun og tilføjer:- Ministerlønnen er rigtig, rigtig god – også med nedsættelsen på fem procent.
Statsministeren er den minister, der tjener mest.
I år lyder hendes løn på 1.
574.
372 kroner.
Dernæst kommer finansministeren og udenrigsministeren hver med en årsløn på 1.
385.
448 kroner.
De øvrige ministre får 1.
259.
498 kroner.
Selv hvis regeringen og støttepartierne aftaler at fortsætte den midlertidige lønnedsættelse på fem procent, er det ikke ensbetydende med, at ministrenes lønninger ikke vil stige næste år.
Ministrenes løn reguleres nemlig hvert år den 1.
april med en reguleringsprocent, der beregnes på baggrund af lønudviklingen på det offentlige arbejdsmarked.
Reguleringsprocenten regulerer med udgangspunkt i niveauet fra 2017.
Siden da er ministerlønnen i alt steget 6,2 procent.
Læs også:Overblik: Det vil Folketingets 10 partier gøre ved deres egen løn og pensionStøttepartier vil gøre lønnedsættelse permanentEnhedslisten vil permanent sætte ministerlønningerne ned med fem procent, fortæller politisk ordfører Pernille Skipper.
Både SF og Enhedslisten vil gøre lønnedsættelsen på fem procent permanent.
- Det har vi foreslået adskillige gange før.
Det er en stor ting i finansloven for os.
Det har stor symbolsk værdi, og det er selvfølgelig også penge, vi kan bruge på andre gode ting, siger Pernille Skipper.
Det samme mener SF's Jacob Mark:- Jeg synes, ministrene får en ganske god løn.
De laver et stort stykke arbejde, men jeg mener ikke, at der er nogen gode argumenter for, at de skulle have mere i løn, siger Jacob Mark.
Men det er jo en midlertidig nedsættelse, der blev vedtaget, fordi alle skulle holde for i finanskrisen.
Nu har ministrene holdt for i snart et årti – der er ikke længere krise – er det så ikke i orden, at de kommer tilbage på deres normale løn?
- Den midlertidige nedsættelse har gjort, at man har fundet et godt og naturligt leje for ministrenes lønninger.
Hvis deres løn skal stige, så skal det ikke ske i nattens mulm og mørke i finanslovsforhandlingerne.
Så skal det ske i en samlet diskussion om politikeres orlovs- og pensionsvilkår, som vi mener er for lukrative, siger Jacob Mark.
Socialdemokratiet har ikke taget stilling til, om lønnedsættelsen skal være permanent.
- Det må man tage drøftelsen af.
Det ligger ikke i mit lod som gruppeformand at træffe den beslutning, siger Flemming Møller Mortensen.
FacebookTwitterKopier linkEmner:Lars Løkke Rasmussen (politiker)|Nicolai Wammen (politiker)|Socialdemokraterne|Venstre|Ansættelsesforhold




https://www.dr.dk/nyheder/penge/hotelkonge-og-kapitalfonde-koeber-spies-og-andre-nordiske-rejseselskaber

PengeHotelkonge og kapitalfonde køber Spies og andre nordiske rejseselskaberKøbet kommer, efter at rejsegiganten Thomas Cook gik konkurs.
Den norske hotelmilliardær Petter Stordalen er blandt køberne.
Af Emil Søndergård Ingvorsen30.
okt.
2019 kl.
10.
15 | opdateret 30.
okt.
2019 kl.
10.
33Læs opMan har nu fundet ud af, hvem der fremover skal føre Vinggruppen i Norden, der består af Ving Norge, Ving Sverige, Globetrotter, Spies i Danmark, Tjäreborg i Finland og Thomas Cook Airlines Scandinavia, videre.
Den norske hotelkonge Petter Stordalen er nemlig blandt de nye ejere af selskaberne, oplyser topchef Magnus Wikener på et pressemøde.
Med i ejergruppen er også kapitalfondene Altor og TDR Capital.
- Jeg har lavet forretninger gennem hele livet.
Men denne aftale er helt speciel.
For den forener hjerte og hjerne.
Jeg har meget hjerte og har taget partnere med, som har meget hjerne, siger Petter Stordalen på pressemødet.
Resultat af konkursSalget kommer, efter at den britiske rejsegigant Thomas Cook gik konkurs i september.
Den nordiske del af forretningen har dog været velkørende, og det var ventet, at den skulle føres videre af nye ejere.
Læs også:Spies lejer to fly og lover efterårsferie for 7500 feriegæsterSpies er da også fortsat med at sende rejsende til varmere himmelstrøg siden konkursen.
Der er dog blevet arbejdet intenst på at afhænde den nordiske forretning, og i går kunne Spies over for DR Nyheder bekræfte, at selskabet var blevet købt.
Og salget vækker glæde hos Spies.
- Spies og Thomas Cook Airlines Scandinavia har i mere end 60 år været med til at give danskerne ferier, de ikke vil hjem fra.
Den nye ejerkonstruktion kunne ikke være bedre, og jeg er overbevist om, at vi sammen med de nye ejere kan fortsætte Spies med respekt for vores unikke dna og historie, siger Jan Vendelbo, der er administrerende direktør i Spies, i en pressemeddelelse.
Rejseselskabet Spies blev grundlagt af Simon Spies i 1956.
Hotelkonge god for milliarderPetter Stordalen, grundlægger af Nordic Choice Hotels, ejer stribevis af hoteller i Norden og er ifølge norske medier dollarmilliardær.
I Danmark ejer han blandt andet det femstjernede luksushotel Skt.
Petri og Comfort Hotel.
Ifølge Børsen har hans danske hoteleventyr dog endnu ikke været en succes.
Børsen gennemgik i januar hans regnskaber og fandt frem til, at hans danske hoteller har givet et underskud på 150 millioner kroner de seneste fire år.
Det har dog ikke fået milliardæren til at trække følehornene tilbage.
Ifølge branchemediet Standby.
dk vil han nemlig bygge et nyt luksushotel ved det tidligere centralposthus ved Hovedbanegården i København.
Hotellet, der skal være klar til åbning i foråret næste år, skal have 390 værelser og suiter, mødefaciliteter for op til 1.
200 – samt 150 nye arbejdspladser.
- Vi kommer ikke til at tjene pengene ind i min levetid, måske i mine børnebørns, sagde Petter Stordalen om projektet sidste år.
Nu kaster Stordalen sig så ud i et nyt forretningseventyr.
Hans selskab kommer til at eje 40 procent af Vinggruppen i Norden.
Altor kommer ligeledes til at eje 40 procent, mens TDR Capital ejer den resterende femtedel.
FacebookTwitterKopier linkEmner:Hotelbranchen|København|Altor|Thomas Cook Airlines|Jan Vendelbo (erhvervsleder)




https://www.dr.dk/nyheder/indland/fem-personer-anholdt-moms-og-skattesvig-tocifret-millionbeloeb

IndlandFem personer anholdt for moms- og skattesvig for tocifret millionbeløbDe mistænkte har ifølge politiet unddraget det offentlige gennem en række håndværksvirksomheder.
Af Anna Sol Jørgensen30.
okt.
2019 kl.
10.
26 | opdateret 30.
okt.
2019 kl.
10.
40Læs opFem danske mænd i alderen 29 til 58 årer blevet anholdt for moms- og skattesvig for et tocifret millionbeløb.
Det oplyser Københavns Politi.
De mistænkte blev anholdt i en anholdelses- og ransagningsaktion på en række privatadresser og en virksomhed i Storkøbenhavn og en virksomhed i Sverige i dag.
Mændene er mistænkt for at have unddraget det offentlige et tocifret millionbeløb i moms og skat gennem en række håndværksvirksomheder, oplyser politiet.
- Disse kriminelle opretter komplicerede virksomhedsstrukturer, hvis formål er at svindle statskassen for vores alles skattekroner, siger vicepolitiinspektør Peter Reisz, der er leder af Afdelingen for økonomisk kriminalitet i Københavns Politi, i pressemeddelelsen.
Kan komme flere anholdelserFire af mændene blev anholdt i Danmark, og tre af dem vil blive fremstillet i Dommervagten i København, hvor politiet vil kræve varetægtsfængsling.
- Den sidste vil givetvis blive løsladt, siger Torben Frederiksen, politikommissær i Afdelingen for Økonomisk Kriminalitet, til DR.
Den femte mand blev anholdt i Sverige og vil blive begæret udleveret.
Efterforskningen af sagen og dagens aktion er foregået i samarbejde mellem Københavns Politi, Bagmandspolitiet (SØIK), Rigspolitiets NC3-enhed og svensk politi.
Anholdelserne betyder dog ikke, at efterforskningen er afsluttet.
Derfor kan politiet heller ikke udelukke, at der vil komme flere anholdelser eller sigtelser i sagen.
FacebookTwitterKopier linkEmner:Københavns Politi|Kriminalitet|Bagmandspolitiet|København|Økonomi




https://www.dr.dk/nyheder/kultur/film/nu-kommer-der-mere-game-thrones-i-nye-rammer

Film og serierNu kommer der mere 'Game of Thrones' – i nye rammerSerien 'House of the Dragon' skal fortælle forhistorien til HBO's seermagnet.
Fans af 'Game of Thrones' kan glæde sig til at blive klogere på universet fra serien, når ny serie fordyber sig i Westeros' fortid.
(© HBONordic)Af Marie Ravn Nielsen30.
okt.
2019 kl.
09.
51Læs opKan du bare ikke få nok af den nu afsluttede serie 'Game of Thrones'?
Så er her godt nyt.
Nu kommer HBO nemlig med en serie, der skal fungere som en forgænger for den populære fantasyserie.
Den nye serie, der fortæller historien om huset Targaryen, får titlen 'House of the Dragon' og kommer til at foregå 300 år før handlingen i 'Game of Thrones'.
Serien får indtil videre ti afsnit.
Kort om 'Game of Thrones'Amerikansk fantasyserie skabt af David Benioff og Dan Weiss for HBO.
Er baseret på forfatter George R.
R.
Martins bogserie 'En sang om is og ild'.
Handlingen foregår i et middelalderligt univers, hvor det vrimler med magtkampe mellem forskellige personer og grupperinger.
Første sæson havde premiere i 2011, og den syvende og sidste sæson løb over skærmen i år.
Serien har modtaget 58 Emmy-priser.
Det meldte HBO ud natten til onsdag under en præsentation af Warner Medias nye streamingtjeneste HBO Max.
Det skriver Variety.
- 'Game of Thrones'-universet er så fuld af historier, siger Casey Bloys, præsident for HBO's programafdeling, der 'glæder sig til at udforske Targaryen og Westeros' fortid'.
George R.
R.
Martin, der skrev bøgerne bag 'Game of Thrones', vil denne gang skrive manuskriptet sammen med Ryan Condal, og fortællingen vil være baseret på Martins egen bog 'Ild og blod'.
'Game of Thrones' blev danske Nikolaj Coster-Waldau store gennembrud i udlandet.
Han har spillet Jaime Lannister i samtlige sæsoner af serien.
(© HBO)Det bliver også en anden kending fra 'Game of Thrones'-universet, der skal instruere pilotafsnittet og andre episoder af den nye serie.
Den opgave er nemlig landet hos Miguel Sapochnik, der har været intruktør på en håndfuld 'Game of Thrones'-afsnit.
Læs også:Manden bag Game of Thrones: En befrielse, at serien er forbiAnden 'Game of Thrones'-serie droppetPlanerne var ellers oprindeligt, at en helt anden serie skulle have set dagens lys.
I sommer indspillede HBO første afsnit af en unavngiven serie, der skulle foregå årtusinder før 'Game of Thrones', men den er nu aflyst, ifølge flere amerikanske medier.
Her var Naomi Watts allerede blandt de hyrede skuespillere, men ifølge filmmediet Deadline, er holdet nu blevet orienteret om, at projektet alligevel ikke bliver til noget.
Det er dog endnu ikke bekræftet af HBO selv.
George R.
R.
Martin meldte tidligere i år ud, at der arbejdes på hele fem nye serier, der skulle tage over efter 'Game of Thrones', men nu er den ene altså taget af bordet.
Det vides endnu ikke, hvornår 'House of the Dragon' får premiere.
Læs også:Game of Thrones er slut - men der er allerede nye serier på vej fra WesterosFacebookTwitterKopier linkEmner:George R.
R.
Martin (forfatter)|HBO|Naomi Watts (skuespiller)




https://www.dr.dk/sporten/fodbold/analyse-kritikken-af-zanka-er-unuanceret

Af DR Sportens FodboldkommentatorAndreas KraulFodboldAnalyse: Kritikken af Zanka er unuanceretMathias ’Zanka’ Jørgensen er ufrivilligt blevet genstand for en debat om, hvad professionelle idrætsfolk skal stille op til.
Mathias 'Zanka' Jørgensen og resten af Fenerbahces spillere bar forud for en kamp i den hjemlige liga en T-shirt, der støtter det tyrkiske militær.
30.
okt.
2019 kl.
12.
11Læs opDet er det letteste i verden at blive forarget.
Især i virkeligheden, som den ser ud i 2019, hvor et billede lynhurtigt dukker op på ens telefon i metroen, letbanen eller på vej fra kontoret til kantinen.
”Se, der står ham den ellers så hellige Mathias ’Zanka’ Jørgensen i en T-shirt, der hylder det tyrkiske militær, som netop har indledt en offensiv mod kurdere i Syrien.
Hvad tænker han dog på?
”.
Et 'nej' til at tage trøjen på kunne potentielt have udgjort en betydelig risiko for Mathias ’Zanka’ Jørgensen.
Ikke kun i forhold til hans position i klubben, men også i forhold til hans sikkerhed.
andreas kraulDet er en logisk automatreaktion, som også lynhurtigt bredte sig på de sociale medier, mens historien også støt og roligt er vokset både i aviser og på tv.
Selv fungerende kulturminister Rasmus Prehn (S) har følt behov for at gå ud offentligt og forsvare den danske landsholdsspiller.
Bag om automatforargelsenMen går man bag automatforargelsen, så er der en række nuancer, som er relevante at se på, hvis man virkelig vil forstå den rolle, som profilerede idrætsfolk spiller på den globale scene.
Tag nu Zanka-sagen:Danskerens tyrkiske klub Fenerbahce møder 20.
oktober Denizlispor på udebane.
Det sker, fem dage før Tyrkiets præsident, Recep Tayyip Erdogan, skal besøge klubben og formelt vælges ind i en form for bestyrelse for særligt loyale fans af klubben.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mereFormentlig derfor ligger der til hver spiller en opvarmningstrøje påtrykt en rød silhuet af en soldat, som gør honnør og har påskriften: Fædrelandet er jer taknemmelig.
En støtte til militæret.
Og en støtte til Erdogan.
Sprængfarlig retSom en del af startopstillingen bærer danske Mathias ’Zanka’ Jørgensen trøjen på flere officielle billeder, og det er de billeder, som har vakt opsigt herhjemme og fået flere – også politikere - til at udbede sig en forklaring.
Den har Mathias Jørgensen foreløbigt ikke leveret.
Det er til at forstå eller i hvert fald sætte sig ind i, hvis man har et vist kendskab til forholdene omkring tyrkisk fodbold.
I forvejen er spændingerne mellem især de traditionsrige Istanbul-klubber Galatasaray, Besiktas og Fenerbahce generelt altid tæt på kogepunktet, og når man så samtidig blander storpolitiske spændinger og militærkrigshandlinger ned i gryden, er det en decideret sprængfarlig ret.
I det tilfælde kan man tage, hvad Zanka gennem tiden har oplevet fra Brøndby-fans; og så gange med omkring tusind.
Mathias 'Zanka' Jørgensen skiftede i sommer til Fenerbahce .
Præsident Erdogan på vejDerfor har han i denne sag været nødsaget til at træde forsigtigt i et terræn, hvor det pludselig ikke kun handler om ord på sociale medier eller bannere, men også om sikkerheden for ham og hans kæreste på gaden i Istanbul.
Danskeren har efter alt at dømme haft omkring 30-45 minutter, fra han blev præsenteret for trøjen i omklædningsrummet, til billederne på banen blev taget – og i det tidsrum har han skullet vurdere, både hvad budskabet egentlig betød, samt hvilke konsekvenser det ville få, hvis han enten nægtede at bære trøjen eller rent faktisk – som tilfældet blev – iklædte sig den.
Skal man kritisere Mathias ’Zanka’ Jørgensen for noget, så kan det være, at han i første omgang valgte at rejse til tyrkisk fodbold.
Andreas KraulHer er valget muligvis nemt, når man sidder på tryg afstand i Danmark og har sine velovervejede, forproducerede politiske argumenter klar.
Sværere bliver det, når man som eneste vesteuropæer i en startopstilling med seks tyrkere og præsident Erdogan på vej på besøg i klubben får en tjenstlig ordre, der ret kraftigt indikerer, at der ikke er tænkt en rundbordssamtale ind om emnet.
Forrest på andres vegneEt nej til at tage trøjen på kunne potentielt have udgjort en betydelig risiko for Mathias ’Zanka’ Jørgensen.
Ikke kun i forhold til hans position i klubben, men også i forhold til hans sikkerhed.
Kan man så bare frikende Mathias ’Zanka’ Jørgensen, fordi han har været udsat for en form for massivt gruppepres langt fra vores mere afdæmpede ytringsfrihedselskende rammer?
Ja, i første omgang skal man jo være sikker på, hvad Mathias ’Zanka’ Jørgensen rent faktisk mener om det tyrkiske militær, fædreland og præsident Erdogan for at gå i rette med ham.
Og i anden omgang se på, hvad og hvor meget man kan kræve af professionelle idrætsfolk i forhold til at gå forrest på vores andres vegne.
Hyldest til amerikansk militærLad os lege med tanken, at ’Zanka’ i stedet for at spille i Tyrkiet havde valgt at finde en klub i den amerikanske liga, MLS.
Eller havde været dansker i amerikansk basketball eller football.
Så havde han også en gang om ugen været tvunget til meget eksplicit at ære det amerikanske flag, de amerikanske tropper – og sidste ende USA’s regering og deres militær.
Men det er jo noget andet.
Mathias 'Zanka' Jørgensen har scoret to mål i ni kampe for Fenerbahce.
Eller er det?
Rollen på den globale sceneSkal man kritisere Mathias ’Zanka’ Jørgensen for noget, så kan det være, at han i første omgang valgte at rejse til tyrkisk fodbold.
Han kunne have valgt ikke at placere sig selv som eksponeret offentlig idrætsmand i et land med politiske spændinger og potentielle dilemmaer som det, vi ser nu.
Men kunne han så med sikkerhed i sjælen i stedet have valgt for eksempel FC Barcelona midt i den catalanske selvstændighedskamp?
Eller Qatar-ejede PSG i Paris?
Nuancerne er mange, men en ting er sikkert.
Valget har ikke været nemt, da trøjen med den røde silhuetsoldat lå på Zankas plads i Fenerbahces omklædningsrum en søndag aften i Tyrkiet.
FacebookTwitterKopier linkEmner:Mathias Zanka Jørgensen (fodboldspiller)|Rasmus Prehn (politiker)|Socialdemokraterne|Tyrkiet|Fodbold




https://www.dr.dk/nyheder/udland/twitter-forbyder-politiske-annoncer

UdlandTwitter forbyder politiske annoncerI modsætning til Facebook bliver alle former for politiske annoncer bandlyst på Twitter.
Twitter har besluttet at bandlyse alle former for politiske reklamer og annoncer.
Af Jakob Lyders Tarpgaard30.
okt.
2019 kl.
22.
16Læs opHvis man som politiker gerne vil have spredt sine politiske budskaber, har man snart en platform mindre at gøre det på.
Twitter har nemlig besluttet at bandlyse alle former for politiske reklamer og annoncer.
Det skriver firmaets topchef, Jack Dorsey, på sin Twitterprofil.
- Vi har taget en beslutning om at stoppe al politisk reklame på Twitter på globalt plan.
Vi mener, at udbredelsen af politik skal være fortjent, ikke købt, skriver han og argumenterer for beslutningen i en række yderligere tweets.
Blandt andet mener han, at det er utroværdigt, at man kan købe sig til at sprede budskaber om hvad som helst, samtidig med at Twitter som socialt medie kæmper for at stoppe spredning af falske nyheder.
Facebook vil ikke faktatjekkeMeldingen kommer to uger efter, at Facebooks topchef, Mark Zuckerberg, sagde, at Facebook ikke vil faktatjekke politiske reklamer på sitet.
Noget som han blev udspurgt om for en uge siden i Repræsentanternes Hus.
Her grillede det demokratiske kongresmedlem, Alexandria Ocasio-Cortez, Mark Zuckerberg, hvor hun igen og igen kom med hypotetiske eksempler på falske annoncer, og hvor Facebook-chefen ikke kunne svare på, om Facebook i det konkrete tilfælde vil fjerne annoncen eller ej.
Twitter-boss Jack Dorsey skriver, at selskabet kommer med den endelige udformning af det nye regelsæt den 15.
november, og skriver desuden at reklamer for at få vælgere til at registrere sig stadig vil være tilladt.
Selve reglerne træder i kraft den 22.
november.
FacebookTwitterKopier linkEmner:Facebook|Mark Zuckerberg (erhvervsleder)|Twitter|Repræsentanternes Hus|USA




https://www.dr.dk/sporten/oevrig/kaempe-haeder-anne-marie-rindom-er-kaaret-til-verdens-bedste-sejler

Øvrig sportKæmpe hæder: Anne-Marie Rindom er kåret til verdens bedste sejlerDen 28-årige Laser Radial-sejler har over de seneste 12 måneder vundet både VM og EM.
Anne-Marie Rindom er den første dansker, der vinder titlen som World Sailor of the Year.
Foto: Henning Bagger/Ritzau Scanpix) 30.
okt.
2019 kl.
07.
53Læs opLaser Radial-sejleren Anne-Marie Rindom har vundet den prestigefyldte, internationale pris World Sailor of the Year.
Prisen, der bliver uddelt til sejlere på tværs af sejladser, blev uddelt natten til onsdag dansk tid af det internationale sejlsportsforbund, World Sailing, i Bermuda.
Den 28-årige dansker vandt prisen blandt andet på baggrund af sin sejr ved VM i Laser Radial i Japan i juli.
Derudover vandt hun EM i Portugal i maj.
Anne-Marie Rindom er den første dansker nogensinde, der vinder prisen.
På Dansk Sejlunions Facebook-side skriver unionen: "Hun gjorde det".
Læs også:Anne-Marie Rindom er ny verdensmester: 'Det er så fedt!
'I opslaget har unionen tilføjet et billede af danskeren på scenen i Bermuda med sin pris.
OL er det store målDanskeren har OL i Tokyo næste år som det næste store mål, hvor hun er blandt de helt store favoritter til guldet.
Ved OL i Rio i 2016 fik Rindom en bronzemedalje.
I juli fortalte hun, at VM-sejren i Japan kunne bruges som afsæt til succes ved OL i Japan.
- Bare det at kende kulturen, maden og de lokale skikke herovre er en fordel, for det er meget anderledes end i Europa og andre steder i verden.
Så det indtryk kan vi helt klart bruge frem mod OL, sagde Rindom i juli efter sin VM-sejr.
Anne-Marie Rindom var ved prisuddelingen oppe i mod franske Delphine Cousin Questel, der er verdensmester i slalom-kategorien i windsurfing, og den spanske para-sejler Violeta del Reino, der vandt VM i para-sejlads.
/ritzau/FacebookTwitterKopier linkEmner:Anne-Marie Rindom (sejler)|Japan|Sejlsport|Dansk Sejlunion|Facebook




https://www.dr.dk/nyheder/indland/fare-kollaps-store-dele-af-aarhus-rutebilstation-afspaerret

IndlandFare for kollaps: Store dele af Aarhus Rutebilstation afspærretDer er risiko for kollaps af betondækket, oplyser Midttrafik.
Et billede fra rutebilstationen her til morgen.
(© (c) DR)Af Emil Søndergård Ingvorsen30.
okt.
2019 kl.
06.
23Læs op- Med øjeblikkelig virkning afspærres store dele af Aarhus Rutebilstation.
Sådan lød det fra selskabet Midttrafik klokken 03.
18 natten til i dag i en Facebook-opdatering.
Det er Aarhus Kommune, der står bag afspærringen, da de i aftes meddelte trafikselskabet, at der er risiko for kollaps af betondækket på rutebilstationen.
- Aarhus Kommune har derfor givet et påbud om omgående rømning af store dele af Aarhus Rutebilstation.
Midttrafik gennemfører derfor en afspærring i løbet af natten til onsdag, indtil yderligere undersøgelser er foretaget, lyder det fra Midttrafik.
Det er rådgivningsfirmaet Orbicon, som har lavet en risikovurdering af rutebilstationens betondæk over p-kælderen.
Midttrafik har endnu ikke fået en tidsplan for, hvornår hele rutebilstationen igen kan tages i brug.
-Vi har fået et påbud, og det har vi reageret på omgående.
Vi har ikke fået nogen tidsplan endnu, siger vicedirektør Mette Julbo til DR.
Der vil her til morgen være guider, som vil hjælpe kunderne med at finde deres busser, og det vil de blive ved med lidt endnu, forklarer vicedirektøren.
- Medarbejderne går rundt herude og hjælper kunderne, indtil vi har fået skiltningen på plads og har fundet en mere varig løsning, siger Mette Julbo.
Herunder kan du se, hvor der er afspærret.
Der er afspærret i dette område.
(© Midttrafik)Guider vil hjælpe fra morgenstundenRådgivningsfirmaet Orbicons konklusion er, at det ikke er forsvarligt at benytte arealerne, hverken nedenunder eller ovenover, da risikoen for et kollaps af betondækket ikke kan udelukkes.
Grundet afspærringen holder flere busser ikke på deres normale plads fra morgenstunden, lyder det i en pressemeddelelse.
- Linje 3A, 22 og 23 flyttes til linje 87-89 pladserne.
- Regionalbusserne 113, 114 og 120-123 samt 912X får anvist pladser i Ny Banegårdsgade ved Aarhus Rutebilstation.
- Fjernbusserne (Flixbus og Kombardo Expressen) holder som normalt.
Passager: Det var ikke noget problemMalthe Petersen er en af de passagerer, som skulle med en bus fra morgenstunden ved rutebilstationen.
Han fik her at vide, at hans bus til Billund var blevet rykket.
Malthe Petersen tog det dog stille og roligt, selv om han skal nå et fly.
- Nu er det ikke verdens største område, så det er ikke et problem at gå 15 meter hen til en anden gade, siger han.
Malthe Petersen skulle med bussen fra rutebilstationen her til morgen.
(© (c) DR)Aarhus Rutebilstation er fra 1954, og trafikselskabet Midttrafik har fra 1.
januar 2007 administreret den kollektive trafik i den midtjyske region.
Aarhus Rutebilstation ligger centralt i Aarhus mellem Ny Banegårdsgade, Sønder Allé og Fredensgade.
FacebookTwitterKopier linkEmner:Midttrafik|Aarhus|Vejtrafik|Kollektiv trafik|Aarhus Kommune




https://www.dr.dk/nyheder/penge/i-dag-kan-80000-boligejere-lure-paa-om-deres-bolig-er-blevet-mere-eller-mindre-vaerd

Skat i kriseSe temaPengeI dag kan 80.
000 boligejere lure på om deres bolig er blevet mere eller mindre værdSiden 2011 har de offentlige vurderinger stået i stampe.
Nu får boligejere en vejledende vurdering.
80.
000 ejere af enfamiliehuse fordelt over hele landet skal give tilbagemeldinger på, hvordan de oplever de nye vurderinger.
Af Alexander Hecklen, Mikkel Jensen og Nis Kielgast30.
okt.
2019 kl.
07.
01 | opdateret 30.
okt.
2019 kl.
09.
52Læs opEr min bolig vurderet for lavt eller for højt?
Det er et spørgsmål, som mange boligejere stiller sig selv.
Og spørgsmålet er kun blevet endnu mere aktuelt, efter regeringen i sidste uge kunne fortælle, at nogle boligejere må vente helt til 2022 med at få en ny offentlig ejendomsvurdering af deres bolig.
Tip os•Er du én af de 80.
000 boligejere, der har fået en vejledende ejendomsvurdering via e-boks, så vil DR gerne høre fra dig.
Skriv til journalist Mikkel Jensen.
Siden 2011 har de offentlige vurderinger stået i stampe, men i dag får et lille udsnit af landets boligejere lov til at smugkigge og se, om deres bolig på papiret er blevet mere eller mindre værd.
Det skriver Vurderingsstyrelsen på sin hjemmeside.
Hvad er en ejendomsvurdering?
En ejendomsvurdering er den vurdering, som skattevæsenet laver af, hvad din bolig er værd.
Vurderingen har betydning for, hvor meget du betaler i skat.
De offentlige ejendomsvurderinger blev suspenderet i 2013, efter Rigsrevisionen fandt fejl i tre ud af fire tilfælde i vurderingen af parcelhuse.
Ejendomsvurderingerne for 2011 gælder derfor, indtil de nye vurderinger træder i kraft.
Kilde: Rigsrevisionen- Vi tager første del af det nye vurderingssystem i brug, når vi tilbyder op mod 80.
000 boligejere en vejledende vurdering, siger Hakon Iversen, direktør i Vurderingsstyrelsen, i en pressemeddelelse.
Skal trykprøve vurderingerDer er ifølge Vurderingsstyrelsen tale om en såkaldt storskalatest, hvor 80.
000 ejere af enfamiliehuse fordelt over hele landet skal give tilbagemeldinger på, hvordan de oplever de nye vurderinger.
Vurderingerne sendes ud via e-boks med en invitation om at deltage i testen, og der er tale om helt nye vurderinger for året 2019.
Testvurderingerne indeholder dog ikke noget om den skat, man eventuelt skal have tilbage som boligejer, oplyser Vurderingsstyrelsen til DR Nyheder.
Der er også kun tale om testvurderinger, der kan ændres, når de endelige ejendomsvurderinger i fremtiden træder i kraft.
- En storskalatest som denne kan give os værdifuld viden om, hvordan boligejerne oplever det nye vurderingssystem og de nye vurderinger, siger Stine Schmidt Raaholt, kundekommunikationschef i Vurderingsstyrelsen, i pressemeddelelsen.
Det viser testvurderingerne•Testvurderingerne bygger på flere og mere detaljerede data end tidligere.
•Blandt andet data om boligens størrelse, alder, type og beliggenhed.
•Prisudviklingen på boligmarkedet i det område, hvor ejendommen ligger, er også en del af vurderingen.
•Tilbuddet om at modtage en vejledende vurdering sendes til ejerne af enfamiliehuse.
•Det er parcel- og rækkehuse, som ikke er omfattet af særlige forhold.
•Det skyldes, at det er den type ejendomme, der findes flest af i Danmark, ligesom datagrundlaget er gennemprøvet på området.
•Kilde: VurderingsstyrelsenHar ført til frustrationTidligere har der været stor frustration blandt mange boligejere over, at det har været svært at gennemskue, hvad der lå til grund for deres ejendomsvurdering.
Derfor er de nye ejendomsvurderinger udstyret med en såkaldt deklaration, der viser hele datagrundlaget for vurderingen.
Man kan dermed se, hvad der trækker op og ned på ens ejendoms værdi.
Testvurderingerne var planlagt til at blive udsendt før sommerferien, men blev siden udskudt til efteråret.
Vurderingsstyrelsen kalder selv testen for et "stort skridt i arbejdet med nye og mere retvisende vurderinger".
De juridisk bindende ejendomsvurderinger er planlagt til at blive sendt ud i perioden fra andet halvår 2020 og frem til 2022.
Opdateret klokken 9:52 med citater og yderligere fakta.
FacebookTwitterKopier linkEmner:Vurderingsstyrelsen|Bolig|e-Boks|Boligøkonomi




https://www.dr.dk/nyheder/indland/england-anbefaler-medicin-som-danmark-siger-nej-til-et-lotteri-patienterne

Medicin for milliarderSe temaIndlandEngland anbefaler medicin, som Danmark siger nej til: 'Et lotteri for patienterne'Danske kvinder med æggestokkræft kan ikke få ny medicin, som ellers bruges i flere andre lande.
Af Signe Kammersgaard Müller, Sine Pam og Signe Heiredal (grafik)30.
okt.
2019 kl.
09.
54Læs opEngland, Tyskland, Frankrig, Italien, Spanien, USA og en række andre lande.
Alle har de taget en ny medicin i brug til kvinder med æggestokkræft.
Men i Danmark har vi truffet en anden beslutning.
Her tilbyder vi som udgangspunkt kun medicinen til kvinder med æggestokkræft, som samtidig har en særlig genfejl.
En genfejl, som cirka hver femte patient har.
Beslutningen er taget af regionernes medicinråd, som siden 2017 har vurderet al ny medicin i forhold til både pris og effekt.
- Vi ser desværre eksempler på, at vi er strammere i Danmark end i vores nabolande, og det er selvfølgelig meget uforståeligt for patienterne, siger Morten Freil, der er direktør for Danske Patienter og selv er medlem af Medicinrådet.
Læs også:Mari-Ann har kræft, men kan ikke få ny medicin: ’Det er ens håb, der bliver slukket’Dansk forskning viser effektÆggestokkræft er én af de alvorligste kræftformer for kvinder, og der har i mange år været ringe behandlingsmuligheder for de patienter, der rammes af sygdommen.
Fakta om æggestokkræftKræft i æggestokkene er den fjerdehyppigste kræftdødsårsag hos kvinder i Danmark.
Omkring 377 kvinder dør årligt af sygdommen.
Der diagnosticeres omkring 550 nye tilfælde pr.
år, og omkring 4.
600 kvinder lever med diagnosen.
4 ud af 10 kvinder, der får stillet diagnosen, overlever i 5 år.
Sygdommen rammer oftest voksne – og er mest almindelig hos personer i 65-75-årsalderen.
Kilder: Medicinrådet og Kræftens BekæmpelseEn ny medicin har dog vist sig at kunne udskyde sygdommens tilbagevenden.
Men ifølge de beregninger, som ligger til grund for Medicinrådets beslutning, koster én patients behandling mellem 700.
000 og 900.
000 kroner om året.
Og den pris står ifølge rådet ikke mål med effekten for kvinder uden den særlige genfejl, kaldet BRCA-genfejl.
Effekten af medicinen er nemlig klart bedst for kvinder, der også har genfejlen.
Her giver medicinen omkring 15 måneders ekstra tid, hvor sygdommen er i ro.
For de kvinder, der ikke har genfejlen, er det knap et halvt år ekstra, man kan holde sygdommen i ro.
Men det er stadig en væsentlig effekt, siger Mansoor Mirza, der er overlæge på Rigshospitalet og blandt Europas førende eksperter inden for æggestokkræft.
Han har stået i spidsen for et stort forskningsstudie, som har kortlagt medicinens effekt for kvinder med æggestokkræft.
- Det er surrealistisk, at vi i Danmark har stået i spidsen for forskning, som har fået den her medicin godkendt i hele verden, men vores patienter i Danmark – mine egne patienter – kan ikke få medicinen, siger Mansoor Mirza.
Medicin skal give nok værdi for pengeneEngland er et af de lande, hvor patienter med æggestokkræft kan få den nye medicin, uanset om de har BRCA-genfejlen eller ej.
Sådan har England vurderet medicinenI England er det instituttet NICE, der vurderer, om ny medicin kan tages i brug på landets offentlige sygehuse.
Det engelske system har desuden en særlig fond til kræftmidler (Cancer Drugs Fund), som kan bruges til at give patienter midlertidig adgang til kræftmedicin.
NICE har fundet, at den nye medicin "forekommer at være en lovende behandling" for patienter med æggestokkræft.
Man finder samtidig, at det er uklart, præcis hvilken effekt medicinen har - blandt andet fordi man fortsat ikke ved, om medicinen forlænger overlevelsen for patienterne.
Derfor har man med finansiering fra Cancer Drugs Fund givet medicinen en midlertidig anbefaling til både kvinder med BRCA-genfejl og kvinder uden.
I denne periode skal der indsamles yderligere data om effekterne, og så vurderes medicinen igen af NICE.
Kilder: NICE og Kræftens Bekæmpelse.
Her har man ligesom i Danmark et institut, som vurderer ny medicin ud fra både pris og effekt, inden det tages i brug i det offentlige sundhedsvæsen.
Den engelske beslutning om at anbefale medicinen til begge typer af patienter begrundes blandt andet med, at der findes få alternative behandlingsmuligheder, og at patienternes udsigter er dårlige.
Men det tager man ikke hensyn til i Danmark, og det giver god mening, mener Jørgen Schøler Kristensen, der er formand for Medicinrådet.
Han anerkender, at man kan vælge at lave et system, hvor man siger, at man vil betale mere for nogle typer af patienter.
Det kunne for eksempel være kræftpatienter eller patienter, som ikke har nogen behandling i forvejen, men:- Det allervigtigste, når vi bruger penge, er, at vi giver behandling til dem, hvor det har størst værdi, siger Jørgen Schøler Kristensen.
Det er imidlertid meget svært for danske patienter at forstå, at patienter i andre lande kan få noget medicin, som man ikke kan få som patient i Danmark, siger Morten Freil fra Danske Patienter.
- Der er rigtig mange patienter, der er frustrerede og nervøse i forhold til deres sygdom.
Man bliver nødt til at se på, hvad man gør i andre lande, og hvordan man kan sikre en tryghed for patienterne, siger han.
Et lotteri for patienterneSundhedsøkonom Jes Søgaard fra Syddansk Universitet kritiserer den måde, hvorpå vi i Danmark har beregnet de udgifter, der vil være forbundet med at tilbyde den nye medicin til de to forskellige patientgrupper med æggestokkræft – kvinder med BRCA-genfejl og kvinder uden genfejlen.
- Hvis jeg var gift med en, der havde den her sygdom, og som ikke havde genfejl, så ville jeg sige, at det var lidt af et lotteri, at min kone ikke havde adgang til den her behandling, siger Jes Søgaard.
Sundhedsøkonomen mener, at Medicinrådet sammenligner to usammenlignelige størrelser, når de vurderer udgiften til medicinen.
I forvejen findes der en sammenlignelig behandling til kvinder med BRCA-genfejl, men ikke til kvinder uden.
Derfor ser den nye medicin billigere ud til patienter med genfejl, mens den ser dyr ud til den gruppe kvinder uden genfejlen, der ikke får nogen lignende medicinsk behandling i dag.
- Ved gruppen uden genfejl ser prisen 6-7 gange højere ud, fordi du ikke sammenligner med nogen behandling.
Det er to usammenlignelige størrelser, siger Jes Søgaard.
Han mener, at vi i Danmark har vurderet medicinen forkert ud fra et sundhedsøkonomisk synspunkt.
For når Medicinrådet stiller regnestykket op på den måde, bliver det en ulempe for den ene patientgruppe, at der ikke findes en behandling til dem i forvejen.
Læs også:Ny medicin bliver ofte afvist: ’Et forhandlingsspil, hvor patienterne taber’Men det afviser Jørgen Schøler Kristensen fra Medicinrådet:- Jeg synes faktisk ikke, at det er en ulempe for den gruppe.
Alle grupper bliver nemlig vurderet ens ud fra: Hvor meget ekstra værdi får man ud af at tilføre en ny behandling?
siger han.
Han forstår dog godt, at patienterne kan være frustrerede over, at Medicinrådet ikke anbefaler en medicin, som har en dokumenteret effekt.
- Vi forstår udmærket, at patienter ønsker behandling for at blive hjulpet.
Det er svære beslutninger, vi tager.
FacebookTwitterKopier linkEmner:Medicin|Medicinrådet|Patienter|Danske Patienter|England




https://www.dr.dk/nyheder/politik/liberal-alliance-skal-have-ny-landsformand-leif-mikkelsen-gaar-paa-pension

PolitikLiberal Alliance skal have ny landsformand: Leif Mikkelsen går på pensionTidligere undervisningsminister Merete Riisager melder sig klar til at overtage posten.
Leif Mikkelsen stoppede i Folketinget ved valget i juni måned.
Nu ligner det, at han er helt færdig med dansk politik.
Af Nicolas S.
Nielsen30.
okt.
2019 kl.
07.
20Læs opSvingdøren kører fortsat i Liberal Alliance, der til foråret nu også skal have ny landsformand.
For efter 11 år på posten ønsker partiets nestor og den nuværende landsformand Leif Mikkelsen ikke at genopstille.
Han vil i stedet gå på pension.
Det oplyser partiet i en pressemeddelelse.
I stedet opstiller tidligere undervisningsminister Merete Riisager til posten som landsformand, fremgår det af meddelelsen.
Hun genopstillede ikke ved Folketinget ved folketingsvalget i juni måned.
Det gjorde 73-årige Leif Mikkelsen heller ikke.
- Leif Mikkelsen har været med helt fra partiets begyndelse og har utrætteligt arbejdet for den liberale sag.
Vi skylder ham en stor tak for hans mangeårige indsats.
Heldigvis har Merete tilkendegivet, at hun ønsker at stille op til posten som landsformand, siger Liberal Alliances gruppeformand Ole Birk Olesen i pressemeddelelsen.
Læs også:Simon Emil Ammitzbøll-Bille har meldt sig ud af Liberal AllianceTidligere LA-minister vil være formandPartiets nu snart forhenværende landsformand blev første gang valgt til Folketinget for 18 år siden.
Det skete dengang for Venstre.
Allerede i sin første periode gjorde Mikkelsen sig bemærket, da han sammen med blandt andet Søren Pind formulerede ti liberale teser, der skabte voldsom debat i Venstre.
Siden forlod han Venstre for at gå med i det nystartede parti Ny Alliance.
Det er Liberal Alliances medlemmer, der skal vælge partiets nye landsformand på et ordinært landsmøde til foråret.
Her er Merete Riisager indtil videre den eneste kandidat.
- Danmark blev rigt, trygt og velfungerende gennem foretagsomhed, foreningsliv og frihedsrettigheder, og Liberal Alliance spiller en vigtig rolle i kampen for denne gyldne opskrift.
Jeg ønsker at hjælpe Alex, Ole og Henrik ved at samle det liberale bagland om denne opgave”, siger Merete Riisager ifølge pressemeddelelsen fra partiet.
Oplysningerne om formandsskiftet kommer i samme periode, som en række profiler har valgt at forlade partiet.
Først forlod tidligere politisk ordfører Christina Egelund partiet, der ifølge hende var blevet for nationalkonservativt.
Siden meldte også medstifter Simon Emil Ammitzbøll-Bille sig ud.
I weekenden kom det frem, at også næstformanden i partiet, Mai Christiansen, havde meldt sig ud.
FacebookTwitterKopier linkEmner:Liberal Alliance|Merete Riisager (politiker)|Ole Birk Olesen (politiker)|Simon Emil Ammitzbøll (politiker)|Folketinget




https://www.dr.dk/nyheder/indland/rutebilstation-spaerret-i-laengere-tid-kommune-fik-flere-tip-om-skader

IndlandRutebilstation spærret i længere tid: Kommune fik flere tip om skaderDet bliver en længere proces, før man kan genåbne hele Aarhus Rutebilstation.
Aarhus Rutebilstation er fra 1954, og trafikselskabet Midttrafik har fra 1.
januar 2007 administreret den kollektive trafik i den midtjyske region.
(© (c) DR)Af Emil Søndergård Ingvorsen30.
okt.
2019 kl.
09.
38Læs opAarhus Kommune havde forud for, at byens rutebilstation i nat blev afspærret, fået flere henvendelser om, at der trængte vand ind på dækket.
Og det var det, som førte til, at rådgivningsfirmaet Orbicon undersøgte stationen og fandt frem til, at der er fare for, at dækket kan kollapse.
Det fortæller Katharina Nyborg, der er chef for ejendomme hos Teknik og Miljø i Aarhus Kommune.
Vi skal have et ingeniørfirma til at vurdere forholdene derned.
Hvor omfangsrige skaderne er, og hvad skal der til, før det bliver sikkerhedsmæssigt forsvarligt.
Katharina Nyborg, Aarhus Kommune- Vi har fået nogle henvendelser fra vores lejere - p-pladserne lejes ud - om indtrængende vand fra dækket, og det tyder på, at der er utætheder i dækket, og det er derfor, at vi får lavet undersøgelsen, siger hun og forklarer, at hun ikke har kendskab til, hvornår den første henvendelse kom.
Undersøgelsen, der herefter blev foretaget, har ført til, at store dele af rutebilstationen blev afspærret i nat.
Det er stationens betondæk, hvor busserne holder, der er i fare for at styrte ned på den p-kælder, som er under selve rutebilstationen.
Rådgivningsfirmaet Orbicons konklusion er, at det ikke er forsvarligt at benytte arealerne, hverken nedenunder eller ovenover, da risikoen for et kollaps af betondækket ikke kan udelukkes.
Herunder kan du se, hvor der er afspærret:Der er afspærret i dette område.
(© Midttrafik)Skal arbejde i to sporAarhus Kommune vil nu sætte nogle supplerende undersøgelser af sikkerheden på rutebilstationen i gang.
- Vi skal have et ingeniørfirma til at vurdere forholdene derned.
Hvor omfangsrige skaderne er, og hvad skal der til, før det bliver sikkerhedsmæssigt forsvarligt, siger Katharina Nyborg.
Der skal dog også tænkes mere langsigtet, forklarer chefen for ejendomme.
Læs også:Fare for kollaps: Store dele af Aarhus Rutebilstation afspærret- Vi har udviklingsplaner i området mellem rutebilstationen og banegården, og det betyder, at vi må se på det samlet, og om der stadig skal være en parkeringskælder der, siger hun.
Det lyder som en langsigtet proces.
Hvornår tænker du, at rutebilstationen kan genåbne?
- Det kan jeg ikke sige noget om endnu, og det kan godt være, at man bliver nødt til at blive ved med at afskærme en del.
Det vil afhænge af de vurderinger, vi får inden for de næste dage, siger Katharina Nyborg.
Hvordan har Midttrafik ageret i forhold til det påbud, I gav dem i går, om at afspærre store dele af rutebilstationen?
- De har været super professionelle og trådt til handling med det samme, siger hun.
Aarhus Rutebilstation er fra 1954, og trafikselskabet Midttrafik har fra 1.
januar 2007 administreret den kollektive trafik i den midtjyske region.
Aarhus Rutebilstation ligger centralt i Aarhus mellem Ny Banegårdsgade, Sønder Allé og Fredensgade.
FacebookTwitterKopier linkEmner:Aarhus Kommune|Vejtrafik|Aarhus|Nyborg|Midttrafik




https://www.dr.dk/nyheder/viden/kroppen/findes-i-korn-frugt-og-groent-lovligt-sproejtemiddel-er-hormonforstyrrende

KroppenFindes i korn, frugt og grønt: Lovligt sprøjtemiddel er hormonforstyrrendeDet kan skade fosterudviklingen, konkluderer danske forskere.
Stoffet triticonazol, der bruges som svampemiddel i landbruget, har i rotteforsøg vist sig at være hormonforstyrrende.
Af Emilie Aagaard30.
okt.
2019 kl.
06.
35 | opdateret 31.
okt.
2019 kl.
09.
02Læs opMisdannede kønsorganer, infertilitet og fosterskader.
Det er ikke småting, som visse typer af de såkaldte azoler kan føre til.
Azoler er stoffer, der især bruges til at bekæmpe svampeinfektioner, men som i mange tilfælde også har vist sig at påvirke dyr og menneskers hormonbalance.
Og nu kan endnu to azoler tilføjes gruppen af hormonforstyrrende stoffer.
Ét af disse kan anvendes lovligt som sprøjtemiddel i landbruget i EU, dog bruges det ikke i dansk landbrug.
Det kan dog være blevet anvendt på importerede fødevarer.
Du kan købe økologisk korn, grøntsager og frugt – og alternativt danske varer.
De indeholder generelt færre rester fra sprøjtemidler.
Sofie Christiansen, DTUDet konkluderer en ny undersøgelse, som DTU Fødevareinstituttet har lavet.
Terje Svingen, der er gruppeleder i forskningsgruppen for Molekylær- og Reproduktionstoksikologi, er en af forskerne bag.
- De kan findes i mange fødevarer.
For eksempel korn, frugt og grønt.
Men vi bliver normalt ikke udsat for skadelige mængder.
Problemet er, at de påvirker samme system som mange andre hormonforstyrrende stoffer.
Det kan samlet have en betydning, siger han og fortsætter.
- Vores undersøgelse viser, at det især kan skade fosterudviklingen.
Men du kan selv gøre noget for at minimere, hvor meget du bliver udsat for, understreger forskerne.
Han-rotter udvikler sig mere feminintForskerne har i denne omgang undersøgt to azoler: Flusilazol og triticonazol.
Det sidstnævnte er lovligt i EU, hvor det bruges til at bekæmpe svampeinfektioner i landbruget.
Men forskernes konklusioner gælder formentligt også for andre azoler, vurderer Terje Svingen.
Siden 2007 har gruppen nemlig undersøgt en lang række azoler.
Hvad er hormonforstyrende stoffer?
Nogle kemiske stoffer kan påvirke vores hormonbalance.
Når det fører til en skadelig effekt, er der tale om et hormonforstyrrende stof.
På kritiske tidspunkter under kroppens udvikling, for eksempel i forbindelse med fostrets udvikling, i barndommen og i puberteten, er vi mere udsat for hormonforstyrrende stoffers effekter.
Derfor er det særlig vigtigt at beskytte gravide og børn mod hormonforstyrrende stoffer.
Kilde: Fødevarestyrelsen- Det, vi ser, er, at de påvirker hormonproduktionen direkte ved blandt andet at nedsætte produktionen af mandligt kønshormon.
Det kan især påvirke fostre af hankøn, siger han.
Undersøgelsen er baseret på rotteforsøg.
Forskerne ser, at hanrotterne, der er udsat for stoffet i fostertilstanden, groft sagt udvikler sig i en mere feminin retning.
I visse tilfælde ses også misdannede kønsorganer og fosterskader.
Og selv om der er langt fra rotter til mennesker, kan forsøgene fortælle noget om stoffernes betydning for os.
- Vi har god grund til at tro, at stofferne også kan påvirke mennesker på en lignende måde, men effekterne i vores forsøg er set ved langt højere doser end det, mennesker kan blive eksponeret for fra fødevarer.
Det forklarer en af de andre forskere bag undersøgelsen, seniorforsker Sofie Christiansen.
Mange stoffer forstærker negativ effektOnsdag skal Sofie Christiansen præsentere gruppens resultater for forskere og andre interesserede til et arrangement på Rigshospitalet.
Hendes budskab er, at azoler er hormonforstyrrende.
Og selv om at stofferne kun findes i langt lavere mængder i vores omgivelser, end rotterne i forsøget blev udsat for, er der grund til bekymring.
- Mange kemiske stoffer, ikke kun disse svampemidler, er kendt for at påvirke mandlig reproduktion, og hver af disse forbindelser kan bidrage til en samspilseffekt – populært kaldt en cocktaileffekt.
I undersøgelser af cocktaileffekter, hvor forsøgsdyr for eksempel udsættes for flere forskellige kemiske stoffer samtidig, har forskere set, at mange stoffer kan forstærke hinandens negative effekt.
De er helt klart skadelige i store mængder.
Men om de bør reguleres mere afhænger af, hvor stor risiko de udgør for os mennesker, hvilket igen afhænger af i hvor høj grad, vi bliver udsat for dem.
Anna-Maria Anderson, Rigshospitalet- Det giver derfor ofte mening af se på stoffernes samspilseffekter, og ikke kun et stof ad gangen, forklarer Sofie Christiansen.
Helt klart skadeligt i store mængderBag Rigshospitalets arrangement står Center for Hormonforstyrrende Stoffer.
Et center, der er blandt andet rådgiver myndighederne om hormonforstyrrende stoffer.
I spidsen for centeret er Anna-Maria Anderson, som også er forskningsleder på Rigshospitalets klinik for Vækst og Reproduktion.
Hun mener, at den nye forskning fra DTU er vigtig.
Men samtidig har vi endnu ikke nok viden til at fastslå, om lovgivningen skal strammes.
- De her stoffer er helt klart skadelige i store mængder.
Men om de bør reguleres mere afhænger af, hvor stor risiko de udgør for os mennesker, hvilket igen afhænger af i hvor høj grad, vi bliver udsat for dem, siger hun.
Vask din grøntsager – og overvej økologiHvorvidt stofferne i fremtiden vil blive mere reguleret er altså usikkert.
DR Viden har forsøgt at kontakte Fødevarestyrelsen.
På nuværende tidspunkt henviser styrelsen dog til DTU’s eksperter på området.
Men hvis du er bekymret, findes der en række ting, du selv kan gøre for at minimere, hvor meget sprøjtemiddel du bliver eksponeret for.
- Du kan købe økologisk korn, grøntsager og frugt – og alternativt danske varer.
De indeholder generelt færre rester fra sprøjtemidler, fortæller Sofie Christiansen.
Derudover skal du også huske at vaske grøntsagerne og frugten grundigt.
Det kan nemlig også fjerne en stor del af eventuelle rester af sprøjtemidler.
I den seneste store rapport om pesticidrester i fødevarer konkluderede DTU og Fødevarestyrelsen i øvrigt, at de generelle niveauer af forskellige sprøjtemiddelrester i fødevarer på det danske marked ikke bør give os almindelige forbrugere anledning til bekymring.
Dog ser den rapport kun på eksponering fra pesticider via fødevarer.
Artiklen er opdateret: Artiklen er opdateret, da stoffet triticonazol er lovligt i EU, men ikke bruges i dansk landbrug.
Det kan dog være anvendt på importeret fødevarer.
Dette er blevet fremhævet i indledningen.
FacebookTwitterKopier linkEmner:Fødevarer|Rigshospitalet|Videnskab|Danmarks Tekniske Universitet|EU




https://www.dr.dk/nyheder/udland/repraesentanternes-hus-anerkender-det-armenske-folkedrab

UdlandRepræsentanternes Hus anerkender det armenske folkedrabTyrkiets udenrigsminister har kaldt afstemningen om anerkendelse for "skammelig og ugyldig".
Spørgsmålet om, hvorvidt det armenske folkedrab egentlig var et folkedrab, er stadig et betændt emne i Tyrkiet.
30.
okt.
2019 kl.
03.
21Læs opEt markant flertal i Repræsentanternes Hus i USA har vedtaget en resolution, der anerkender det armenske folkedrab.
Resolutionen blev vedtaget ved en afstemning sent tirsdag aften dansk tid.
405 stemte for og bare 11 stemte imod, skriver nyhedsbureauet Reuters.
Med anerkendelsen slår Repræsentanternes Hus fast, at armenierne blev udsat for folkedrab af Det Osmanniske Rige under Første Verdenskrig.
Tyrkiet, der opstod som selvstændigt land efter Osmannerrigets opløsning, bestrider på det kraftigste, at man bruger betegnelsen folkedrab om behandlingen af etniske armeniere under krigen.
Tyrkiet: SkammeligtTyrkiets udenrigsminister, Mevlüt Çavusoglu, reagerede skarpt på vedtagelsen i Repræsentanternes Hus tirsdag aften.
I en udtalelse kaldte han resolutionen "skammelig" og "ugyldig".
Tyrkiet anerkender, at omkring 400.
000 armeniere mistede livet mellem 1915 og 1917.
Landet hævder, at de mange døde var et resultat af sult, sygdom og krigshandlinger med den daværende modstander, nabolandet Rusland.
Tyrkiet anerkender ikke, at de mange døde var et resultat af systematisk forfølgelse og overgreb udført af det tyrkiskdominerede Osmannerrige.
Ifølge uafhængige undersøgelser døde op mod 1,5 millioner armeniere under tvangsdeportationer fra det nuværende østlige Tyrkiet til Syrien.
Årsagen var, at osmannerne mistænkte de kristne armeniere for at støtte Rusland.
I de første år af Første Verdenskrig kæmpede Det Osmanniske Rige mod det russiske kejserdømme langs grænsedragningen i det østlige Tyrkiet.
Omtrent 30 lande anerkender det armenske folkedrab.
Selv om en række EU-lande har vedtaget resolutioner, der anerkender hændelsen som folkedrab, er Danmark ikke blandt dem.
/ritzau/FacebookTwitterKopier linkEmner:Tyrkiet|Repræsentanternes Hus|USA|Forbrydelser mod menneskeheden|EU




https://www.dr.dk/nyheder/indland/ny-medicin-bliver-ofte-afvist-et-forhandlingsspil-hvor-patienterne-taber

Medicin for milliarderSe temaIndlandNy medicin bliver ofte afvist: ’Et forhandlingsspil, hvor patienterne taber’Medicinrådet siger helt eller delvist nej til ny medicin i mere end fire ud af ti tilfælde.
Af Signe Kammersgaard Müller, Sine Pam og Signe Heiredal (grafik)30.
okt.
2019 kl.
14.
01Læs opSelv om du er alvorligt syg, kan du i dag ikke længere være sikker på, at din læge har mulighed for at tilbyde dig den bedste medicin.
Siden 2017 har Medicinrådet vurderet al ny medicin i forhold til både pris og effekt og derefter anbefalet, om det skal bruges som standardbehandling på hospitalerne.
Og rådet siger ofte nej.
I mere end fire ud af 10 tilfælde anbefaler rådet enten slet ikke medicinen eller kun til en begrænset del af patienterne.
Det viser den nyeste opgørelse fra Medicinrådet.
De manglende anbefalinger kan skyldes, at den nye medicin ikke virker bedre og er dyrere end den medicin, der findes i forvejen.
Men der er også eksempler på, at der i dag kommer ny, virksom medicin til patienter, og alligevel ender det med et nej.
- Det er alvorligt for patienter, at der er medicin, der virker, men på grund af priserne kan man simpelthen ikke få adgang til den, siger Morten Freil, der er direktør for Danske Patienter og selv sidder med i Medicinrådet.
Medicinrådets anbefalinger:Kvinder med æggestokkræft får nej66-årige Anne Marie Simper Madsen har æggestokkræft, og hun er én af de patienter, der oplever, at hun ikke kan få adgang til ny medicin, der ellers kunne hjælpe hende.
Æggestokkræft er en af de alvorligste kræftformer for kvinder, og i dag er der ringe behandlingsmuligheder for patienter som hende.
Hun er blevet opereret og har flere gange fået kemoterapi, men alligevel vil kræften vende tilbage.
Fakta om æggestokkræftKræft i æggestokkene er den fjerdehyppigste kræftdødsårsag hos kvinder i Danmark.
Omkring 377 kvinder dør årligt af sygdommen.
Der diagnosticeres omkring 550 nye tilfælde pr.
år, og omkring 4.
600 kvinder lever med diagnosen.
4 ud af 10 kvinder, der får stillet diagnosen, overlever i 5 år.
Sygdommen rammer oftest voksne – og er mest almindelig hos personer i 65-75-årsalderen.
Kilder: Medicinrådet og Kræftens BekæmpelseEn ny medicin har dog vist sig at kunne sætte sygdommen i bero og udskyde sygdommens tilbagevenden med flere måneder.
Og det ville være en stor lettelse for Anne Marie Simper Madsen.
- Man får at vide helt fra starten, at det vil vende tilbage, og det er det pres, man går med hele tiden.
Det tænker man på hver dag, så derfor ville det jo være rigtig rart, hvis man kunne udskyde det.
Men ifølge de beregninger, som ligger til grund for Medicinrådets beslutning, koster behandlingen for patienter som Anne Marie Simper Madsen næsten 700.
000 kroner om året.
Og den pris står ikke mål med effekten, mener rådet.
Læs også:Mari-Ann har kræft, men kan ikke få ny medicin: ’Det er ens håb, der bliver slukket’Det er mange penge, men for Anne Marie Simper Madsen er det alligevel svært at forholde sig til, at det betyder, at hun ikke kan få den nye medicin.
- Jeg ved godt, at man kigger på priser i hele sundhedsvæsenet, men når man er syg, vil man jo gerne bare have en behandling, der virker, siger hun.
Artiklen fortsætter under videoen.
Gidsler i forhandlingsspilIfølge sundhedsøkonom Jes Søgaard er der behov for at prioritere, når vi tager ny, dyr medicin i brug.
For sygehusenes udgifter til medicin stiger drastisk, og det er en af hovedårsagerne til, at man i 2017 etablerede Medicinrådet.
- Den stærkest stigende udgiftspost på sundhedsbudgettet er ny medicin.
Bare på kræftmedicin er udgifterne mere end tidoblet på 15-20 år, forklarer sundhedsøkonom Jes Søgaard fra Syddansk Universitet.
Medicin for milliarderUdgifterne til medicin i Danmark eksploderer.
Priserne på ny medicin stiger, og samtidig er der både flere, der bliver syge, og flere, der får behandling.
Men har vi råd til det hele?
Se temaets andre artikler her.
Men det betyder også, at patienterne kan blive fanget mellem de forskellige interesser.
- Patienterne bliver gidsler i en kamp mellem sundhedsmyndighederne på den ene side, som gerne vil have priserne så lavt som muligt, og medicinalindustrien på den anden side, der gerne vil sætte priserne så højt som muligt, siger han.
Og det er netop problemet, mener Morten Freil fra Danske Patienter.
Han anerkender, at man er nødt til at prøve at presse prisen hos medicinalfirmaerne.
Men nogle gange lykkes det ikke, og så ender det med, at patienter ikke får adgang til ny medicin.
- Det bliver et forhandlingsspil, hvor patienterne taber, siger han.
Hver niende krone på hospitalerne går til medicinMen ifølge Danske Regioner, der står bag oprettelsen af Medicinrådet, er man i dag nødt til at kigge på både pris og effekt, når man vurderer ny medicin.
- Hvis ikke vi lykkes med at sikre, at medicinudgifterne ikke bare stiger til himmels, så ender det med, at det er medarbejdere ude på afdelingerne, vi må fyre, det er nye scannere eller andet, vi ikke har råd til at købe, og så går det ud over nogle andre i stedet for, siger Stephanie Lose (V), der er formand for Danske Regioner.
Ugennemsigtige beslutningerHvorfor Medicinrådet i sidste ende siger ja eller nej til at anbefale bestemt medicin som standardbehandling er imidlertid ofte svært at gennemskue, mener Danske Patienter.
- Vi har fået lavet en konstruktion, hvor det i virkeligheden ofte er meget ugennemsigtigt for patienter og læger, hvad baggrunden er for den beslutning, vi træffer, siger Morten Freil.
Gennemsigtighed i de prioriteringer, der foretages i forhold til ny medicin, er ellers et af formålene med Medicinrådet.
Og kritikken er på sin plads, anerkender Danske Regioner.
- Vi har lige evalueret Medicinrådet, og i et forsøg på at imødekomme det, lægger vi fra Danske Regioners side op til, at Medicinrådet ændrer metode, siger Danske Regioners formand, Stephanie Lose (V).
Danske Regioner ønsker, at man indfører en model kaldet QALY, som også bruges flere steder i udlandet.
Her kan man bedre medregne patienternes livskvalitet, når man vurderer den nye medicin, og samtidig samler modellen den faglige analyse og den økonomiske analyse fra starten.
Læs også:England anbefaler medicin, som Danmark siger nej til: 'Et lotteri for patienterne'Men uanset hvilken metode Medicinrådet bruger, så skal der også tages svære valg i fremtiden, siger Stephanie Lose.
- Så længe præmissen er, at der ikke kommer en blankocheck til sundhedsvæsnet, så vil vi være nødt til at prioritere.
FacebookTwitterKopier linkEmner:Danske Regioner|Medicin|Medicinrådet|Stephanie Lose (politiker)|Patienter




https://www.dr.dk/musik/kendt-julesang-anklaget-handle-om-voldtaegt-nu-laver-amerikanske-stjerner-ny-version

MusikKendt julesang anklaget for at handle om voldtægt: Nu laver amerikanske stjerner ny versionJohn Legend har lavet teksten om i en ny indspilning af julehittet 'Baby, It's Cold Outside'.
John Legend og Kelly Clarkson kan snart høres sammen på en ny version af julehittet 'Baby, It's Cold Outside'.
På billedet optræder de sammen til Billboard Music Awards sidste år.
Af Morten Bjerregaard30.
okt.
2019 kl.
06.
33Læs opJuletiden nærmer sig med hastige skridt, og det betyder, at din radio og dine playlister lige om lidt skruer gevaldigt op for julemusikken.
Her er en af klassikerne verden over Frank Loessers sang 'Baby, It's Cold Outside' fra 1944, som er opbygget som en syngende samtale mellem en mand og en kvinde.
Lyt til Dean Martins kendte version af 'Baby, It's Cold Outside', mens du læser videre:Dean Martin - Baby It's Cold OutsideIsær én passage blev i julen sidste år udsat for heftig kritik, og det fik en radiokanal i Ohio, USA, til at bandlyse juleklassikeren, hvorefter andre radiostationer fulgte efter.
Passagen "Say what's in the drink (no cabs to be had out there)" kunne ifølge kritikerne referere til drug rape, hvor gerningsmanden putter narkotika i offerets drink for at gøre vedkommende til et "lettere offer", og det dermed fører til voldtægt.
Andre så det som en historie om en mand, som presser en kvinde til at tilbringe natten sammen med ham, selv om hun ikke har lyst.
Radioværten Glenn Anderson fra radiostationen Star 102, som bandlyste sangen, udtalte sidste år, at selv om sangen var skrevet i en anden æra, så føltes teksten "manipulerende og forkert".
- Den verden, vi lever i nu, er ekstra sensitiv, og folk bliver nemt krænket, men i en verden, hvor #MeToo endelig har givet kvinder den stemme, de fortjener, er der ikke plads til denne sang, udtalte han ifølge BBC.
Den amerikanske skuespiller Esther Williams med den mexicanske skuespiller Ricardo Montalban sang 'Baby, It's Cold Outside' i filmen 'Neptuns datter'.
Sangen vandt en Oscar for bedste sang i 1950.
(© Mondadori Collection/Getty Images)Legend og Clarkson giver sang nyt livNu vil den amerikanske sanger og producer John Legend give 'Baby, It's Cold Outside' et nyt liv med en opdateret tekst.
I hvert fald har han sammen med sangskriver Natasha Rothwell omskrevet nogle passager i sangen og indspillet en ny version med sangerinden Kelly Clarkson.
Her er den gamle passage "Say what's in the drink (no cabs to be had out there)" blevet lavet om til "What will my friends think?
(I think they should rejoice)".
Det fremgår af et interview, sangeren har lavet med magasinet Vanity Fair.
Den nye version af juleklassikeren vil være at finde på John Legends kommende julealbum 'A Legendary Christmas'.
Sangeren Kelly Clarkson synger den kvindelige del af den nu opdaterede juleklassiker ' Baby, It's Cold Outside'.
Lektor: Man vil ikke længere finde sig i den slagsAt en sang fra 1944 nu findes nødvendig at opdatere til en 2019-version overrasker ikke Annemette Kirkegaard, der er lektor i musikvidenskab på Københavns Universitet.
Om "Baby, It's Cold Outside"Den amerikanske sangskriver Frank Loesser skrev 'Baby, It's Cold Outside' i 1944.
Sangen fik sit gennembrud i 1949, da den var med i filmen 'Neptune's Daughter'.
Sangen vandt en Oscar for bedste sang i 1950.
Der er udgivet covers af sangen af blandt andre Lady Gaga, Michael Bublé, Tom Jones og Dean Martin.
Radiostation Radio 102 i Cleveland, Ohio, valgte at fjerne den fra stationen sidste år på grund af kritik af sangens tekst.
- Hvis man mener, som jeg, at der er en sammenhæng mellem kunst, musik, kultur, samfund og livet, så bliver mange ting i dag opfattet anderledes og måske krænkende, hvilket ikke var tilfældet, da julesangen udkom.
- Vi har set masser af sange og forfatterskaber fra fortiden, som bliver ændret - om det er teksten i en julesang eller at Pippi Langstrømpes far ikke længere må omtales som "negerkongen" i Astrid Lindgrens børnebøger, forklarer hun.
Generelt er der en stor opmærksomhed om disse ting i øjeblikket, og det er bestemt ikke ubegrundet.
Annemette Kirkegaard, lektor i musikvidenskabNår teksten i en julesang fra 40'erne i nutiden bliver beskyldt for at have referencer til daterape og bliver udlagt som en historie om en mand, der presser en kvinde mod sin vilje, så skyldes det ifølge Annemette Kirkegaard blandt andet, at #MeToo-bevægelsen står så stærkt.
- Man tager simpelthen skeen i den anden hånd og vil ikke finde sig i den slags.
Derfor kommer der også en baglæns effekt, som eksempelvis rydder op i fortidens sange.
- Generelt er der en stor opmærksomhed om disse ting i øjeblikket, og det er bestemt ikke ubegrundet, mener hun.
Læs også:Pharrell Williams er flov over sexistisk megahitFacebookTwitterKopier linkEmner:Astrid Lindgren (forfatter)|Jul|Københavns Universitet|Voldtægt|USA




https://www.dr.dk/nyheder/udland/kim-bildsoee-lassen-briterne-glaeder-sig-til-faa-et-valg

BrexitSe temaUdlandKim Bildsøe Lassen: Briterne glæder sig til at få et valgMange briter håber, at et valg kan bryde brexit-dødvandet, der har lammet britisk politik.
Brexit har fastlåst britisk politik.
Det kommende britiske valg kan byde på en vej frem, mener mange briter.
Af Sean Coogan30.
okt.
2019 kl.
12.
10Læs opBriterne har kurs mod et parlamentsvalg den 12.
december.
Overhuset forventes i dag at blåstemple Underhusets ja til et valg, og så er der udsigt til, at parlamentet i næste uge bliver suspenderet frem til valget.
Dermed er der skudt gang i valgkampen, hvor premierminister Boris Johnson siger, at der er brug for et nyt parlament for at få gennemført brexit, mens Labour-leder Jeremy Corbyn lover at gøre Storbritannien til et land for de mange i stedet for de få.
Læs også:Valgkampen er skudt i gang i Storbritannien: "Det er vores bedste chance for at stoppe Brexit"Og spørger man briterne, så er det den rigtige beslutning at gå til valg, fortæller Kim Bildsøe Lassen, DR's korrespondent i Storbritannien.
- Der er en fornemmelse - både i aviserne her til morgen og hos dem, jeg talte med i går - der indikerer, at dette er det rigtige for nationen, og det er rigtigt, at der sker noget, siger korrespondenten.
- Der har været en udfordring i at have et parlament med en regering, der langt fra har et flertal, og derfor har så svært ved at få sin politik i gennem.
Trætte af dødvandeDer er dog risiko for, at valget ikke ændrer situationen i parlamentet betydeligt, påpeger Kim Bildsøe Lassen.
- Men der er naturligvis også mulighed for, at et af de store partier i form af De Konservative eller Labour får så godt et valg, at de får et flertal, så de kan regere.
Den siddende konservative regering har ikke flertal i parlamentet, og det har ført til et dødvande i den politiske proces, siger Kim Bildsøe Lassen, som påpeger, at briterne ikke har tradition for mindretalsregeringer.
- Det fungerer ikke rigtigt i det britiske system - det har de sidste år vist med al tydelighed.
Det britiske valgsystem resulterer i millioner af spildte stemmer.
Få overblikket over briternes måde at gå til valg på her:- Så der er et håb hos mange om, at der er et af partierne, som kommer ud og er så stærkt, at det får mulighed for at gennemføre dets politik, så der reelt kommer til at være nogle beslutninger - at der sker noget i stedet for de evindelige diskussioner, som man har set i parlamentet, siger Kim Bildsøe Lassen.
Hos tabloidavisen Daily Mirror glæder man sig over muligheden for komme af med premierministeren.
- Vælgerne får endelig muligheden for at fyre hensynsløse Boris Johnson, lyder det fra avisen, der ikke lægger skjul på, hvor dens sympati i hvert fald ikke ligger.
Det samme kan siges om Daily Mail, hvor det dog er Jeremy Corbyn, der gøres til skurken, som vil ødelægge julen.
Kommer til at spille ind på brexitTrods regeringens ønske om at få brexit gennemført den 31.
oktober, har Boris Johnson måttet acceptere en fleksibel udskydelse af brexit til den 31.
januar.
Premierministeren håber, at valget kan give ham nogle flere mandater i Underhuset, så han kan få brudt dødvandet i parlamentet og få sin brexit-aftale i gennem.
Skulle De Konservative få flertal, kan man forvente, at Boris Johnsons regering vil sørge for, at briterne kommer ud af EU hurtigst muligt, fortæller Kim Bildsøe Lassen.
Læs også:Britiske aviser: Det mest afgørende valg i 40 år- Måske endda inden den 31.
januar, siger han med henvisning til den fleksible brexit-udskydelse, som EU har givet briterne.
Resulterer valget i en Labour-regering, er det dog sværere at svare kort og kontant på spørgsmålet om, hvad der sker med brexit, siger korrespondenten.
Hvad er det det indre marked og toldunionen?
Toldunionen fjerner tolden mellem EU-medlemslandene og fastsætter fælles ydre toldsatser.
EU forbyder medlemmer at forhandle handelsaftaler separat fra EU.
I stedet forhandles handelsaftaler kollektivt.
Det indre marked er et integreret fælles marked, der har til formål at fjerne handelshindringer, der ikke vedrører told.
Du kan læse meget mere om, hvorfor toldunionen er central i brexit-problematikken her.
Han peger på, at Labour vil forhandle en ny skilsmisseaftale med EU, som blandt andet indbefatter, at briterne vil forblive en del af toldunionen med EU.
- Så skal den aftale til en folkeafstemning, hvor valget bliver mellem den og at blive i EU.
Processen med at forhandle en ny aftale hjem, få den gennem parlamentet og så til folkeafstemning er mildest talt en længere en af slagsen.
- Hvis Labour kommer til magten, vil man se en fortsættelse af brexit-diskussionerne og folkeafstemningsspørgsmålet, som kommer til at vare det meste af året, siger korrespondenten.
- Jeg tror, at det er en af de ting, som Labour-folkene får en smule svært ved at sælge til folk, når de går ud og banker på døre i den kommende tid.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|Det Konservative Folkeparti|EU-forhold




https://www.dr.dk/sporten/tennis/ukrainer-fortsaetter-sejrsstime-er-klar-til-semifinale-i-saesonfinalen

TennisUkrainer fortsætter sejrsstime: Er klar til semifinale i sæsonfinalenElina Svitolina slog Simona Halep og er nu oppe på otte sejre i træk ved sæsonfinalerne.
Elina Svitolina er i semifinalen i Kina.
Sidste år vandt hun turneringen, og hun er nu oppe på otte sejre i træk i sæsonfinalen.
30.
okt.
2019 kl.
14.
12 | opdateret 30.
okt.
2019 kl.
15.
43Læs opElina Svitolina er klar til semifinalen i tenniskvindernes sæsonfinale, WTA Finals, der spilles i Kina.
Ukraineren besejrede Simona Halep i to sæt med 7-5 og 6-3 og har dermed vundet sine første to kampe i gruppen, hvor alle spillere skal spille tre kampe.
Efter to sejre uden at afgive sæt er Svitolina allerede nu sikker på at slutte på en af de to øverste pladser i gruppen og har dermed sikret sig avancement til semifinalen.
Hun vandt turneringen sidste år og er med onsdagens sejr oppe på otte på stribe i sæsonfinalerne.
Svitolina grundlagde sejren ved at vinde et tæt første sæt, der varede i næsten en time.
Simona Halep tabte i to sæt til Elina Svitolina med cifrene 7-5 og 6-3.
Ukraineren lagde hårdt ud og tog de første tre partier, men Halep var ikke rystet og tog sig af de næste tre.
Herefter holdt begge spillere deres serv, indtil Svitolina var foran 6-5.
Halep var tvunget til at holde sin serv for at holde sættet i live, men det gik galt for rumæneren, der blev brudt rent og måtte se sættet glide af hænde.
Bukkede ikke under for pressetHalep fik chancen for at komme tilbage, da hun brød Svitolinas serv i andet sæt og kom foran 2-1.
Men den regerende mester svarede igen med det samme og brød rumænerens serv på ny til stillingen 5-3.
Herefter kunne Svitolina serve sejren hjem, og selv om Halep havde to breakbolde, stod ukraineren for presset og spillede sig videre i den økonomisk lukrative turnering.
I onsdagens anden kamp i gruppen vandt Karolína Plísková fra Tjekkiet over canadiske Bianca Andreescu, efter sidstnævnte måtte trække sig med en knæskade efter første sæt.
Det var endt med 6-3 til Pliskova.
Dermed er Andreescu uden chance for at gå videre.
Fredag tørner Halep og Pliskova sammen i en direkte kamp om den anden semifinaleplads.
Begge har vundet en kamp hidtil i gruppen.
/ritzau/FacebookTwitterKopier linkEmner:Elina Svitolina (tennisspiller)|Karolina Pliskova (tennisspiller)|Tennis|Canada|Kina




https://www.dr.dk/nyheder/indland/mari-ann-har-kraeft-men-kan-ikke-faa-ny-medicin-det-er-ens-haab-der-bliver-slukket

Medicin for milliarderSe temaIndlandMari-Ann har kræft, men kan ikke få ny medicin: ’Det er ens håb, der bliver slukket’Prisen blev afgørende for anbefaling om, at kun hver femte kvinde med æggestokkræft kan få ny medicin.
Af Signe Kammersgaard Müller, Sine Pam og Signe Heiredal (grafik)30.
okt.
2019 kl.
06.
59Læs opPiller, der uden rabatter koster op mod 1.
000 kroner stykket, og som kan bruges til at behandle patienter med æggestokkræft.
Æggestokkræft er en af de alvorligste kræftformer for kvinder, men det er alligevel ikke alle patienter, der kan få den nye medicin.
Regionernes medicinråd, som siden 2017 har vurderet al ny medicin i forhold til både pris og effekt, har nemlig kun anbefalet medicinen til kvinder med æggestokkræft, som samtidig har en særlig genfejl.
En genfejl, som cirka 20 procent har.
73-årige Mari-Ann Petersen er ikke en af dem.
- Det er dyr medicin, men det er en skingrende uretfærdighed, at man af sparehensyn fravælger 80 procent af kvinder med den samme sygdom, mener hun.
Læs også:Ny medicin bliver ofte afvist: ’Et forhandlingsspil, hvor patienterne taber’En lumsk sygdomDet er en solskinsdag i sommeren 2017, da Mari-Ann Petersen første gang mærker noget underligt.
Hun er på legeplads med sine to børnebørn, og de hopper på trampolin.
- Der var sådan en tyngdefornemmelse i maven, hver gang jeg hoppede, husker hun i dag.
Fakta om æggestokkræftKræft i æggestokkene er den fjerdehyppigste kræftdødsårsag hos kvinder i Danmark.
Omkring 377 kvinder dør årligt af sygdommen.
Der diagnosticeres omkring 550 nye tilfælde pr.
år, og omkring 4.
600 kvinder lever med diagnosen.
4 ud af 10 kvinder, der får stillet diagnosen, overlever i 5 år.
Sygdommen rammer oftest voksne – og er mest almindelig hos personer i 65-75-årsalderen.
Kilder: Medicinrådet og Kræftens BekæmpelseHun går til læge flere gange, og hun bliver også sendt til gynækolog.
Men det er først over et halvt år og mange lægebesøg senere, at man finder ud af, hvad hun fejler.
Mari-Ann Petersen har kræft i æggestokkene.
Og kræften har spredt sig, for på billederne fra scanningen ligner det, at hun har en stor vandmand, der blopper rundt i maven.
Hun har både sin datter og svigersøn med.
De holder hende i hånden, mens lægen overbringer beskeden.
10 dage senere vågner hun op på en hospitalsstue efter en otte timer lang operation.
Kirurgerne har fjernet både hendes æggestokke, livmoder, blindtarm og fedtforklædet, der hænger ned fra tyktarmen.
Læge: Ny medicin er den bedste behandlingMari-Ann Petersens historie er typisk for kvinder med æggestokkræft.
Sygdommen bliver opdaget sent, fordi symptomerne i begyndelsen er vage, og når diagnosen endelig stilles, er kræften fremskreden og har spredt sig.
Selv om man opererer og efterfølgende giver kemoterapi, vender sygdommen for langt de fleste tilbage.
Helt op til 80 procent af kvinderne får tilbagefald inden for to til tre år, og derfra går det kun én vej.
- Kræften vil blive ved med at vende tilbage, og efter fem år er der ikke mange, der overlever.
Sådan har det været i mange år, siger Mansoor Mirza, der er overlæge på Rigshospitalet og blandt Europas førende eksperter inden for æggestokkræft.
Mari-Ann Petersen er patient hos Mansoor Mirza, og han ville gerne kunne behandle hende med den nye medicin.
Artiklen fortsætter under videoen.
Mansoor Mirza har stået i spidsen for flere forskellige forskningsstudier, hvor man forsøger at forbedre behandlingsmulighederne for kvinder med æggestokkræft.
Han har også ledet et studie med de piller, du så i starten af denne artikel.
Pillerne virker ved, at de forlænger tiden mellem tilbagefald.
Det vil sige, at sygdommen kan holdes i ro i længere tid ad gangen, og man kan forlænge de perioder, hvor kvinderne med æggestokkræft er fri for behandling med kemoterapi.
Effekten af medicinen er klart bedst for kvinder, der også har en genfejl, der kaldes BRCA-genfejl.
Her giver medicinen omkring 15 måneders ekstra tid, hvor sygdommen er i ro.
For kvinder som Mari-Ann Petersen, der ikke har genfejlen, er det knap et halvt år ekstra, man kan holde sygdommen i ro.
Men det er stadig en væsentlig effekt, mener Mansoor Mirza, og derfor forstår han ikke Medicinrådets beslutning om kun at anbefale medicinen til de patienter, der har den særlige genfejl.
- Det er meget frustrerende, at jeg kun må give behandlingen til mine patienter med genfejl.
Fagligt mener jeg, at den her behandling i dag er den bedste behandling for alle mine patienter med æggestokkræft, siger han.
Læs også:England anbefaler medicin, som Danmark siger nej til: 'Et lotteri for patienterne'Hvornår banker døden på?
For Mari-Ann Petersen bliver operationen og den efterfølgende kemoterapi heller ikke afslutningen på hendes kræftsygdom.
Allerede i februar 2019 får hun sit første tilbagefald og kommer igen i behandling med kemoterapi.
I dag går hun til opfølgende behandling hver tredje uge, og hver tredje måned skal hun med scanning og blodprøver kontrolleres for, om kræften fortsat er i ro, eller om den er begyndt at vokse igen.
- Det værste er den uvished, man har hver tredje måned, når man skal scannes.
Man kan næsten ikke tænke.
For hvis det nu er kommet igen, kan det så behandles denne gang?
Eller er det nu, døden begynder at banke rigtig hårdt på?
, siger hun.
Mari-Ann Petersen går i øjeblikket til opfølgende behandling på sin kemoterapi.
Hver tredje uge skal hun besøge onkologisk ambulatorium på Rigshospitalet og sidde med et drop i armen i en halv time.
Hvis Mari-Ann Petersen kunne få de nye piller, ville det være nu, hun skulle have dem.
Og hun ville ønske, at det var en mulighed.
For hver eneste måned, hvor kræften kan holdes nede, tæller.
- Da jeg hørte, at jeg ikke kunne få medicinen, var det et håb, der blev slukket.
Det ville give mig en ro og et bedre liv, hvis tilbagefaldene blev udskudt.
Så meget koster den nye medicinIfølge de beregninger, som ligger til grund for Medicinrådets beslutning, koster behandlingen med den nye medicin omkring 700.
000 kroner om året for en patient uden BRCA-genfejl og omkring 900.
000 kroner om året for en patient med BRCA-genfejl.
Prisen er dog baseret på en såkaldt listepris på medicinen og tager ikke højde for eventuelle rabatter.
Den reelle pris kan derfor være lavere.
Kilde: MedicinrådetFagudvalg: Medicinen er pengene værdOg medicinen ville faktisk også give patienter, der ligesom som Mari-Ann Petersen ikke har BRCA-genfejl, bedre mulighed for, at den næste behandling med kemoterapi lykkes.
- Generelt er det sådan, at jo længere tid vi kan holde patienterne fri for sygdommen, jo større chance er der for at få gevinst ved at give den næste behandling med kemoterapi, forklarer Jørn Herrstedt, der er professor og overlæge ved Sjællands Universitetshospital.
Han var også formand for det lægefaglige udvalg i Medicinrådet, som i sin tid vurderede effekterne af den nye medicin, før rådet tog stilling til, om medicinen skulle tages i brug.
Jørn Herrstedt forstår udmærket, at der er en samfundsøkonomisk udfordring i forhold til at få råd til al den nye, dyre medicin, der kommer.
Alligevel anbefalede fagudvalget medicinen til kvinder både med og uden BRCA-genfejl – også selv om der er forskel på effekten.
- Effekten er signifikant, og knap 6 måneder med sygdommen i ro har en betydning for den enkelte patient.
Så jeg synes faktisk, at det er pengene værd, men det er jo ikke mig, der sidder på pengekassen, siger Jørn Herrstedt.
Medicinudgifter eksplodererPengekassen styres af regionerne, og de har gennem mange år set udgifterne til medicin på sygehusene stige markant.
Og når udgifterne til medicin stiger, må hospitalerne spare andre steder, for eksempel ved at fyre medarbejdere eller lukke sengeafsnit.
Derfor prøver man nu at få udgifterne til medicin under kontrol.
Hver niende krone på hospitalerne går til medicinDet er en af hovedårsagerne til, at man i 2017 etablerede Medicinrådet, som altså ikke alene kigger på en lægefaglig vurdering af, hvor godt medicinen virker på patienterne, men også på hvor dyr den er.
Læs også:Ny medicin bliver ofte afvist: ’Et forhandlingsspil, hvor patienterne taber’Og her fastholder formand for Medicinrådet Jørgen Schøler Kristensen, at man har truffet den rette beslutning i forhold til den nye medicin til kvinder med æggestokkræft.
- I begge grupper kan det have værdi, men i den gruppe med genfejl har det klart større værdi.
Når så omkostningerne kommer med ind, og vi i rådet beslutter, så siger man: Vi har to grupper, og i den ene er der meget stor effekt for omkostningen, i den anden er der klart mindre effekt.
Derfor kan udfaldet blive forskelligt, siger Jørgen Schøler Kristensen.
Forbereder sig på dødenTilbage på Frederiksberg prøver Mari-Ann Petersen at leve livet så frit som muligt trods sin kræftsygdom.
Hun er frivillig på Børnenes Museum, går til fitness og passer børnebørnene, selv om de er blevet større og ikke vil ”passes” længere.
- Hvordan kan jeg, der føler mig rask, pludselig dø om tre år?
Jeg forstår det simpelthen ikke.
Og det er måske også meget godt.
Fordi så gør man som man plejer og lever livet, siger hun.
Medicin for milliarderUdgifterne til medicin i Danmark eksploderer.
Priserne på ny medicin stiger, og samtidig er der både flere, der bliver syge, og flere, der får behandling.
Men har vi råd til det hele?
Se temaets andre artikler her.
Men livet er alligevel ikke helt det samme.
For eksempel prøver hun at forberede sig på døden.
Hun har lavet papirer og forberedt det praktiske, for det havde hendes egen mor ikke gjort, og den situation skal hendes datter ikke stå i.
- Jeg har også prøvet at tænke på døden.
Altså hvordan er det?
Hvordan får man det?
Fordi jeg har en fornemmelse af, at jo bedre rustet man er til at møde døden, jo bedre er det.
Både for mig – og jeg er slet ikke klar endnu – men også for mine efterladte.
De kan selvfølgelig ikke undgå sorgen, men måske kan de tænke på den på en god måde.
Mari-Ann Petersen ved godt, at kræften på et tidspunkt nok ville koste hende livet, uanset om hun fik den nye medicin eller ej.
Men hun forstår ikke, hvordan vi er endt i en situation, hvor der ikke er råd til medicin, der virker.
- Vi er et rigt land, så hvorfor har vi ikke råd til at behandle syge mennesker?
Jeg har betalt skat hele mit liv, siden jeg var 15, og jeg har bidraget til samfundet i mange, mange år.
Nu er jeg gammel, og jeg er blevet syg, og jeg vil gerne have hjælp fra det samfund, jeg har puttet penge ind i.
Men det kan jeg ikke få.
FacebookTwitterKopier linkEmner:Kræft|Medicin|Medicinrådet|Rigshospitalet|Frederiksberg




https://www.dr.dk/nyheder/udland/britiske-aviser-det-mest-afgorende-valg-i-40-ar

UdlandBritiske aviser: Det mest afgørende valg i 40 årDer har aldrig været så meget på spil, som når briterne skal stemme i december, skriver britiske aviser.
Speaker i Underhuset, John Bercow, under afstemningen om et parlamentsvalg.
Det vigtigste valg i 40 år, skriver britiske aviser.
(Foto: Handout .
© Scanpix)30.
okt.
2019 kl.
05.
47Læs opNår briterne 12.
december skal afgive deres stemme ved det parlamentsvalg, som tirsdag blev stemt igennem i det britiske Underhus, vil der være historisk meget på spil.
Sådan lyder det enstemmigt fra lederskribenterne på en række af Storbritanniens største aviser.
- Dette er det vigtigste parlamentsvalg i 40 år – muligvis siden krigen.
Resultatet vil definere vores land i den næste generation, skriver Daily Mails lederskribent.
Dette er det vigtigste parlamentsvalg i 40 år – muligvis siden krigen.
Resultatet vil definere vores land i den næste generationLeder i avisen Daily MailDen britiske tabloidavis fremhæver, at premierminister Boris Johnson har formået at få en brexitaftale på plads med EU - og fået den godkendt i Underhuset.
Derfor bør vælgerne give ham chancen for at gennemføre planen, lyder det fra Daily Mail.
'Der har aldrig været så meget på spil'Lederskribenten på The Sun mener ligeledes, at parlamentsvalget bliver "nervepirrende" og "det mest af afgørende i vores levetid".
- Det giver Storbritannien et fundamentalt valg: Kapitalisme og et gennemført brexit eller marxistisk ekstremisme, en tilbagerulning af brexit og en mulig opbrydning af Storbritannien.
Der har aldrig været så meget på spil.
The Sun henviser til, at meningsmålinger har vist, at oppositionspartiet Labour kun kan vinde et flertal, hvis partiet får støtte fra Liberaldemokraterne og Det Skotske Nationalparti (SNP).
- Det vil medføre en ny folkeafstemning om både brexit og skotsk uafhængighed, skriver avisen, som mener, at begge dele vil være katastrofalt for Storbritannien.
Et fundamentalt valg: Kapitalisme og et gennemført brexit eller marxistisk ekstremisme, en tilbagerulning af brexit og en mulig opbrydning af Storbritannien.
Der har aldrig været så meget på spil.
Leder i avisen The SunDaily Mirror håber på magtskifteOmvendt mener The Daily Mirror, at valget bliver briternes mulighed for et tiltrængt magtskifte.
- Johnson går ind i valgkampen som en fiasko, som den konservative premierminister, som lovede et brexit inden 31.
oktober og fejlede, skriver avisens lederskribent.
- 12.
december får vi en fantastisk mulighed for at give dystre Johnson og De Konservative sparket og give Jeremy Corbyn (Labours leder, red.
) posten.
Mest af alt er det en mulighed for at stemme for en positiv forandring de næste fem år.
Ifølge avisen The Times er det lidt af et sats fra Boris Johnsons side, at der nu udskrives valg.
Han håber ifølge avisen på, at vælgerne vil straffe oppositionen - og ikke ham - for at han ikke har kunnet levere et brexit inden 31.
oktober.
Samtidig mener avisens lederskribent, at det havde været bedre, hvis valget først blev afholdt, efter at briterne havde forladt EU.
For et valg inden vil skabe risiko for, at dødvandet i britisk politik fortsætter.
- Dermed kunne valgkampen fokusere på andre presserende emner.
Som det er nu, vil landet gå til valg på et tidspunkt, hvor landet aldrig har været mere splittet, og hvor alle brexit-mulighederne fortsat er på bordet.
/ritzau/FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|Valg og folkeafstemninger|Daily Mail




https://www.dr.dk/sporten/fodbold/faelles-vm-bud-begejstrer-minister-det-er-nordisk-samarbejde-naar-det-er-bedst

FodboldFælles VM-bud begejstrer minister: ’Det er nordisk samarbejde, når det er bedst’Minister ser store muligheder i et fælles nordisk VM i kvindefodbold om otte år.
Danmark har før vist, at vi kan samle mange tilskuere til kvindefodbold.
Her er det ved opgøret mod Holland sidste år.
Af Niklas Brandt Pedersen30.
okt.
2019 kl.
07.
02Læs opFlere end 1,1 million tilskuere sad klar til at heppe på verdens bedste spillere, da sommerens VM i kvindefodbold løb af stablen i Frankrig.
Står det til Dansk Boldspil-Union og deres nordiske forbundskollegaer, skal fodboldfansene dog i 2027 rejse en tand længere nordpå for at følge deres hold.
Tidligere tirsdag præsenterede de nordiske fodboldforbund nemlig deres plan om at få VM til Danmark, Sverige, Norge, Finland, Island og Færøerne for Nordisk Råd, som er samlet i Stockholm.
Det var en idé, der gik rent ind hos politikerne, fortæller den danske minister for nordisk samarbejde, Mogens Jensen (S), der var med på mødet.
- Der er stor begejstring for det her.
Ikke mindst fra Færøernes samarbejdsminister, Kaj Leo Johannesen, som er gammel målmand på det færøske landshold.
Han sagde straks, at det her er en blændende ide, og så brød salen ud i klapsalver.
Så der var stor opbakning, siger Mogens Jensen.
En plan om at afholde VM i alle de nordiske lande kan næppe glæde nogen mere end netop en minister for nordisk samarbejde.
- Det er en rigtig spændende og god idé.
Det er nordisk samarbejde, når det er bedst, hvor vi går sammen om at løfte den her slags store sportsbegivenheder og på den måde også får brandet Norden på en rigtig god måde.
Så det er et godt initiativ, siger Mogens Jensen.
Læs også:Fodbold-VM på vej til Danmark?
Nordiske lande vil være værter for kvinde-VM i 2027VM i kvindefodbold har aldrig haft mere end én værtsnation i de første otte udgaver af turneringen.
Mogens Jensen frygter dog ikke, at seks værtslande vil blive et minus for det fælles nordiske bud.
- Så er Norden som område jo geografisk set heller ikke større.
Det er til at have med at gøre i forhold til at fordele kampene.
Vi har jo før vist, at Norden er rigtig gode til at arbejde sammen om store projekter, så det er jeg slet ikke i tvivl om, at man kan løse, siger ministeren.
VM har da også tidligere været afholdt i lande som Canada, Kina og USA, der alle arealmæssigt er langt større end Norden.
Der er stor begejstring for det her.
Ikke mindst fra Færøernes samarbejdsminister Kaj Leo Johannesen, som er gammel målmand på det færøske landsholdMogens Jensen (S), minister for nordisk samarbejde, fiskeri, fødevarer og ligestillingFor at buddet skal have en chance, er det dog altafgørende med politisk opbakning fra alle nordiske lande, vurderer DBU’s formand Jesper Møller.
- Vi kan ikke sende en ansøgning afsted, uden at den er underskrevet med garantier fra regeringerne.
Derfor er det også vigtigt med interesse og opbakning fra Nordisk Råd, siger DBU-formanden.
Lande, der overvejer at afholde VM i 2027Norden (Danmark, Sverige, Norge, Finland, Island, Færøerne)USAHollandChileDet vil Mogens Jensen nu arbejde for fremadrettet i samarbejde med sine nordiske kollegaer.
- I Nordisk Ministerråd kan vi gøre det, vi kan, for at være med til at skabe rammerne for projektet.
Nu handler det om at bakke ideen op og give opbakning til fodboldforbundene, og det lader det til, at vi er enige om, siger Mogens Jensen.
FIFA beslutter først næste år, hvem der skal afholde VM i 2023.
Derfor må de nordiske fodboldfans vente helt op til fem år, før det bliver offentliggjort, om Norden får held til at afholde VM i 2027.
DBU er i øjeblikket også i gang med at undersøge muligheden for at afholde EM i kvindefodbold to år tidligere i 2025.
FacebookTwitterKopier linkEmner:Mogens Jensen (politiker)|Socialdemokraterne|Fodbold|Færøerne|Nordisk Råd




https://www.dr.dk/nyheder/penge/flere-kunder-skal-betale-have-penge-staende-i-sydbank

PengeFlere kunder skal betale for at have penge stående i SydbankBanken skærer også i antallet af medarbejdere for at reducere sine udgifter.
Kunder, der har mere end 750.
000 kroner stående på kontoen i Sydbank, skal fremover betale 0,75 i rente.
Michelle Hald30.
okt.
2019 kl.
08.
42 | opdateret 30.
okt.
2019 kl.
10.
15Læs opSydbank skærer i antallet af medarbejdere og sænker grænsen for, hvornår private skal betale for at have penge i banken.
Det oplyser banken i sit regnskab onsdag morgen.
Sydbanks administrerende direktør, Karen Frøsig, forventer dog ikke at skulle fyre medarbejdere.
- Vi skal tilpasse vores omkostninger.
Det betyder selvfølgelig skal være færre medarbejdere.
Men som jeg lige har stået og sagt til bankens medarbejdere, så tror jeg, vi kommer til at klare det ved naturlig afgang, siger hun.
Sydbank varsler fyringer efter et regnskab, hvor bankens indtjening er faldet i årets første ni måneder.
Sydbank havde en indtjening på i alt på 2,9 milliarder kroner i første til tredje kvartal af 2019.
Det er syv procent lavere end i samme periode i 2018.
- Det kommer ikke som et chok for mig.
Jeg har hen over efteråret været tilbageholdende med nyansættelser.
Når vi går ud af næste år, vil vi sikkert være 75 færre medarbejdere, siger Karen Frøsig.
Banken præsenterer i forbindelse med regnskabet en plan, der skal øge indtægterne og fjerne nogle af bankens udgifter.
Det skal blandt andet ske ved medarbejderreduktionen, og derudover vil Sydbank spare ved at sammenlægge flere funktioner.
Flere skal betale negative renterFor at tjene flere penge har Sydbank besluttet, at flere kunder skal betale negative renter for de penge, som de har stående i banken.
Kunder, der har mere end 750.
000 kroner i banken, skal fremover betale for at have pengene stående i banken.
Derudover ændrer Sydbank gebyrer på blandt andet betalingskort.
Hidtil har banken opkrævet negative renter for indskud over 7,5 millioner kroner for privatkunder.
Det blev indført i august i år.
Men grænsen bliver nu ændret, så grænsen fremover går ved 750.
000 kroner.
Renten her bliver på minus 0,75 procent.
Karen Frøsig kan ikke udelukke, at grænsen på et tidspunkt bliver flyttet endnu længere ned.
- Der er ingen, der ved, hvad der sker.
Det afhænger helt af udviklingen i samfundet, siger hun.
Samtidig ændrer banken renten for erhvervskunder til samme sats.
Læs også:Frygter du minusrenter på din bankkonto?
Her er tre rådFacebookTwitterKopier linkEmner:Karen Frøsig (erhvervsleder)|Sydbank|Økonomi|Arbejdsmarked|Pengeinstitutter




https://www.dr.dk/nyheder/regionale/oestjylland/frost-driller-igen-letbanen-nu-er-der-krisemoede

Aarhus LetbaneSe temaØstjyllandFrost driller igen letbanen: Nu er der krisemødeIgen i dag aflyser letbanen mange afgange på grund af kolde køreledninger.
Mange letbaneafgange er igen i dag aflyst på grund af kolde køreledninger.
Der er nu indkaldt til krisemøde.
Af Signe Haugaard Simonsen30.
okt.
2019 kl.
09.
06 | opdateret 30.
okt.
2019 kl.
15.
35Læs opMange letbanepassagerer i Østjylland kunne igen i dag starte morgenen med frustrationer og aflysninger.
Efter endnu en nat med temperaturer under frysepunktet, er letbanens køreledninger her til morgen igen så kolde, at flere afgange er blevet aflyst.
Det drejer sig om strækningen mellem Hornslet og Grenaa.
Klokken 9.
27 melder letbanen, at togene igen kører mellem Aarhus og Odder, samt Aarhus og Hornslet.
Det er nu anden dag i træk, at kolde køreledninger er skyld i aflysninger.
Derfor deltager blandt andet direktør for Aarhus Letbane Michael Borre i et krisemøde fra klokken 8.
00 for at finde en løsning, så det ikke sker igen de næste dage, oplyser han til Tv2 Østjylland.
I går fortalte direktøren for letbanen, Michael Borre, til DR, at hjælpen først kommer til januar.
- Desværre er indkøbet af det nye materiel ikke en del af det oprindelige projekt.
Det er noget, vi har måtte bestille hjem efterfølgende.
Og der er lidt lang leveringstid, sagde han.
DR forsøger at få en kommentar fra direktør Michael Borre efter mødet.
Opdateret med driftsinformation.
FacebookTwitterKopier linkEmner:Jylland|Togtrafik|Aarhus|Aarhus Letbane|Jernbaneanlæg




https://www.dr.dk/sporten/fodbold/hvis-ada-hegerberg-goer-som-hun-plejer-skriver-den-norske-maalmaskine-historie-mod

FodboldHvis Ada Hegerberg gør, som hun plejer, skriver den norske målmaskine historie mod Fortuna HjørringEn af norsk fodbolds største stjerner kan i en alder af 24 år slå rekorden for flest mål i kvindernes Champions League.
Af Emil Halkier30.
okt.
2019 kl.
08.
50Læs opSom 16-årig scorede Ada Hegerberg fem gange på 41 minutter i en kamp for den norske ligaklub Stabæk.
- Jeg gør bare mit job, og det er at score mål, sagde den norske teenager dengang til TV2 Norge med et smil.
Hvis man skærer helt ind til fodboldbenet, er det vel også en angribers fremmeste opgave.
At få netmaskerne til at blafre, forstås.
Siden målfesten i 2012 har Ada Hegerberg har haft mange - rigtig mange - gode dage på kontoret.
I dag kan nordmanden nemlig skrive historie i europæisk kvindefodbold, når hun med Olympique Lyon spiller returkamp mod danske Fortuna Hjørring i Champions League-ottendedelsfinalerne.
BLÅ BOG Ada HegerbergAda Martine Stolsmo Hegerberg10.
juli 1995 (24 år)AngriberSpiller i Olympique LyonTidligere klubber: Kolbotn, Stabæk og Turbine PotsdamHar spillet 66 kampe for det norske landshold og scoret 38 målI det omvendte opgør kom Hegerberg på tavlen efter et straffespark, hendes 51.
mål i den europæiske klubturnering, og hun tangerede dermed tyske Anja Mittags hidtidige rekord i den franske 4-0 sejr.
Dermed kan Fortuna Hjørring fra første parket blive vidne til historieskrivning.
Ja, man kan vel næsten sige, at det gør de, forudsat at Ada Hegerberg opretholder sit målgennemsnit for karrieren.
233 klubkampe med 240 mål til følge.
Alene i Champions League har nordmanden lavet sine 51 mål på blot 50 kampe.
Ikke at det med målrekorder overhovedet bekymrer nordmanden, gav Hegerberg udtryk for, da hun i december sidste år vandt kvindernes Ballon d'Or (den gyldne bold, red.
).
- Jeg tænker ikke så meget over, hvor mange mål jeg kommer til at score.
Jeg arbejder virkelig hårdt og forbereder mig godt til den kommende sæson.
Jeg ved, at når jeg er velforberedt, når jeg har arbejdet hårdt, så kommer resultaterne også, sagde Ada Hegerberg til The Guardian.
'Ved du, hvordan man twerker?
'Da Ada Hegerberg trådte frem på scenen, modtog den gyldne bold og blev kåret til verdens bedste, var det en førstegangsoplevelse for kvindefodbolden.
Første gang, at de bedste kvindelige fodboldspillere var indviet i prisudelingen.
Den franske dj Martin Solveig stjal imidlertid mange af overskrifterne, da han under overrækkelsen fik spurgt Ada Hegerberg om hun vidste, hvordan man twerker.
Koldere end en norsk vinterdag svarede angriberen "nej".
Solveigs opførsel var både "mærkelig" og "unødvendig" sagde den danske landsholdsanfører Pernille Harder efterfølgende til DR Sporten.
- Det kom ud af kontrol, og jeg vil gerne have fokus til at være på det historiske øjeblik for Ballon d'Or, og hvad det betød for mig, lød det fra Hegerberg selv om episoden.
Et skridt frem og to tilbage for kvindefodboldens udvikling, som Ada Hegerberg på sin egen måde har gjort sig til ambassadør for.
Ada Hegerberg og den franske DJ Martin Solvieg på scenen under Ballon d'Or-prisuddelingen i december.
 Lyon-angriberen jubler i Hjørring efter sit 51.
mål i kvindernes Champions League-turnering.
1 / 2Ada Hegerberg og den franske DJ Martin Solvieg på scenen under Ballon d'Or-prisuddelingen i december.
1 / 2Lyon-angriberen jubler i Hjørring efter sit 51.
mål i kvindernes Champions League-turnering.
2 / 2Angriberen ville være selvskrevet i enhver landsholdstrup, også den norske, men i 2017 tog Lyon-spilleren beslutningen om, at hun ikke længere ville repræsentere sit hjemland.
Hun mente ikke, at Norge prioriterede kvindernes landshold tilstrækkeligt.
- Jeg ville ikke være den spiller, jeg er i dag, hvis jeg ikke stod ved mine principper, og hvad jeg tror på.
Det er nemt at tabe sig selv på vejen, og du er nødt til at træffe nogle svære valg, hvis du skal være tro mig dig selv, sagde Hegerberg.
Tiden med det norske landshold havde knækket verdensstjernen.
- Jeg havde mareridt efter at have været afsted med landsholdet.
Sådan skal det ikke være.
Hvis du vil bedrive noget i livet, er du nødt til at træffe valg, sagde Ada Hegerberg i et interview med Morgenbladet og fodboldmagasinet Josimar.
Det gjorde hun så, Hegerberg.
Traf et valg og kvittede nationaldragten.
Mareridtene forsvandt, og faktisk valgte det norske fodboldforbund efterfølgende at fordoble midlerne til kvindelandsholdet.
Målmaskinen står dog ved sit valg og har siden ikke spillet en landskamp for Norge.
Uhyggelig god i den blinde vinkelI europæisk kvindefodbold er der på klubsiden i disse år mægtige Olympique Lyon og så alle de andre.
Franskmændene har vundet Champions League fire sæsoner i træk, og derfor vidste Fortuna Hjørring-spillerne godt, at årets europæiske fodboldfærd formentlig nåede sin endestation i ottendedelsfinalen, da Lyon kom op af lodtrækningsbowlen.
© ScanpixAda Hegerbergs meritterTitler:5 x fransk mester (2014-15, 2015-16, 2016-17, 2017-18, 2018-19)4 x fransk pokalvinder (2014-15, 2015-16, 2016-17, 2018-19)4 x UEFA Women's Champions League-vinder (2015-16, 2016-17, 2017-18, 2018-19)Norsk pokalmester (2012)Personlige meritter:Kåret af UEFA til Europas bedste kvindelige fodboldspiller (2016)Vinder af Ballon d'Or Féminin (2018)Udnævnet til årets fodboldspiller af BBC (2017 og 2019)0-4 cifrene i det første opgør indikerer da heller ikke, at nordjyderne har store chancer, når de i aften træder ind på græsset i Frankrig.
En svær udebane, hvor Fortunas midterakse i forsvaret, Laila Himle og Sara Holmgaard, får travlt med at passe Ada Hegerberg op.
Det kan FC Nordsjællands Line Røddik skrive under på.
Tilbage i 2016 spillede den danske forsvarsspiller en halv sæson i Lyon og delte mange gange ugentligt træningsbane med nordmanden.
- Hegerberg er svær at dække op.
Hun er god til at lægge sig i den blinde vinkel og så lige stikke foran, når bolden kommer, siger Line Røddik til DR Sporten.
- Og så er hun målfarlig.
Hun er træfsikker, og bolden bliver altså sat i mål.
Dengang var Ada Hegerberg i starten af tyverne, men viste allerede tydeligt, at hun var en verdensstjerne i svøb.
Særligt angriberens indstilling til fodboldtilværelsen imponerede Røddik.
For man kan komme langt med talent, men hvis det ikke følges op af viljen til at gå den ekstra mil, når man ikke Hegerbergs højder.
- Jeg var slet ikke i tvivl om, at hun stillede store krav til sig selv.
Hun ville bare blive bedre, hun ville arbejde hårdt på træningsbanen.
Hver gang hun gik på banen, var det for at udvikle sig.
Det tror jeg også er én af grundene til, at hun er kommet så langt, siger Line Røddik.
Hegerberg er i en alder af 24 år nået langt, og i aften kan den norske angriber tage endnu et skridt ind i historiebøgerne, hvis hun gør netop det, hun har vist sig så uhyggeligt god til.
At score mål.
Opgøret mellem Fortuna Hjørring og Olympique Lyon spilles i aften i Frankrig med kampstart klokken 16.
30.
Du kan se opgøret på TV3 Sport.
FacebookTwitterKopier linkEmner:Pernille Harder (fodboldspiller)|Fortuna Hjørring|Lyon|Fodbold|Frankrig




https://www.dr.dk/nyheder/indland/kulturarv-og-sommerminder-klitten-er-mere-end-en-bunke-sand

IndlandKulturarv og sommerminder: Klitten er mere end en bunke sandI weekenden fladmaste en bulldozer klitten ved Skagen Sønderstrand.
Nabo er rystet.
Sådan ser den nu skrællede klit ved Sønderstrand ud.
(Foto: SØ?
REN SCHNOOR © Scanpix)Af Sophie Bavnhøj og Cathrine Lakmann30.
okt.
2019 kl.
19.
13Læs opKendte malere har portrætteret den, danskerne har skålet i skyggen af den i sommerferier og naboer har nydt udsigten fra dens top.
Men nu har klitten været udsat for hærværk.
Forbudt på klitterneSom udgangspunkt er det forbudt at lave indgreb i og på klitfredningslinjen.
Derfor må du ikke gøre følgende:Opføre nye bygninger, ændre og udvide eksisterende bygninger og bygge terrasser eller trapper.
Opstille camping- eller skurvogne og opsætte hegn, master, stativer, skilte med mere.
Ændre på terrænet ved at flytte, fjerne eller tilføre jord og sten.
Henlægge haveaffald og plante træer og buske.
Udstykke eller foretage arealoverførsel, så der opstår nye skel.
Kilde: KystdirektoratetI weekenden kørte ukendte gerningsmænd noget, der ligner en gummiged over et 100 meter langt fredet klitområde ved Sønderstrand i Skagen.
Årsagen er ligeså ukendt som synderne, og det efterlader Poul Nedergaard Jensen i chok.
- Jeg er grædefærdig.
At nogen kan finde på den slags ting, siger han.
Han bor to minutters gang fra den barberede klit, som han næsten dagligt går forbi for at nyde udsigten.
- Det her er ikke noget, vi naboer glemmer.
Klitten er en del af det kulturmiljø, som landskabet består af.
Den er dannet gennem hundreder af år.
Og den skal man ikke pille ved, mener han.
Klitten ved Sønderstrand er ligesom det meste af Jyllands vestkyst fredet.
Men oveni har den store sandbanke i Skagen også kulturel værdi, lyder det fra Eigil Torp Olesen, formand for Danmarks Naturfredningsforening i Frederikshavn og Læsø.
- Sønderstrand er i høj grad med til at beskrive Skagens særegne identitet, da den trækker tråde tilbage til Skagens guldalder med de berømte malere.
Men den har også betydning for almenheden og er virkelig arvesølv, siger han.
Klitten er naturarvDe hvide klitter med marehalm er et element, mange danskere forbinder med pil-selv-rejer, solcreme og kolde is.
Flere steder i Danmark buler sandbankerne dog op i landskabet, og man kan blandt andet trille rundt i dem på Bornholm, i Nordsjælland og dele af Østjylland.
Fredede klitter?
Klitfredede arealer findes næsten udelukkende ved Jyllands kyster og kan ses som et bælte fra syd mod nord.
Klitfredningslinjen ligger ofte 300 meter fra kysten i åbne landskaber.
I bebyggede områder er linjen typisk 100 meter eller mindre fra kysten.
Kilde: KystdirektoratetDe fleste klitter er dog ikke født det sted, de står i dag.
Mange af dem er kommet med vinden og er skabt under såkaldte sandflugtperioder.
For at finde en af de perioder skal vi helt tilbage til 1700-tallet.
De klitter, vi kender fra sommerdage ved stranden, er derfor mange hundrede år gamle, og derfor mener Eigil Torp Olesen, at vi skal passe på dem.
- Vi skal passe på klitterne, da de er en del af vores fælles naturarv, og vi har ikke meget natur tilbage, som ikke er ødelagt eller voldsomt påvirket af mennesker, siger han.
Sønderstrand er, udover sine badegæster, også kendt fra flere malerier.
Det gælder blandt andet 'Sommeraften på Skagen Sønderstrand' fra 1893.
Det er et af P.
S.
Krøyers ikoniske malerier, hvor to kvinder slentrer ned ad stranden ved skumringstid i lange, hvide kjoler.
Malerier 'Sommeraften ved Skagen Sønderstrand' af P.
S.
Krøyer er som navnet tyder malet ved Sønderstrand, og i baggrunden kan man se den nu flade klit.
(Foto: Jens Kirkeby © jenskirkeby@gmail.
com)Derfor tøver Eigil Torp Olesen heller ikke med at kalde klitten kulturarv og han understreger vigtigheden i at overholde reglerne.
- Hvis man frit kunne lave det nummer, ville naturen være fredløs.
Det er vigtigt, at der er regler, som sikrer, at det ikke bliver 'det vilde vesten'.
Derfor er selvtægt også ekstra groft, siger han.
Sand har sin prisTilbage ved Sønderstrand står en klit uden top, og godt 3.
000 kubikmeter sand fra banken er skubbet ned på stranden.
Nabo Poul Nedergaard Jensen håber, at klitten bliver genetableret.
- Jeg er fuld af fortrøstning.
Jeg tror, det kan lykkes med dygtige folk, siger han.
At genskabe klitten bliver heller ikke en håbløs mission lyder det fra lokalformand Eigil Torp Olesen, men det vil have sin pris.
- Det kan blive bøvlet, men det burde kunne lade sig gøre.
Jeg tror dog, at det bliver dyrt, siger han.
Hvis man finder gerningsmændene, vil Frederikshavn kommune lægge sag an imod dem.
FacebookTwitterKopier linkEmner:Skagen|Jylland|Historie|Danmarks Naturfredningsforening|Frederikshavn Kommune




