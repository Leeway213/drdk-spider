https://www.dr.dk/nyheder/udland/hvad-foregaar-der-forstaa-det-komplicerede-drama-i-syrien

Tyrkisk offensiv i SyrienSe temaUdlandHvad foregår der?
Forstå det komplicerede drama i SyrienMed Tyrkiets offensiv har den otte år lange krig i Syrien taget en ny drejning.
Tyrkisk-støttede militssoldater ved grænsen mellem Tyrkiet og Syrien.
Af Sally Frydenlund Larsen, Anna Sol Jørgensen og Malthe Sommerand13.
okt.
2019 kl.
23.
33Læs opI området omkring grænsen mellem Syrien og Tyrkiet udspiller sig for tiden dramatiske krigshandlinger.
Kampene mellem tyrkiske og kurdiske styrker har sendt flere hundredtusinder på flugt og kostet både soldater og civile på begge sider livet.
Men hvorfor egentlig?
Og hvem er det helt præcist, der kæmper mod hvem?
Og hvordan påvirker det kampen mod Islamisk Stat?
Det forsøger vi at svare på her.
Hvorfor skal jeg læse om det her?
Tyrkiet truer med at sende syriske flygtninge i Europas retning.
Det kan betyde et nyt flygtningepres på de græske øer.
Der har været krig i Syrien i otte år, men med Tyrkiets offensiv har konflikten taget en ny drejning.
Konflikten kan ifølge eksperter ende med at styrke terrorgruppen Islamisk Stat, som Danmark har været i krig mod siden 2014.
De kurdiske styrker i det nordlige Syrien har spillet en vigtig rolle i at slå Islamisk Stat tilbage i det nordlige Syrien, og nogle af grupperne har modtaget støtte fra den koalition, Danmark er med i.
Når Tyrkiet angriber, har de kurdiske styrker mindre tid til at tage sig af de krigere fra Islamisk Stat, der sidder fængslet i Syrien.
Derfor frygter man, at de slipper ud af fængslerne.
Et andet problem er flygtninge, der kan søge mod Europa.
Tyrkiet huser nemlig 3,6 millioner syriske flygtninge.
Og den tyrkiske præsident, Recep Tayyip Erdogan, har truet med at sende dem mod Europa, hvis EU-landene fortsætter kritikken af Tyrkiets offensiv.
Og så er Tyrkiet lige som Danmark medlem af forsvarsalliancen Nato.
Og fordi den syriske regering har valgt at rykke op i det nordlige Syrien, kan det betyde, at Syrien kommer i kampe med en af Danmarks og USA's partnere i forsvarsalliancen.
Det betyder, at konflikten vil være højt på dagsordenen i det meste af verden - og ikke mindst i EU.
Hvem kæmper mod hvem?
Syriens Demokratiske Styrker (SDF) er sammensat af kurdere og en række andre små mindretalsgrupper.
Gruppen har været en central spiller i kampen mod Islamisk Stat i Syrien.
Der er mange parter i konflikten i Nordsyrien.
På den ene side står Tyrkiet, hvis angreb er orkestreret af præsident Recep Tayyip Erdogan.
Kampene kæmpes både af tyrkiske tropper og af den tyrkisk-støttede National Syrian Army, som også kalder sig Free Syrian Army.
På den anden side står den store gruppe af kurdere i området.
De kurdiske styrker er organiseret i blandt andet den militære gruppe Syriens Demokratiske Styrker (SDF) og YPG.
Begge grupper har forbindelse til det forbudte Kurdiske Arbejderparti (PKK), som i flere årtier har arbejdet mod Tyrkiet og for et selvstændigt Kurdistan, og som derfor bliver betragtet som en terrorbevægelse i Tyrkiet.
Begge grupper har dog været centrale spillere i krigen mod terrorbevægelsen Islamisk Stat og er blevet set som vigtige allierede af USA og Europa.
Søndag aften annoncerede syriske statsmedier desuden, at Syriens regeringshær går ind i kampen for at "konfrontere en tyrkisk aggression" i det nordlige Syrien.
USA har også styrker i Nordsyrien, men har annonceret, at de trækker tropperne ud af det område, hvor kampene udspiller sig.
Hvad har det haft af konsekvenser?
Civile på flugt fra den tyrkiske offensiv.
Kampene mellem tyrkiske og kurdiske styrker har kostet menneskeliv på begge sider - også blandt civile.
Det er dog vanskeligt at holde styr på, præcis hvor mange der er blevet dræbt i offensiven, for de tal, som de to sider offentliggør, stemmer ikke overens.
Tyrkiet siger, at de har dræbt 440 kurdiske krigere, siden operationen startede onsdag.
SDF siger derimod, at 56 af gruppens krigere har mistet livet.
Tyrkiet siger også, at fire af dets soldater blev dræbt, herunder to i det nordvestlige Syrien, sammen med 16 allierede syriske krigere.
Også civile har mistet livet, blandt andre en prominent kurdisk politiker, som blev likvideret for rullende kamera af tyrkisk-støttede styrker.
FN skønner desuden, at minimum 130.
000 kurdere er blevet fordrevet fra deres hjem - et tal, som man regner med vil stige.
Hvad vil Tyrkiet opnå?
Tyrkiets præsident, Recep Tayyip Erdogan.
Tyrkiet har flere erklærede mål med militæroperationen.
- Vores mål er at stoppe skabelsen af en terrorkorridor over vores sydlige grænse og at bringe fred til regionen, skrev Erdogan på Twitter, da offensiven begyndte.
Her vil tyrkerne etablere infrastruktur, hospitaler og andet, der skal sikre, at man kan sende nogle af de mange syriske flygtninge i Tyrkiet hjem til Syrien.
Hvad med krigen mod Islamisk Stat?
SDF har været ansvarlige for at bevogte fængslede IS-krigere i syv fængsler, men kan ikke både kæmpe mod tyrkiske styrker og bevogte fængsler, lyder det (arkivfoto).
Den tyrkiske offensiv vil ifølge Syriens Demokratiske Styrker afbryde kampen mod Islamisk Stat og måske endda hjælpe terrororganisationen på fode.
- (Offensiven, red.
) vil give et moralsk løft til ISIS' sovende celler og skabe et vakuum, som ISIS helt sikkert vil bruge, siger SDF-talsmand Shervan Darwish til CNN.
I det område, hvor kampene finder sted, ligger en række fængsler, hvor IS-krigere sidder fænglset og store lejre, hvor familierne til IS-krigere sidder.
Ifølge SDF selv bevogter gruppen i øjeblikket flere end 12.
000 mistænkte IS-medlemmer i syv fængsler, og den bevogtningsopgave kan gruppen ikke løfte, mens kampene står på, lyder det.
Søndag flygtede mellem 100 og 800 koner og børn til IS-krigere fra Ain Issa-lejren, fordi der ikke var tilstrækkelig bevogtning.
Hvad siger resten af verden?
Donald Trump er klar til at indføre gennemgribende, økonomiske sanktioner over for Tyrkiet, melder Det Hvide Hus.
En række EU-lande har kritiseret den tyrkiske offensiv i skarpe vendinger, og blandt andre Tyskland og Frankrig har indført et forbud mod at handle med våben med Tyrkiet.
Også Nato advarer om, at offensiven kan være til Islamisk Stats fordel.
- Vi må ikke bringe den fremgang, vi har gjort sammen mod vores fælles fjende, IS, i fare.
IS udgør fortsat en alvorlig trussel mod Mellemøsten og Nordafrika og for alle vores nationer, sagde NATOs generalsekretær, Jens Stoltenberg, onsdag.
Flere lande truer Tyrkiet med sanktioner.
Også USA's præsident, Donald Trump, har advaret om konsekvenser og underskrev i går en aftale, der giver grønt lys for at indføre sanktioner mod Tyrkiet.
Sanktioner, som USA håber ikke at blive nødt til at indføre, men som kan "lukke ned for Tyrkiets økonomi", sagde den amerikanske finansminister i går.
Præsident Trump bliver ellers selv beskyldt for at have en rolle i offensiven, fordi han besluttede at trække amerikanske styrker ud af Nordsyrien og derved gøre en offensiv lettere.
Også Ruslands præsident, Vladimir Putin, har ifølge CNN advaret Erdogan om "omhyggeligt at overveje situationen for ikke at skade de overordnede bestræbelser på at løse den syriske krise.
"Hvad siger Syriens styre?
Syriens viceudenrigsminister, Faisal Maqbad, med Bashar al-Assad i baggrunden (arkivfoto).
Det syriske styre betegner Tyrkiets invasion af det nordlige Syrien som en aggression mod syrisk suverænitet, og det bliver betegnet som besættelser, når Tyrkiet i de seneste dage har drevet kurdere ud af områder og sat sig på land i Syrien.
Syriens regering, der er ledet af præsident Bashar al-Assad, har søndag aften lavet en aftale med kurderne i det nordlige Syrien.
Aftalen betyder, at Syriens regeringshær får lov at rykke ind i en lang række byer langs grænsen til Tyrkiet.
Tidligere på ugen afviste Syriens viceudenrigsminister, Faisal Maqbad, ellers at forhandle med kurderne og betegnede dem som forrædere og som "Washingtons agenter".
FacebookTwitterKopier linkEmner:Recep Tayyip Erdoğan (politiker)|Syrien|Tyrkiet|Vladimir Putin (politiker)|Krige og væbnede konflikter




https://www.dr.dk/sporten/fodbold/troelsgaard-og-svava-paa-pletten-taet-paa-svensk-mesterskab

FodboldTroelsgaard og Svava på pletten: Tæt på svensk mesterskabFodboldlandsholdets Sanne Troelsgaard og Sofie Svava var afgørende for deres svenske klub FC Rosengård søndag aften.
Sanne Troelsgaard var på pletten for Rosengård her til aften.
Af Arnela Muminovic13.
okt.
2019 kl.
20.
06Læs opDe seneste par uger har Sanne Troelsgaard og Sofie Svava oplevet fin succes med fodboldlandsholdet i EM-kvalifikationen, hvor det senest er blevet til to sejre mod Bosnien & Hercegovina og Georgien.
Og de to spillere skulle forsøge at ride videre på succesbølgen søndag aften – denne gang for deres svenske klub FC Rosengård, som jagter guldet i den bedste kvindelige fodboldrække.
Rosengård førte før dagens kamp ligaen med fem point ned til nummer to Kopparbergs/Göteborg FC, og med tre runder tilbage i den svenske række kunne Troelsgaard og Svava sikre sig guldet på hjemmebane mod Linköping.
Rosengård kom dog bagud i 44.
minut, men Sofie Svava sørgede for lidt ro inden pausen, da hun i tre minutters overtid udlignede.
Linköping kom dog bedst ud i anden halvleg og bragte sig hurtigt foran med 3-1.
Men så tog hjemmeholdet for alvor arbejdshandskerne på, da først Sanne Troelsgaard reducerede med et langskud med syv minutter igen.
Og så udlignede Rosengård kort tid efter med en forrygende scoring af Anna Anvegård.
Sanne Troelsgaard bliver tiljublet efter sit mål til 2-3.
 Sofie Svava trøster Sanne Troelsgaard, der missede en stor chance i overtiden.
1 / 2Sanne Troelsgaard bliver tiljublet efter sit mål til 2-3.
1 / 2Sofie Svava trøster Sanne Troelsgaard, der missede en stor chance i overtiden.
2 / 2I overtiden havde Sanne Troelsgaard en allertiders mulighed for at fuldende den vanvittige comeback og sikre mesterskabet denne søndag aften, men fra kort afstand fra målet sparkede Troelsgaard forbi til stor ærgrelse for midtbanespilleren.
Hun kan dog stadig glæde sig over, at Rosengård fører ligaen med seks point ned til andenpladsen og med 11 mål bedre end Kopparbergs/Göteborg, og derfor skal meget gå galt, hvis ikke guldet ender i danskerklubben.
Næste chance for at vinde mesterskabet er søndag den 20.
oktober, hvor Rosengård gæster Vittsjö.
Læs også:Danmark stormer mod fodbold-EM: Sikker sejr i GeorgienFacebookTwitterKopier linkEmner:Fodbold|Gøteborg|Linköping|Bosnien-Hercegovina|Georgien




https://www.dr.dk/nyheder/udland/drs-korrespondent-assads-tropper-mod-tyrkiet-aendrer-hele-ligningen

Tyrkisk offensiv i SyrienSe temaUdlandDR's korrespondent: Assads tropper mod Tyrkiet ‘ændrer hele ligningen’USA og Donald Trump risikerer at stå tilbage som de helt store tabere, siger DR's korrespondent Michael S.
Lund.
Tyrkiske militærkøretøjer på vej til fronten ved grænsen mellem Syrien og Tyrkiet, hvor syriske regeringstropper efter alt at dømme kommer til at stå overfor tyrkiske styrker.
Af Mads Korsager Nielsen13.
okt.
2019 kl.
23.
02Læs opMed et fingerknips er hele situationen i det nordøstlige Syrien vendt på hovedet.
Sådan lyder analysen fra DR Nyheders mellemøstkorrespondent Michael S.
Lund, efter at Bashar al-Assad søndag aften har sendt styrker fra den syriske regeringshær nordpå for at konfrontere ‘Tyrkiets aggression’.
Michael S.
Lund fortæller, at sammenslutningen af kurdiske styrker efter alt at dømme har lavet en aftale med det syriske styre, det vil sige Bashar al-Assads Syrien, om at overdrage byerne Kobane og Manbij, og muligvis også om selve hovedbyen Qamishli i det kurdiske område.
- Det er en ret vild drejning, som konflikten er i færd med at tage.
Ved at overdrage de byer håber kurderne, at Tyrkiet ikke tør angribe, som de ellers har bebudet, at de vil gøre.
Hvis syriske regeringstropper allerede i aften rykker ind i Kobane, så står Tyrkiet og præsident Erdogan med et problem, for så risikerer de pludselig at stå over for det russiske luftvåben, siger Michael S.
Lund.
- Det her ændrer hele ligningen for det nordøstlige Syrien og vil samtidig være en stor sejr for den syriske præsident Bashar al-Assad.
Men meget afhænger af, hvad russerne gør, konstaterer han.
Tyrkiet angreb ind i SyrienDe dramatiske begivenheder begyndte tidligere på ugen, efter at USA havde trukket landtropper tilbage, der havde samarbejdet med kurdiske styrker i kampen mod Islamisk Stat (IS) i det nordlige Syrien.
Derefter indledte Tyrkiet en militæroffensiv med angreb ind i den kurdiske del af Syrien.
Målet var at skabe en såkaldt sikkerhedszone langs grænsen mellem Tyrkiet og Syrien.
Målet med offensiven er ifølge Tyrkiet at oprette en såkaldt sikkerhedszone, der rækker 30 kilometer ind i Syrien.
Her vil Tyrkiet så placere nogle af de millioner af syriske flygtninge, der ellers opholder sig i Tyrkiet.
Michael S.
Lund fortæller, at den tyrkiske offensiv har rystet kurderne dybt.
- De syriske kurdere, jeg taler med her i Irak, føler sig forrådte og taler om, at USA har stukket dem i ryggen, efter at kurdiske styrker nedkæmpede IS.
De har brugt mange år på at lave deres egen ministat i området, og det er et kæmpe nederlag for dem, hvis de må opgive dele af det.
- Men ræsonnementet er, at hvis de overdrager nogle byer til det syriske styre, så bliver de ikke bombet af Tyrkiet eller udsat for hærgende militser og likvideringer.
Det bliver ikke sjovt at overgive byerne til Assad, men det er det mindste af to onder, føler de.
Putin kan stå tilbage som vinderMichael S.
Lund peger på, at Ruslands præsident, Vladimir Putin, samt Syriens Bashar al-Assad kan ende med at stå tilbage som de helt store vindere.
- De trækker det længste strå, hvis den her plan lykkes, mens USA og Donald Trump taber ansigt.
Trump kan ende med at forære hele området til to lande, som amerikanerne og det meste af Europa ikke har det bedste forhold til, konstaterer mellemøstkorrespondent Michael S.
Lund.
FacebookTwitterKopier linkEmner:Bashar al-Assad (politiker)|Donald Trump (politiker)|Islamisk Stat|Syrien|Krige og væbnede konflikter




https://www.dr.dk/nyheder/indland/miljostyrelsen-naermest-umuligt-fjerne-skadelig-signalkrebs

IndlandMiljøstyrelsen: Nærmest umuligt at fjerne skadelig signalkrebsErfaringer fra Østjylland viser, at man ikke kan fiske sig ud af problemet med den invasive signalkrebs.
Signalkrebs er uønsket i den danske natur og kendes fra den hjemmehørende europæiske flodkrebs på en hvid markering på kloen.
13.
okt.
2019 kl.
21.
43Læs opDen invasive signalkrebs, der har spredt sig til vandløb i store dele af Danmark, skal bekæmpes og helst udryddes.
Men det hjælper ikke at prøve at fiske den væk fra vandløbene.
Det skriver Miljøstyrelsen på sin hjemmeside.
- Indtil nu har mange danskere fisket krebsen for dermed at holde bestanden nede.
- Men nye undersøgelser viser, at hverken fritidsfiskeri eller kommercielt fiskeri kan begrænse udbredelsen af den invasive art, skriver styrelsen.
Det er blandt andet erfaringer fra Østjylland, der danner baggrund for Miljøstyrelsens konklusioner.
Her har man blandt andet haft et vedvarende fiskeri efter signalkrebsen i Alling Å-systemet.
Men efter ti år med intensiv bekæmpelse er der ifølge myndigheden stadig en stor bestand.
Man skulle tro, at det ville hjælpe at fiske nogle eksemplarer af dyret op.
Men sådan hænger det ikke sammen.
Tværtimod kan det have den stik modsatte effekt:- Opfiskning kan muligvis føre til opblomstring i bestanden, idet man fisker de store, dominerende individer, mens de mindre individer, der lades tilbage, kan drage fordel af den reducerede konkurrence, skriver Miljøstyrelsen.
Da fiskeri tilsyneladende ikke afhjælper problemet, ophæver styrelsen på den baggrund en forsøgsordning med erhvervsmæssig udnyttelse af signalkrebs.
Private må dog stadig gerne jage den uønskede art, hvis ambitionen er selv at sætte tænderne i signalkrebsen.
Signalkrebsen er på EU's dødslisteSignalkrebsen blev indført til Danmark i 1970'erne i forbindelse med et ønske om at bruge den til opdræt.
Men nu findes den ifølge Miljøstyrelsen i store dele af Danmark.
I 2016 kom krebsearten på EU's dødsliste over uønskede arter.
Problemet med krebsen er, at den kan udkonkurrere den hjemmehørende europæiske flodkrebs.
Signalkrebs kan også være bærer af sygdommen krebsepest, som den selv kan overleve, men som flodkrebsen dør af.
Dyret kan skelnes fra flodkrebs, ved at den har en hvid markering på kloen.
Det særlige kendetegn har givet den navnet signalkrebs.
/ritzau/FacebookTwitterKopier linkEmner:EU|Miljøstyrelsen|Jylland|Erhvervsfiskeri




https://www.dr.dk/nyheder/udland/fn-omdirigerer-noedhjaelp-paa-grund-af-bomberegn-i-syrien

Tyrkisk offensiv i SyrienSe temaUdlandFN omdirigerer nødhjælp på grund af bomberegn i SyrienKamphandlinger forhindrer international nødhjælp i at nå frem.
En syrisk mand modtager behandling på et hospital i byen Qamishli i det nordøstlige Syrien, efter han blev ramt af splinter fra mortérgranater.
Af Mads Korsager Nielsen13.
okt.
2019 kl.
22.
15Læs opDanske Folkekirkens Nødhjælp har trukket sine medarbejdere ud af det nordøstlige Syrien, og nu har kamphandlingerne også ramt FN, der ikke længere kan operere frit i de berørte områder.
Det fortæller Jens Lærke, der er talsmand for FN's humanitære nødhjælp.
- Vi kan ikke køre ind, så længe bomber og granater falder.
Vi aner ikke, hvad de tyrkiske militære planlæggere gør om en time, så situationsbilledet er utrolig flydende, vi ved ret beset ikke, hvor vi kan køre hen, siger Jens Lærke, dansk talsmand fra FN’s kontor for koordinering af nødhjælp.
Nødhjælpere frygtede for mortérildLørdag besluttede Folkekirkens Nødhjælp at trække sine medarbejdere ud af det nordøstlige Syrien.
Området er i øjeblikket hærget af kampe mellem tyrkisk militær og Syriens Demokratiske Styrker, der er en sammenslutning af kurdiske soldater.
Målet med offensiven er ifølge Tyrkiet at oprette en såkaldt sikkerhedszone, der rækker 30 kilometer ind i Syrien.
Her vil Tyrkiet så placere nogle af de millioner af syriske flygtninge, der ellers opholder sig i Tyrkiet.
Ifølge Folkekirkens Nødhjælp var bombardementer med mortergranater samt risikoen for at blive fanget i krydsild medvirkende til, at man trak sine medarbejdere ud af området.
Kamphandlingerne har nu også medført, at størstedelen af FN's aktive missioner afventer situationen i et nødhjælpsknudepunkt i grænsebyen Qamishli, der ligger på den syriske side af grænsen mellem Tyrkiet og Syrien.
FN er fortsat til stede og har også besluttet at skrue op for hjælpen, men kampene sætter visse begrænsninger, siger den danske talsmand.
- Der er ingen grund til at være der, hvor folk flygter fra, så vi omdirigerer i stedet nødhjælpen til områder mod syd, hvor vi kan se, at der er en dramatisk stigning i antallet af flygtninge, og hvor vi også har skruet op for hjælpen nu, siger Jens Lærke fra FN.
Han fortæller, at kamphandlingerne har gjort det sværere at flytte nødhjælpen derhen, hvor der er brug for den, på grund af et stort antal kurdiske check points.
- Jeg har klare rapporter om, at det er et stigende problem for os.
Men det blegner i forhold til, at der er tale om en aktiv konflikt, og som er grunden til, at folk flygter, siger Jens Lærke.
En medarbejder fra FN's flygtningeagentur i Syrien, UNHCR, fortæller, at sikkerheden er bekymrende.
- Sikkerhedssituationen i området er kompleks og flydende og FN samt vore humanitære partnere er bekymrede for sikkerheden for de medarbejdere, vi har på stedet, skriver presseofficer Mysa Khalaf.
Civile på flugt efter tyrkiske bombardementer ramte grænsebyer i Syrien tidligere på ugen.
Ifølge FN har kampene tvunget tusinder til at søge sydpå.
Røde Kors: Vi bliver i SyrienInternational chef for Dansk Røde Kors fortæller, at man fortsat har ansatte til stede i Syrien på trods af situationen.
- Vi har ikke for nuværende overvejelser om at trække vores medarbejdere ud.
Vi vurderer, at deres sikkerhed er tilstrækkeligt tilgodeset dels på grund af vores kendskab til området og vores sikkerheds-setup, siger Birgitte Ebbesen.
- Men nok mere afgørende, at lokalbefolkningen ved, hvem vi er, og hvad vi laver samt det, at vi hjælper på alle sider af konflikten, siger international chef for Dansk Røde Kors.
Ifølge FN har kampene i det nordøstlige Syrien sendt mindst 130.
000 mennesker på flugt.
FacebookTwitterKopier linkEmner:Forenede Nationer|Syrien|Folkekirkens Nødhjælp|Arbejdsmarked|Krige og væbnede konflikter




https://www.dr.dk/sporten/cykling/39-aarige-lars-bak-slutter-karrieren-med-saesonens-bedste-resultat-skal-stoppe-mens

Cykling39-årige Lars Bak slutter karrieren med sæsonens bedste resultat: 'Skal stoppe mens legen er god'Efter 18 år som professionel sluttede Lars Bak cykelkarrieren med en syvendeplads i Paris-Tours.
13.
okt.
2019 kl.
21.
52 | opdateret 14.
okt.
2019 kl.
11.
48Læs opLars Bak tog afsked med professionel cykelsport i søndagens Paris-Tours, og den danske rytter sagde farvel med en meget synlig indsats.
I de senere år har Baks rolle primært været som slider i hovedfeltet, men søndag gik han i offensiven og var for en sjælden gangs skyld med helt fremme til sidst.
'Fedt at slutte sådan her'Bak sad i gruppen lige bag vinderen Jelle Wallays, og han lavede en mindre jubelscene, da han sluttede som nummer syv i karrierens sidste professionelle ridt.
- Det er mit bedste resultat i sæsonen, så det er jo aldrig for sent at komme i gang.
Nu er det hele færdigt, så det er jeg glad for.
- Man skal stoppe, mens legen er god.
Legen var god i dag (søndag, red.
), og det er ikke sikkert, den ville være det, hvis der var et løb på søndag.
Det er fedt at slutte sådan her, siger Lars Bak til TV2 Sport.
Læs også:Lars Bak indstiller karrieren som rytter, men vil fortsætte i cykelsportenAt det var karrierens sidste løb gav ekstra motivation til at levere en stor indsats, fortæller han.
- Når det var sidste gang, man kunne præstere, var det med at levere varen.
Jeg er super glad for, at jeg sad i finalen i dag.
Det er en kæmpe drøm, så det var fedt, siger Lars Bak.
Kroppen er slidtDen nu 39-årige veteran indledte sin professionelle karriere hos det daværende Team Fakta tilbage i 2001.
Siden 2005 har han kørt på sportens højeste niveau for hold som Team CSC, HTC-Highroad og Lotto Soudal.
Før denne sæson skiftede han til Dimension Data, men Bak har i et stykke tid kunnet fornemme, at det var ved at være slut.
Læs også:Punktering bremser Kraghs titelforsvar i Paris-Tours- Man kan mærke det på kroppen.
Min krop er sgu ved at være slidt.
Når jeg står op om morgenen, kan jeg godt mærke, at jeg har ondt i min krop, og jeg tænker "puha".
- Jeg elsker stadig at træne, men jeg synes efterhånden, at de unge kører i ottetaller omkring mig.
Jeg vil stadig træne; selvfølgelig i mindre dosis; og have det sjovt med det, sagde han tidligere på ugen til Ritzau.
Hans lange karriere bød på ni professionelle sejre og deltagelse i 20 grand tours.
/ritzau/FacebookTwitterKopier linkEmner:Frankrig|Lotto Soudal|Cykelsport|Arbejdsmarked|Lars Bak (cykelrytter)




https://www.dr.dk/sporten/haandbold/championsleague/ungarsk-storhold-knuser-danske-haandboldmestre-i-cl

ChampionsleagueUngarsk storhold knuser danske håndboldmestre i CLAalborg var hurtigt bagud med ti mål, da det danske mesterhold tabte 28-35 til Pick Szeged i Champions League.
13.
okt.
2019 kl.
18.
25Læs opHåndboldherrerne fra Aalborg indkasserede søndag holdets første nederlag i Champions League.
På hjemmebane tabte Henrik Møllgaard og holdkammeraterne med 28-35 til ungarske Pick Szeged.
Nordjyderne havde indledt gruppespillet med tre sejre i træk, men søndag fik Aalborg en helt forfærdelig start på kampen med fejl i angrebet og sløset forsvarsspil.
Aalborg kom i menneskehænder på hjemmebanen.
Efter 20 minutter var Aalborg bagud med hele ti mål - 8-18 - og det virkede til, at kampen var afgjort.
Det var opløsningstendenser hos hjemmeholdet, der flere gange tillod Szeged at score i tomt mål.
Anført af Møllgaard lykkedes det alligevel Aalborg-spillerne at æde sig ind på ungarernes føring.
Læs også:45-årig målmand sikrer GOG tredje CL-sejr i sidste sekundVærterne fik scoret syv gange i en periode, hvor Szeged blot fik bolden i mål en enkelt gang, så stillingen var 15-19.
Stadig gode chancer for avancementVed pausen var ungarerne foran med 22-17, så gæsternes føring var trods alt ganske komfortabel før de sidste 30 minutter.
Anden halvleg bød dog endnu en gang på et stort udfald for Aalborg, der ikke scorede i en periode på syv minutter.
Læs også:Tungtspillende polakker og en røgfyldt arena venter Team Esbjerg i Champions LeagueDet betød, at Szeged kunne øge føringen til 30-21 med et kvarter tilbage af kampen.
Aalborg har seks point efter fire gruppekampe i Champions Leagues gruppe A, hvilket betyder, at nordjyderne trods søndagens lussing har gode chancer for at spille sig i ottendedelsfinalerne.
Gruppevinderen går direkte i kvartfinalen, mens nummer to til seks belønnes med en plads i ottendedelsfinalerne.
/ritzau/FacebookTwitterKopier linkEmner:Henrik Møllgaard (håndboldspiller)|Aalborg|Håndbold




https://www.dr.dk/sporten/fodbold/landsholdet/verdens-bedste-kasper-schmeichel-roses-til-skyerne-efter-fantomkamp

LandsholdetVerdens bedste Kasper: Schmeichel roses til skyerne efter fantomkampDagen efter Danmarks 1-0 sejr over Schweiz, ville rosen af Kasper Schmeichel ingen ende tage.
Af Morten Mølby13.
okt.
2019 kl.
19.
41Læs opJubilæum.
Og hvilket et.
Kasper Schmeichel spillede i går sin kamp nummer 50 i landsholdsdragten.
Og det bliver næppe et jubilæum, den danske målmand glemmer foreløbig – hvis nogensinde overhovedet.
Den danske ankermand agerede nærmest levende mur mellem stængerne i det danske mål, og de schweiziske spillere måtte gang på gang kigge måbende på hinanden, mens Parken tiljublede den ene store redning efter den anden.
Jeg tør godt lægge hovedet på blokken og sige, at jeg aldrig har oplevet en fodboldspiller, i hele min karriere, der har investeret så meget, som han harLars Høgh, Målmandstræner på landsholdetOg det er ikke kun de danske roligans, som jubler over Kasper Schmeichel, også medspillere og staben omkring landsholdet havde gravet dybt i posen med rosende ord om Schmeichel, som - på trods af Yussuf Poulsen enlige scoring – vel sagtens var kampens reelle matchvinder.
- Det er jo en del af målmandstjansen, at du kan blive skurk på en brøkdel af et sekund, selvom du har stået en god kamp.
Men du kan også blive helten, som Kasper blev i går.
At spille så stor en kamp på så vigtigt et tidspunkt, det er jo genialt, lyder det fra landsholdets målmandstræner, Lars Høgh.
Fakta om Kasper SchmeichelNavn: Kasper Peter SchmeichelFødt: 5.
november 1986 (32 år)Antal Landskampe: 50Klubber:2011- : Leicester City2010-2011: Leeds United2009-2010: Notts County2008: Coventry City (Leje)2007-2008: Cardif City (Leje)2007: Falkirk (Leje)2006: Bury (Leje)2006: Darlington (Leje)2004-2009: Manchester CityOmvej til succesOg netop Lars Høgh har fulgt Kasper Schmeichel på nærmeste hold helt tilbage fra dengang, hvor talentet var knapt så indlysende og til nu, hvor målmanden udstråler alt det, som man gerne vil se fra en topmålmand.
- Jeg har oplevet Kasper på idrætsskolerne i Oure som en 14-årig knægt, der var én blandt tre målmænd.
Umiddelbart var han ikke det største talent, men derfra har han rykket sig til at blive en af verdens bedste målmænd.
Det siger noget om, at hvis man vil det nok - og det vil Kasper - så kan man godt nå det, fortæller Lars Høgh.
Vejen fra idrætsskolerne i Oure til Premier League-vinder og dansk landsholdsmålmand har været lang og klubber som Bury, Falkirk og Notts County rimer næppe på verdensklasse-målmand.
Men de seneste års succes med landsholdet og klubholdet Leicester er ikke gået mange danskeres næse forbi, og med præstationen mod Schweiz er det ikke kun i landet med bølgen blå, at Kasper Schmeichel har slået sit navn fast.
- Der kommer nogle punkter i ens karriere, der kan ændre folks opfattelse af en, og det her kunne godt være en af de kampe, hvor den endelige anerkendelse kommer fra rigtig mange mennesker, lyder de rosende ord fra landsholdskollega Thomas Delaney.
Kasper Schmeichel nåede 15 kampe i skotske Falkirk, hvor han var udlejet til i 2007  Kasper Schmeichel har været rundt i mange klubber i sin karriere.
Her ses han i Notts County-dragten.
 Inden Kasper Schmeichel kom til Leicester i 2011, vogtede han målet i Leeds United.
1 / 3Kasper Schmeichel nåede 15 kampe i skotske Falkirk, hvor han var udlejet til i 2007 1 / 3Kasper Schmeichel har været rundt i mange klubber i sin karriere.
Her ses han i Notts County-dragten.
2 / 3Inden Kasper Schmeichel kom til Leicester i 2011, vogtede han målet i Leeds United.
3 / 3Det handler om, hvor god du vil væreDet med at presse citronen for den sidste dråbe og altid være på udkig efter de små afgørende marginaler kendetegner på mange måder Kasper Schmeichel.
Ord som dedikation, passion, ære og vilje falder ofte, når samtalen går på Kasper Schmeichel i landsholdslejren.
- Han er vores største interne kritikker.
Der er altid noget, der kan gøres bedre, og det gælder på alle fronter.
Det er vores setup, det er vores spil, det er stort set alt, lyder det fra Thomas DelaneyMen det handler også om noget så banalt som hårdt arbejde.
- Jeg tør godt lægge hovedet på blokken og sige, at jeg aldrig har oplevet en fodboldspiller, i hele min karriere, der har investeret så meget, som han har, lyder de rosende ord fra Lars HøghHør vores fodboldkommentatorer Andreas Kraul og Kenneth Møller Pedersen gå amok over Kasper Schmeichels redninger i videoen herunder:Indtil videre har Kasper Schmeichels investeringer indbragt ham 50 landskampe, 1 Premier League-titel og et hav af rosende ord.
Men selvom dåbsattesten afslører, at han har oplevet 32 somre, og som sådan er, hvad man fodboldmæssigt kunne kalde oppe i alderen, så forhindrer det ikke den danske sidste skanse i at ville mere.
- Det er jo det, der er så fantastisk ved Kasper.
Han er jo stadigvæk sindssyg nysgerrig og vil stadigvæk være bedre.
Det handler ikke om, hvor god du er, det handler om, hvor god du vil være.
Og Kasper vil hele tiden være bedre.
Derfor er han også i verdenseliten.
FacebookTwitterKopier linkEmner:Kasper Schmeichel (fodboldspiller)|Thomas Delaney (fodboldspiller)|Fodbold|Storbritannien|Leicester City FC




https://www.dr.dk/nyheder/udland/assads-haer-er-paa-vej-nordpaa-konfrontere-tyrkiets-aggression

Tyrkisk offensiv i SyrienSe temaUdlandAssads hær er på vej nordpå for at konfrontere 'Tyrkiets aggression'Kurdiske styrker oplyser, at der er lavet en aftale om, at Syriens hær kan overtage flere byer langs grænsen til Syrien.
Tyrkiet indledte en offensiv i det nordlige Syrien i onsdags.
Af Anna Sol Jørgensen13.
okt.
2019 kl.
19.
54 | opdateret 13.
okt.
2019 kl.
21.
06Læs opSyriens regeringshær er på vej nord på for at konfrontere 'Tyrkiets aggression på syrisk territorium'.
Det skriver det syriske statsmedie Sana.
Meldingen kommer, efter at Tyrkiet i onsdags indledte en offensiv i det nordlige Syrien, der er kontrolleret af kurdere - blandt andet de militære grupper Syriens Demokratiske Styrker (SDF) og YPG.
Tyrkisk-støttede styrker har i løbet af de seneste dage indtaget en række landsbyer i det nordlige Syrien.
SDF oplyser, at der er blevet lavet en aftale mellem det kurdiske styre og Syriens regering om, at den syriske hær kan få lov at overtage flere byer langs grænsen mellem Syrien og Tyrkiet.
- Det er en meget dramatisk omvæltning, og det er noget, der fuldstændig kan ændre situationen på landjorden, siger DR's mellemøstkorrespondent Michael S.
Lund.
- Kurderne håber, at det vil lægge en dæmper på konflikten, ved at den tyrkiske præsident ikke tør angribe Syriens hær direkte, fortsætter han.
Tyrkiet og tyrkisk-støttede militser er i løbet af ugen vundet længere og længere ind på syrisk område og har nogle steder indtaget landsbyer, der ligger 30 til 35 kilometer inde i Syrien.
Tidligere på dagen meddelte Tyrkiet, at tyrkiske styrker havde kontrol over hovedvejen M4, der er en af de eneste ruter til den kurdiske by Kobani i det nordlige Syrien.
Tyrkiet og YPGDen kurdiske YPG-milits bekæmper Islamisk Stat, men de har skabt splittelse mellem de Nato-allierede.
Den tyrkiske regering mener, at YPG støtter det forbudte Kurdistans Arbejderparti (PKK), som i årtier har stået bag et oprør i det sydøstlige Tyrkiet for at opnå selvstyre.
PKK har kæmpet en blodig kamp mod den tyrkiske stat i tre årtier.
Flere end 40.
000 mennesker er blevet dræbt, siden PKK greb til våben i 1984 med det formål at oprette en uafhængig stat for Tyrkiets kurdiske mindretal.
I Kobani har USA haft omkring 1.
000 soldater udstationeret.
De er tidligere i dag blevet bedt om at forberede sig på en evakuering, da USA frygter, at de vil komme i klemme i kampene mellem kurdiske og tyrkiske styrker.
Kurdere har bedt Assad om hjælpSDF har tidligere på ugen meddelt, at de ville række hånden ud til det syriske styre, der er anført af præsident Bashar al-Assad, og bede om hjælp i kampen mod Tyrkiet.
Men den håndsrækning blev ikke mødt af den syriske viceudenrigsminister, Faisal Maqbad.
Han afviste at afholde nogen samtaler med de kurdiske styrker, der er støttet af USA, og som han betegner som forrædere.
- De væbnede grupper har forrådt deres land og begået forbrydelser mod det, sagde Faisal Maqbad til Reuters i torsdags.
- Vi vil ikke acceptere nogen dialog eller snak med dem, der er blevet gidsler af udenlandske styrker.
Der vil ikke være noget fodfæste for Washingtons agenter på syrisk territorium, fortsatte han.
Målet med Tyrkiets offensiv er at drive SDF ud af området og oprette en såkaldt sikkerhedszone og sende de 3,6 millioner syriske flygtninge, der befinder sig i Tyrkiet, ind i den.
Kurdiske styrker er støttet af USAI det nordlige Syrien spiller den kurdiske YPG-milits sammen med SDF en stor rolle.
Mens Tyrkiet betragter gruppen som en terrorbevægelse, ser en langt række vestlige lande YPG som en vigtig allieret.
YPG spillede nemlig en stor rolle for den internationale koalition i krigen mod Islamisk Stat, hvor de kurdiske styrker kæmpede mod Islamisk Stat på landjorden, mens koalitionslandene udførte luftangreb.
Kampene i det nordlige Syrien har ifølge FN drevet omkring 200.
000 mennesker på flugt siden i onsdags.
Gruppen har også modtaget støtte af USA.
Derfor har mange kurdere også følt sig ladt i stikken af USA, der i sidste uge trak en mindre gruppe amerikanske soldater ud af den nordlige del af Syrien.
Med den tilbagetrækning blev det muligt for Tyrkiet at gå ind i Syrien med USA's tilladelse - selvom Det Hvide Hus gentagne gange har gjort det klart, at man fra amerikansk side ikke støtter den tyrkiske operation.
FacebookTwitterKopier linkEmner:Bashar al-Assad (politiker)|Islamisk Stat|Syrien|Tyrkiet|Hære




https://www.dr.dk/nyheder/viden/kroppen/nu-kan-du-besoege-kontrolrummet-i-tjernobyl-men-kun-i-fem-minutter

KroppenNu kan du besøge kontrolrummet i Tjernobyl – men kun i fem minutterTurister valfarter til Tjernobyl, som stadig er præget af atomkraftkatastrofen i 1986.
Dansk ekspert i stråling mener, at turister selv må overveje, om besøget er strålingen værd.
Billedet her er fra reaktor 3 og ikke reaktor 4, hvor kontrolrummet, som du nu kan besøge, ligger.
Af Allan Nisgaard13.
okt.
2019 kl.
19.
05Læs opNu kan turister besøge det rum, hvor menneskehistoriens største atomkraftkatastrofe begyndte.
I 1986 eksploderede en reaktor i atomkraftværket ved Tjernobyl i det tidligere Sovjetunionen.
Det sendte radioaktivt materiale ud i atmosfæren og fik konsekvenser for flere tusinde mennesker, hvor mange blev tvunget væk fra deres hjem.
Du udsættes for stråling døgnet rundtEn dansker modtager i gennemsnit en årlig dosis stråling på fire millisievert.
Sievert er enheden for stråling, og en millisievert er en tusindedel af en sievert.
Du bliver blandt andet udsat for baggrundsstråling, når du får taget røntgenbilleder hos lægen.
Og så udsættes du for naturlig stråling fra blandt andet fødevarer og fra kosmisk stråling fra rummet.
Når du for esksempel er oppe at flyve, er du tættere på rummet, og derfor rammes du af mere kosmisk stråling end normalt.
Derudover kommer der stråling fra radioaktive stoffer i undergrunden.
Mest kendt er nok luftarten radon, som siver op i huse.
Du kan hverken se, lugte eller smage radon, men du kan måle det ved hjælp af særlige målere.
Det kan du læse mere om på radonguiden.
dk.
Dødelige mængder stråling er utrolig sjældne og ses hovedsageligt i forbindelse med brug af atomvåben eller alvorlige ulykker med radioaktive stoffer.
Får du en dosis på 4.
000 millisievert over meget kort tid, har du cirka 50 procent risiko for at dø, mens en dosis på over 10.
000 millisievert næsten altid er dødelig.
Kilde: Sundhedsstyrelsen og Mikkel Øberg, helsefysiker ved Dansk Dekommissionering.
Hændelsen er i år blevet til en populær miniserie på streamingtjenesten HBO.
Og det har sat skub i turismen i spøgelsesbyen Tjernobyl.
Mere end 87.
000 mennesker har allerede besøgt stedet i år.
Sidste år var tallet på 72.
000, skriver the Telegraph.
Men turister har indtil nu kun fået lov til at besøge bestemte områder nær atomkraftværket.
Nu åbner myndigheder op for, at turister kan besøge kontrolrummet i reaktor fire, hvor der i sin tid blevet taget de beslutninger, der førte til katastrofen.
Må kun besøges i fem minutterStrålingen er stadig meget høj i rummet, og derfor må turister kun besøge rummet i fem minutter.
Under besøget skal de desuden have hjelm, maske og andet sikkerhedsudstyr på.
- Der er rimelig meget stråling i rummet, men fordi du er der i meget kort tid, får du ikke særlig meget, i forhold til hvad du alligevel får.
For du bliver jo konstant udsat for stråling, blandt andet fra jorden og rummet, men også en smule gennem mad og vand, siger Mikkel Øberg, der er helsefysiker ved Dansk Dekommissionering.
Det er en statslig virksomhed, som hører under Uddannelses- og Forskningsministeriet.
En af deres opgaver er at demontere de nukleare anlæg på det tidligere Forskningscenter på Risø.
- Flyveturen derhen giver nogenlunde den samme dosis stråling som den korte tur i kontrolrummet.
Når du flyver, bliver du nemlig udsat for mere kosmisk stråling end normalt, da du er tættere på rummet, fortsætter Mikkel Øberg.
Mikkel Øberg vil derfor ikke fraråde turister et besøg i kontrolrummet.
- Som strålebeskyttelsesekspert kigger jeg på, om sådan et besøg er berettiget.
Og det synes jeg, det er i dette tilfælde.
For jo mere du informerer folk og viser dem rundt, desto mere lærer de om radioaktivitet, og det bliver nemmere for dem at forholde sig til det, siger han.
Indbyggerne i byen Pripyat, der ikke ligger langt fra Tjernobyl-atomkraftværket, er nu en spøgelsesby.
De havde adgang til et lille tivoli med et pariserhjul.
(© Scanpix) I år blev en gigantisk kuppel, som indkapsler den ødelagte reaktor på atomkraftværket, indviet.
 En dukke er efterladt på en gade.
Det illustrerer, hvor hurtigt indbyggerne forlod byen.
(© Scanpix)1 / 3Indbyggerne i byen Pripyat, der ikke ligger langt fra Tjernobyl-atomkraftværket, er nu en spøgelsesby.
De havde adgang til et lille tivoli med et pariserhjul.
(© Scanpix)1 / 3I år blev en gigantisk kuppel, som indkapsler den ødelagte reaktor på atomkraftværket, indviet.
2 / 3En dukke er efterladt på en gade.
Det illustrerer, hvor hurtigt indbyggerne forlod byen.
(© Scanpix)3 / 3Usikkert, hvor høj strålingen erDe turister, der besøger kontrolrummet, får et dosismeter på, og så kan de se, hvor meget stråling, de har fået af at være inde i rummet.
- Dosishastigheden ved Tjernobyl er ikke et emne, der har meget bevågenhed, men baseret på reportager fra folk, der har besøgt området, ligger strålingen på 0,005 til 0,01 millisievert i timen udenfor, tæt på reaktorbygningen, mens det sandsynligvis kan være op mod 0,1 millisievert i timen inde i kontrolrummet, siger Mikkel Øberg.
Til sammenligning er den naturlige baggrundsstråling i Danmark, ifølge Mikkel Øberg, på 0,0001 millisievert i timen.
Det er altså det, en måler vil vise, hvis den for eksempel blev placeret på en gennemsnitlig fodboldbane eller i en parcelhushave i Danmark.
- Det lyder jo som en stor forskel, men som nævnt er man inde i rummet ganske kort tid, og derfor har det ikke den store betydning, siger Mikkel Øberg.
Forsker: Det er unødvendig strålingDen russiske forsker Yury Bandazhevsky, der har studeret Tjernobyl i årtier, fraråder dog gæster at besøge de steder, hvor der kan være mest strålingDet udsætter nemlig turister for unødvendig stråling, siger han til the Telegraph.
Men Mikkel Øberg fra Dansk Dekommissionering synes ikke, man skal være så bekymret.
- Vi har jo ingen grund til at tro, at de ikke har styr på deres guidede ture.
De har jo holdt guidede ture i lang tid.
Så det er op til turisterne at lave en overvejelse, om de synes, de får nok ud af besøget for den ekstra dosis stråling, det indebærer, siger han.
Sundhedsstyrelsen anbefaler altid, at du som turist lytter til nationale myndigheders anbefalinger, når det kommer til stråling, i det område eller land, du ønsker at besøge.
FacebookTwitterKopier linkEmner:Uddannelses- og Forskningsministeriet|Tjernobyl|Turisme|Atomkraft|The Telegraph




https://www.dr.dk/nyheder/indland/freja-har-en-digital-dobbeltgaenger-folkeskolen-skaber-enorme-maengder-af-data-om

IndlandFreja har en digital dobbeltgænger: Folkeskolen skaber enorme mængder af data om eleverneNår eleverne laver skolearbejde digitalt, efterlader de sig en hale af data.
Men hvad skal de oplysninger egentlig bruges til?
© drAf Jakob Skaaning, Maiken Steen Frederiksen og Line Gertsen13.
okt.
2019 kl.
20.
00Læs op13-årige Freja Juul Bygsø sidder klar ved sit bord med den bærbare computer foran sig.
Hun er til dansktime med resten af 7.
b på Mørkhøj Skole i Gladsaxe ved København.
Eleverne har fået læst højt af bogen ”Soldater græder ikke”, og nu skal de selv til at arbejde – de skal komme med bud på, hvad bogen kommer til at handle om.
Freja Juul Bygsø snakker med sin sidemand om bogen og skriver på computeren.
Det, hun skriver på tastaturet, kommer op på klassens digitale tavle, sammen med resten af klassens tanker.
- Hver gang jeg spørger, så kan alle eleverne sætte deres ting ind her.
Det giver også noget ret godt data, man kan gå ind og kigge på, fortæller lærer Pernille Thorsgaard.
På Mørkhøj Skole spiller det digitale på en hovedrolle i skoledagen – og stort set alt, hvad eleverne foretager sig, bliver samtidig til oplysninger, som blandt andre Pernille Thorsgaard kan bruge.
- Altså, hvem ejer børnenes tanker og kreativitet?
Det er en spændende diskussion, siger Pernille Thorsgaard.
Se, hvordan den digitale skoledag ser ud i videoen her:Aula vil samle alle oplysningerDet er ikke kun på Mørkhøj Skole, at elevernes dagligdag er digital.
Fra mandag efter efterårsferien skal elever, lærere og forældre til at bruge kommunikationssystemet Aula, der skal være en samlet indgang til hele elevens digitale liv i skolen.
Det vil blandt andet sige beskederne mellem lærere og forældre, elevernes besvarelser af opgaver og en lang række andre oplysninger.
Det er enormt meget data, der bliver indsamlet i digitale platforme som Aula.
Helene Ratner, lektor, DPUMørkhøj Skole er som testskole allerede gået ombord i det nye system Aula.
Og lærer Pernille Thorsgaard forudser, at hun vil komme til at indsamle en hel del data om eleverne.
- Hvis man bruger det på den måde, som jeg gør, så vil det være alle elevernes besvarelser, alle deres brainstorms, alle deres stile, diktater, alle sådan nogen ting, der vil være samlet et sted, siger Pernille Thorsgaard.
Freja Juul Bygsø er godt klar over, at oplysningerne om hende bliver samlet – og det er noget, hun tænker over.
- Det ér meget information om mig.
Om jeg har været syg og hvor meget.
Og beskeder, som mine forældre og lærere har skrevet sammen.
Og det ved jeg jo ikke hvor kommer hen, siger hun.
Data skal give bedre undervisning for den enkelteHelene Ratner er lektor på Danmarks institut for Pædagogik og Uddannelse ved Aarhus Universitet og forsker i brugen af data i uddannelse.
Hun mener som udgangspunkt, at lærerne får bedre muligheder for at undervise, når de nemt kan tjekke præcis, hvor eleven har haft svært ved matematikopgaverne eller følge udviklingen i deres stile.
- Barnet producerer jo en masse information, når det bruger digitale lærermidler.
Så vi kan få noget viden om, hvordan børn lærer, som måske kan være svært for den enkelte lærer at se i et klasselokale med 28 børn, siger Helene Ratner.
Og netop det at gøre det lettere for læreren at ramme det enkelte barn er årsagen til, at skolerne samler flere data ind, fortæller Kommunernes Landsforening (KL).
- Formålet er hele tiden at have fokus på at lave en bedre undervisning for eleven, siger Pia Færch, der er kontorchef for Center for Digitalisering og Teknologi hos KL.
Ifølge Pia Færch er det egentlig de samme oplysninger, der nu bliver samlet ind digitalt, som dengang skoledagen foregik på papir.
- Der er sådan set altid blevet samlet oplysninger ind, det plejer bare at ligge på papir.
Nu ligger det digitalt, og så virker det måske lidt mere voldsomt, fordi det er hurtigt at sammenstille, siger hun.
Bagsiden af datamedaljenMen selvom de samme oplysninger om eleverne også tidligere er blevet opbevaret flere forskellige steder, mener Helene Ratner, at selve mængden af information, der kommer til at være samlet i Aula, vil give helt andre muligheder for at følge barnet.
- Det er enormt meget data, der bliver indsamlet i digitale platforme som Aula.
Vi taler om barnets fremmøde, hvornår det bliver hentet eller går hjem, fravær, sygdom, elevplaner, alt den data man henter ind fra læringsplatforme og digitale lærermidler og meget mere, siger Helene Ratner.
Ifølge Helene Ratner, så er faren, at den "digitale kopi" af elever som for eksempel Freja Juul Bygsø kommer til at fylde for meget i lærerens opfattelse af eleven.
- Den her data vil altid været et usikkert udtryk for den faktiske virkelighed.
Derfor er det ikke nok at forlade sig på data alene, vi har også brug for den menneskelige erfaring og det menneskelige, professionelle skøn.
Så der er en risiko for, at data får for meget magt i forhold til den menneskelige vurderng.
Det kan aldrig stå alene, siger Helene Ratner.
Hvem kan kigge med?
Dansktimen i 7.
b er forbi, og børnene har haft frikvarter væk fra computerne.
Men nu i historietimen er computerne igen i gang.
Eleverne er i gang med et forløb om, hvordan Europa blev verdens centrum og besvarer spørgsmål - selvfølgelig på computeren.
Historielærer Marcus Kraup kan undervejs følge med i, hvad eleverne skriver.
- Jeg kan på ethvert tidspunkt gå ind i deres afleveringsfelter og for eksempel kigge på Freja og se, at hun er godt i gang med sin besvarelse, fortæller Marcus Krarup.
Læs også:Skolernes dataskatkiste: Hvad bliver gemt om dit barn?
Besvarelserne fra historieundervisningen bliver også lagret og kan findes frem igen.
Som udgangspunkt er det kun eleven, lærerne og forældrene, der kan gå ind og kigge med.
Og det er vigtigt, mener dansklærer Pernille Thorsgaard.
- I virkeligheden giver det her mig jo et livefeed af deres tanker.
Og det er rigtig brugbart for mig, for jeg skal bruge det til læring.
Men der er da også andre, som det garanteret også er meget brugbart for, siger dansklæreren.
De data, der skabes, når børnene går i den digitale skole, er kommunernes ansvar, og det er også kommunernes ansvar at lave aftaler med virksomheder, der laver programmerne.
Aftalerne skal blandt andet sikre, at oplysninger ikke gives videre.
KL: Ingen grund til bekymring for dataI 2018 blev trivselsmålingerne på folkeskolerne sat i bero, efter at Politiken afslørede, at trivselsmålingerne, der skulle være anonyme, blev brugt til at følge op på de enkelte elever af en række kommuner.
Elever og forældre var blevet orienteret om, at trivselsmålingen var anonym, men det viste sig, at oplysningerne kunne kobles på den enkelte elev.
Men elever og forældre behøver ikke frygte, at det sker igen, lover Pia Færch.
- Det er rigtigt, der har været sådan nogle historier i tidens løb, hvor man har indsamlet data til en ting og tænkt, at det var smart at bruge dem til noget andet.
Men der er rigtig stor opmærksomhed på, at det ikke er noget, der sker nu, siger kontorchefen.
Freja Juul Bygsø er alt i alt ikke bekymret for, hvad der sker med den data, som skabes om hende, når hun går i skole.
- Jeg stoler på, at de har styr på det og ved, hvad de gør, siger hun.
FacebookTwitterKopier linkEmner:Uddannelse|Kommunernes Landsforening|Folkeskolen (Danmark)|København|Folkeskole




https://www.dr.dk/sporten/cykling/punktering-bremser-kraghs-titelforsvar-i-paris-tours

CyklingPunktering bremser Kraghs titelforsvar i Paris-ToursSøren Kragh Andersen var uheldig, mens Lars Bak til gengæld imponerede i karrierens sidste cykelløb.
Uheldet var ude for Søren Kragh Andersen.
13.
okt.
2019 kl.
17.
55Læs opI nogle kilometer lignede Søren Kragh Andersen en mand på en mission, men uheldet var ude for den 25-årige cykelrytter, da han søndag forsøgte at gentage sidste års triumf i Paris-Tours.
Den danske Sunweb-rytter var alene i udbrud, da hans bagdæk punkterede omkring 44 kilometer fra mål, og så var vinderchancerne forduftet.
I stedet kom Lotto Soudals Jelle Wallays afsted, og forfølgerne så ikke belgieren igen.
Det er Wallays anden triumf i det franske efterårsløb, som han også vandt i 2014.
Kragh forsøgte at gentage kunststykkeWallays kunne lade sig hylde på hele opløbsstrækningen og havde i mål et forspring på 28 sekunder til Niki Terpstra og Oliver Naesen, der blev nummer to og tre.
Terpstra kom dermed på podiet for andet år i træk, efter at han sidste år var med i det udbrud, der grundlagde Søren Kragh Andersens store sejr.
Kragh forsøgte altså at gentage kunststykket søndag, da han angreb og fik hollænderen Boy van Poppel med sig.
Da duoen nåede en stigning med 53 kilometer til mål, måtte van Poppel opgive at følge med fynboen.
Selv om danskeren er specialist i enkeltstart, lignede det alligevel en stor mundfuld for en rytter, der har kæmpet med sygdom og kørte sit første løb i seks uger.
Læs også:Erfaren hollænder overrumpler Fuglsang og favoritterne i LombardietForspringet var da også begyndt at svinde ind, da han blev ramt af en punktering på et af grusstykkerne og blev opslugt af en større gruppe.
Bak imponerede i sidste løbTi kilometer senere betalte Kragh prisen for sit angreb, da han måtte opgive at følge de forreste og lod sig falde tilbage.
En anden dansker, Lars Bak, kørte sit sidste løb i karrieren, og den 39-årige veteran gjorde opmærksom på sig selv med et par korte fremstød fra forfølgergruppen ti kilometer før mål.
Bak havde dog ikke overskud til at slippe væk, men han fik en fornem afsked med det professionelle felt og kørte med knyttet næve over målstregen som bedste dansker på en syvendeplads.
/ritzau/FacebookTwitterKopier linkEmner:Niki Terpstra (cykelrytter)|Søren Kragh Andersen (cykelrytter)|Frankrig|Cykelsport|Lotto Soudal




https://www.dr.dk/sporten/oevrig/vilde-24-vm-medaljer-gymnastik-faenomen-saetter-historisk-rekord

Øvrig sportVilde 24 VM-medaljer: Gymnastik-fænomen sætter historisk rekordDen amerikanske gymnast Simone Biles vinder søndag sin VM-medalje nummer 24 og sætter dermed rekord.
Den 22-årige Simone Biles er nu oppe på 24 VM-medaljer.
13.
okt.
2019 kl.
15.
18Læs opLørdag tangerede den amerikanske gymnast Simone Biles rekorden for flest VM-medaljer i gymnastik, og søndag fik hun så rekorden for sig selv.
Det skete, da hun vandt guld i bom, hvilket var hendes fjerde guldmedalje ved det igangværende VM i Stuttgart.
Dermed nåede hun i alt op på 24 VM-medaljer og distancerer altså den hviderussiske legende Vitaly Scherbo, der nåede 23 VM-medaljer.
Scherbo var den store stjerne på herresiden i 1990'erne.
Biles har vundet hele 18 guldmedaljer, mens Scherbo i sin storhedstid måtte nøjes med 12.
Simon Biles har foreviget sit navn i gymnastikkens historiebøger, efter at hun ved VM i Stuttgart har vundet sin 24.
VM-medalje.
Det har været et skelsættende VM for den bare 22-årige Biles.
Tidligere på ugen vandt hun all-around-konkurrencen i Stuttgart.
Det var femte gang, at hun strøg til tops i den konkurrence.
Det har ingen anden gymnast gjort før den talentfulde amerikaner.
Hun kan endda nå at vinde yderligere en medalje ved VM, når hun senere søndag deltager i finalen i øvelser på gulv.
Næste års OL i Tokyo bliver formentlig hendes sidste konkurrence på topplan.
Biles har tidligere fortalt, hvordan livet som topgymnast har tæret på hendes krop.
Da hun for tre år siden vandt guld ved OL i Rio, fandt hun efterfølgende ud af, at en af hendes tæer var knust.
/ritzau/FacebookTwitterKopier linkEmner:Gymnastik|Tyskland




https://www.dr.dk/sporten/oevrig/kenyansk-kvinde-saetter-verdensrekord-i-maraton

Øvrig sportKenyansk kvinde sætter verdensrekord i maratonBrigid Kosgei satte verdensrekord i maraton for kvinder i tiden 2 timer, 14 minutter og 4 sekunder.
Brigid Kosgei løber over målstregen og sikrer sig rekorden.
13.
okt.
2019 kl.
17.
21Læs opLørdag blev kenyaneren Eliud Kipchoge den første mand, der løb maratondistancen på under to timer, og søndag ville Brigid Kosgei ikke stå tilbage for sin landsmand.
Den kenyanske løber Brigid Kosgei satte således verdensrekord i maraton for kvinder i tiden 2 timer, 14 minutter og 4 sekunder i Chicago.
Den gamle rekord har stået siden 2003.
Dengang løb briten Paula Radcliffe de 42,195 kilometer i tiden 2 timer, 15 minutter og 25 sekunder i London Marathon.
Det Internationale Atletikforbund (IAAF) anerkender to verdensrekorder for kvindelige maratonløbere.
En i rene kvindeløb samt en i løb, hvor begge køn deltager, som det var tilfældet i søndagens Chicago Marathon.
Rekorden i rene kvindeløb har kenyaneren Mary Keitany med tiden 2 timer, 17 minutter og 1 sekund.
Læs også:VIDEO Kenyaner løber verdens hurtigste maratonKosgei var helt suveræn blandt kvinderne i søndagens løb.
Hendes nærmeste udfordrer, etiopieren Ababel Yeshaneh, kom i mål næsten syv minutter senere.
Maratonløbet blev vundet af Lawrence Cherono fra Kenya.
Han kom i mål efter 2 timer, 5 minutter og 45 sekunder.
/ritzau/FacebookTwitterKopier linkEmner:International Association af Athletics Federation|Kenya|Atletik|Chicago|London




https://www.dr.dk/sporten/oevrig/dobbelt-tysk-triumf-ved-vm-i-ironman-paa-hawaii

Øvrig sportDobbelt tysk triumf ved VM i ironman på HawaiiIngen danskere fik en plads i top ti ved VM i ironman.
Både hos mændene og kvinderne blev vinderen en tysker.
Tyske Jan Frodeno vandt natten til søndag sit tredje VM i ironman og slog samtidig sin personlige rekordtid.
13.
okt.
2019 kl.
14.
23Læs opTyskeren Jan Frodeno vandt sit tredje VM i ironman natten til søndag dansk tid på Hawaii.
Den 38-årige tysker slog samtidig sin personlige rekord, da han gennemførte distancen på 7 timer, 51 minutter og 13 sekunder.
Frodeno vandt VM i ironman i både 2015 og 2016.
Derudover blev han i 2008 olympisk mester.
At vinde årets VM er dog langt vigtigere end den personlige rekord, siger Frodeno.
- Jeg er ligeglad med rekorden.
Det er et mesterskab, vores sports Wimbledon, siger han.
Tyske Jan Frodeno har tidligere vundet VM i ironman i både 2015 og 2016.
Derudover blev han i 2008 olympisk mester.
Det er sjette år i træk, at en tysk mand vinder VM i ironman.
Men det er første gang i år, at en tysker sætter sig på kvindernes førsteplads.
Tyske Anna Haug vandt kvindernes VM med en tid på 8 timer, 40 minutter og 10 sekunder.
- Hele løbet føltes ret fantastisk, siger hun efterfølgende.
Tyske Anne Haug blev kvindernes verdensmester i ironman med en tid på 8 timer, 40 minutter og 10 sekunder.
Maja Stage Nielsen blev bedste dansker på Hawaii, hvor hun sluttede som nummer 11 i tiden 9 timer, 10 minutter og 28 sekunder.
Drømmen var ellers top-10.
- De sidste to år har jeg været lige uden for top-10, så tredje gang må være lykkens gang, sagde hun inden konkurrencen.
Camilla Pedersen var også til start, men hun fuldførte ikke ifølge resultatoversigten.
Danske Maja Stage Nielsen fik en 11.
plads til årets ironman-VM på Hawaii.
Hos mændene var Daniel Bakkegaard som nummer 15 bedste dansker med sin tid på 8 timer, 19 minutter og 38 sekunder.
Den anden danske mand til start, Kristian Høgenhaug, sluttede tre placeringer dårligere i tiden 8 timer, 23 minutter og 36 sekunder.
/ritzau/ReutersFacebookTwitterKopier linkEmner:Hawaii|Triathlon|Camilla Pedersen (atlet)




https://www.dr.dk/nyheder/udland/usa-forbereder-sig-paa-evakuere-1000-soldater-i-syrien

Tyrkisk offensiv i SyrienSe temaUdlandUSA forbereder sig på at evakuere 1.
000 soldater i SyrienDe amerikanske tropper bliver rykket længere sydpå.
Tyrkiet indledte i onsdags den militære operation 'Fredens Kilde' og kæmper mod kurdiske styrker i det nordlige Syrien.
Af Anna Sol Jørgensen13.
okt.
2019 kl.
14.
52 | opdateret 13.
okt.
2019 kl.
15.
23Læs opUSA er i gang med at forberede en evakuering af landets 1.
000 soldater, der befinder sig i det nordlige Syrien.
Det oplyser den amerikanske forsvarsminister, Mark Esper, til CBS News.
- I løbet af de sidste 24 timer har vi set, at Tyrkiet sandsynligvis vil rykke deres angreb længere sydpå end oprindeligt planlagt, og de vil også rykke længere mod vest, siger han.
Udmeldingen kommer, samtidig med at den tyrkiske forsvarsminister oplyser, at tyrkisk-ledede styrker nu har vundet kontrol over hovedvejen M4.
Vejen er en af de eneste til den kurdiske by Kobani, hvor de fleste amerikanske soldater i landet befinder sig.
Ifølge FN er flere end 200.
000 personer drevet på flugt, efter at Tyrkiet indledte sin offensiv i onsdags.
I det nordlige Syrien er der i øjeblikket kampe mellem de tyrkiske styrker og de kurdiske styrker Syriens Demokratiske Styrker, der er en samling af kurdiske soldater.
- Vi har også fundet ud af, at Syriens Demokratiske Styrker arbejder på at lave en aftale med det syriske styre og Rusland for at gå til modangreb på Tyrkiet i nord, siger Mark Esper.
- Amerikanske soldater vil sandsynligvis blive fanget mellem to forskellige styrker, der rykker frem.
Og det er en meget uholdbar situation.
Så jeg talte med præsidenten i aftes, og efter diskussioner med resten af det nationale sikkerhedshold, beordrede han en tilbagetrækning af styrker i det nordlige Syrien, fortsætter han.
Til Reuters oplyser Mark Esper, at de amerikanske soldater er blevet berordret til at rykke længere syd på, men de kommer ikke til at forlade Syrien.
Tyrkiet er rykket 30-35 kilometer ind i SyrienPå Twitter skriver den amerikanske præsident, Donald Trump, at 'det er meget klogt ikke at være involveret i de hårde kampe på grænsen til Tyrkiet'.
Hovedvejen M4, som tyrkiske styrker har indtaget i efter ligger 30-35 kilometer inde i Syrien.
Syriens Demokratiske Styrker oplyser, at de kæmper mod de tyrkisk-støttede militser ved hovedvejen.
Kampene mellem de kurdiske styrker og Tyrkiet vækker dyb bekymring blandt både stats- og regeringsledere i EU og andre i lande.
Blandt andet fordi der ligger en række fængsler i de kurdisk kontrollerede områder, hvor flere tusinde medlemmer af Islamisk Stat sidder fængslet, ligesom at mange familiemedlemmer sidder i lejre kontrolleret af de kurdiske styrker.
Syriens Demokratiske Styrker vurderer, at minimum 1.
000 af beboerne i Ain Issa-lejren er koner eller børn til IS-krigere.
I løbet af weekenden er et sted mellem 100 og 800 familiemedlemmer til IS-fanger flygtet fra Ain Issa-lejren i det nordlige Syrien, efter at der har været kampe omkring lejren.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
Tyrkiet kæmper mod USA's vennerI sidste uge trak USA en gruppe soldater, der arbejdede sammen med kurdiske styrker i det nordlige Syrien, ud af landet.
Det træk åbnede op for, at Tyrkiet kunne iværksætte sin militære operation 'Fredens Kilde'.
Militæroperationen foregår i de kurdisk-kontrollerede områder af det nordlige Syrien.
Her kæmper tyrkiske soldater og tyrkisk-støttede militser mod kurdiske styrker.
Blandt andet går offensiven ud på at drive den kurdiske gruppe YPG ud af området.
Tyrkiet betragter nemlig YPG som en terrorbevægelse - men den opfattelse bliver ikke delt af USA og resten af den vestlige koalition, der har været i krig mod terrorbevægelsen Islamisk Stat.
Målet med offensiven er ifølge Tyrkiet at oprette en såkaldt sikkerhedszone, der rækker 30 kilometer ind i Syrien.
Her vil Tyrkiet så placere nogle af de millioner af syriske flygtninge, der ellers opholder sig i Tyrkiet.
I krigen mod Islamisk Stat har YPG nemlig været en vigtig allieret og fungeret som landtropper og har modtaget støtte fra blandt andet USA.
Målet med offensiven er ifølge Tyrkiet at oprette en såkaldt sikkerhedszone, der rækker 30 kilometer ind i Syrien.
Her vil Tyrkiet så placere nogle af de millioner af syriske flygtninge, der ellers opholder sig i Tyrkiet.
FacebookTwitterKopier linkEmner:Donald Trump (politiker)|Islamisk Stat|Syrien|Tyrkiet|Soldater




https://www.dr.dk/sporten/haandbold/championsleague/45-aarig-maalmand-sikrer-gog-tredje-cl-sejr-i-sidste-sekund

Championsleague45-årig målmand sikrer GOG tredje CL-sejr i sidste sekundSøren Haagen fik hånden på et polsk skud i sidste sekund, da GOG slog Wisla Plock 28-27 i Champions League.
13.
okt.
2019 kl.
17.
07Læs opHåndboldherrerne fra GOG hentede søndag den tredje sejr af fire mulige i Champions League.
På hjemmebane slog fynboerne polske Wisla Plock med 28-27 i gruppe D efter en gyserafslutning, hvor den 45-årige målmand Søren Haagen reddede et polsk skud i sidste sekund.
Sejren kan i sidste ende vise sig særdeles vigtig, da Wisla Plock er en af de hårdeste konkurrenter i jagten på en af de to pladser til forårets ottendedelsfinaler.
Søren Haagen reddede GOG i sidste sekund.
GOG var foran med et enkelt eller to mål i det meste af kampen.
Kun en enkelt gang midtvejs i første halvleg var Plock foran - ved 6-7 - men det lykkedes værterne at bringe sig på 16-14 ved pausen.
Problemer til sidstDen tætte kamp bød på flere spektakulære scoringer, blandt andet kastede GOG's svensker Josef Pujol bagom ryggen til en holdkammerat, der kunne gøre det til 22-20.
I anden halvleg svingede den fynske føring med et eller to mål, inden Pujol med ni minutter tilbage øgede til 27-24.
Det begyndte at ligne en afgørelse, men polakkerne fik hurtigt reduceret to gange til 27-26.
Læs også:Skjern sendt ud af EHF Cup efter straffedramaGOG bragte sig foran med 28-26, og var endda på bolden med halvandet minut tilbage.
Men så meldte problemerne sig.
Først begik Josef Pujol angrebsfejl, da han løb direkte ind i den polske forsvarsmur, og i den anden ende rev Emil Jakobsen en modstander i trøjen og fik en to-minutters-udvisning.
Samtidig var der straffekast til Plock.
GOG-spillerne hylder deres 45-årige målmandshelt.
Her lykkedes det af to omgange Konstantin Igropulo at reducere til 27-28 på Søren Haagen i GOG-målet.
Med en mand i undertal forsøgte Plock-spillerne at stresse værterne med 55 sekunder tilbage.
Haagen som heltGOG-træner Nicolej Krickau tog en timeout, da der manglede 21 sekunder.
Det sidste angreb skulle sættes op med kun tre afleveringer at gøre godt med, før GOG ville miste bolden.
Det lykkedes ikke at score, og i stedet fik gæsterne en mulighed for at udligne med ti sekunder tilbage.
Læs også:Efter stærk anden halvleg: Team Esbjerg henter vigtig sejr i Champions LeaguePlock-spillerne fik sat Konstantin Igropulo op til den sidste afslutning, men Igropulos skud blev blokeret af Søren Haagen, der fik hånden på.
Rumænske Dinamo Bucuresti topper gruppe D efter fire spillerunder med syv point foran GOG med seks point.
Wisla Plock og Kadetten Schaffhausen har hver fire point.
Chekhovskiye Medvedi har to point, mens Kristianstad har et enkelt.
De to bedste hold fra gruppen går videre til knockoutfasen.
/ritzau/FacebookTwitterKopier linkEmner:GOG Håndbold|Polen|Håndbold|Bukarest




https://www.dr.dk/nyheder/indland/laes-svarene-rikke-efter-sin-bulimijeg-fyrer-meget-mere-op-olie-smoer-og-ost-end






https://www.dr.dk/sporten/tennis/15-aarig-tenniskomet-vinder-sin-foerste-store-turnering

Tennis15-årig tenniskomet vinder sin første store turneringDen amerikanske tennisspiller Cori Gauff vandt søndag sin første WTA-turnering i en alder af blot 15 år.
Cori Gauff fejrer sin første store triumf.
13.
okt.
2019 kl.
17.
33Læs opDen 15-årige tennisspiller Cori Gauff kom på alles læber i forbindelse med sommerens Wimbledon, da hun vandt tre kampe og nåede ottendedelsfinalen.
Og succesen var ingen enlig svale for kometen.
Senere på sommeren nåede hun også tredje runde i US Open, og søndag strøg hun så til tops i østrigske Linz og vandt sin første WTA-turnering.
Gauff vandt karrierens første finale på WTA-niveau i tre sæt efter at have nedkæmpet French Open-vinderen fra 2017, Jelena Ostapenko, med cifrene 6-3, 1-6, 6-2.
Teenageren førte 5-0 i det afgørende sæt, inden der gik en smule nerver i det.
Gauff fik dog servet sættet hjem med 6-2 på den tredje matchbold.
Cori Gauff i aktion i finalen.
 Amerikaneren var bedst mod Jelena Ostapenko.
 Cori Gauff poserer med pokalen og sine forældre.
1 / 3Cori Gauff i aktion i finalen.
1 / 3Amerikaneren var bedst mod Jelena Ostapenko.
2 / 3Cori Gauff poserer med pokalen og sine forældre.
3 / 3Amerikaneren var klart bedst i første sæt, men Ostapenko fik endelig sit offensive spil til at køre i andet sæt, som hun vandt 6-1.
Så lignede det pludselig en finalesejr til Ostapenko, men hun lod sig gå på af en dommerkendelse i begyndelsen af tredje sæt og tabte altså de første fem partier, hvor Gauff holdt hovedet koldt.
Læs også:Kournikova, Capriati og Gauff?
Presset hviler på ung tenniskomets skuldre før US Open-debutDa det sidste point var spillet, tog hun sig til hovedet i glæde og forbløffelse.
Gauff tabte faktisk i kvalifikationsturneringen i Linz, men fik alligevel plads i hovedturneringen som en såkaldt "lucky loser".
Inden turneringen lå hun nummer 110 i verden, men hun tager et kraftigt spring ind i top-100, når verdensranglisten opdateres mandag.
/ritzau/FacebookTwitterKopier linkEmner:Tennis|Linz|USA




https://www.dr.dk/nyheder/udland/koner-og-boern-flygter-fra-lejr-i-syrien-frygt-krigere-paa-fri-fod

Tyrkisk offensiv i SyrienSe temaUdlandKoner og børn flygter fra lejr i Syrien: Frygt for IS-krigere på fri fodDer er europæiske kvinder og børn blandt de flygtede IS-familiemedlemmer.
Børn i Ain Issa-lejren, hvor SDF vurderer, at minimum 1.
000 af beboerne er koner eller børn til IS-krigere.
Af Sally Frydenlund Larsen13.
okt.
2019 kl.
14.
25Læs opFamilier til Islamisk Stat-soldater er flygtet fra Ain Issa-lejren nord for Raqqa.
Lejren, som bliver bevogtet af kurdisk-ledede styrker i området, har i weekenden været under bombardement fra Tyrkiets hær og deres allierede militser.
Det var det angreb, som familierne benyttede til at flygte fra lejren.
Det Syriske Observatorium for Menneskerettigheder vurderer, at cirka 100 kvinder og børn er flygtet, mens kurderne selv vurderer, at det kan være op til 800, skriver BBC og Reuters, som også beretter, at der er europæiske kvinder og børn blandt de flygtede.
De konstante kampe mellem tyrkisk- og kurdisstøttede grupper gjorde flugten lettere.
De styrker, der tidligere bevogtede lejren har nemlig været nødt til at deltage i de væbnede kampe.
Det fortæller Marvan Qamishlo, der er talsmand for Syriens Demokratiske Styrker, SDF, til Reuters.
- Bevogtningen er meget begrænset lige nu, siger han.
Syriens Demokratiske Styrker består af kurdere, der har kæmpet mod Islamisk Stat i Syrien.
Det er i den såkaldte sikkerhedszone mellem Tyrkiet og Syrien, at mange af kampene udspiller sig.
Vagter er også flygtetDer bor i omegnen af 12.
000 internt fordrevne i Ain Issa-lejren, og en del af dem er familie til IS-kæmpere.
Normalt bevogtes lejren af en blanding af SDF-soldater og ikke-militære sikkerhedsvagter.
De, der bekymrer sig om en sikker tilbageholdelse af fangerne, er velkomne til at komme og finde en løsning.
Redur Khalil, SDF-repræsentant.
Men kampene i området har fået sikkerhedspersonalet til at flygte fra lejren af frygt for, at de skulle sprede sig ind i selve lejren.
- Hvad skal en sikkerhedsvagt så gøre?
De er jo ikke specialstyrker eller SDF-soldater, siger talsmand Marvan Qamishlo.
Han fortæller desuden til Reuters, at hvor der plejer at være 700 vagter og soldater på arbejde til at bevogte lejren, er der nu kun mellem 60 og 70.
Kurderne har været ansvarlige for at bevogte både lejre med IS-familiemedlemmer og regulære fængsler for IS-kæmpere.
Kampene i området har fået SDF-ledelsen til at advare om, at ikke kun koner og børn til IS-krigere vil kunne flygte, men også IS-krigerne selv.
- De, der bekymrer sig om en sikker tilbageholdelse af fangerne, er velkomne til at komme og finde en løsning, lyder opfordringen fra den højtstående SDF-repræsentant Redur Khalil ifølge BBC.
Tyrkiet-støttede syriske krigere sidder på en tank.
Ifølge FN har kampene tvunget 130.
000 mennesker væk fra deres hjem.
Syv fængslerIfølge SDF selv bevogter gruppen i øjeblikket flere end 12.
000 mistænkte IS-medlemmer i syv fængsler, og mindst 4.
000 af dem er udenlandske statsborgere.
De nøjagtige placeringer er ikke afsløret, men nogle er angiveligt tæt på den tyrkiske grænse.
Tyrkisk-støttede styrker har siden i onsdags været i gang med en militæroffensiv mod de kurdisk-ledede styrker i netop det område.
Tyrkiets mål med militæroperationen er at drive kurderne ud af området og skabe en 30 kilometer bred zone i Syrien.
I den såkaldte 'sikkerhedszone' vil Tyrkiet så placere nogle af de millioner af syriske flygtninge, der har søgt tilflugt fra krigen i Tyrkiet.
FacebookTwitterKopier linkEmner:Islamisk Stat|Syrien|Tyrkiet|BBC|Soldater




https://www.dr.dk/nyheder/regionale/midtvest/trods-1600-aarlige-doedsfald-hver-anden-over-65-skipper-influenzavaccine

Midt- og VestjyllandTrods 1.
600 årlige dødsfald: Hver anden over 65 skipper influenzavaccineDe danske ældre lever langt fra op til WHO's målsætning for influenzavacciner.
Færrest bliver vaccineret i yderområderne (arkivfoto).
Af Anton Lind og Allan Bo Poulsen13.
okt.
2019 kl.
14.
04Læs opEfterårsvejret har for alvor indtaget Danmark, og dermed er det også ved at være sæson for influenza.
I 2017 kostede virussygdommen cirka 1.
600 danskere livet.
Alligevel halter det med at få taget influenzavaccinen for mange ældre, viser tal fra Statens Seruminstitut.
Det er kun omtrent halvdelen af alle danskere over 65, der lader sig vaccinere mod influenza.
Og det er langt fra Verdenssundhedsorganisationen, WHO's, målsætning om, at 75 procent skal vaccineres.
Influenza kan ramme alle, men især ældre, gravide og kronisk syge risikerer at blive alvorligt syge af virusen.
Med vaccinen nedsætter man risikoen for at blive smittet, mens man også nedsætter risikoen for et alvorligt sygdomsforløb, skulle uheldet alligevel være ude.
Færrest vaccineres i yderområderneAntallet af ældre, der lader sig vaccinere, varierer en del fra landsdel til landsdel, og det er især i yderområderne, at færrest bliver vaccineret.
Flest ældre bliver vaccineret i Hørsholm nord for København, hvor 62 procent bliver vaccineret, mens det står særligt sløjt til med vaccinerne i Vest- og Nordjylland.
Det kan være fatalt, hvis ikke man har et stærkt imunforsvar.
Helle Jacobsgaard, chefkonsulent i ApotekerforeningenEksempelvis i Ringkøbing-Skjern Kommune, hvor blot 42 procent bliver vaccineret.
Og det ærgrer Henning Willumsgaard, der er lokalformand i Ældre Sagen i Skjern-Tarm.
- Det er ikke helt ufarligt for os, der er fra 75 år og opefter at få influenza.
Jeg er selv blevet vaccineret i de sidste 20 år, siger han.
Han hører flere årsager til, at folk ikke bliver vaccineret.
- Nogle siger, at de bliver dårlige af det, andre siger, at de har et princip om, at det er unaturligt at blive vaccineret, og det synes jeg bestemt ikke, at det er, siger Henning Willumsgaard.
Kan være fatalt at misse vaccinenIfølge Helle Jacobsgaard, der er chefkonsulent i Apotekerforeningen, som er apotekernes arbejdsgiver- og brancheorganisation, er det ekstremt vigtigt at få vaccinen.
- Det kan være fatalt, hvis ikke man har et stærkt immunforsvar, siger hun.
Hun peger på det praktiske som en forklaring på, at færre i yderområderne bliver vaccineret.
- Det kan godt have noget at gøre med tilgængelighed, altså hvor let er det at komme hen og blive vaccineret, siger hun.
Fra 1.
november tilbyder 350 apoteker landet over gratis influenzavaccine, men Helle Jacobsgaard håber på, at endnu flere kommer med på vognen.
- Det håber vi, fordi tilgængeligheden så bliver større, siger hun.
FacebookTwitterKopier linkEmner:Helle Jacobsgaard (farmaceut)|Ringkøbing-Skjern Kommune|Vaccinationer|Sygdomme og lidelser|København




https://www.dr.dk/nyheder/kultur/film/morten-spiller-graenseloes-psykopat-i-ny-dr-serie-jeg-skulle-sunde-mig-efter

Fred til landsSe temaFilm og serierMorten spiller grænseløs psykopat i ny DR-serie: 'Jeg skulle sunde mig efter optagelserne'- Han har ikke været særlig rar at dele hoved med, fortæller Morten Hee Andersen om sin rolle i 'Fred til lands'.
© ScanpixAf Kasper Madsbøll Christensen13.
okt.
2019 kl.
15.
03Læs op- Det er lidt pinligt at snakke om al den forberedelse, hvis nu det ikke virker.
28-årige Morten Hee Andersen er fuld af ydmyghed, da vi sætter os ned for at snakke om hans rolle som psykopaten Mike i den ny DR-serie 'Fred til lands', der havde premiere i søndags.
Den rødhårede skuespiller med det fregnede ansigt og de intense, blå øjne, skifter mellem at virke fuld af begejstring og en lille smule genert, når vi taler om, hvordan han har forberedt sig på den krævende rolle – og hvordan det har været i over et halvt år at skulle dele hoved med en karakter, der er psykopat.
Han har nu ingen grund til at være hverken ydmyg eller genert.
© ScanpixOm Morten Hee AndersenFødt 22.
maj 1991 i Roskilde, men opvokset i Nyborg på Fyn.
Uddannet fra Statens Scenekunstskole i København i 2016.
Fik året efter sit store gennembrud som præstesønnen August i DR-serien 'Herrens veje'.
Skal til efteråret spille Tvebak i 'Brødrene Løvehjerte' på Det Kongelige Teaters Store Scene.
Stykket har premiere 22.
november.
Morten Hee Andersen har – sin unge alder til trods – allerede haft en bærende rolle i DR-serien 'Herrens veje', hvor han spillede præstesønnen August, og han har også charmeret i rollen som sygeplejeeleven Erik i TV 2-serien 'Sygeplejeskolen'.
Og nå ja, så fik han en plads i det faste ensemble på Det Kongelige Teater – vel at mærke inden han overhovedet blev færdiguddannet fra Den Danske Scenekunstskole i København i 2016.
'Du kan hurtigt falde i gryden med klichéer'Rollen som psykopaten Mike i 'Fred til lands' har dog været udfordrende at gå til for Morten Hee Andersen.
Karakteren Mike er nemlig en ung mand, der terroriserer den fiktive by Ebberup på Fyn (der dog er filmet i en rigtig by med samme navn på Fyn – samt flere andre fynske locations).
Han truer folk i byen, bare fordi han kan, og nogle af byens indbyggere har ham mistænkt for at have dræbt en uskyldig dreng og være sluppet af sted med det.
- Det er så interessant, hvad der faktisk sker i de her små samfund, hvor meget kan gå under radaren, fortæller Morten Hee Andersen om sin rolle i 'Fred til lands', hvor han spiller Mike.
- Det første, jeg tænkte, var: 'Det her er en drømmerolle!
' Det er sådan en rolle, jeg altid har drømt om at spille.
Jeg har altid været meget fascineret af antagonisterne (skurkene) i mine yndlingsfilm.
Det har været mega spændende selv at få lov til at spille sådan en rolle, og til at begynde med vidste jeg nærmest ikke, hvor jeg skulle begynde.
Jeg har forberedt mig meget og virkelig brudt mit hoved med, hvordan jeg skulle gribe Mike an.
Morten Hee Andersen, skuespiller- Når du får at vide, at din rolle er psykopat, så er det som om, at du kan gøre alting med karakteren.
Så det var virkelig op til mig og min fantasi.
Jeg endte med at prøve at lægge min hjerne væk og så bare bruge min intuition til at komme med et bud på ham, fortæller skuespilleren, mens han smider sin beanie-hue og roder op i det røde hår.
Han holder en lille pause, før han fortsætter.
'Fred til lands'Dramaserie i otte afsnit, der bliver sendt på DR1 i løbet af efteråret.
Serien er skabt af manuskriptforfatterne Christian Torpe og Marie Østerbye og har blandt andre Morten Hee Andersen, Lene Maria Christensen og Anders Juul i hovedrollerne.
Serien kan ses hver søndag klokken 20 på DR1, og når det passer dig på DRTV.
- Du kan hurtigt falde i gryden med klichéer, når du får at vide, at du skal spille psykopat.
Jeg ville gerne have, at det skulle komme indefra, så jeg har virkelig prøvet at dykke ned i stoffet.
- Der er mange ting, Mike gør, som jeg ikke forstår, men som jeg alligevel prøver at sætte mig ind i.
Jeg har forberedt mig meget og virkelig brudt mit hoved med, hvordan jeg skulle gribe Mike an.
Se et klip fra andet afsnit af 'Fred til lands', inden du læser videre:Er gået grundigt til værksDer sniger sig en alvor ind i Morten Hee Andersens stemme.
Som om det er magtpåliggende for ham at forklare, at han har taget sin rolle dybt seriøst.
- Jeg skulle ligesom lære Mike at kende, så jeg fik sat et møde op med en chefpsykolog på Danmarks største psykiatriske hospital, Sct.
Hans i Roskilde.
Hun har arbejdet med kriminelle, og jeg fik simpelthen lov til at teste mine idéer i samtalen med hende, forklarer Morten Hee Andersen.
Herudover har han også forberedt sig ved at besøge et ungdomsfængsel på Amager, han har snakket med en tidligere socialrådgiver fra Fyn og endte sågar med at købe bogen 'Uden samvittighed' af Robert D.
Hare, 'som er en af de førende psykiatere inden for psykopatiområdet'.
- Det gør mig mere tryg ved at eksperimentere skuespilmæssigt, hvis jeg faktisk har talt med nogen, der ved noget om det.
Jeg er jo ikke ekspert på emnet, men ekspert på rollen.
- Jeg har prøvet at få så meget viden som muligt, uden at det blev til et skoleprojekt.
Jeg stoppede, inden det blev helt manisk.
- Jeg håber, folk vil opleve Mike som et levende menneske, som man ikke helt ved, hvor man har, fortæller Morten Hee Andersen om rollen.
Flovhed og smadrede rekvisitterAlvoren bliver afløst af et lille smil, inden han fortsætter:- Det er så spændende at arbejde med en karakter, der på samme tid er grænseløs og grænsesøgende.
Det har været en rutsjebanetur at lave denne her serie.
Det har været ret intenst at gå ind i et rum, hvor man ikke har nogen respekt for andres grænser, hvilket Mike jo ikke har, forklarer Morten Hee Andersen.
- Mike tester hele tiden, hvad han kan gøre for at skubbe til noget i rummet - både i konkret og overført betydning.
Hver gang du bliver bedt om at improvisere med en karakter, der er grænseløs, så sker der ting, der er ude af ens kontrol.
Morten Hee Andersen, skuespillerDet har ind imellem været svært at styre for Morten Hee Andersen, når han var midt i at indspille en scene med sine medspillere.
For nogle gange gjorde rollen Mike ting, som personen Morten aldrig selv kunne finde på at gøre.
- Hver gang du bliver bedt om at improvisere med en karakter, der er grænseløs, så sker der ting, der er ude af ens kontrol.
Man er jo stadig sig selv, men prøver at gå med det, der lige sker.
Nogle gange skulle jeg lige sunde mig efter optagelserne.
- Bagefter kunne jeg godt blive lidt flov over for eksempel at have ødelagt nogle rekvisitter.
Det går heftigt for sig i 'Fred til lands'.
Her er det Mike (Morten Hee Andersen), der uddeler tæv til John (Mads Rømer).
De blå øjne, der ellers så intenst har holdt øjenkontakten, mens vi har talt sammen, kigger pludselig væk og begynder i stedet at fokusere på den dåsecola, der står foran ham.
Morten Hee Andersen har været så optaget af at fortælle om Mike, at han helt har glemt at drikke af den.
Den 28-årige skuespiller pointerer, at selv om det har været spændende at være inden i hovedet på Mike, så har det også været noget af en udfordring.
- Mike var ikke særlig rar at dele hoved med i det halve år, jeg spillede ham.
- Jeg kan jo godt se, at han er en rigtig nar!
Se andet afsnit af 'Fred til lands' på DRTV allerede nu - eller på DR1 klokken 20 søndag aften.
Læs også:Forfatter til ny DR-serie: 'Den indeholder scener, man ikke før har set på DR1 søndag aften'FacebookTwitterKopier linkEmner:Fyn|Det Kongelige Teater|DR1|Teater|København




https://www.dr.dk/nyheder/indland/skolernes-dataskatkiste-hvad-bliver-gemt-om-dit-barn

IndlandSkolernes dataskatkiste: Hvad bliver gemt om dit barn?
Få et overblik over, hvilke oplysninger skolerne gemmer om eleverne.
Et digitalt skoleliv giver en stor produktion af data om eleverne.
Af Jakob Skaaning, Maiken Steen Frederiksen og Line Gertsen13.
okt.
2019 kl.
20.
00Læs opMandag efter efterårsferien tager de fleste danske folkeskoler hul på et nyt kapitel i en omfattende digitalisering af folkeskolen: de tager systemet Aula i brug, der skal erstatte Skoleintra.
I forvejen bruger folkeskolerne digitale platforme til en stor del af undervisningen.
Det betyder, at børnene trækker en hale af data efter sig igennem deres skoletid.
Her kan du se, hvad det er for nogle oplysninger, der bliver gemt.
1AulaAula er det sted, hvor al kommunikation mellem elever, lærere og forældre skal foregå.
Aula vil blandt andet byde på opslagstavler, booking af forældremøder og den digitale afløser for kontaktbogen.
Samtidig vil Aula være det sted, hvor man kan klikke sig videre til data, der kommer fra de andre digitale løsninger, som eleverne skal stifte bekendtskab med.
Al den information vil blive gemt i hele barnets skoletid.
Lærere, elever og forældre har adgang til data.
Aula lover at leve op til et dataetisk regelsæt – og at eksterne leverandører, der laver tilføjelser til systemet, gør det samme.
Aula bliver taget i brug over det meste af landet mandag i uge 43, men en række kommuner har valgt at udskyde systemet.
2LæringsplatformeAlle skoler skal bruge en læringsplatform, der kan bruges til at tilrettelægge, gennemføre og evaluere elevens undervisning.
Kommunerne kan selv vælge, hvilket system de vil bruge.
Derfor findes der i dag fem forskellige: EasyIQ, ItsLearning, MinUddannelse, Meebook og MoMo.
Her kan man finde blandt andet elevplanen, evalueringer af eleven og opgaver, som eleverne har afleveret.
Derudover er systemet forbundet med de digitale læremidler.
Data gemmes som udgangspunkt i hele elevens skoletid, og eleven, lærerne og forældrene har adgang.
Kommunerne har ansvaret for, at dataen kun bliver brugt af lærere, elever og forældre, og de skal de sikre sig gennem aftaler med de virksomheder, der laver læringsplatformene.
3Digitale læremidlerDe digitale læremidler er afløseren for skolebøger og opgavehæfter på papir.
Det er tjenester, hvor børnene kan løse matematikopgaver, eller e-bøger til danskundervisningen, hvor man kan svare på tilhørende spørgsmål.
Data, som for eksempel elevernes besvarelser, bliver gemt og kan ses af lærere, elever og forældre.
Resultater og lignende kan også overføres tilbage til læringsplatformen og/eller Aula.
Kommunerne har ansvar for dataen og skal indgå en databehandleraftale med leverandøren.
Leverandøren skal love ikke at bruge data eller give den videre.
4Gratis løsninger på nettetMange folkeskolelærere bruger også gratis løsninger på nettet i undervisningen.
Det kan for eksempel være tjenesten Kahoot til at lave quizzer, Facebook, Padlet og en lang række andre.
Her er der ikke nødvendigvis indgået nogen aftaler mellem tjenesten og skolen om, hvad data må bruges til.
Kommunernes Landsforening opfordrer derfor til, at man som lærer tænker sig grundigt om, før man bruger tjenester, hvor der ikke er indgået en aftale.
FacebookTwitterKopier linkEmner:Uddannelse|Folkeskolen (Danmark)|Kommunernes Landsforening|Folkeskole|Facebook




https://www.dr.dk/nyheder/politik/vikaren-fra-himlen-er-valgt-som-ny-formand-kristendemokraterne

Politik'Vikaren fra himlen' er valgt som ny formand for KristendemokraterneDen unge kristendemokrat har været fungerende formand siden maj.
Isabella Arendt overtager posten fra afgående Stig Grenov .
Af Anton Lind13.
okt.
2019 kl.
14.
58Læs opHun blev kaldt 'Vikaren fra himlen', da hun hovedkulds blev kastet ud i rollen som fungerende formand under valgkampen, og nu kan unge Isabella Arendt officielt kalde sig leder af Kristendemokraterne.
Arendt er netop blevet valgt som ny formand på partiets landsmøde på Hotel Comwell i Middelfart uden modkandidater.
Isabella ArendtIsabella Arendt Laursen har mange år som politisk aktiv bag sig.
Udover en tid i DSU og en kort afstikker til Radikale Venstre har hun været hos Kristendemokraterne alle årene.
I 2017 blev hun næstformand for partiet.
Selvom hun stillede op til Folketinget i Aarhus, bor hun i Vanløse med sin mand.
I dag studerer Arendt statskundskab på Københavns Universitet.
Derudover arbejder hun som forskningsassistent på Institut for Lykkeforskning.
Dermed overtager hun officielt posten fra Stig Grenov, der måtte gå på orlov på grund af stress under valgkampen i maj, og siden meldte ud, at han ville fortsætte orloven, indtil partiet kunne vælge en ny formand på landsmødet i oktober.
Isabella Arendt, der i 2017 blev valgt som næstformand, har siden maj været fungerende formand, og med den afgående formands opbakning har det længe ligget i kortene, at hun skulle overtage tøjlerne i partiet.
Sådan her lød det, da Isabella Arendt tog over for Stig Grenov under valgkampen.
Gjorde entre med et brag under valgkampen26-årige Isabella Arendt fik en noget uventet hovedrolle under folketingsvalgkampen i maj, hvor hun flere gange viste prøver på sit politiske talent.
En ellers beskeden rolle som næstformand hos Kristendemokraterne, der ikke havde nogle pladser i Folketinget, blev vekslet til flere optrædener i bedste sendetid.
Først måtte hun med med under en times varsel træde til ved en partilederdebat på TV 2, da Stig Grenov pludselig blev syg.
Se, hvad Isabella Arendt gjorde sig af tanker om sit formandskab under valgkampen.
Og senere indtog hun rollen som fungerende formand med optrædener i 'Mød Partierne' på DR1 og flere andre store valgprogrammer til følge.
Hun fik generelt rosende ord med på vejen fra de politiske kommentatorer, der blandt andet beskrev hende som partiets håb og 'Vikaren fra Himlen'.
Også Stig Grenov har udtalt sig særdeles positivt om sin afløser.
- Isabella er en meget vidende og skarpsindig kvinde, som også er hurtig til at replicere.
Bedre end jeg, har han sagt.
Med den uventede formand og medvind under valgkampen, lignede det for en kort periode, at partiet ville sikre sig sin første plads i Folketinget, siden det røg ud i 2005.
Men partiet måtte dog nøjes med 1,7 procent af stemmerne og kom derfor ikke ind.
En skuffet Isabella Arendt måtte på valgnatten erkende, at Kristendemokraterne igen missede en plads i Folketinget.
Kort efter valget meldte Stig Grenov ud, at han ville forlænge sin orlov til partiets landsmøde.
Farvel til Stig GrenovMed Isabella Arendt valgt som ny formand betyder det et farvel til Stig Grenov, der har ledet partiet siden 2012.
Grenov trækker sig også fra hovedbestyrelsen, men fortsætter som aktivt medlem.
Stig Grenov fortsætter nu som menigt medlem af Kristendemokraterne.
Under valgkampen måtte han trække sig på grund af stresssymptomer, og han har senere udtalt, at det var for hårdt at dobbeltjobbe som partiformand ved siden af det normale arbejde som skolelærer.
- Jeg kan mærke, at jeg er træt, og at det slider meget på mig.
- Jeg trækker mig for mit helbred, men det er også god kutyme, at man ikke virker, som om man puster en ny formand i nakken, har Grenov forklaret.
FacebookTwitterKopier linkEmner:Stig Grenov (politiker)|Kristendemokraterne|Folketinget|Valg og folkeafstemninger|Middelfart




https://www.dr.dk/nyheder/kultur/laes-svarene-anders-juulen-saeson-mere-som-martin-vil-vaere-en-droem






https://www.dr.dk/nyheder/vejret/dmi-varsler-risiko-stormende-kuling-og-skybrud

VejretDMI varsler risiko for stormende kuling og skybrudResten af eftermiddagen og i løbet af natten kan store dele af landet vente kraftig vind og skybrud.
(Arkiv) Særligt den jyske vestkyst (billedet) ventes at blive ramt af stormende kuling og vindstød af stormstyrke.
13.
okt.
2019 kl.
13.
57Læs opI løbet af søndagen har Danmarks Meteorologiske Institut (DMI) udsendt to varsler for voldsomt, omskifteligt vejr i store dele af landet.
DMI varsler både skybrud og stormende kuling i store dele af landet.
Det omskiftlige vejr skyldes, at et lavtryk skal passere Danmark i løbet af aftenen og natten til mandag.
SKYBRUD(Arkiv) DMI varsler risiko for skybrud mellem klokken 17 og klokken 22.
Der er risiko for lokale skybrud.
Der kan lokalt falde mellem 15 og 25 millimeter regn på 30 minutter.
Det er særligt følgende områder, der ifølge prognogsen bliver ramt af skybrud:Vest- og Sydsjælland samt Lolland-Falster, Fyn, København og Nordsjælland, Sønderjylland, Billund, Odder, Trekantområdet, Samsø, Esbjerg, Fanø, Vejen, Horsens og Hedensted.
DMI oplyser videre:- Vær opmærksom på, at vand kan samles i lavtliggende områder for eksempel kældre, vejbaner og viadukter.
Luk vinduer og døre.
Tilpas kørselshastigheden til sigtbarhedsforholdene, og kør ikke ud i vand, hvor du ikke kan vurdere dybden.
KULING(Arkiv) DMI varsler risiko for stormende kuling med vindstød af stormstyrke mellem klokken 2 og klokken 8 i morgen.
DMI forventer stormende kuling 20-23 meter i sekundet fra vest med vindstød af stormstyrke, 25-35 meter i sekundet.
DMI uddyber, at det særligt er Thy og Mors, Vestjylland, Vendsyssel, Storaalborg, Læsø, Jammerbugt, Varde, Norddjurs, Skive og Vesthimmerland, der kan blive ramt.
Kulingsvarslet betyder, at ovenstående områder kan vente 'voldsomt vejr'.
Videre uddyber DMI om varslet:- Vindstød af stormstyrke medfører, at tagsten blæser ned, store grene knækker, træer kan vælte og spærre tog- og vejstrækninger.
Stor sandsynlighed for, at broer må lukkes for trafik.
FacebookTwitterKopier linkEmner:Danmarks Meteorologiske Institut|Jylland|Vejret|Sjælland|Lolland-Falster




https://www.dr.dk/nyheder/udland/skovbrand-under-kontrol-bekymrede-husejere-i-californien-vender-hjem

UdlandSkovbrand under kontrol: Bekymrede husejere i Californien vender hjemOver 100.
000 personer har været evakueret på grund af en kraftig skovbrand.
Under evakuereringen for to dage siden nåede Joe Tuano kun at få det tøj, han havde på, samt et ekstra sæt undertøj med ud ad døren.
Af Kasper Duncan Gram13.
okt.
2019 kl.
13.
33Læs opBrandvæsnet i Los Angeles har fået styr på det flammehav, der har tvunget 100.
000 beboere på flugt i den nordvestlige del af byen.
Derfor har beboerne nu fået grønt lys til at vende hjem, efter de blev evakueret i al hast for et par dage siden.
- Jeg har haft mit hus i tankerne.
Jeg er glad for, at det stadig er her, fortæller Joe Tuano, der bor i området Porter Ranch, til CBS News.
Læs også:100.
000 personer bliver evakueret under stor naturbrand i CalifornienBrandvæsnet oplyser, at en enkelt civilperson er omkommet af et hjertestop, og at to brandfolk er kommet lettere til skade under slukningsarbejdet.
I alt 21 huse er brændt ned, og 11 boliger er blevet beskadiget af skovbranden.
Naresh Kalawad og hans familie er dog sluppet med skrækken:- Det er den bedste følelse i verden, ikke?
At være hjemme igen, siger han til CBS News.
Skovbranden spredte sig hurtigt på grund af den berygtede Santa Ana-vind, der har pustet til ilden med tør ørkenluft.
FacebookTwitterKopier linkEmner:Brande|Skove|CBS Corporation|Californien|Los Angeles




https://www.dr.dk/mitliv/ville-du-kunne-goere-det-carolyns-kaereste-er-venner-med-hendes-eks

Virkelig­hedens 'Doggystyle'Se temaMit LivVille du kunne gøre det?
Carolyns kæreste er venner med hendes eksCarolyn gjorde det fra starten klart for sin nye kæreste, at der skulle være plads til eksen.
© drAf Morten Bjerregaard og Oliver Seppo (grafik)13.
okt.
2019 kl.
12.
10Læs opFølg 'Doggystyle'I Virkelighedens 'Doggystyle' dykker vi ned temaerne fra DR3-serien.
Inspireret af Asta, Bjarke og Maja ser vi i denne uge på, hvordan man får det til at fungere i et forhold, når der både skal være plads til kærester og ekskæreste.
Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
Får du det stramt ved tanken om at skulle være sammen med din kærestes eks?
Eller ville du finde det svært, hvis eks'en stadig var en stor del af din kærestes liv?
For nogen vil det måske være utænkeligt - men ikke for Carolyn, Nikolaj og Kristoffer.
31-årige Carolyn Piilgaard Casco har sønnen Marlon sammen med ekskæresten, 31-årige Nikolaj Prip Petersen.
Carolyn bor i dag sammen med sin nye kæreste, 27-årige Kristoffer Kastrup Petersen, i Randers.
Mor, far og mors nye kæreste har i dag fået tingene til at fungere - men det har krævet tid, tårer og tålmodighed at nå dertil.
Her får du deres historie fortalt af Carolyn og kommenteret af ekskæresten Nikolaj og kæresten Kristoffer.
Min ekskæreste Nikolaj og jeg gik fra hinanden for to år siden, efter at vi havde været sammen i seks et halvt år.
I den periode fik vi vores søn Marlon, som vi elsker overalt på jorden.
Vi gik fra hinanden, fordi vi voksede fra hinanden.
Der var relativt udramatisk.
Det var mig, der syntes, vi skulle gå hver til sit.
Gnisten var der bare ikke længere.
Men jeg havde og har stor respekt for den mand, som jeg har levet med.
Han er det dejligste menneske og en god mand - der er ikke noget ondt skabt i ham.
Jeg kunne aldrig drømme om bare at smide ham ud af lejligheden.
Han skulle have tid og plads til at finde noget nyt at bo i - og det skulle være et godt og trygt sted for vores søn at være.
Fra kærester til ekskærester under samme tagDet betød, at han blev boende i lejligheden i seks måneder.
Og det var ikke uden komplikationer.
Det var rigtig svært at gå fra kærester til ekskærester og bo under samme tag.
I starten sov vi stadig i samme seng, men lidt efter lidt begyndte jeg at sove mere og mere på sofaen.
Nikolaj (bagerst) og Kristoffer (forrest th.
) fejrer Marlons fødselsdag sammen.
At ekskæresten og kæresten kan hygge sig og være i samme rum, varmer Carolyns hjerte.
Vi gled længere og længere fra hinanden, og det skabte gnidninger mellem os - det var ikke nogen rar proces, men den var nødvendig.
Vi var begge kede af det, men jeg kunne mærke på Nikolaj, at det tog hårdere på ham.
Han var i begyndelsen ikke enig i, at vi skulle trække stikket, men han har senere fortalt mig, at vi skulle have gået fra hinanden flere år, før vi gjorde det.
Den nye kæresteTo måneder efter Nikolaj flyttede ud, fik jeg en ny kæreste, Kristoffer.
Jeg kunne mærke, at det føltes helt rigtigt, men jeg havde ikke lyst til at fortælle det til Nikolaj.
Så jeg holdt det hemmeligt i starten, og det var noget værre rod at være i.
Jeg følte, at jeg løj, men jeg gjorde det for at skåne Nikolaj.
Men en dag, da vi spise frokost sammen, fortalte jeg Nikolaj, at jeg havde mødt en anden.
Han tog det pænt - overraskende pænt.
Men ikke længe efter kom reaktionen.
Jeg kan huske, han sagde: Vi kommer aldrig nogensinde til at sidde sammen - dig, mig og din nye kæreste - og spise aftensmad sammen eller noget andet.
Han kunne slet ikke være i det, og det kan jeg godt forstå.
Han følte, at det var mig, der mest havde taget beslutningen over hovedet på ham.
Det var hårdt.
Men vi blev ved med at holde kontakten og snakke meget sammen - både på grund af vores søn, men også fordi jeg ikke ville miste mit venskab med Nikolaj.
Det var vigtigt for mig.
Jeg gjorde det klart for min nye kæreste, Kristoffer: 'Nikolaj skal være her, og du må være her.
For Nikolaj er min søns far, og sådan er det.
Min søns behov kommer i allerforreste række.
'Det første mødeJeg husker, at det første møde mellem Kristoffer og Nikolaj opstod helt tilfældigt.
Nikolaj ringer og siger, at han mangler noget til vores søn, og om han ikke kan komme forbi og hente det.
’Jo, det kan du godt, men Kristoffer er her’, sagde jeg.
Det var han okay med.
Så blev jeg nervøs.
Nikolaj kommer op i lejligheden sammen med vores søn, han hilser på Kristoffer, og de ser hinanden lidt an.
Jeg tænker, det var godt, at vores søn og hund var der, for det blødte den potentielt akavede stemning op.
Heldigvis gik det overraskende godt.
Og der var ingen sure miner at spore.
At det første møde mellem dem gik så godt, har virkelig været vigtigt for den relation, vi har i dag.
Spiser sammen og pynter juletræVores fælles forhold er faktisk så godt, at vi alle spiser sammen flere gange om ugen.
Og sidste jul var vi også sammen, og der pyntede Nikolaj og Kristoffer juletræet sammen, mens Marlon og jeg spiste æbleskiver.
At Carolyn, Nikolaj, Kristoffer og Marlon pynter juletræ sammen, spiser sammen og går til børnehavemøder sammen, har gjort, at deres forhold er stærkere end nogensinde før.
Det bliver ikke meget mere idyllisk end det, vel?
Som barn må det være den største julegave at få, at ens forældre og bonusforældre får det til at fungere og faktisk kan lide hinandens selskab.
Det føles faktisk næsten lidt skørt, at det er så naturligt, som det er.
Det får mig til at føle mig ret privilegeret.
Men det har også krævet en del for at nå hertil.
Et godt råd til andre, der står i en situation, hvor man er ved at gå fra hinanden, og der er børn involveret, er, at man skal have sit barn for øje 110 procent.
Alle ved, at man skal gøre det, der er bedst for sine børn, men der er langt fra tanke til handling.
Og man kan lige så godt indse, at man kommer til at sluge nogle kameler undervejs, og at ens egne behov kommer i anden eller tredje række.
Og så er det blevet lysende klart for mig, at man kommer rigtig langt med tålmodighed og respekt.
FacebookTwitterKopier linkEmner:Jul|Kastrup|Randers




https://www.dr.dk/sporten/fodbold/stolt-peter-schmeichel-sa-sonnen-spille-en-af-de-bedste-kampe

FodboldStolt Peter Schmeichel så sønnen spille en af de bedste kampeKasper Schmeichel har udviklet sig de seneste år og er støt og roligt blevet bedre og bedre, mener Peter Schmeichel.
Peter Schmeichel var i går aftes til stede i Parken i København, hvor Danmark vandt 1-0 over Schweiz.
13.
okt.
2019 kl.
07.
50Læs opPeter Schmeichel var en stolt far, da han i går aftes så Danmark besejre Schweiz med 1-0 i EM-kvalifikationen.
Det var virkelig en fantastisk redning.
Peter Schmeichel, farSønnen Kasper Schmeichel leverede flere fremragende redninger i kampen, og især den i overtiden, hvor Thomas Delaney kom til at heade mod eget mål, var speciel.
- Det var virkelig en fantastisk redning.
Og jeg har set den nogle gange i langsom gengivelse.
- Der var ikke mere tid tilbage, og det stod til lige pludselig at blive en fantastisk aften, efter at alt havde ændret sig i det 84.
minut.
- Men det hele kunne være blevet taget væk, så det var fint, siger Peter Schmeichel om den sidste af sønnens redninger ved den ene stolperod.
Med den ene store redning efter den anden holdt Kasper Schmeichel Danmark inde i kampen.
JubilæumskampDet var samtidig Kasper Schmeichels landskamp nummer 50 i karrieren.
- Sådan nogle kampe skal man en gang imellem have som målmand, og han havde en af dem i dag.
Han fik markeret sit jubilæum flot, siger Peter Schmeichel.
Den tidligere landsholdslegende har svært ved at vurdere, om det var sønnens bedste landskamp, men den er i hvert fald tæt på.
Peter Schmeichel fremhæver Danmarks VM-ottendedelsfinale mod Kroatien i sommeren 2018.
Kasper Schmeichel med endnu en stor redning i kampen mod Schweiz.
Dengang røg Danmark ud efter straffesparkskonkurrence, efter at Kasper Schmeichel havde stået godt og reddet flere kroatiske forsøg fra pletten.
- Hvis nu Danmark var gået videre mod Kroatien, så var det klart Kaspers bedste kamp nogensinde, fordi det var så vigtigt, og det var en VM-slutrunde.
- Og det havde taget Danmark til det næste skridt, som havde været en kvartfinale.
- Men det er klart, at en kamp som denne mod Schweiz, hvor man kom ud af det med tre point, kommer til at rangere oppe i nærheden af den bedste, mener Peter Schmeichel.
Forandret fysikHan følger stadig sin søn fra tætteste hold og ser en markant forandring på den fysiske del.
- Jeg ser jo alle hans kampe, og han har støt og roligt udviklet sig og blevet bedre og bedre.
Han arbejder virkelig hårdt.
- Han arbejder hårdere, end nogen jeg nogensinde har kendt, og det kan man også se på hans fysik, hvor han har forandret sig i de seneste to år.
Det er en erkendelse af, at man bliver ældre.
- Det findes i alle fag.
Musikere er rigtig gode i tyverne og hurtige, hvis de spiller guitar.
Og så bliver de lidt stivere, og så skal de til at spille nogle andre ting.
- Der har Kasper været klog og taget en stor beslutning om at gøre noget andet, end hvad han har gjort tidligere, siger Peter Schmeichel.
Det drejer sig blandt andet om, at Kasper Schmeichel har ændret på den målmandstræning, han får til dagligt i sin klub, så træningen ikke slider kroppen op.
/ritzau/FacebookTwitterKopier linkEmner:Kasper Schmeichel (fodboldspiller)|Peter Schmeichel (fodboldspiller)|Fodbold|Kroatien|Schweiz




https://www.dr.dk/nyheder/udland/japan-hundredtusinder-af-boliger-uden-elektricitet-14000-hjem-mangler-vand

UdlandJapan: Hundredtusinder af boliger uden elektricitet, 14.
000 hjem mangler vandTyfonen Hagibis har indtil videre krævet 19 menneskeliv.
Tyfonen Hagibis har flere steder givet mere end en meter nedbør på et døgn.
Af Kasper Duncan Gram (video) og Malthe Sommerand13.
okt.
2019 kl.
10.
10 | opdateret 13.
okt.
2019 kl.
11.
46Læs opTyfonen Hagibis har sendt rekordmængder regn ind over Japan, hvor den i går gik i land med vindstød på omkring 216 kilometer i timen.
Resortbyen Hakone nær Mount Fuji syd for Tokyo fik 939 millimeter - eller næsten en meter - regn på bare 24 timer, skriver nyhedsbureauet Reuters.
I løbet af søndagen er dødstallet næsten fordoblet.
Mindst 23 personer har mistet livet.
Derudover er 16 personer meldt savnet, og 128 er blevet kvæstet, melder det japanske medie NHK tidligt søndag morgen dansk tid ifølge Reuters.
Oversvømmelserne har ramt store områder af landet, herunder også hovedstaden Tokyo og de omkringliggende områder.
27.
000 beredskabsfolk er sammen med politi, brandmænd og den japanske kystvagt i gang med redningsarbejdet.
Myndighederne har sendt helikoptere og både ud for at nå folk, der er strandet i oversvømmede hjem.
Næsten 400.
000 boliger står uden elektricitet, og 14.
000 hjem mangler vand, så nu skal reparationsarbejdet i gang, siger Japans premierminister, Shinzo Abe, ved et pressemøde:- For så hurtigt som muligt at udbedre skaderne i infrastrukturer som strømafbrydelse, vandmangel og den offentlige transport, fortsætter vi med at arbejde sammen i de relevante offentlige institutioner, siger premierministeren.
I Danmark falder der ifølge DMI i gennemsnit 746 millimeter nedbør om året, altså mindre end Japan har fået det seneste døgn.
FacebookTwitterKopier linkEmner:Shinzo Abe (politiker)|Japan|Vejret|Tokyo|Danmarks Meteorologiske Institut




https://www.dr.dk/sporten/cykling/lars-bak-indstiller-karrieren-som-rytter-men-vil-fortsaette-i-cykelsporten

CyklingLars Bak indstiller karrieren som rytter, men vil fortsætte i cykelsportenLars Bak står efter eget udsagn med et par nye jobmuligheder på hånden, som begge er i cykelbranchen.
Lars Bak kører i dag sit sidste løb som professionel cykelrytter.
Men han håber på at forblive i sporten, selvom hans karriere som cykelrytter nu slutter.
13.
okt.
2019 kl.
13.
08 | opdateret 13.
okt.
2019 kl.
13.
08Læs opCykelrytteren Lars Bak har ingen plan om at forlade sporten, selv om han søndag kører sit sidste løb som professionel.
Lars Bak- 39 år- Fra Silkeborg- Professionel cykelrytter siden 2002- Har kørt Tour de France otte gange- Har blandt andet vundet én etape i Vuelta a España og Giro d'Italia- Tidligere danmarksmester i landevejscykling og enkeltstartSilkeborgenseren startede karrieren som stagiaire på Team Fakta i 2001 og har siden kørt på seks forskellige hold frem til nu, hvor han trækker stikket.
Søndagens Paris-Tours bliver Baks sidste løb, men han er slet ikke færdig med sporten, og han står efter eget udsagn med et par muligheder på hånden.
- Jeg vil rigtig gerne blive i branchen.
De to veje er begge veje, der fører til noget i cykelsporten, siger Lars Bak, der håber at kunne offentliggøre sit næste job i nærmeste fremtid.
En af Lars Baks største sejre i karrieren var, da han i 2012 vandt 12.
etape i det italienske etapeløb Giro d'Italia.
Karrierens sidste efterårsklassikerFør han kan tage hul på livet efter den aktive karriere, skal han dog lige køre 217 kilometer fra Chartres til Tours i Frankrig.
For mange af rytterne er løbet afslutningen på sæsonen.
Det har det også været flere gange for Lars Bak, som før søndag har været til start i efterårsklassikeren 11 gange.
Han satser på at efterlade et godt indtryk i sit sidste løb.
- Der går en masse tanker gennem hovedet, og jeg kan virkelig godt mærke, at jeg gerne vil køre et godt løb søndag og slutte af.
- Det kunne være fedt at komme ud og vise trøjen.
Hvis jeg ikke rammer udbruddet, vil jeg prøve at spare lidt kræfter midt i løbet og komme ind på en god position på stenvejene til sidst.
- Vi får alle sammen en rimelig åben rolle, siger Bak.
I 2007 blev Lars Bak danmarksmester i landevejscykling.
To gange har han også været danmarksmester i enkeltstart.
Efter sidste års Paris-Tours blev Bak og hans daværende hold, Lotto Soudal, i den franske by og festede, da Bak og André Greipel blandt andre forlod holdet efter løbet.
I år venter ifølge Bak ingen festivitas på Dimension Data-holdet, men han forventer at holde noget på et senere tidspunkt for at markere afslutningen på karrieren.
/ritzau/FacebookTwitterKopier linkEmner:André Greipel (cykelrytter)|Frankrig|Cykelsport|Lotto Soudal|Arbejdsmarked




https://www.dr.dk/sporten/oevrig/em-soelv-til-de-danske-vikinger-i-australsk-fodbold

Øvrig sportEM-sølv til de danske vikinger i australsk fodboldDet danske landshold i australsk fodbold vinder sølvmedalje ved europamesterskaberne i England.
Trods finalenederlaget var de danske landsholdsspillere stolte af deres præstation.
Af Morten Mølby13.
okt.
2019 kl.
11.
08Læs opLørdag eftermiddag hentede det danske landshold i australsk fodbold en sølvmedalje ved europamesterskaberne for 18-mandshold i London.
I finalen tabte danskerne med tilnavnet 'de danske vikinger' 14-48 til hjemmebanefavoritterne fra Storbritannien.
Danskerne var ellers gået ubesejret igennem EM-turneringen, som spilles hvert trejde år, men de britiske værter blev altså for stor en mundfuld i finalen.
Holdsamling, mens træneren taler.
 Opvarmningsøvelsen Five Star handball  Holdbillede af det danske landshold til EM  De tre linjer, forsvar, midtbane og angreb, diskuterer spillet i pausen.
1 / 4Holdsamling, mens træneren taler.
1 / 4Opvarmningsøvelsen Five Star handball 2 / 4Holdbillede af det danske landshold til EM 3 / 4De tre linjer, forsvar, midtbane og angreb, diskuterer spillet i pausen.
4 / 4EM-medaljer er dog ikke ubekendte for dansk australsk fodbold.
Tre gange tidligere har Danmark nemlig kunnet trække EM-guldmedaljer om halsen.
Men alle tre gange var ved europamesterskaberne i 9-mands australsk fodbold.
Det er derfor første gang at 'de danske vikinger' kan bide i metal ved et EM for 18-mandshold.
FacebookTwitterKopier linkEmner:Storbritannien|Fodbold|England|London




https://www.dr.dk/nyheder/indland/moed-landbrugets-alternative-husdyr-soldaterfluelarven

IndlandMød landbrugets alternative husdyr: SoldaterfluelarvenVirksomheden Enorm vil sætte insekter på menuen for både mennesker og dyr til fordel for klimaet.
Af Thea Bjørn, Trine Søgaard Rødkær og Morten Søgård Volff13.
okt.
2019 kl.
18.
15Læs opDet danske landbrug står for omkring en femtedel af Danmarks samlede CO2-udledning.
Det skal der laves om på.
I denne uge har Landbrug & Fødevarer offentliggjort en ambition om, at landbrugssektoren ikke udleder et eneste gram CO2, når kalenderen viser 2050.
Skal dén ambitionen indfries kræver det innovation, viden og nye tiltag i alle dele af sektoren - blandt andet skal der findes nye, klimavenlige løsninger på foder til grise og køer.
Der har virksomheden Enorm tæt ved Horsens et bud: Soldaterfluelarver.
Den hvide, proteinrige larve skal i fremtiden kunne erstatte soja som mange husdyr fodres med i dag, og som ofte fragtes til Danmark fra fjerne egne.
Fordelen ved soldaterfluelarver er, at den kan leve af restprodukter fra kartoffel- og mælkebranchen, og at et stort antal larver kan dyrkes på meget lidt plads.
Derudover kan mennesker også spise larven som en proteinrig snack frem for eksempelvis oksekød, der belaster atmosfæren med drivhusgasser.
Kriblende madkasserSom du kan se i videoen ovenfor, fremdyrkes soldaterfluelarverne i såkaldte madkasser.
Larverne flyttes fra kasse til kasse, indtil den er fuldvoksen.
De første fem til syv dage mæsker larverne sig i restprodukter i madkassen og vokser fra nul til fem milligram.
Derefter placeres den i en anden madkasse i yderligere fem til syv dage, hvor larven bliver op til 200 milligram stor, hvorefter den bliver høstet.
FacebookTwitterKopier linkEmner:Landbrug & Fødevarer|Landbrug|Fødevarer|Erhverv|Horsens




https://www.dr.dk/sporten/formel1/mercedes-triumf-i-japan-magnussen-fik-flyvende-start-men-faldt-tilbage-efter-skidt

Formel1Mercedes-triumf i Japan: Magnussen fik flyvende start, men faldt tilbage efter skidt pitstopKevin Magnussen startede som lyn og torden i Japan, men blev sat tilbage, mens Valtteri Bottas sejrede.
Kevin Magnussen (bagerst) lagde godt fra land i det japanske grandprix, men han nåede aldrig ind i pointene.
13.
okt.
2019 kl.
08.
54 | opdateret 13.
okt.
2019 kl.
10.
08Læs opFra 19.
startposition leverede Kevin Magnussen en kanonstart i Formel 1-grandprixet på Suzuka-banen i Japan søndag, men et skidt pitstop og manglende fart i bilen forpurrede chancen for point.
Han sluttede som nummer 17, mens Mercedes' Valtteri Bottas udnyttede en katastrofestart for begge Ferrari-kørere og tog en sikker sejr.
Sebastian Vettel (Ferrari) blev nummer to efter at være startet forrest, mens VM-førende Lewis Hamilton snuppede den sidste plads på podiet.
Resultatet betyder samtidig, at Mercedes er sikker på at vinde verdensmesterskabet for konstruktører.
Den finske Mercedes-kører Valtteri Bottas kørte sig øverst på podiet i det japanske Grand Prix.
En afkørsel i kvalifikationen havde sendt Magnussen ned som nummer 19 i startrækken, men danskeren kom flyvende fra start, og efter få sving var han helt oppe som nummer 13.
Hurtigt gik det dog den anden vej, og ikke mindst en lidt mystisk beslutning af garagen kostede danskeren dyrt, mener han.
- Jeg spurgte flere gange og fiskede efter at komme i pit, men alligevel røg jeg ind som nummer to (efter teamkollega Romain Grosjean), og det skal jeg lige have hørt om, hvorfor det skete, for det gav ikke så meget mening.
- Jeg tabte jo tre placeringer eller sådan noget, siger Kevin Magnussen til TV3+.
Frustration i teamradioenEt par pitstop blandt de forankørende sendte Magnussen på 11.
-pladsen i et kort øjeblik, før han blev overhalet af Daniel Ricciardo og siden Daniil Kvyat.
Men Magnussen lå stadig solidt foran teamkollega Grosjean, da danskeren flere gange beklagede sig over dækkene og ønskede at komme i pit til dækskifte.
Læs også:Magnussen trods skuffende sæson: 'Jeg fortjener et sæde i et topteam'Alligevel blev Grosjean kaldt ind først, og da begge Haas-køreres stop var overstået, lå han forrest af de to på 15.
-pladsen, og Magnussen sejlede rundt nede som nummer 18.
- Hvad pokker skete der, folkens, spurgte Kevin Magnussen over teamradioen og fik en undskyldning retur.
Over målstregen blev han noteret for en slutplacering som nummer 17.
Romain Grosjean blev nummer 15.
Mercedes på sikker kurs mod VM-titlenDet ændrede ikke på, at han var nede som nummer 19 igen, og han kom aldrig i nærheden af top-10, som ville udløse VM-point.
Grosjean startede som nummer 10, men endte løbet som nummer 14.
Ferrari havde sikret sig de to første startpositioner få timer før grandprixet efter en stærk kvalifikation, men både Vettel og Charles Leclerc fejlede stort.
Mercedes' Lewis Hamilton måtte tage til takke med en 3.
plads i det japanske Grand Prix, men med fire løb tilbage af sæsonen har han sikker kurs mod verdensmesterskabet.
Tyskeren missede starten fuldstændig, hvilket sendte Bottas forbi med det samme, mens Leclerc flettede hjul med Max Verstappen og måtte en tur i pit tidligt.
Det gav Mercedes sæsonens 12.
sejr efter 17 grandprixer.
Bottas har vundet tre af de 12 sejre.
Der resterer fire grandprixer af sæsonen, hvor Lewis Hamilton har sikker kurs mod at genvinde VM-titlen.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Ferrari|Japan|Formel 1




https://www.dr.dk/sporten/fodbold/landsholdet/hareide-skifter-tre-mand-yussuf-poulsen-udgaar-af-landsholdstruppen

LandsholdetHareide skifter tre mand: Yussuf Poulsen udgår af landsholdstruppenDer vil være tre nye ansigter i landsholdstruppen til kampen mod Luxembourg.
Andreas Christensen med bolden under træningen i landsholdslejren.
Chelsea-forsvareren kommer ikke med i kampen tirsdag mod Luxembourg.
13.
okt.
2019 kl.
11.
37 | opdateret 13.
okt.
2019 kl.
12.
43Læs opLandstræner Åge Hareide har søndag skiftet ud i truppen forud for testkampen tirsdag mod Luxembourg.
Lørdagens matchvinder, Yussuf Poulsen, venstre back Jens Stryger Larsen og midtstopper Andreas Christensen glider ud af truppen, oplyser Dansk Boldspil-Union (DBU) på Twitter.
De erstattes af AaB's Lucas Andersen samt Malmö-duoen Jonas Knudsen og Lasse Nielsen.
Andreas Christensen måtte udgå med en skade i 1-0-sejren over Schweiz lørdag aften i Parken og lignede i mixedzone ikke en spiller, der skulle i spil til tirsdagens testkamp.
Yussuf Poulsen, som scorede det afgørende mål mod Schweiz, ryger ud af landsholdstruppen forud for kampen mod Luxembourg.
Derimod er det glædelige omstændigheder, der sikrer landsholdets målscorer i 1-0-sejren over Schweiz, Yussuf Poulsen, et par fridage.
Han skal hjem til sin nyfødte søn og forlovede i Leipzig.
- Der er ikke noget fysisk i vejen.
Jeg har lige fået et barn for tre uger siden, og jeg vil bare gerne hjem og have de få fridage, som man kan få i en klub, der spiller Bundesliga og Champions League.
- Det er hårdt at være væk som nybagt far.
Jeg har været væk i en uge nu, og det er en tredjedel af min søns liv, så det er lang tid.
Men nu kommer jeg hjem og får et par fridage med ham og min forlovede, så det bliver super.
- Med landsholdet er man væk i mange dage, og i starten går børns udvikling super hurtigt, og der er da nogle ting, jeg går glip af.
Men sådan er vilkårene, siger Yussuf Poulsen.
Til daglig spiller danske Yussuf Poulsen i den tyske klub RB Leipzig.
Vigtigheden af pauserHan er glad for, at Åge Hareide er med på at give ham pause i tirsdagens kamp.
Et lille åndehul er også nødvendigt for at sikre, at angriberen kan holde niveau over en hel sæson.
- Hvis man kunne spille 60 kampe på en sæson på 100 procent, så ville jeg helt sikkert vælge kampen på tirsdag til, for jeg vil spille alle de landskampe, jeg overhovedet kan, for jeg elsker at spille på landsholdet.
- Men jeg ved bare ud fra de sidste to sæsoner, hvor jeg også har spillet europæisk, at min form falder.
Jeg skal vælge nogle pauser, og det er nemmere at vælge pausen i en træningskamp end i en bundesligakamp eller EM-kvalifikationskamp, siger Yussuf Poulsen.
Opgøret mod Luxembourg spilles tirsdag klokken 19 på Aalborg Stadion, hvor den nye mand i truppen Lucas Andersen til daglig slår sine folder som anfører for AaB.
/ritzau/FacebookTwitterKopier linkEmner:Åge Hareide (fodboldtræner)|Jens Stryger Larsen (fodboldspiller)|DBU|Luxembourg|Fodbold




https://www.dr.dk/sporten/badminton/politiet-dropper-sag-om-dokumentfalsk-mod-badmintonchef

BadmintonPolitiet dropper sag om dokumentfalsk mod badmintonchefDirektøren i Badminton Danmark, Bo Jensen, slipper for sag om dokumentfalsk, skriver han på Facebook.
Direktøren for Badminton Danmark, Bo Jensen, skriver på sin Facebook, at politiet har ikke fundet anledning til at rejse en sag om dokumentfalsk mod ham, som han var under anklage for.
13.
okt.
2019 kl.
09.
53 | opdateret 13.
okt.
2019 kl.
10.
37Læs opKøbenhavns Vestegns Politi har ikke fundet anledning til at rejse en sag mod direktøren for Badminton Danmark, Bo Jensen, som var under anklage for dokumentfalsk.
Det skriver Bo Jensen selv på Facebook ifølge TV2 Sport.
Det var bestyrelsesformanden for den danske afdeling af udstyrsgigant og sponsor Yonex, Benni Holst Andersen, som havde meldt Bo Jensen til politiet.
Læs også:Ketsjergigant politianmelder Badminton Danmarks direktør for dokumentfalskHan mente, at Bo Jensen havde uddelt en udateret mail underskrevet af manageren i Yonex’ internationale salgsafdeling.
Ifølge Benni Holst Andersen havde direktøren sendt det ud til Badminton Spillerforeningen og spillere.
Politiet rejser ikke sagMen politiets efterforskning har ikke givet anledning til at gå videre med sagen ifølge Bo Jensen.
- Politiet har nu behandlet den anklage, som bestyrelsesformanden for firmaet ScanSport (Yonex Scandinavia), Benni Holst Andersen, tilbage i marts indgav, hvori jeg på det groveste, det mest uanstændige og løgnagtige grundlag blev anklaget for dokumentfalsk og mailfraud, skriver han på Facebook.
- Politiets konklusion er, at der ikke er nogen grund til at antage, at der er begået noget strafbart.
Jeg har på intet tidspunkt været i tvivl om, at politiet ville komme frem til den konklusion.
Lettet over afklaringAnklagen kom i kølvandet på en længerevarende konflikt mellem badmintonspillerne på landsholdstræningen og forbundet, som ikke kunne blive enige om vilkårene for et fortsat elitesamarbejde.
Konflikten løste sig til sidst, men efterforskningen af anklagerne mod Badminton Danmark-direktøren fortsatte.
Indtil nu.
- Jeg er enormt lettet over, at der nu er kommet en endelig afklaring, så jeg igen fuldt og helt kan fokusere min energi på at skabe endnu bedre rammer og forudsætninger for et stærkt badmintonmiljø i Danmark, skriver Bo Jensen.
/ritzau/FacebookTwitterKopier linkEmner:Badminton Danmark|Facebook|Kriminalitet|Økonomisk kriminalitet|Sjælland




https://www.dr.dk/nyheder/viden/kroppen/psykolog-om-ny-dr-serie-her-er-de-karaktertraek-der-goer-mike-til-psykopat

Fred til landsSe temaKroppenPsykolog om ny DR-serie: Her er de karaktertræk, der gør Mike til psykopatFlere scener i 'Fred til lands' viser, at Mike er en ekstrem sadistisk psykopat.
Når Mike angrer, så kan man fornemme, at han ikke mener det oprigtigt.
Og det er typisk for en psykopat, siger ekspert.
Af Pernille Kjeldgaard Kristensen13.
okt.
2019 kl.
07.
00Læs opArtiklen indeholder spoilers fra første afsnit af serien 'Fred til lands'.
Borgerne i den lille landsby Ebberup bliver i DR's nye søndagsserie 'Fred til lands' tyranniseret af én mand.
Han banker sin kammerats far og afpresser og torturerer den lokale kroejer.
Faktisk er han så slem, at selv landbetjenten virker bange for ham.
Han mistænkes også for at være sluppet godt fra at have dræbt en ung fyr ved at køre ham ned i sin bil.
Den unge rødhårede mand med navnet Mike, der gør livet til et helvede for flere beboere i Ebberup, er det man nok vil kalde en psykopat.
Men hvad betyder det egentlig?
For at blive klogere på karakteren Mike, psykopater generelt, og hvorfor de kan snøre almindelige mennesker, har DR Viden set det første afsnit af serien sammen med Tine Wøbbe.
Der er tre personer i psykopatens verden: Me, myself and I.
Tine Wøbbe, chefpsykolog på Psykiatrisk Center Sct.
Hans og ekstern lektor på Københavns Universitet.
Hun er chefpsykolog på Psykiatrisk Center Sct.
Hans og ekstern lektor på Københavns Universitet.
Og så har hun rådgivet skuespiller Morten Hee Andersen, alias Mike, i at opføre sig som en psykopat.
Mike er en ekstrem psykopatTine Wøbbe har beskæftiget sig med udredning og diagnosticering af psykopati i retspsykiatrien igennem mere end 15 år.
En del af hendes arbejde består i at være med til at lave vurderinger af, hvorvidt en anklaget i en retssag er psykopat.
Skyldes psykopati arv eller miljø?
Forskere ved ikke, om psykopati skyldes arv, miljø eller en kombination af de to faktorer.
Forskere har ikke fundet et specifikt gen, der giver anlæg for psykopati.
Men man ved, at psykopati kan "løbe i familien".
Det er dog svært at undersøge, om for eksempel et barn af en psykopat selv bliver psykopat, fordi det ligger i generne, eller fordi den psykopatiske opførsel tillæres af barnet.
Psykopatisk opførsel kan også tillæres, hvis man for eksempel er i et meget kriminelt miljø, hvor den form for opførsel er en fordel.
Kilde: Tine Wøbbe, chefpsykolog på Psykiatrisk Center Sct.
Hans og ekstern lektor på Københavns Universitet.
Hun forklarer, at man almindeligvis kalder det dyssocial personlighedsforstyrrelse, hvis man skal diagnosticere en person med noget, der ligner psykopati.
Men "psykopat" er nemmere for de fleste at forholde sig til.
- Og Mike er altså psykopat på en ekstrem måde, hvor han piner dyr og mennesker for sin egen nydelses skyld.
Det er en sadistisk udgave af en psykopat, siger Tine Wøbbe.
Hun forklarer, at psykopater ofte er truende eller manipulerende i deres facon.
Det kan både komme til udtryk verbalt med deres næver og ved deres blotte tilstedeværelse i et rum.
- Et andet meget grundlæggende kendtetegn ved en psykopat er, at de kun tænker på sig selv.
De føler, at de er den vigtigste i verden.
Der er tre personer i psykopatens verden: Me, myself and I.
De er ligeglade med andres følelser, og om andre lider, siger hun.
Ødelægger alt, men tager intet ansvarAt psykopater er ligeglade med andre end sig selv bliver tydeligt, da Mike vil hænge ud med sin ven Kasper, der er psykisk skrøbelig.
- Mike overtager alle rum med sin tilstedeværelse, og han sætter dagsordenen.
Vi ser det flere gange i afsnittet, men det er særligt tydeligt, da han opsøger Kasper og Kaspers far, John, på kyllingefarmen.
Mike banker John, fordi Mike vil ud og drikke øl med Kasper, og John forsøger at stille sig i vejen, så hans søn ikke tager med Mike, siger Tine Wøbbe.
- Jeg prøver at være flink, John.
Lad være med at tvinge mig til at være et røvhul.
Sådan siger Mike, efter han har banket John.
- Og det er helt klassisk for psykopater.
Mike lægger ansvaret fra sig, siger Tine Wøbbe.
Hun forklarer, at hun ofte har mødt den indstilling i sit arbejde med voldelige psykopater.
- Når de for eksempel har overfaldet en person, så mener de selv, at offeret er skyld i det.
De siger for eksempel, at offeret bare kunne lade være med at være så dum at stå i vejen for dem.
Psykopater angrer også - næstenMen mange psykopater ved godt, at det forventes, at de angrer, hvis de har gjort noget galt.
Og det ved Mike også.
Da den dræbte drengs far konfronterer Mike med, at han tror, at Mike slog sønnen ihjel med vilje, giver Mike udtryk for, at han angrer ulykken og tænker på den hver dag.
Han fremstiller sig selv som offeret.
- Her er skuespilleren, Morten Hee Andersen, rigtig god, fordi man som seer kan fornemme, at Mike ikke mener det oprigtigt.
Han angrer overhovedet ikke, sådan som jeg ser det.
Og det er prototypisk for en psykopat, siger hun og fortsætter:- De kan nemlig sagtens sige og gøre det rigtige, men man kan få en fornemmelse af, at det ikke er ægte og oprigtigt.
Det virker påtaget og karikeret, når de undskylder.
Psykopater er lig med søndagshyggeNår du slænger dig i sofaen om søndagen og skal hygge, skulle man ikke umiddelbart tro, at det hænger sammen med at se på en voldspsykopat, der forpester andres liv.
Men mange bliver draget af det.
Hvad skal jeg gøre, hvis jeg møder en psykopat som Mike?
Du skal holde dig væk, hvis du møder en som Mike.
Du skal undgå at være i en relation med dem.
Hvis du ikke kan undgå det, så skal du huske to ting: Lad være med at få børn med dem og lad være med at være i en relation, hvor du er afhængig af dem.
For eksempel hvis der blandes penge ind i det.
En psykopat kan som udgangspunkt ikke forandre sig, og jeres relation vil altid være på psykopatens præmisser.
Tine Wøbbe, chefpsykolog på Psykiatrisk Center Sct.
Hans og ekstern lektor på Københavns Universitet.
- Sådan en serie kan gøre, at du både føler dig foruroliget og fascineret på samme tid, siger Tine Wøbbe.
Når du sidder trygt foran din skærm, er det nemt at tænke, at det er for dårligt, at beboerne i Ebberup lader Mike tyrannisere det hele.
Men Tine Wøbbe forklarer, at folk, der har været i kontakt med en psykopat, godt ved, hvordan det kan gå så galt.
- Mange har mødt personer, der er charmerende, manipulerende og bare overtager rummet.
De får dig til at blive usikker i situationer, hvor du almindeligvis er sikker på dig selv, siger hun og fortsætter:- Det genkender du måske i serien, hvor de andre karakterer gør noget, de almindeligvis ikke ville gøre.
Grunden til fascinationen af serien kan også være, at du bare synes, at emnet psykopati er spændende.
Så er du ifølge Tine Wøbbe, ikke alene.
- Jeg har aldrig mødt et menneske, der ikke synes, at psykopati var spændende på en eller anden vis.
Det er fascinerende, hvordan psykopater er mennesker, der konsekvent sætter sig selv først.
Det er heldigvis en opførsel, der ligger fjernt fra de fleste andre, og deri ligger det fascinerende, siger hun.
Serien “Fred til lands” kan ses på DRTV, hvor første og andet afsnit er tilgængeligt nu.
Nye afsnit sendes på DR1 søndage klokken 20 og kan streames hver søndag på DRTV.
FacebookTwitterKopier linkEmner:Københavns Universitet|DR1|Ebberup




https://www.dr.dk/nyheder/detektor/detektor-er-migrantboelge-skyld-i-boom-i-voldtaegtsanmeldelser

DetektorDetektor: Er migrantbølge skyld i boom i voldtægtsanmeldelser?
Pernille Vermund kalder vækst i migranter og voldtægtsanmeldelser for et 'påfaldende sammenfald'.
Pernille Vermund har siddet i Folketinget for Nye Borgerlige siden folketingsvalget i juni 2019.
Af Miriam Brems Knudsen og Laura Marie Sørensen13.
okt.
2019 kl.
12.
03 | opdateret 13.
okt.
2019 kl.
16.
06Læs opDe seneste år har politiet registreret markant flere anmeldelser for voldtægt end tidligere.
Men hvad ligger bag stigningen?
Pernille Vermund, formand for Nye Borgerlige, vil gerne have undersøgt, om stigningen har noget at gøre med, at der kom flere migranter til Danmark i 2015.
Det skriver hun på Nye Borgerliges hjemmeside.
Den opfordring har Detektor taget op.
Vi har derfor undersøgt, om der er en sammenhæng mellem de flygtninge og migranter, der kom til Danmark i 2015, og det stigende antal af anmeldelser for voldtægt.
Hvad siger Pernille Vermund?
Vandrende udlændinge, der kom fra Tyskland, spærrede den sønderjyske motorvej i september 2015.
På Nye Borgerliges hjemmeside har Pernille Vermund skrevet et indlæg med overskriften:- Hvorfor skal antallet af ofre for voldtægter stige?
I indlægget er der en graf, som viser en tydelig stigning i antallet af anmeldte voldtægter fra 2015 og frem til i dag.
Og Pernille Vermund skriver:"Når man ser på tallene i diagrammet, er der et påfaldende sammenfald mellem politikernes fatale svigt i 2015, da man åbnede grænserne for 10.
000 af illegale migranter fra de muslimske lande, og det forhøjede niveau af anmeldelser for voldtægter siden da.
Et sammenfald man burde finde forklaringen på.
" (se nedenfor)Udklip fra Pernille Vermunds blog.
Det har Detektor fundet ud afAntallet af politianmeldelser for voldtægt er steget fra 365 anmeldelser i 2014 til 1.
013 anmeldelser i 2018.
Det viser tal fra Danmarks Statistik.
VoldtægtssagerAntallet af anmeldelser af voldtægtssager er steget fra 365 i 2014 til 1.
013 i 2018.
Fra 2010-2015 blev 581 mænd dømt for voldtægt.
Heraf var 214 ikke-vestlige indvandrere, ikke-vestlige efterkommere og personer uden fast ophold i Danmark.
Personer med anden etnisk baggrund end dansk er derfor overrepræsenterede i statistikkerne over voldtægtsdømte.
Det estimeres, at cirka 5.
400 kvinder i Danmark hvert år udsættes for tvangssamleje eller forsøg på tvangssamleje.
Mange voldtægter bliver ikke anmeldt.
Der er for lidt data på de omkring 5.
400 voldtægter til at sige, om indvandrere og efterkommere også er overrepræsenterede i den statistik.
Altså om de begår flere voldtægter end etniske danskere.
Kilder: Kvinfo, Danmarks Statistik, Justitsministeriet, Det Kriminalpræventive RådMen ifølge Det Kriminalpræventive Råd tyder intet på, at stigningen har noget at gøre med, at der kom flere udlændinge til Danmark i 2015.
- Vi har ikke nogen forklaringer, der peger i retning af, at det hænger sammen med øget tilstrømning af flygtninge, siger Ingrid Soldal Eriksen, analytiker hos Det Kriminalpræventive Råd.
Hun forklarer, at stigningen i anmeldelser skyldes to andre forhold.
For det første har politiet siden 2015 ændret retningslinjer for, hvordan man registrerer de voldtægter, der bliver anmeldt til politiet.
Det betyder, at flere anmeldelser om voldtægt i dag bliver talt med i politiets register end før 2015.
For det andet har politiet siden 2017 kørt en kampagne for at få flere til at anmelde voldtægter.
Derudover er der ikke belæg for overskriften på Pernille Vermunds blogindlæg "Hvorfor skal antallet af ofre for voldtægt stige?
"Der er nemlig ingen dokumentation for, at antallet af voldtægter er steget, selvom antallet af anmeldelser er steget, forklarer Ingrid Soldal Eriksen fra Det Kriminalpræventive Råd.
Hvert år laves en offerundersøgelse i samarbejde mellem Justitsministeriet, Københavns Universitet, Det Kriminalpræventive Råd og Rigspolitiet om voldtægter.
I den bliver det estimeret, at omkring 5.
400 kvinder i Danmark hvert år bliver udsat for tvangssamleje eller forsøg på tvangssamleje.
Og det tal ligger meget stabilt år for år.
Hvad siger Pernille Vermund til kritikken?
Pernille Vermund, Nye Borgerlige, til åbningsdebat i Folketinget 3.
oktober 2019.
Vært på Detektor, Camilla Stampe, har spurgt Pernille Vermund, hvad hun siger til, at intet tyder på, at stigningen i antallet af anmeldelser for voldtægt hænger sammen med de flygtninge og migranter, der kom til Danmark i 2015.
Når jeg fortæller dig, at det faktisk er politiets måde at opgøre det på, og at politiet har ført deres egen kampagne, der har ført til, at antallet af anmeldelser er steget.
Gør det så indtryk på dig?
- Vi ved fra Justitsministeriet, som lavede en opgørelse i 2017, at 23 procent af dem, der dømmes for voldtægt, har ikke-vestlig baggrund, til trods for at de kun udgør 6 procent af befolkningen.
Uanset, om man ændrer procedure eller ej, så er der de facto en helt vild overrepræsentation af ikke-vestlige indvandrere og efterkommere, særligt fra de muslimske lande blandt voldtægtsforbryderePernille Vermund, formand Nye Borgerlige- Så uanset, om man ændrer procedure eller ej, så er der de facto en helt vild overrepræsentation af ikke-vestlige indvandrere og efterkommere, særligt fra de muslimske lande, blandt voldtægtsforbrydere.
Og det er relevant at spørge ind til, også nu, hvor stigningen kom i 2015.
Vil du holde fast i, at der er et påfaldende sammenfald mellem antallet af anmeldelser for voldtægt og så de migranter, der kom til Danmark og resten af Europa fra 2015?
- Ja, man kan jo se i statistikkerne, at der er et sammenfald.
Om der er en korrelation direkte, det er jo dét, ministeriet må svare på.
(Pernille Vermund henviser til et spørgsmål, hun mener at have stillet Justitsministeren, red.
).
Det Kriminalpræventive Råd siger, at intet tyder på, at der er en sammenhæng mellem, at der kom flere flygtninge i 2015 og så den stigning i anmeldelser for voldtægt, vi ser nu.
Der kommer flere anmeldelser, fordi politiet har ændret praksis.
- Når man taler om sammenfaldet, så er det, at to ting sker samtidigt, og at det kan være påfaldende, og derfor har vi spurgt ind til det.
Uanset hvad, så vil det jo være sådan, at når en større, altså når der kommer flere mennesker hertil, hvor en relativt større andel er voldsforbrydere eller voldtægtsforbrydere, jamen så vil det koste flere danske ofre.
-------------------------------------Opdateret kl.
16.
06: Artiklens overskrift var tidligere "Ingen sammenhæng mellem flere udlændinge og boom i anmeldelser om voldtægt".
Den er blevet ændret, fordi det ikke med sikkerhed kan udelukkes, at der er en sammenhæng mellem de flygtninge og migranter, der kom til Danmark i 2015, og stigningen i anmeldelser om voldtægt.
Det Kriminalpræventive Råd vurderer, at det skyldes, at politiet har ændret deres måde at opgøre anmeldelser om voldtægter på og politiets kampagne for at få flere til at anmelde voldtægter og har ingen forklaringer, der peger i retning af, at det hænger sammen med øget tilstrømning af flygtninge.
Men Detektor vurderer, at det ikke er ensbetydende med, at en sammenhæng med sikkerhed kan udelukkes.
Desuden er sidste spørgsmål og svar med Pernille Vermund taget ud på grund af en fejl i spørgsmålets formulering.
FacebookTwitterKopier linkEmner:Det Kriminalpræventive Råd|Pernille Vermund (politiker)|Voldtægt|Nye Borgerlige|Flygtninge og asylansøgere




https://www.dr.dk/nyheder/udland/ecuador-praesident-saetter-militaeret-ind-fordi-demonstranter-saetter-ild-til

UdlandEcuador: Præsident sætter militæret ind, fordi demonstranter sætter ild til regeringsbygning Brandbomber mod rigsrevisionens bygning i Quito har fået landets præsident til at sætte militæret ind.
Demonstranter brød lørdag ind i rigsrevisionens kontorer i Ecuadors hovedstad, Quito, hvor de udøvede hærværk, plyndrede inventar og satte ild til bygningen.
12.
okt.
2019 kl.
21.
33 | opdateret 13.
okt.
2019 kl.
09.
37Læs opVoldsomme uroligheder i Ecuadors hovedstad, Quito, har fået Ecuadors præsident, Lenin Moreno, til at indføre udgangsforbud og sætte militæret ind i hovedstaden, skriver han på Twitter.
Udgangsforbuddet træder i kraft lørdag klokken 22 dansk tid.
Demonstranter trængte tidligere lørdag aften dansk tid ind i en regeringsbygning i Quito.
De har sat ild til bygningen, oplyser en fotograf fra nyhedsbureauet AFP på stedet.
Brandbomber blev kastet ind i bygningen, hvor rigsrevisionen har til huse, hvorpå maskerede mænd trængte ind.
Indenrigsminister Maria Paula Romo har beordret området evakueret, så brandvæsnet kan slukke ilden, skriver hun på Twitter.
Store protester pga.
stigende brændstofpriserI ti dage har Ecuador været ramt af landsdækkende protester mod blandt andet stigende brændstofpriser.
Demonstrationerne blev udløst, da regeringen i sidste uge ophævede et tilskud til brændstof, der har været i kraft i 40 år.
Ophævelsen er en del af en låneaftale på 4,2 milliarder dollar, som Ecuadors regering indgik med Den Internationale Valutafond (IMF) i marts.
Fjernelsen af tilskuddet betyder, at priserne på bestemte typer brændstof med ét er mere end fordoblet.
Demonstrationerne handler imidlertid også om regeringens generelle økonomiske reformer og sparepakker.
Flere hundrede personer er blevet anholdt under urolighederne.
/ritzau/AFPOpdateret: Artiklen er opdateret med oplysningen om præsidentens nye tiltag mod uroen samt video.
FacebookTwitterKopier linkEmner:Ecuador|Den Internationale Valutafond|Rigsrevisionen|Militær|Økonomisk politik




https://www.dr.dk/nyheder/regionale/hovedstadsomraadet/byroedder-frygter-ny-millionregning-skandaleramt

Kæmperegning efter kuldsejlet byprojektSe temaKøbenhavnByrødder frygter ny millionregning for skandaleramt byudviklingsprojektByrådsmedlemmer i Frederikssund Kommune efterlyser åbenhed om projektet, der har kostet et trecifret millionbeløb.
Ifølge et notat, som DR er i besiddelse af, planlægger kommunen at tilføre 80 millioner kroner til Vingeprojektet over de næste ti år.
Af Kathrine Ejdum Kjølberg og Jonas Deiborg13.
okt.
2019 kl.
07.
35Læs opDrømmen om en ny by lever stadig i Frederikssund Kommune.
På et byrådsmøde 25.
september besluttede byrådet endnu engang at igangsætte et udbud, der skal forsøge at få luft under det stort anlagte projekt.
VingesagenI 2035 skal en helt ny by i Frederikssund Kommune - kaldet Vinge - stå færdig.
Projektet manglede i december 2017 dog 163 millioner kroner i planlagte indtægter fra salg af byggerettigheder.
De penge har kommunen allerede brugt i 2017-budgettet, og derfor skal pengene nu findes et andet sted.
Samtidig viser flere dokumenter store problemer med aftalerne i projektet med bla.
manglende journaliseringer.
Efterfølgende udsendte partierne bag det nye udbud en pressemeddelelse, der udtrykte stor glæde over at kunne genudbyde projektet.
I meddelelsen lagde borgmesterpartiet Venstre blandt andet vægt på, at der var balance i økonomien.
Læs også:Efter skandaleprojekt: Borgere undrer sig over besparelser- Jeg er meget utryg både ved økonomien, ved bæredygtigheden og ved den miljømæssige bæredygtighedPelle Andersen-Harrild, Enhedslisten, Frederikssund KommuneMen nu frygter flere partier og byrådsmedlemmer i kommunalbestyrelsen i Frederikssund Kommune, at økonomien kan ende med at gøre et stort indhug i kommunekassen.
- Jeg er meget utryg både ved økonomien, ved bæredygtigheden og ved den miljømæssige bæredygtighed, siger medlem af byrådet for Enhedslisten Pelle Andersen-Harrild.
Hos De Konservative forudser Niels Martin Viuff, at udgifter til Vinge igen kan stikke af fra indtægterne, som det var tilfældet, da projektet faldt på gulvet første gang i slutningen af 2017.
Læs også:Endnu en lussing til skandaleramt byprojekt: Ingen vil købe byggegrunde i Vinge- Jeg tror, det er et skønmaleri, der er lavet for, at mine byrådskollegaer skal hoppe på limpinden og stemme for det, siger Niels Martin Viuff.
80 millioner over ti årForvaltningen har afvist at offentliggøre beregningerne af de økonomiske konsekvenser ved at videreføre projektet, som byrådet blev forelagt i forbindelse med vedtagelsen af de fremtidige planer.
På samme måde er byrådsmedlemmerne pålagt tavshedspligt i forhold til de konkrete forventede indtægter og udgifter.
Men ifølge notatet, hvor beregningerne optræder, som DR er i besiddelse af, skal Vingeprojektet tilføres omkring 80 millioner kroner over de næste ti år, hvis planerne realiseres.
Beløbet er modregnet de forventede indtægter fra salg af byggegrunde.
Samtidig fremgår det flere steder i forvaltningens beregninger, som byrådspolitikerne har fået udleveret, at der er usikkerhed omkring udgifternes størrelse, og at flere kan kan støde til.
Politikere efterlyser åbenhedSiden DR i slutningen af 2017 afslørede, at manglende indtægter fra Vinge betød, at der manglede et trecifret millionbeløb i kommunekassen, har specielt modstandere af projektet kritiseret forvaltningen for manglende åbenhed om projektets økonomi.
Det mener Enhedslistens Pelle Andersen-Harrild stadig, at der mangler og ser tilbageholdelsen af oplysningerne om de økonomiske konsekvenser som endnu et eksempel på den manglende åbenhed.
De oprindelige arkitekturtegninger af dele af bydelen Vinge og Vinge Centrum.
(Foto: Henning Larsen Arkitekter og Tredje Natur.
© Henning Larsen Arkitekter og Tredje Natur.
)- En forudsætning for at lave en ny vellykket by er, at der er en bred diskussion i befolkningen om de her planer.
Jo mere lukkethed der er, jo flere rygter opstår der.
Jo mere åbenhed der er, jo bedre beslutninger kan vi træffe.
En holdning som deles af den konservative Niels Martin Viuff.
- Jeg synes, det er helt urimeligt overfor borgerne i byen.
Jeg kan slet ikke se, at det kan gøre nogen skade at dele de oplysninger.
I sidste ende er det jo borgenes penge, det er jo ikke byrådets penge, siger Niels Martin Viuff.
Ekspert: Forvaltningen kan have sine grundePå Danmarks Medie- og Journalisthøjskole, hvor forskningschef Roger Buch har fulgt Vingesagen siden starten, er der ros til forvaltningen for at have regnet på de økonomiske konsekvenser.
Specielt hæfter Roger Buch sig ved, at der er lagt stor vægt på den usikkerhed omkring de fremtidige udgifter, der eksisterer.
(.
.
.
) man skal passe på med at bruge de tal der ligger på bordet til ret meget, fordi de illustrerer i virkeligheden, at der er en fantastisk usikkerhed omkring dem (.
.
.
)Bent Greve, Professor i samfundsvidenskab, RUC- I tidligere faser har man jo set, at man har været meget mindre forbeholdne og meget mere jubeloptimistiske i forhold til, hvordan det her ville komme til at fungere.
- Derfor synes jeg, at det er sundt og godt at se, at man er meget mere forsigtige, når man udtaler sig, men det er selvfølgelig også embedsmændenes måde at sikre sig mod, at man senere bliver kritiseret for at have været for optimistiske, siger Roger Buch.
Den pointe bakkes op af Bent Greve, der er professor i samfundsvidenskab ved Roskilde Universitet, men han mener samtidig, at netop usikkerheden også bør føre til ekstra grundige overvejelser hos Frederikssund Kommune.
- Det betyder jo også, at man skal passe på med at bruge de tal, der ligger på bordet, til ret meget, fordi de illustrerer i virkeligheden, at der er en fantastisk usikkerhed omkring dem, så man kan ikke være sikker på, at de holder, når man kommer længere frem, siger Bent Greve.
- Derfor er det i virkeligheden ikke noget særlig godt beslutningsgrundlag, lyder vurderingen fra Bent Greve.
Kritikken af den manglende åbenhed, mener både Bent Greve og Roger Buch er berettiget i et projekt med Vinges historie, men samtidig kan kommunen også have sine grunde.
Læs også:Almene boliger kan blive Vinges redningIfølge forskningschef ved Danmarks medie- og journalisthøjskole, Roger Buch, kan der sagtens være forretningsmæssige overvejelser i forbindelse med det kommende udbud af byggeretter i Vinge, der gør, at man godt kan forstå, hvis kommunen forsøger at holde kortene tæt til kroppen.
- Hvis det nu blev besluttet i et forløb som det her, at kommunen ikke var villig til at bruge så mange penge som man i udgangspunktet have regnet med, så er det et meget negativt signal at sende ud til investorer, siger Roger Buch.
Professor i samfundsvidenskab ved Roskilde Universitet, Bent Greve mener også, at der kan være gode grunde til, at man holder de økonomiske detaljer internt i forbindelse med et udbud.
- Men man kan i hvert fald godt lægge frem, hvad man forventer at kommunen samlet skal bruge på projektet, siger Bent Greve.
Frederikssunds borgmester John Schmidt Andersen (V) har ikke ønsket at stille op til interview.
Han skriver i en mail, at ”de forskellige tiltag og kommende udbud vil hver for sig blive fremlagt for økonomiudvalget og for byrådet, så vi kan tage stilling til økonomien mv.
i hvert enkelt forslag.
”Borgmesteren forholder sig i mailen ikke til kritikken af manglende åbenhed om Vinge-projektets økonomi.
FacebookTwitterKopier linkEmner:Danmarks Medie og Journalisthøjskole|Frederikssund Kommune|John Schmidt Andersen (politiker)|Økonomi|Frederikssund




https://www.dr.dk/nyheder/udland/tyskland-og-frankrig-slutter-sig-til-andre-eu-lande-og-stopper-eksport-af-vaaben-til

Tyrkisk offensiv i SyrienSe temaUdlandTyskland og Frankrig slutter sig til andre EU-lande og stopper eksport af våben til TyrkietFlere EU-lande har siden onsdag stoppet eksporten af våben til Tyrkiet på grund af offensiven i Syrien.
Tyrkiet indledte en offensiv i det nordlige Syrien tidligere på ugen, og det har vakt skarpt kritik fra flere stats- og regeringsledere i EU.
Af Anna Sol Jørgensen12.
okt.
2019 kl.
23.
01Læs opBåde Tyskland og Frankrig har i aften besluttet at stoppe al eksport af våben til Tyrkiet.
Dermed tilslutter de sig Finland, Norge og Holland, der allerede har vedtaget at stoppe eksport af våben, siden Tyrkiet indledte en offensiv i Syrien.
- Med tro på, at Tyrkiet vil stoppe den her offensiv, har Frankrig besluttet at suspendere alle planer om at eksporte våben til Tyrkiet, der kan bruges i den offensiv.
Beslutningen træder i kraft øjeblikkeligt, siger den franske udenrigsminister og forsvarsminister i en fælles erklæring.
Herhjemme har SF og Enhedslisten tidligere på ugen meldt ud, at de går ind for, at Danmark spiller ud med sådan et forbud.
I perioden fra 2013 til 2017 blev der givet 19 permanente tilladelser til, at danske virksomheder kan eksportere våben og militært udstyr til Tyrkiet.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
Tyrkiets militære operation er rettet mod kurdiske grupper - blandt andet YPG, som Tyrkiet betragter som en terrororganisation.
YPG har dog været en vigtig allieret for USA og resten af den internationale koalition, der har været i krig mod terrorgruppen Islamisk Stat siden efteråret 2014.
Derfor har operationen også medført kras kritik - blandt andet fra en række EU-lande og USA, der truer Tyrkiet med sanktioner.
100.
000 personer drevet på flugtSiden offensiven blev indledt, er 100.
000 mennesker ifølge FN blevet drevet på flugt.
Ifølge det regeringskontrollerede tyrkiske nyhedsbureau Anadolu er 415 medlemmer af kurdiske styrker i det nordlige Syrien blevet neutraliseret siden onsdag.
Ordet neutraliseret dækker ifølge Anadolu både over dræbte, anholdte og personer, der har overgivet sig til tyrkiske styrker.
I Syrien er 30 civile blevet dræbt under Tyrkiets offensiv, oplyser Det Syriske Observatorium for Menneskerettigheder, der overvåger krigen i Syrien.
100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
 100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
1 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
1 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
2 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
3 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
4 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
5 / 6100.
000 mennesker er flygtet fra kampene i det nordøstlige Syrien, siden Tyrkiet indledte operationen i onsdags.
6 / 6En anden bekymring går på, hvad der sker med de mange tusinde medlemmer af Islamisk Stat, der sidder i fængsler, der er kontrolleret af kurdiske styrker i området.
I går oplyste SDF, der er en sammenslutning af en række militser i de kurdisk-kontrollerede områder af Syrien, at fem IS-fanger var stukket af fra et fængsel i området, efter at Tyrkiet havde udført et angreb.
Den oplysning er dog ikke blevet bekræftet fra andre kilder.
Målet med militæroperationen, som Tyrkiet kalder 'Fredens Kilde', er at drive kurderne ud af området og skabe en 30 kilometer bred zone i Syrien.
I den såkaldte 'sikkerhedszone' vil Tyrkiet så placere nogle af de millioner af syriske flygtninge, der har søgt tilhold fra krigen i Tyrkiet.
Trusler om sanktionerDen tyrkiske præsident, Recep Tayyip Erdogan, sagde fredag aften, at han vil fortsætte operationen, 'uanset hvad andre siger'.
Vi vil ikke acceptere, at flygtninge bliver brugt som et våben for at afpresse os.
Derfor finder jeg gårsdagens trusler fra præsident Erdogan helt og aldeles uacceptable.
Jean-Claude Juncker, formand for EU-KommissionenDerudover har han truet EU med at 'åbne portene og sende 3,6 millioner flygtninge' i Europas retning.
Læs også:Trump giver grønt lys til sanktioner efter trusler om 'total ødelæggelse af Tyrkiets økonomi'Det er en slet skjult trussel om ikke at overholde den flygtningeaftale, som EU indgik med Tyrkiet i 2016.
Den aftale betyder, at Tyrkiet skal sørge for, at flygtninge ikke søger mod Europa, mens EU til gengæld betaler seks milliarder euro til Tyrkiet.
Erdogans trussel har da umiddelbart heller ikke medført andet end kritik fra EU-Kommissionens formand, Jean-Claude Juncker:- Vi vil ikke acceptere, at flygtninge bliver brugt som et våben for at afpresse os.
Derfor finder jeg gårsdagens trusler fra præsident Erdogan helt og aldeles uacceptable, sagde han i går.
Flere EU-lande har også truet Tyrkiet med at indføre økonomiske sanktioner, hvis operationen fortsætter.
Det samme har USA's præsident, Donald Trump, der i går underskrev en aftale, der giver grønt lys for at indføre sanktioner mod Tyrkiet.
Sanktioner, som USA håber ikke at blive nødt til at indføre, men som kan 'lukke ned for Tyrkiets økonomi', sagde den amerikanske finansminister i går.
FacebookTwitterKopier linkEmner:Tyrkiet|Syrien|USA|EU-forhold|Flygtninge og asylansøgere




https://www.dr.dk/nyheder/udland/polsk-mor-til-fem-vi-stemmer-paa-dem-der-gav-os-boernepengene

UdlandPolsk mor til fem: Vi stemmer på dem, der gav os børnepengenePolens stærkt konservative regering står til dundrende sejr efter at have åbnet for gavmilde børnepenge.
Katarzyna Kleczka-Wdowicz læser matematik med sin søn, Dominik.
Sammen med sin samlever har hun fem børn og vil stemme på den siddende regering, der blandt andet har hævet børnepengene.
Polen går til valg søndag.
Af Clara Binczak Lindhardt12.
okt.
2019 kl.
22.
14Læs opVed et lille bord i køkkenet læser Katarzyna Kleczka-Wdowicz matematik-lektier med sin søn.
- Hvor meget er syv gange ti?
, spørger hans mor.
- Halvfjerds, svarer Dominik.
Katarzyna Kleczka-Wdowicz bor med sin kæreste Robert og deres fem børn i en etværelses lejlighed i ét af de fattigere kvarterer i byen Katowice i det sydlige Polen.
Mor Katarzyna går hjemme, mens Robert er elektromontør.
- Jeg tjener omkring 2.
000 polske zloty om måneden, siger Robert, der bærer den yngste søn på Seweryn på syv måneder på armen.
Roberts løn svarer til omkring 3.
500 danske kroner om måneden.
Katarzyna og Robert bor på omkring 40 kvadratmeter i byen Katowice med deres fem børn.
Sønnen Seweryn er syv måneder gammel.
Derudover får familien Kleczka-Wdowicz børnepenge for fem børn.
Per måned er det 500 polske zloty for hvert barn.
Et beløb, der i alt svarer til 4.
300 kroner hver måned, og som er mere end Robert tjener som elektromontør.
Har købt bedre tøj til børnene- Vi har for eksempel købt køjesengen her til børnene.
Katarzyna Kleczka-Wdowicz viser en køjeseng af træ, der står i lejlighedens eneste værelse.
- Vi har også købt madrasser og anti-allergi-sengetøj.
Og bedre tøj til børnene, siger hun, mens hun åbner skabet, der deler værelset i to.
Skabets hylder er fyldt med børnetøj.
Og familien har selv renoveret køkkenet og installeret en vaskemaskine.
- Vi lever beskedent, men det vigtigste er, at vi har hinanden, lyder det fra Katarzyna Kleczka-Wdowicz, mens hun viser en bamse, man kan trykke på hånden, så et hjerte på dens mave lyser op.
Bamsen er blandt noget af det legetøj, som familien også har købt til børnene for regeringens børnepenge.
- Før børnepengene havde vi det hårdt.
Vi vendte hver en øre.
Nogle gang fik Robert og jeg ingen aftensmad og ingen frokost.
Tiderne har ændret sig, fortæller hun.
Regering indførte børnepengeBørnepengene indførte den siddende, stærkt konservative regering, ledet af 'Lov og retfærdighedspartiet', for tre år siden.
I år udvidede regeringen programmet til at gælde fra det første barn.
- Pengene betyder meget for os.
Med dem kan vi leve som civiliserede mennesker, og vi behøver ikke at skamme os over vores liv, fortæller hun.
Så Katarzyna og Robert har bestemt, hvem de stemmer på ved valget i morgen.
- Ja, Lov og retfærdighedspartiet, fastslår Katarzyna.
Regeringen har op til valget desuden lovet flere penge til pensionister, skattefrihed for unge under 26 år samt højere mindsteløn.
Alligevel har hundredetusinder af polakker de seneste fire år gang på gang demonstreret mod regeringen.
For parallelt med flere børnepenge og andre løfter, har Lov og retfærdighedspartiet taget kontrol over blandt andet polske domstole og det statslige tv og radio.
Regeringen har indsat loyale støtter på alle vigtige poster.
Dybt udemokratisk og bekymrende, lyder det fra oppositionen samt fra EU og USA.
Familien stemmer på regeringenKatarzyna Kleczka-Wdowicz forklarer, hvorfor hun og Robert stemmer på sådan et parti.
- Som familie vil vi det bedste for vores børn.
Derfor stemmer vi på det, der er godt for os, svarer hun.
Betyder det, at børnepengene er vigtigere end jeres borgerrettigheder og demokratiet i Polen?
- Det hele er vigtigt.
Men de sociale ydelser udgør en afgørende del af vores liv.
Når staten tilbyder dem, så tager vi imod det, siger Katarzyna Kleczka-Wdowicz.
Regeringen har finansieret børnepenge-programmet med skatter på banker, højere skatter til Polens mest velhavende og afgifter på brændstof.
FacebookTwitterKopier linkEmner:Polen|EU|Skatter og afgifter|Tøj|USA




https://www.dr.dk/nyheder/udland/dansk-noedhjaelpsorganisation-traekker-sig-ud-af-syrien

Tyrkisk offensiv i SyrienSe temaUdlandDansk nødhjælpsorganisation trækker sig ud af SyrienTyrkiets offensiv tvinger Folkekirkens Nødhjælp til midlertidigt at stoppe alle aktiviteter i området.
Ifølge FN har Tyrkiets offensiv i det nordøstlige Syrien sendt 100.
000 mennesker på flugt.
Nu har danske Folkekirkens Nødhjælp indstillet sine projekter i området på grund af faren.
Af Mads Korsager Nielsen og Michael S.
Lund12.
okt.
2019 kl.
22.
30Læs opDen danske nødhjælpsorganisation Folkekirkens Nødhjælp har af sikkerhedsmæssige årsager stoppet alle sine aktiviteter i Syrien.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
Det sker, efter Tyrkiet har igangsat en større militæroperation mod de YPG-kontrollerede områder i regionen, der ifølge FN har drevet 100.
000 mennesker på flugt.
- Jeg kan bekræfte, at vi har været nødt til midlertidigt at stoppe vores aktiviteter på grund af sikkerhedssituationen i landet, siger Jonas Nøddekær, international direktør hos Folkekirkens Nødhjælp.
Oplyser om mine-farenOrganisationen driver forskellige projekter i området, der skal hjælpe de lokale indbyggere.
Blandt andet hjælper den danske organisation med genopbygningen af de krigshærgede områder samt uddanner lokalbefolkningen i, hvordan man tager sig i agt for miner og andet ueksploderet ammunition.
Alt sammen aktiviteter, der nu er indstillet.
Jonas Nøddekær oplyser, at man ikke har danske nødhjælpsarbejdere i området.
En syrisk kvinde modtager nødhjælp, efter den tyrkiske militære offensiv har tvunget hende til at forlade sit hjem på grænsen mellem Tyrkiet og Syrien.
Ifølge DR Nyheders mellemøstkorrespondent er det her blot endnu en konsekvens ved den offensiv, der er i gang.
- Der er mange lokale i området, der har det svært i forvejen, og nu bliver det bare endnu mere svært at få hjælpen frem, siger Michael S.
Lund, der mødte medarbejdere fra Folkekirkens Nødhjælp på den irakiske side af grænsen, da de havde forladt Syrien.
Vanskelige betingelserHan fortæller, at andre nødhjælpsorganisationer fortsat arbejder i området, men betingelserne er vanskelige.
- Det bliver slet og ret sværere at hjælpe og komme rundt til mennesker i nød, når bomberne falder, siger Michael S.
Lund.
Tyrkiet vil med sin offensiv oprette en såkaldt 'sikkerhedszone', der strækker sig 30 kilometer ind i Syrien.
Tyrkiets militæroperation, der blev indledt onsdag, er rettet mod kurdiske grupper - blandt andet YPG, som Tyrkiet betragter som en terrororganisation.
YPG har dog været en vigtig allieret for den USA-ledede koalition i krigen mod terrorbevægelsen Islamisk Stat, hvorfor operationen også er blevet kritiseret i skarpe vendinger.
FacebookTwitterKopier linkEmner:Islamisk Stat|Folkekirkens Nødhjælp|Tyrkiet|Syrien|Terrorisme




https://www.dr.dk/nyheder/udland/kraftfuld-tyfon-har-kostet-mindst-23-menneskeliv-i-japan

UdlandKraftfuld tyfon har kostet mindst 23 menneskeliv i JapanHagibis gik lørdag aften i land i Japan.
Tyfonen har skabt voldsomme oversvømmelser og kostet flere liv.
Brandfolk har haft travlt under tyfonen Hagibis i Japan, hvor der er faldet knap en meters regn på et døgn.
)13.
okt.
2019 kl.
03.
22 | opdateret 13.
okt.
2019 kl.
11.
47Læs opEn særdeles kraftig tyfon har gjort sit indtog i Japan med regnmængder så enorme, at landet aldrig før har oplevet lignende.
Mindst 23 personer har mistet livet.
Derudover er 16 personer meldt savnet, melder det japanske medie NHK tidligt søndag morgen dansk tid ifølge nyhedsbureauet Reuters.
Hagibis, som tyfonen hedder, gik i land lørdag aften lokal tid.
Den har gennemvædet hovedstaden Tokyo og de omkringliggende områder i en sådan grad, at det japanske meteorologiske institut udsendte den mest alvorlige advarsel.
Det skriver nyhedsbureauet AFP.
Her blev befolkningen opfordret til at søge ly for at beskytte deres liv.
Taget på et hus flyder ned ad en flod efter tyfonen Hagibis rammer byen Saku.
 Den voldsomme tyfon har blandt andet medført jordskred og floder, der løber over deres bredder.
 Det verdensberømte tog Shinkansen slap heller ikke for forstyrrelser.
Her har vandmasserne presset sig helt op til skinnerne.
 Også biltrafikken blev ramt, og militæret måtte redde flere biler, der blev fanget i vandet.
 Efter tyfonen har japanske myndigheder både meldt om dræbte, men også efterlyst adskillige borgere.
 Her har toget Shinkansen stadig mulighed for at køre, mens flodvandet raser forbi under skinnerne.
 Et luftfoto viser noget af oversvømmelsen i floderne omkring Nagano.
 Børn og voksne har kæmpet for at få fjernet den mudder, som de store vandmasser har båret med sig.
 Her er vi i luften over Arakawa-floden mellem Tokyo og Saitama.
 Når vandet er væk, venter der stadig et stort oprydings- og genopbygningsarbejde.
 En mand bærer mad til beboere, som er fanget i deres hjem.
1 / 11Taget på et hus flyder ned ad en flod efter tyfonen Hagibis rammer byen Saku.
1 / 11Den voldsomme tyfon har blandt andet medført jordskred og floder, der løber over deres bredder.
2 / 11Det verdensberømte tog Shinkansen slap heller ikke for forstyrrelser.
Her har vandmasserne presset sig helt op til skinnerne.
3 / 11Også biltrafikken blev ramt, og militæret måtte redde flere biler, der blev fanget i vandet.
4 / 11Efter tyfonen har japanske myndigheder både meldt om dræbte, men også efterlyst adskillige borgere.
5 / 11Her har toget Shinkansen stadig mulighed for at køre, mens flodvandet raser forbi under skinnerne.
6 / 11Et luftfoto viser noget af oversvømmelsen i floderne omkring Nagano.
7 / 11Børn og voksne har kæmpet for at få fjernet den mudder, som de store vandmasser har båret med sig.
8 / 11Her er vi i luften over Arakawa-floden mellem Tokyo og Saitama.
9 / 11Når vandet er væk, venter der stadig et stort oprydings- og genopbygningsarbejde.
10 / 11En mand bærer mad til beboere, som er fanget i deres hjem.
11 / 11- Sandsynligheden for at der allerede er sket katastrofer som jordskred og oversvømmelser er ekstremt stor.
Det er vigtigt at tage skridt, der kan hjælpe med at redde jeres liv, sagde meteorolog Yasushi Kajiwara desuden.
Både når det kommer til vindstyrke og regn er tyfonen ekstrem.
På et døgn er 939,5 millimeter regn - svarende til knap en meter - skyllet ned over landet.
Det skriver Reuters.
Til sammenligning falder der på et helt år i Danmark ifølge DMI i gennemsnit 746 millimeter regn.
Evakueringsordrer var sendt ud til seks millioner mennesker, inden Hagibis gik i land med vindstød omkring 216 kilometer i timen.
JordskælvMens den hærgede med ekstrem styrke, begyndte jorden at skælve i Tokyo.
Et jordskælv af styrke 5,7 har rystet byen lørdag aften lokal tid, hvilket har fået mange borgere til at følge rådet om at søge ly.
Titusinder har samlet sig i krisecentre, mens en del har valgt at barrikadere sig hjemme.
En af dem er Hidetsugu Nishimura.
- Jeg er 77 år gammel, og jeg har aldrig set noget lignende.
Vi kan høre en infernalsk trommen fra regnen og vinden.
Og et stykke af taget er væk.
I en time rystede huset på grund af vind og regn, siger Hidetsugu Nishimura.
Trods advarslerne er det ikke alle borgere, som er undsluppet Hagibis med livet i behold.
Allerede inden tyfonen gik i land, tog dens kraftige vind et liv.
En midaldrende mand sad i en minivan, der blev væltet af vindstød, og det kostede ham livet.
En anden person omkom, da vedkommende blev skyllet væk i sin bil.
Derudover er ni savnet efter flere jordskred og oversvømmelser.
Hagibis har ramt Japan blot en måned efter en anden kraftig tyfon.
Genopbygningsarbejdet efter den var endnu ikke færdigt.
/ritzau/FacebookTwitterKopier linkEmner:Vejret|Japan|Orkaner|Tokyo|Danmarks Meteorologiske Institut




https://www.dr.dk/sporten/haandbold/championsleague/efter-staerk-anden-halvleg-team-esbjerg-henter-vigtig-sejr-i

ChampionsleagueEfter stærk anden halvleg: Team Esbjerg henter vigtig sejr i Champions LeagueTeam Esbjerg vandt med seks mål over polske Perla Lublin i Champions League.
Estavana Polman bidrog med seks scoringer  for Team Esbjerg.
12.
okt.
2019 kl.
19.
59Læs opTeam Esbjergs håndboldkvinder har taget det første, solide skridt i jagten på avancement i Champions League.
På udebane vandt det danske mesterhold med 28-22 over polske Perla Lublin og sikrede sig dermed sine første to point i gruppespillet.
I en gruppe, hvor de to storklubber Rostov-Don og CSM Bucuresti er favoritter til at sætte sig på de to øverste pladser, ligner det en direkte duel mellem det danske og polske hold om den sidste billet til næste runde.
Derfor var det en uhyre vigtig sejr, Jesper Jensens tropper hentede i Polen, men det krævede også, at holdet hævede niveauet markant efter en tung første halvleg.
Den tabte esbjergenserne nemlig 12-15 mod et polsk mandskab, der ellers viste sig at være til at tale med.
Målvogter Rikke Poulsen fik ikke meget hjælp af sin defensiv, og Team Esbjerg lignede ikke det hold, der har vundet alle sine første syv kampe i den hjemlige liga.
Fire scoringer i trækMen fra anden halvlegs start vendte billedet totalt.
Esbjergenserne lavede halvlegens første fire mål og bragte sig foran 16-15.
Så var tonen slået an til en halvleg, hvor de danske mestre stille og roligt trak fra hjemmeholdet.
Bagkæden med Estavana Polman, Sonja Frey og Line Jørgensen fik sat spillet godt op, og så kunne det polske forsvar ikke stå imod.
En af årsagerne til dagens sejr var Esbjerg-målvogter Rikke Poulsen, som stod med en redningsprocent på 39.
Se et udpluk af hendes redninger i videoen:Med sit sjette mål afsluttede Polman scoringen og gjorde det til 28-22 i kampens sidste sekund.
Dermed har Team Esbjerg to point efter to kampe, mens polakkerne er uden point i tabellen.
Rostov-Don og CSM Bucuresti har begge tre point.
/ritzau/FacebookTwitterKopier linkEmner:Team Esbjerg|Bukarest|Håndbold|Esbjerg|Line Jørgensen (håndboldspiller)




https://www.dr.dk/nyheder/indland/27-aarige-rikke-har-haft-en-spiseforstyrrelse-bage-store-maengder-kager-opvejede-min

Syg i hovedet?
Se temaIndland27-årige Rikke har haft en spiseforstyrrelse: 'At bage store mængder kager opvejede min ensomhed'Rikke Collin kom i behandling for atypisk bulimi for to år siden.
© (c) DRFortalt til Thea Deleuran Müller13.
okt.
2019 kl.
06.
30Læs opDet startede med, at jeg spiste hele portionen på én gang.
Jeg havde fået en vane med at bage store mængder kager.
I den første periode var det meget cookies, jeg kastede mig over.
For mig var det ikke en glidende ting, hvor jeg startede med at spise et par stykker først og så lidt flere.
Nej, jeg spiste simpelthen hele portionen hurtigt og med det samme, og det var ret voldsomt, for det er jo mange kalorier på én gang.
På det tidspunkt var jeg lige blevet student og flyttet til Berlin, hvor jeg også boede alene.
I starten havde jeg ingen venner eller et arbejde.
Jeg havde egentlig ikke noget andet, end at jeg syntes, det var et vildt spændende sted at være.
Det at bage store mængder kager blev en form for opvejning for min ensomhed.
Jeg spillede elite-fodbold, da jeg var yngre og var derfor vant til at holde mig i god form.
En ting, jeg holdt fast i, og som jeg brugte for at kompensere for mine store kalorieindtag.
Efter en overspisning, løb jeg måske en tur bagefter på flere kilometer, eller jeg gik en lang tur, men dengang kunne jeg ikke se et mønster i det, som jeg kunne senere hen.
Mit hjerte slog helt ukontrolleretMen første gang jeg for alvor tænker, at jeg har et problem, er omkring et halvt år efter, jeg er flyttet til Berlin.
Der har jeg noget kørende med en fyr, som dropper mig og tager hjem til Danmark.
Jeg kan huske, at den dag han rejser hjem, gik jeg direkte ned i det lokale supermarked, og så tømte jeg bare hylderne for lige præcis de søde sager, jeg følte, jeg havde brug for.
Selvom der var meget mere end det.
Da jeg så kom hjem, startede jeg fra en ende af, til jeg havde spist det hele.
Det drejede sig om måske 5000 til 6000 kalorier på én gang.
Har du haft psykiske lidelser inde på livet?
Alle, der har haft eller har psykiske problemer, ved, hvor utrolig hårdt det kan være at være i det.
Og nærmest endnu hårdere at overkomme det eller få en hverdag til at fungere med en psykisk lidelse eller sygdom som følgesvend.
Føler du på nogen punkter, at du er blevet et klogere og stærkere menneske?
Og har du lyst til at dele din historie med os?
Send os en mail med din historie til psykisk@dr.
dk.
Kun de journalister, der arbejder på historien, vil kunne læse den.
Vi anbefaler dig, at du sender din mail krypteret, så du er sikker på, at indholdet ikke kan læses af andre.
Du kan læse mere her.
Det var første gang, jeg tænkte, at det her kunne jeg blive syg af.
Ikke sådan psykisk syg, men mere at jeg kunne få en blodprop.
Jeg kunne mærke mit hjerte slå helt ukontrolleret.
Det var mærkeligt, for det var en følelse af, at jeg havde gjort noget, jeg slet ikke kunne styre, samtidig med at det var vildt rart, fordi jeg ikke kunne mærke, hvordan jeg havde det, så jeg glemte, hvor ked af det jeg var over ham fyren.
Efterfølgende blev det til sådan en ting, jeg ofte gjorde, når jeg havde svært ved at sætte ord på mine følelser eller forstå, hvordan jeg følte.
Ingen værktøjer til at håndtere følelserDet underlige for mig var, at så kunne jeg beslutte mig for, at jeg ikke ville spise sukker i to eller tre uger.
Det gik tit enormt godt, og så tænkte jeg, at jeg var kureret for overspisningerne.
Det var en periode i mit liv, og nu er jeg videre.
Men lige pludselig ud af det blå, var der enten en belønningsmekanisme inde i hjernen, at nu har du gjort det så godt, så nu har du fortjent en enkelt chokoladebar, hvor den blev til rigtig mange.
Der kunne også være noget, der slog benene væk under mig, som gjorde mig rigtig ked af det, og det eneste værktøj, der kunne kurere det, var at overspise.
Jeg kunne derfor også narre mig selv efter de uger, at nu var det væk, men inderst inde vidste jeg jo også godt, at det bare var et spørgsmål om tid.
Jeg havde ikke fået nogen værktøjer på nogen måde til at håndtere mine følelser.
Jeg prøvede at kæmpe imodDet er en rutschebane, man får, den følelse, når man går i gang med en overspisning, og jeg kunne faktisk altid mærke, når der var én på vej.
Jeg har været igennem mange forskellige faser i min spiseforstyrrelse, så overspisningen har også været forskellig på forskellige tidspunkter.
© drStil spørgsmål til RikkeRikke Collin sidder klar til at svare på spørgsmål på dr.
dk kl.
19.
30 i aften.
Har du et spørgsmål til hende, kan du allerede stille det nu - lige her.
Klassikeren var at gå ned i supermarkedet, hvor jeg på forhånd havde sagt til mig selv, at nu må jeg købe noget sødt.
Ét produkt, må jeg købe, og så er det dét, men når jeg så gik rundt mellem hylderne og tingene, er det som om, at alle de regler, jeg havde stillet op for mig selv, forsvandt.
Jeg prøvede også at kæmpe imod mig selv, men når den første ting var lagt i kurven, havde jeg på en måde givet slip.
Og så vidste jeg godt, at kampen var tabt.
Det var på en mærkelig måde en nydelse, men også utrolig hårdt, fordi jeg vidste, at jeg skulle bruge det næste stykke tid i supermarkedet på at vælge, hvad jeg skulle overspise.
Det var en måde at være en slags høj på, og det hele skete stadig i smug, for der var ingen, der vidste noget om det.
Selvom folk omkring mig i supermarkedet godt kunne se, der var mange ting på båndet, så jeg stadig sund og slank ud.
Hør og se, Rikke fortælle om den rejse, hun har været ude på i klippet her:På vej hjem kunne jeg fortsat snyde mig selv og sige, at alt det, jeg havde købt, var til en regnvejrsdag.
Når jeg så kom hjem, var den regnvejrsdag utrolig tæt på.
Faktisk omkring et kvarter eller en halv time, efter jeg var trådt ind ad døren.
Der var det hele stort set spist.
Det faste ritual var at sætte en serie på, jeg havde set mange gange, som jeg ikke skulle bruge min hjerne til, og så var det bare at køre alt det ind, jeg havde købt, til der ikke var mere.
Mens det stod på, var det en fantastisk følelse.
Du slår hjernen fra, og du fylder din krop op med ting, der i øjeblikket er vidunderligt for den.
Men det var lidt forskelligt, hvor lang tid der så kunne gå, før den dårlige samvittighed bare slår dig så hårdt, at du ikke ved, hvordan du skal reagere.
Jeg tror aldrig, jeg håndterede skam-følelserne i øjeblikket, for det kunne jeg slet ikke.
Måden jeg prøvede at tage hånd om min egen reaktion på det var at kompensere på en eller anden måde.
Løbe eller gå en lang tur eller noget i den stil.
De svære følelser, som Rikke sidder med efter en overspisning, sendte hende på et tidspunkt på den psykiatriske akutmodtagelse.
Hun kunne ikke holde ud at være til, og hun anede ikke, hvad hun skulle gøre.
Hør hende fortælle om det her.
Hør Rikke fortælle om sin oplevelse på psykiatrisk akutmodtagelseEn atypisk spiseforstyrrelse?
Til jeg kom i behandling for min spiseforstyrrelse, troede jeg, at jeg led af det, der hed BED, altså tvangsoverspisning, fordi jeg kunne spise helt vildt ukontrolleret meget, og så kastede jeg ikke op.
Jeg kunne ikke forstå, hvor alle de kalorier, jeg spiste, blev af, men da jeg kom i behandling, fandt jeg ud af, at jeg havde atypisk bulimi.
Den klassiske fortælling om spiseforstyrrelser er, at der er anoreksi og bulimi.
Hvis du har anoreksi, spiser du ikke noget, og har du bulimi, kaster du op, når du har spist.
Det gjorde jeg ikke, men atypisk bulimi kan være meget andet end at kaste op.
Det kan være, at du tager afføringsmidler, du træner helt vildt, eller sulter dig selv efter en overspisning.
Mens jeg gik i behandling, fandt jeg ud af, at jeg kompenserede helt vildt.
Jeg gik direkte ud og løb efter en overspisning, eller jeg gik ti kilometer.
Hvad er en atypisk spiseforstyrrelse?
Når en person bliver diagnosticeret med en spiseforstyrrelse som anoreksi eller bulimi, er der forskellige kriterier, der skal være opfyldt.
Men hvis en person ikke opfylder alle kriterier, kan der være tale om en atypisk spiseforstyrrelse.
Ved atypiske spiseforstyrrelser kan det for eksempel være, at en person udviser anorektisk adfærd, men som samtidig ofte har overspisninger og kaster op.
Det kan også være en person, der har bulimi, men som ikke kaster op så ofte, at de kan diagnosticeres med den spiseforstyrrelse.
Det kan være lige så hårdt at have en atypisk spiseforstyrrelse som én, der ikke falder ind under den atypiske kategori.
Kilde: LMS (Landsforeningen mod spiseforstyrrelser og selvskade)Mange jeg kender, der har den samme form for bulimi som mig, sætter en masse regler op for sig selv, som de typisk ikke kan overholde, fordi de er alt for strenge og hårde.
For mig var det bare så inkorporeret i mig, at jeg skulle gå 10.
000 skridt om dagen lige meget hvad.
Det gjorde jeg altid.
Også på dage, hvor jeg ikke overspiste, så på den måde var jeg også forholdsvis sund.
Senere tog min spiseforstyrrelse den retning, at jeg begyndte at få angst.
En dødsangst.
En angst for at få blodpropper som følge af mine overspisninger.
En enormt irrationel følelse, fordi jeg så sund og slank ud.
På et tidspunkt stoppede jeg faktisk også med at motionere, fordi jeg var bange for at få en blodprop, og der kunne jeg ikke forstå, at jeg ikke tog på.
Men jeg kompenserede jo stadig ved at gå vildt lange ture.
Mit lod i livet at have det skidtI mange år tænkte jeg, at det var mit lod i livet at have det sådan, og at jeg skulle have det sådan for altid.
I hele mit voksne liv var det sådan, jeg havde haft det, og jeg tænkte, at det nok bare var sådan at være voksen.
Jeg tænkte hele tiden, at nu rammer jeg bunden.
Nu kan det kun gå fremad.
Men sommeren inden jeg startede i behandling, blev jeg ved med at ramme bunden, og det endte med, at jeg flyttede hjem til mine forældre og var helt ulykkelig og langt ude.
Endelig var jeg til lægen, som var en ny læge, der havde talt om, at hun måske mente, jeg havde noget angst.
Der var jeg begyndt at sige, at jeg måske havde en spiseforstyrrelse.
Til sidst blev jeg henvist til en psykolog, og det var forfærdeligt.
Jeg græd og midt i alt det der, sagde hun, at det eneste hun kunne gøre for mig var at henvise mig til psykiatrien, for hun mente, at jeg skulle igennem en større udredning.
Der insisterede de på, at jeg havde en depression.
Men jeg holdt fast i, at de følelser, jeg havde der, var midlertidige, og at de i virkeligheden udsprang af en spiseforstyrrelse.
Til sidst blev jeg sendt til en psykolog, der skulle vurdere mig, som sagde, at hun mente, jeg skulle sendes til Stolpegården, hvor man behandler spiseforstyrrelser.
Terapien blev et trygt og sikkert rumI oktober 2017 startede jeg i terapi i en gruppe derude, hvor jeg gik i behandling i fem måneder.
Det var vildt grænseoverskridende at starte.
Der er nogle faste ting, man skal igennem på Stolpegården.
En gang om ugen er der gruppeterapi, hvor man altid starter med at blive vejet individuelt.
Det er meget vigtigt undervejs, at du ikke svinger for meget i din vægt.
Du skal også skrive kost-dagbog.
Der skal man skal skrive, hvad man spiste, på hvilket tidspunkt, og hvordan du havde det, mens du spiste.
Ved at skrive mit indtag af mad ned, opdagede jeg pludselig, at på dage, hvor jeg ikke havde spist nok, der var jeg mere tilbøjelig til at have en overspisning.
Når du starter i behandling, går du med på at spise det, man kalder mekanisk.
Det vil sige tre hovedmåltider og tre mellemmåltider om dagen.
Vi var syv i en gruppe, nogle gange færre, og så to terapeuter.
Jeg ved, at jeg var en af dem i gruppen, der var mest ærlig og ligefrem.
Det var min stil, og sådan har det også været i andre aspekter af mit liv, og det var enormt rart pludselig ikke at have de her tanker helt alene.
Det er ikke sådan, at man vågner op en morgen og tænker, der var den.
Den der glæde.
Det er noget, der er sket løbende med alle de ændringer, som er fulgt med behandlingen.
Rikke CollinSelvfølgelig skammede jeg mig stadig over at have overspisningerne, fordi det er så voldsomt.
Det tror jeg, at alle i gruppen gjorde, men den skam føltes anderledes i gruppen, fordi alle kunne nikke genkendende til de følelser og den situation, man var i.
Det var et rart og sikkert rum at være i med dygtige terapeuter.
Og når man græd, hvilket jeg ved Gud gjorde, var det ikke lige så slemt der.
Det var ret befriende og rart.
Der kom nogle ting frem i terapien, som var ret hårde.
Det var ikke sådan, at man kunne spejle sig én til én i gruppeterapien, da folk kom forskellige steder fra og havde vidt forskellige vaner.
Men når jeg havde været til gruppeterapien, var der måske 10 procent hos hver person, jeg kunne genkende, og det er samlet set ret meget, du føler dig spejlet i og forstået ud fra.
Rikke var egentlig ret skeptisk for gruppeterapien, inden hun selv startede.
Hør hende fortælle om det, og om hvordan gruppeterapien forløb i klippet her.
Hør Rikke fortælle om sin skepsis for gruppeterapiEn spiseforstyrrelse kan også være en god tingDet var først, da jeg havde været i behandling i et godt stykke tid, at jeg fandt ud af, at der fandtes andre måder at være voksen på.
I behandlingen lærte jeg, at det faktisk kan være en god ting at have en spiseforstyrrelse, fordi den også hjælper en med mange ting.
At den blokerer for de hårde følelser er faktisk også helt okay, for ellers ville det være endnu hårdere at komme igennem livet.
Vi har alle sammen noget, vi gør, for at komme igennem livet.
Nogle er selvfølgelig skadelige, hvor andre ikke er.
Jeg lærte senere hen, at spiseforstyrrelsen ikke kun er et onde.
Nu er det omkring et halvandet år siden, jeg stoppede i behandling.
Jeg har været grundglad siden da, og det har jeg aldrig oplevet før i hele mit liv.
Behandlingen har virkelig revolutioneret min måde at være til på.
Rikke har haft en anden grundlæggende glæde i livet, siden hun stoppede i behandlingen.
Det er ikke sådan, at man vågner op en morgen og tænker, der var den.
Den der glæde.
Det er noget, der er sket løbende med alle de ændringer, som er fulgt med behandlingen.
Når man stopper på Stolpegården, har du en evaluering, som udspringer af et spørgeskema, som du også har svaret på, når du starter i behandling.
Den sidste gang foran de andre, skal man svare på de samme spørgsmål, hvor du så får at vide, hvor langt du har rykket dig, fra du startede.
Den forskel, der var hos mig, var bare så slående.
Et af spørgsmålene var, hvor ofte jeg overspiste om måneden.
Da jeg startede svarede jeg måske tyve til femogtyve.
Da jeg stoppede var mit svar fra nul til tre.
Der kunne jeg se et resultat, der var helt anderledes fra dengang.
Alene det at erkende og acceptere, at de her svære følelser findes, gør det langt lettere at leve det her liv.
Og så tale højt om det med folk omkring mig.
En så simpel ting som det, gør en verden til forskel.
FacebookTwitterKopier linkEmner:Spiseforstyrrelser|Fedme|Sundhed og velvære|Ernæring|Berlin




https://www.dr.dk/nyheder/udland/regeringskilder-i-london-vi-er-stadig-langt-fra-brexitaftale

UdlandRegeringskilder i London: Vi er stadig langt fra brexitaftaleTrods positive signaler fra EU og Storbritannien er der stadig stor usikkerhed om kompromis, siger kilder.
13.
okt.
2019 kl.
02.
38Læs opStorbritannien er stadig meget langt fra at kunne nikke godkendende til en endelig kompromisaftale om brexit.
Det siger britiske regeringskilder til blandt andet nyhedsbureauet Reuters og tv-stationen BBC.
Forhandlingerne mellem Storbritannien og EU er intensiveret, siden briterne i den forgangne uge præsenterede et udspil til et kompromis om den kontroversielle irske bagstopper.
Ifølge Reuters anser regeringskilderne de næste dages forhandlinger som "helt afgørende" for muligheden for at komme ud af det politiske dødvande.
Dette skulle gerne ske inden et EU-topmøde torsdag og fredag i næste uge.
Storbritannien skal efter planen forlade EU senest 31.
oktober.
Venter på gennembrud- Vi har hele tiden ønsket en aftale.
Det er godt at se fremskridt, men vi venter stadig på at se det virkelige gennembrud, understreger en anonym regeringskilde til Reuters.
- Vi er fortsat meget langt fra en aftale.
Og vi er fortsat beredt på at forlade EU 31.
oktober uden en aftale.
Fredag fik nyheden om fremskridt i forhandlingerne de finansielle markeder til at reagere yderst positivt.
Særligt med en fælles udmelding fra premierminister Boris Johnson og den irske premierminister, Leo Varadkar, hvori begge pegede på en "fælles vej" efter måneders bitterhed.
/ritzau/FacebookTwitterKopier link




https://www.dr.dk/nyheder/kultur/bagedyst-fillip-moedte-gud-og-broed-sammen-jeg-har-aldrig-foelt-mig-saa-elsket

Den store bagedyst 2019Se temaKulturBagedyst-Fillip mødte Gud og brød sammen: 'Jeg har aldrig følt mig så elsket'Fillip Katballe fra 'Den store bagedyst' fik ændret sit liv i mødet med Gud.
Fillip Katballe er med i 'Den store bagedyst', og han er ikke alene.
Gud er nemlig med den 30-årige pædagog og lærer, føler han.
Af Christian Mejdahl12.
okt.
2019 kl.
21.
20Læs opMens de andre deltagere i årets udgave af 'Den store bagedyst' beder til, at moussen har sat sig, og at der ikke er bobler i glazen, så beder Fillip Katballe til Gud.
Den 30-årige bageentusiast har ikke lagt skjul på, at han nok er mere kristen end gennemsnittet.
Det han selv betegner som 'personligt troende'.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
Så selvom han måske ligner en hård negl med sit tykke fuldskæg, store tatoveringer og stretch-øreringe, så er Fillip Katballe from som et lam.
Kristendommen giver mig en oplevelse af at være elsket.
Uden at skulle gøre noget for det.
Fillip KatballeMen Fillip Katballe har ikke altid været kristen.
Han voksede godt nok op i et kristent hjem, men kristendommen fik aldrig rigtig lov at fylde i den unge Fillip Katballes bevidsthed.
- Det havde aldrig rigtig sagt mig noget.
Jeg havde aldrig rigtig følt noget for det og havde svært ved at tage imod det.
Jeg kunne ikke se, hvad det skulle kunne gøre for mig.
Men med sin Hawaii-kage i første udsendelse af årets bagedyst åbnede Fillip Katballe op for historien om, hvordan han blev religiøst vækket og fik øjnene op for Gud på baggrund af en rejse med en flok venner.
Da Bagedyst-deltagerne skulle lave en kagemand, fandt Fillip Katballe inspiration i den tur til Hawaii, der endte med at ændre hans liv.
Det udmøntede sig i denne hawaiianske danserinde.
Skuffelsen på HawaiiSelvom han ikke var helt hooked på det med kristendommen, så gik Fillip Katballe som ung på en kristen efterskole.
Her snakkede ham ofte med sin ven om at tage ud at rejse, når de en dag var klar til det.
Så efter endt efterskole og efterfølgende tømreruddannelse var Fillip Katballe klar til at rejse ud i den store verden.
Ham og efterskolevennen havde egentlig aftalt at tage til Australien, men en aften ringede vennen og spurgte, om ikke de skulle tage til Hawaii i stedet, og om det ville være okay, hvis det blev til et ophold på en bibelskole, hvor de som frivillige skulle hjælpe til med den daglige drift.
Det eneste, jeg lavede, var at være ensom og tage i byen lidt for ofte.
Fillip KatballeOg det tændte en religiøs gnist i Fillip Katballe.
- Jeg så det som en slags ultimativ test mellem Gud og mig.
Jeg rejste så langt væk til et sted, hvor der er så meget Gud og bibel.
Så måtte han vise sig for mig, hvis han var der, siger Fillip Katballe.
I slutningen af 2011 tog han derfor af sted med sine venner.
Men den store vækkelse udeblev for den nyuddannede tømrer.
Der var ingen gud, der viste sig.
- Jeg blev meget frustreret og sur.
Nu var jeg der, så hvorfor skete der ikke noget?
Jeg kunne ikke forstå det, siger han.
Fillip Katballe (i hvid t-shirt) sammen med sine kammerater fra bibelskolen på Hawaii.
(© PRIVATFOTO)Brød sammen i mødet med GudDa Fillip Katballe kom hjem fra Hawaii, vendte han tilbage til sit liv i Herning, hvor han ikke havde noget arbejde, mens alle vennerne var flyttet til Aarhus.
- Det eneste, jeg lavede, var at være ensom og tage i byen lidt for ofte, fortæller han.
Men en efterårsaften i 2012 ringede samme ven, som havde foreslået Hawaii-turen, og spurgte, om Fillip Katballe ville med til en lejr i Danmark, der var arrangeret af den samme forening, som stod bag den hawaiianske bibelskole.
Når Fillip Katballe ikke er med i 'Den store bagedyst', er han pædagog og lærer på en efterskole.
Et job han brænder for: - Man kan virkelig rykke noget hos eleverne på dét tidspunkt i deres liv, siger han.
Fillip Katballe var svær at overbevise, men tog alligevel med.
En beslutning, der skulle vise sig at blive livsomvæltende for Fillip Katballe.
Det var nemlig til bibelskolens danske arrangementet, han fik øjnene op for Gud.
- Dagen inden, vi skulle af sted, fik jeg en fornemmelse i kroppen af, at der ville komme til at ske et eller andet.
Jeg kunne ikke rigtig definere det.
Så forsvandt det igen, siger Fillip Katballe og fortsætter:- Dagen efter stod vi til et lovsangsarrangement, og min ven lagde sin hånd på min skulder og siger tak for mig og mit venskab.
Og så brød jeg fuldstændigt sammen.
Tårerne væltede ud af Fillip Katballe midt under lovsangen, og han måtte gå udenfor, hvor han fortsatte det, han selv kalder en ustoppelig gråd.
- Jeg havde aldrig følt mig så elsket før.
Det var en følelse af en altomsluttende kærlighed.
Det var som om, et tæppe blev fjernet, og jeg pludselig kunne se helt klart.
Det eneste, jeg kunne mærke, var kærlighed, og jeg var ikke i tvivl om, hvor den kom fra.
Fillip Katballe bor i Aarhus med sin kone Ditte og deres søn Vitus.
(© PRIVATFOTO)Gud er med i bageteltetI kølvandet på dén oplevelse valgte Fillip Katballe livet som fuldblodskristen til.
Nu går han i kirke hver søndag og i forskellige kristne fællesskaber om mandagen.
Han beskriver det som om, han har fundet ro i sig selv.
- Kristendommen giver mig en oplevelse af at være elsket.
Uden at skulle gøre noget for det.
Det giver mig en tryghed at tro på livet efter døden.
Så er livet større, end det vi er i lige nu, siger Fillip Katballe, der også har opbygget et helt særligt forhold til de venner, han tog til Hawaii med.
Hver anden mandag mødes de i en mandegruppe, hvor de snakker om, hvordan de kan være bedre fædre, ægtefæller og udgaver af sig selv.
- Det er så personligt og eksistentielt, så det bliver helt automatisk meget dybere end alle mulige andre fællesskaber, man bevæger sig i.
Se, hvordan det går til, når Fillip Katballe bruger tid i sin kristne mandegruppe.
Og selvom det ikke blev til lovsang og taksigelser i bageteltet, så var der alligevel plads til Gud, når Fillip Katballe kastede sig over de krævende udfordringer.
- Jeg bad ikke en bøn hver gang, griner han og fortsætter:- Men jeg har da helt sikkert bedt om, at det måtte gå godt, og at der var en mening med, at jeg var med.
Se de to første afsnit af 'Den store bagedyst' på DRTV.
Læs også:Årets yngste deltager er Bagedystens nye supertalent: 'Alder afgør ikke, hvor dygtig man er'Har du lyst til at give dig i kast med Fillip Katballes roste kattekager, kan du finde opskriften lige her:FacebookTwitterKopier linkEmner:Hawaii|Kristendom|Religion|Aarhus|Australien




https://www.dr.dk/sporten/fodbold/kvindeligaen/fortuna-hjoerring-taber-topopgoer-og-faar-skidt-cl-generalproeve

KvindeligaenFortuna Hjørring taber topopgør og får skidt CL-generalprøveFC Nordsjælland tog fra Hjørring med en 2-1-sejr og topper tabellen.
Fortuna Hjørring tabte til FC Nordsjælland, der nu rykker op på førstepladsen.
Af Kasper Aleksander Thrane12.
okt.
2019 kl.
19.
52Læs opFortuna Hjørring skal på en overordentlig vanskelig opgave på onsdag, når de forsvarende Champions League-mestre kommer på besøg i første af to opgør.
Og nordjyderne fik en skidt optakt til kampen, da de tabte topopgøret i Gjensidige Kvindeligaen med 1-2 til oprykkerne fra FC Nordsjælland.
Camilla Larsen scorede begge mål for FC Nordsjælland i første halvleg, inden Sanni Franssi reduceredet kort før tid.
Med nederlaget rykker FC Nordsjælland forbi Fortuna Hjørring op på førstepladsen i ligaen.
Brøndby sejrede sikkertMindre spænding om resultatet var der i Thisted, hvor Brøndby var på besøg.
En kamp som de regerende danske mestre vandt med 7-2.
Hjemmeholdet formåede at komme foran, men inden der var gået 45 minutter, havde Brøndby scoret hele syv gange.
Nicoline Sørensen blev topscorer for gæsterne med tre scoringer, mens også Louise Winter, Caroline Pleidrup og Frederikke Lindhardt kom på tavlen.
Sidstnævnte med to scoringer.
Læs også:Fortuna Hjørrings møde med CL-overmagten skal udvikle de danske talenterThisted fik reddet lidt af æren til sidst, men sejren var aldrig i fare, og Brøndby kravler ligesom FC Nordsjælland forbi Fortuna Hjørring i tabellen.
Brøndby spiller også Champions League på onsdag, hvor skotske Glasgow FC kommer på besøg.
FacebookTwitterKopier linkEmner:FC Nordsjælland|Fortuna Hjørring|Brøndby|Fodbold|Thisted




https://www.dr.dk/nyheder/udland/erdogan-forsoeger-med-afpresning-af-eu-men-det-kan-koste-ham-dyrt

Tyrkisk offensiv i SyrienSe temaUdlandErdogan forsøger med afpresning af EU - men det kan koste ham dyrtDet er tvivlsomt, om den tyrkiske præsident kommer til at lægge handling bag sine trusler, vurderer ekspert.
Den tyrkiske præsident, Recep Tayyip Erdogan, har truet med at lade millioner af flygtninge strømme til Europa.
Af Anna Sol Jørgensen13.
okt.
2019 kl.
06.
15Læs op- De seneste dages hårde ord og trusler fra Tyrkiets præsident, Recep Tayyip Erdogan, er et forsøg på at afpresse EU.
Sådan lyder det fra Cecilie Felicia Stokholm Banke, seniorforsker ved Dansk Institut for Internationale Studier.
Tyrkiets præsident truede forleden med, at han vil 'åbne portene og sende 3,6 millioner flygtninge' i Europas retning.
Det sker, efter at flere stats- og regeringsledere i EU har kritiseret den militæroperation i det Syrien, som Tyrkiet indledte i onsdags.
- Erdogan er altid rigtig dygtig til at køre nogle meget hårde retoriske meldinger overfor EU.
Han er altid meget hård og hurtig i sine udmeldinger.
Når det så kommer til stykket, så ser vi en helt anden adfærd, siger Cecilie Felicia Stokholm Banke.
- Der har EU efterhånden lært at være lidt afventende og holde sig lidt tilbage, fordi man ved, at det er retorik.
Men i den sidste ende er det nok begrænset, hvor meget Tyrkiet kan lægge pres på EU lige nu, fortsætter hun.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
Vil have EU til at betaleTyrkiets operation foregår i det nordøstlige Syrien, som er kontrolleret af kurdiske YPG.
Tyrkiet forsøger at bruge flygtningeaftalen som en form for blackmail.
Cecilie Felicia Stokholm Banke, seniorforsker ved DIISTyrkiet betragter YPG som en terrorgruppe.
Men gruppen er også støttet af flere EU-lande og USA, og den har spillet en nøglerolle i krigen mod terrorbevægelsen Islamisk Stat, og derfor er Tyrkiets angreb mod YPG også blevet stærkt kritiseret.
Ifølge det statslige tyrkiske nyhedsbureau Anadolu har offensiven indtil videre 'neutraliseret 342 terrorister', og de kurdiske styrker er drevet ud af 13 landsbyer.
Målet med militæroperationen 'Fredens Kilde' er for Tyrkiet at drive kurderne ud af området og skabe en 30 kilometer bred zone i Syrien.
I den såkaldte 'sikkerhedszone' vil Tyrkiet så placere nogle af de millioner af syriske flygtninge, der har søgt tilhold fra krigen i Tyrkiet.
- Tyrkiet forsøger at bruge flygtningeaftalen som en form for blackmail – en form for pression mod EU – for at få EU til at finansiere den zone, som Tyrkiet vil lave for syriske flygtninge i de kurdiske områder oppe i det nordøstlige Syrien, siger Cecilie Felicia Stokholm Banke.
Formanden for Det Europæiske Råd, Donald Tusk, sagde da også i går hårdt fra overfor den tyrkiske præsident.
- Vi vil ikke acceptere, at flygtninge bliver brugt som et våben for at afpresse os.
Derfor finder jeg gårsdagens trusler fra præsident Erdogan helt og aldeles uacceptable, lød det fra formanden.
Bruger flygtningeaftale som afpresningTruslen om at åbne dørene og sende flygtninge til Europa har sit afsæt i den aftale, som EU og Tyrkiet indgik i 2016.
Den betyder helt overordnet, at Tyrkiet har forpligtet sig til at skabe bedre forhold for syriske flygtninge i landet og at undgå, at flere syriske flygtninge tager turen til Europa.
Og dem, der ankommer til Grækenland, kan sendes tilbage til Tyrkiet.
Tyrkiets offensiv i Syrien har ifølge FN drevet 100.
000 mennesker på flugt.
Det er et afpresningsforsøg, som dog kan få voldsomme konsekvenser for Tyrkiet, hvis Erdogan gør alvor af truslerne.
EU betaler nemlig Tyrkiet seks milliarder euro for at håndtere flygtningepresset.
Og hvis Erdogan rent faktisk 'åbner portene', skal der en seriøs genforhandling af aftalen til.
Samtidig har flere både regerings- og statsledere i EU og den amerikanske præsident truet Tyrkiet med økonomiske sanktioner.
Og EU er på mange punkter en vigtig samarbejdspartner for Tyrkiet, forklarer Cecile Felicia Stokholm Banke.
- Man skal kigge på Tyrkiets skrøbelige økonomiske situation, og sanktioner vil kunne ramme Tyrkiet ret hårdt, siger Cecile Felicia Stokholm Banke.
Bruger hård retorik for at høste støtteDet er set før, at den tyrkiske præsident langer hårdt ud efter EU i sine taler.
Og denne gang er ingen undtagelse.
De her hårde udmeldinger er et forsøg på at skabe opbakning internt i Tyrkiet.
Han lægger hele tiden fokus over på EU, så fokus kommer væk fra ham selv.
Cecilie Felicia Stokholm Banke, seniorforsker ved DIISFor eksempel har han både brugt ordene 'nazister' og fascister' om regeringen i Holland, da Tyrkiets udenrigsminister blev nægtet landingstilladelse i Holland, hvor ministeren skulle have holdt en tale for tyrkiske vælgere i landet.
Derfor skal Erdogans hårde retorik nærmere ses som et forsøg på at høste støtte hjemme i Tyrkiet.
For Recep Tayyip Erdogan er efterhånden presset og mangler opbakning.
Ikke mindst fordi mange tyrkere er godt trætte af de syriske flygtninge.
- De her hårde udmeldinger er et forsøg på at skabe opbakning internt i Tyrkiet.
Han lægger hele tiden fokus over på EU, så fokus kommer væk fra ham selv, siger Cecilie Felicia Stokholm Banke.
FacebookTwitterKopier linkEmner:Donald Tusk (politiker)|EU|Islamisk Stat|Tyrkiet|Flygtninge og asylansøgere




