https://www.dr.dk/nyheder/udland/usa-og-etiopien-starter-efterforskning-mange-ubesvarede-spoergsmaal-efter-flystyrt

Boeing 737 MAX 8Se temaUdlandUSA og Etiopien starter efterforskning: Mange ubesvarede spørgsmål efter flystyrtEtiopiens regering har erklæret landesorg efter det fatale flystyrt.
Både efterforsknings- og redningsarbejdere arbejder på den plads, hvor flyet styrtede ned blot seks minutter efter afgang.
Af Sally Frydenlund Larsen10.
mar.
2019 kl.
23.
33Bemærk: artiklen er mere end 30 dage gammelLæs opFlere forskellige undersøgelsesteams påbegynder nu efterforskningen af, hvordan et Boeingfly kunne styrte ned tidligere i dag.
Flyet, som havde forladt lufthavnen i Addis Ababa i Etiopien blot seks minutter før ulykken, havde 157 mennesker om bord, som alle omkom.
Flyet var næsten helt nyt - flyselskabet modtog det i november.
Det er anden gang på blot seks måneder, at et fly af denne type er styrtet ned.
I oktober sidste år døde 189 mennesker i et styrt i samme Boeing-model.
Det er den etiopiske regering, som leder efterforskningen, men USA har også sendt et undersøgelseshold fra landets nationale transportsikkerhedsråd (NTSB).
Det skyldes, at det nedstyrtede Boeing-fly af typen 737-800 Max var produceret på amerikansk jord, skriver Reuters.
Også Boeing selv har meddelt, at firmaet har sendt et hold afsted til Etiopien.
Imens begynder meldinger om, hvem de omkomne passagerer var, at komme frem.
Direktør for Ethiopian Airlines, Tewolde Gebremariam, inspicerer selv det sted, hvor flyet styrtede ned.
En heldig mandEthiopian Airlines, som stod for flyvningen, meddeler på Twitter, at passagererne på flyet var af 35 forskellige nationaliteter.
Både FN og Røde Kors har oplyst, at de har mistet medarbejdere i styrtet.
En græsk mand, Antonis Mavropoulos, havde dog hvad han selv kalder sit livs heldigste dag.
Han kom nemlig to minutter for sent til ulykkesflyet fra Addis Ababa til Nairobi.
Det skriver han i et opslag på Facebook, som nyhedsbureauet AFP har oversat fra græsk.
- Jeg var rasende, fordi ingen hjalp mig med at komme til gaten til tiden, skriver han.
Frustrationen skulle dog snart blive til lettelse for grækeren, som er direktør for organisationen Wasteless Future.
[En] betjent sagde til mig, at jeg ikke skulle protestere, men bede til Gud fordi jeg var den eneste passager, der ikke nåede ombord.
Antonis Mavropoulos, der skulle have været på flyet.
- [En] betjent sagde til mig, at jeg ikke skulle protestere, men bede til Gud fordi jeg var den eneste passager, der ikke nåede ombord på ET 302-flyet, der gik tabt, skriver han i opslaget, hvor han også viser et billede af sit boardingkort til den fatale flyvning.
For at ære ofrene, har Etiopiens regering erklæret landesorg den 11.
marts.
Norwegian har samme flyDet er endnu ikke afklaret, hvad årsagen til styrtet var, men ifølge Ethiopian Airlines havde piloten gennem sin karriere fløjet mere end 8.
000 timer og havde en "fremragende flyvningsrapport", skriver The Guardian.
Samtidig har Ethiopian Airlines ry for at være et sikkert flyselskab.
Derfor skal eksperter undersøge, om fejlen skal findes ved selve flyet.
I oktober sidste år styrtede et fly af samme type ned i Javahavet.
Også her omkom alle ombord.
Den konkrete Boeing-model blev lanceret i 2016, men er allerede udbredt hos flyselskaber over hele verden.
Den nye flytype adskiller sig fra tidligere modeller ved at have en mekanisme, der trækker snuden nedad, hvis der ikke er fart nok på.
Det stiller nye krav til videreuddannelsen af piloterne, der skal flyve flyene.
Flyet styrtede ned kun få minutter fra lufthavnen i Etiopiens hovedstad, Addis Ababa.
Flyselskabet Norwegian har 15 af flyene i sin flåde.
Selskabet forsikrer dog om, at man ikke skal være nervøs for at sætte sig op i flyet.
- Alle vores 737-800 MAX-fly flyver som normalt.
Vi er som altid i tæt dialog med Boeing og forholder os til deres anbefalinger.
Vores passagerers sikkerhed kommer altid først, siger Tomas Hesthammer, flyvechef i Norwegian, i en skriftlig kommentar til Ritzau.
FacebookTwitterKopier linkEmner:Boeing|Flyselskaber|Norwegian|Etiopien|Ulykker




https://www.dr.dk/nyheder/politik/ulovlig-partistoette-venstre-straffes-skjule-pengedonationer

PolitikUlovlig partistøtte: Venstre straffes for at skjule pengedonationerDonationer på over 20.
000 kroner skal indberettes til myndighederne, men det gjorde Venstre ikke.
(Arkivfoto).
Finansminister Kristian Jensen og udlændinge- og integrationsminister Inger Støjberg er blandt de V-profiler, der har modtaget penge til deres valgkamp.
Af Signe Mai Vilsbøll10.
mar.
2019 kl.
22.
52Bemærk: artiklen er mere end 30 dage gammelLæs opÅr efter år fik myndighederne at vide af Venstre i Region Midtjylland, at partiet ikke havde modtaget en eneste privat donation over 20.
000 kroner, og at den offentlige partistøtte blev brugt helt efter reglerne.
Men det var ikke sandt.
I årene omkring det seneste folketingsvalg i 2015 modtog Venstre i Region Midtjylland mindst 16 beløb over 20.
000 kroner, som ikke blev indberettet til myndighederne, og derfor bliver Venstre i regionen nu straffet for at have tilbageholdt oplysninger om pengedonationer.
Det skriver Politiken, der har fået indsigt i dokumenter hos politiet, Region Midtjylland og Venstre.
Bøden til Venstre er ifølge avisen et resultat af et års efterforskning hos Midt- og Vestjyllands Politi, som blev iværksat efter en stribe artikler om penge fra flere omstridte erhvervsklubber til V-profilers valgkampe, der i strid med loven ikke var blevet oplyst til myndighederne.
Læs også:To Venstre-folk trækker sig: Partistøtte til Kristian Jensen og Inger Støjberg blev ikke indberettet10.
000 kroner i bødePartistøttereglerne kræver, at donationer på over 20.
000 kroner skal indberettes til myndighederne, så offentligheden får indblik i, hvem der støtter partierne økonomisk.
Og det var også umiddelbart regionens opfattelse, at partierne overholdt reglerne, fortæller kontorchef Poul Carstensen fra juridisk kontor i Region Midtjylland, der håndterer partistøtten regionalt, til Politiken:- Vi forventer, at de oplysninger, vi får fra partierne om partistøtte, er rigtige, så det bygger på tillid.
Men i denne sag kunne vi ikke stole fuldt ud på de oplysninger, vi fik.
Efterforskningen har fået politiet til at konkludere, at Venstre i regionen har overtrådt partistøtteloven ved at afgive urigtige eller mangelfulde oplysninger.
Forseelsen er af politiet takseret til 10.
000 kroner.
Partistøtteekspert og juraprofessor Jørgen Albæk Jensen fra Aarhus Universitet påpeger, at bøden til Venstre er den første i danmarkshistorien.
- Det sender et signal om, at de meget beskedne regler om åbenhed vedrørende partiernes økonomi, vi har, skal overholdes, siger han til avisen.
Donation til nuværende ministreFinansminister Kristian Jensen, udlændinge- og integrationsminister Inger Støjberg, energiordfører Thomas Danielsen og transportordfører Kristian Pihl Lorentzen er blandt de V-profiler, der har modtaget penge til deres valgkamp.
Sagen har fået den tidligere formand og kasserer i Venstre i Region Midtjylland til at trække sig.
Den nuværende formand for Venstre i Region Midtjylland, Jens Nicolai Vejlgaard, har sendt et kortfattet skriftligt svar til DR efter afdækningen af bøden.
- Det er en sag, som vi opdager tilbage i 2017, og efterfølgende har vi håndteret sagen sammen med myndighederne.
Vi har betalt en bøde, og vi anser sagen for afsluttet, skriver Jens Nicolai Vejlgaard, formand for Venstre i Region Midtjylland.
En aktindsigt hos Region Midtjylland viser dog ifølge Politiken, at organisationen også uberettiget har brugt partistøttemidler på at afdrage på et gældsbrev og på at betale et depositum, selv om de offentlige penge kun må bruges til politisk arbejde.
Venstre vil nu tilbagebetale 214.
000 partistøttekroner til Region Midtjylland, som partiet har fundet i forbindelse med oprydningen af sagen.
FacebookTwitterKopier linkEmner:Inger Støjberg (politiker)|Kristian Pihl Lorentzen (politiker)|Region Midtjylland|Jylland|Politi




https://www.dr.dk/sporten/badminton/axelsen-efter-all-england-skuffelse-taettere-paa-momota-end-nogensinde-foer

BadmintonAxelsen efter All England-skuffelse: 'Tættere på Momota end nogensinde før'Viktor Axelsen håber, at han senere i karrieren får en chance for at vinde titlen efter sit nederlag til Kento Momota.
10.
mar.
2019 kl.
21.
05Bemærk: artiklen er mere end 30 dage gammelLæs opBadmintonstjernen Viktor Axelsen havde plads til et lille smil trods søndagens finalenederlag til Kento Momota i All England.
Det var dog ikke helt retvisende for danskerens humør, for inde bag smilet gemte der sig en stor ærgrelse over nederlaget på 11-21, 21-15 og 15-21 til den japanske verdensetter.
- Det er lidt en facade.
Når jeg kommer ud bagved, skal jeg have lov til at ærgre mig.
- Jeg følte, at jeg kunne være kommet endnu tættere på.
I sidste ende var han den fortjente vinder.
Han tror måske mere på sit koncept, siger Axelsen til TV2 Sport.
Kan tage meget medEfter at Momota tog første sæt, rejste den 25-årige dansker sig i andet og fik en forrygende start på tredje og afgørende sæt.
Midtvejs i tredje sæt vandt Kento Momota syv bolde i træk, og det blev afgørende.
Axelsen peger selv på, at han til sidst var hårdt mærket af de mange løbeture, som japaneren satte ham på.
Momota har nu vundet de seneste ti indbyrdes kampe mod Axelsen, men danskeren føler, at han er kommet tættere på japaneren.
- Jeg kan tage en masse med.
Jeg er langt tættere på ham, end jeg nogensinde har været, siger han.
Tror på titlen i fremtidenViktor Axelsen vil nu rejse hjem og gennemgå sit koncept i kampene mod Momota, og så vil han arbejde på at forbedre konditionen.
- Det er få ting, jeg skal hjem og arbejde på, og fysikken kan altid blive bedre, siger han.
Viktor Axelsen fik god opbakning af de fremmødte danske tilskuere i Birmingham, og han nød at stå i karrierens første All England-finale.
Kento Momota løfter trofæet.
- Det er en af de fedeste kampe, jeg nogensinde har spillet.
Jeg er stolt og glad over at se så mange danskere, og jeg ville gerne have givet dem en sejr.
- Det er en kæmpe drøm for mig at vinde den her turnering, og jeg har troen på, at jeg kan gøre det.
- Forhåbentlig har jeg endnu nogle år til at gøre det.
Jeg kan kun gøre, hvad jeg kan, og så håber jeg at få chancen igen, siger Axelsen.
/ritzau/FacebookTwitterKopier linkEmner:Viktor Axelsen (badmintonspiller)|Badminton|TV 2 (tv-kanal)|TV 2 Sport|Birmingham




https://www.dr.dk/nyheder/penge/tre-tweets-der-gjorde-ondt-investorer-vil-have-stoppet-elon-musk-paa-twitter

PengeTre tweets der gjorde ondt: Investorer vil have stoppet Elon Musk på TwitterInvestorerne mener, at flere af Elon Musks tweets har skadet selskabet.
Analytikere, journalister og twitterbrugere har længe draget paralleller mellem Elon Musk og Donald Trump, fordi de begge får afløb for deres frustrationer på Twitter (Arkivfoto).
Af Signe Mai Vilsbøll10.
mar.
2019 kl.
22.
15Bemærk: artiklen er mere end 30 dage gammelLæs opTesla-stifter Elon Musk har gennem to årtier været en af Sillicon Valleys mest eksponerede iværksættere, og nu har en række investorer i hans elbils- og batterivirksomhed efterhånden fået nok.
De vil have stoppet hans "ukontrollerede brug af Twitter".
Investorerne mener, at flere af Elon Musks tweets har indeholdt fejlinformationer, der har skadet selskabet, og derfor er de gået sammen i et fælles søgsmål, som skal få stifteren væk fra tasterne.
Det skriver mediet Bloomberg.
- Musk har gentagne gange ignoreret alle bestræbelser på at få rettet op på sine fejlagtige udtalelser på de sociale medier, lyder det ifølge Bloomberg fra advokat for investorgruppen Michael Berry.
Twitter-vanerne har allerede kostet Elon Musk og Tesla 40 millioner dollars (cirka 260 millioner kroner, red.
) i bøder, og Musk har måttet opgive sin rolle som bestyrelsesformand.
Her er tre af de tweets, der gjorde ondt.
1500.
000 biler i 2019Så sent som for en måned siden fandt Elon Musk ud af, at ord kan skade, når man er direktør for en milliardvirksomhed med mange tusind ansatte.
I et tweet den 19.
februar skrev Musk, at Tesla skulle nå en årlig produktionskapacitet på 10.
000 biler om ugen ved udgangen af 2019, svarende til 500.
000 biler om året.
- Tesla lavede 0 biler i 2011, men vil lave omkring 500.
000 i 2019, lød det i tweetet, der brød en aftale om ikke at tweete oplysninger, der kan påvirke aktiemarkedet.
Juraprofessor ved Richmond Universitet, Carl Tobias, vurderede overfor mediet Financial Times, at tweetet kan koste Elon Musk jobbet.
I værste fald mener professoren endda, at han risikerer fængsel.
Musk er blevet afkrævet en forklaring på sit tweet, og den skal falde inden den 11.
marts.
2Tesla af børsen for 420 dollarDe amerikanske børsmyndigheders reaktion på tweetet i februar kom ovenpå tidligere tilfælde, der har sat Musk i dårligt lys.
I begyndelsen af august sidste år var han nemlig i vælten, fordi han luftede idéen om at afnotere Tesla fra børsen.
- Overvejer at tage Tesla af børsen for 420 dollar.
Finansieringen sikret, skrev Musk, og umiddelbart efter steg værdien af selskabet i en sådan grad, at Nasdaq-børsen for en periode lukkede for handel med aktien.
De amerikanske børsmyndigheder sagsøgte Elon Musk for sin udtalelse.
I september indgik parterne forlig, og Musk måtte betale 20 millioner dollars til børsmyndigheden SEC (Securities and Exchange Commission, red.
) for at have vildledt investorerne.
Tesla har betalt samme beløb til myndighederne for det dumdristige tweet.
3Ubåden og den pædofile dykkerElon Musk gjorde sig også i juli måned upopulær med et tweet.
Da hele verdens øjne var rettet mod redningen af et fodboldhold, der var fanget i en nordthailandsk grotte, meldte Elon Musk sig på banen.
Han ville bidrage med en specialbygget ubåd, som ifølge ham kunne hente drengene ud af grotten.
Aktionsledelsen meldte ud, at ubåden ikke var egnet til en bjærgning af fodboldholdet, mens den britiske dykker Vern Unsworth anklagede Musk for at bruge ubåden som PR-stunt, og det fik hurtigt Tesla-milliardæren til tasterne.
Musk fik på Twitter kaldt Unsworth for ’pedo guy’ (pædofil, red.
).
Da Elon Musk blev mødt med virale protester, tilføjede han, at han ville vædde en dollar på, at det var sandt.
Opslagene blev slettet, men de nåede at komme ud til Musks 22 millioner følgere, hvorefter Tesla-aktien faldt drastisk.
FacebookTwitterKopier linkEmner:Elon Musk (erhvervsleder)|Tesla Motors|Twitter|Virksomhedsøkonomi|Storbritannien




https://www.dr.dk/sporten/fodbold/superliga/broendby-og-aab-deler-i-vild-maalfest-paa-vestegnen

SuperligaBrøndby og AaB deler i vild målfest på VestegnenDet var alt andet end kedeligt, da Brøndby og AaB søndag aften spillede 3-3 i Superligaen.
10.
mar.
2019 kl.
20.
10Bemærk: artiklen er mere end 30 dage gammelLæs opDer var underholdning for alle pengene, da Brøndby og AaB søndag aften spillede 3-3 i Superligaens 25.
spillerunde.
Som resultatet indikerer, var der heftig aktivitet i felterne, og føringen skiftede flere gange.
Flere personlige fejl var medvirkende til underholdningen på Brøndby Stadion, hvor AaB's Lucas Andersen desuden diskede op med en perle af et frisparksmål.
Resultatet betyder, at Brøndby inden grundspillets sidste runde er på fjerdepladsen i Superligaen, mens AaB må tage til takke med en ottendeplads.
De to hold kan dermed både ende i og uden for top-6, som giver en plads i mesterskabsspillet.
Det hele afgøres i næste runde.
Lucas Andersen bragede et frispark ind til 3-3 for gæsterne.
AaB indledte festlighederne og kom foran allerede efter fem minutter, da Kasper Kusk direkte på hjørnespark drejede bolden ind bag Brøndby-keeper Marvin Schwäbe, som så skidt ud.
Brøndby sværger til kaosfodbold, men AaB ødelagde den filosofi ved at stille sig langt tilbage og lade Brøndby skabe kampen.
Det havde de blågule svært ved, men fik alligevel straffespark efter 27 minutter.
Oliver Abildgaard blev vurderet til at have nedlagt Simon Hedlund i feltet, og Kamil Wilczek scorede stensikkert til 1-1.
AaB slog dog hurtigt tilbage.
Efter 32 minutter leverede Simon Tibbling en forfærdelig aflevering, som blev opsnappet af Tom van Weert.
Hollænderen tog bolden til sig, løb mod mål og scorede knastørt.
Brøndby kom buldrende ud til anden halvleg, og allerede i andet minut var der bragt balance i regnskabet.
Besar Halimi sparkede på mål, og Kamil Wilczek rettede den i nettet til 2-2.
Kamil Wilczek scorede to gange for Brøndby.
Derefter dominerede Brøndby, og efter en time bar det frugt.
Besar Halimi trak mod baglinjen og lagde bolden skråt tilbage til indskiftede Ante Erceg, der udplacerede Jacob Rinne i AaB-målet.
Men igen slog AaB lynhurtigt tilbage.
Bare tre minutter efter Brøndbys føringsmål til 3-2 scorede Lucas Andersen på et brag af et frispark, som Brøndby-keeper Schwäbe ikke kunne nå.
Begge hold havde kæmpechancer i slutfasen, men det blev ved det uafgjorte resultat på 3-3.
/ritzau/FacebookTwitterKopier linkEmner:AaB|Ante Erceg (fodboldspiller)|Brøndby|Kamil Wilczek (fodboldspiller)|Fodbold




https://www.dr.dk/nyheder/regionale/syd/truet-fugl-bygger-rede-paa-trafikeret-strand-nu-lokker-boern-dem-i-sikkerhed

Syd- og SønderjyllandTruet fugl bygger rede på trafikeret strand: Nu lokker børn dem i sikkerhedTræfugle lavet af børn skal lokke den truede dværgterne til at yngle i beskyttede områder.
Terner tiltrækkes af artsfællers form og farve, så det betyder ikke noget, at lokketernerne er stumme og har en skrue som næb.
Af Louise Mandrup (interview) og Susanne Kristine Terman Pedersen10.
mar.
2019 kl.
20.
10Bemærk: artiklen er mere end 30 dage gammelLæs opHundeluftere, badegæster, tidevand, børn med drageflyvere og rovdyr om natten.
Der er mange udfordringer, der gør det svært for den udrydningstruede dværgterne at yngle midt på Fanøs strande, hvor den allerhelst vil være.
Derfor er øens børn nu sat i arbejde.
DværgterneI 2011 var der kun omkring 410 ynglende dværgternepar i Danmark.
De største kolonier lever på Fanø og Rømø.
Men også på Læsø, Saltholm og Sækkesand ved Møn er der mange ynglefugle.
Dværgternen er i dag på listen over truede fuglearter i Danmark.
Dværgternen lægger to til tre æg om året.
Kilde: Dansk Ornitologisk ForeningMed sav og pensel er de mindste elever på Fanø Skole ved at bygge fugle i træ, som ligner dværgternen.
Træ-terner, der skal lokke de rigtige terner hen til mere fredelige yngleområder i Vadehavet.
Det fortæller Macro Brodde, der er naturvejleder i Fanø Kommune.
Det er ham, der har fået idéen med at lade skoleeleverne hjælpe med naturbeskyttelsesprogrammet.
- Her kan vi "udnytte” børnenes glæde ved at være kreative til noget, vi faktisk kan bruge ude i naturen, siger han.
I udlandet har det virketNationalparken, vadehavskommunerne og Aarhus Universitet har udpeget de bedste ynglesteder, hvor dværgternerne kan få mest mulig fred til at yngle.
Det er her, elevernes lokketerner skal sættes ud.
Dværgternen lægger gerne sine æg midt på stranden.
Men her bliver de også forstyrret af strandgæster, løse hunde og ræve om natten.
Forstyrrelserne får en del af skylden for at bestanden er gået stærkt tilbage.
Og selvom elevernes lokketerner ikke er levende, viser lignende projekter fra udlandet, at lokketerner virker.
- Ternerne tiltrækkes af artsfæller.
Det gør ikke noget, at de ikke bevæger sig.
Bare de ligner terner, siger Marco Brodde.
Ved at lokke dem hen til de steder, vi har reserveret til dem, øger vi chancerne for, at de får ungerne på vingerne.
John Frikke, projektkonsulent, Nationalpark VadehavetJohn Frikke, der er projektkonsulent ved Nationalpark Vadehavet, håber, at børnenes træterner kan være med til at sætte skub i bestanden af terner, så de ikke ender med udryddelse.
- Lige nu er ternebestanden ikke i vækst, fordi ynglesuccesen er negativ.
Ved at lokke dem hen til de steder, vi har reserveret til dem, øger vi chancerne for, at de får ungerne på vingerne.
Skoleelevernes lokketerner skal sættes ud i Vadehavets natur i løbet af april, hvor dværgternerne vender hjem fra Afrika for at yngle i Vadehavet.
FacebookTwitterKopier linkEmner:Nationalpark Vadehavet|Fanø|Naturbeskyttelse|Fanø Kommune|Uddannelse




https://www.dr.dk/nyheder/vejret/vaad-marts-kan-blive-rekordvaad

VejretVåd marts kan blive rekordvådDu skal ikke pakke regntøj og gummistøvler væk, for der er mere vådt vejr på vej.
Marts har indtil nu været rigtig paraplyvejr.
Arkivfoto.
Af Søren Vallentin Jacobsen10.
mar.
2019 kl.
20.
04Bemærk: artiklen er mere end 30 dage gammelLæs opRøjsere og solidt regntøj har været i brug i den forgangne uge, hvor vejret har været ualmindeligt vådt for en dansk marts måned.
Du skal ikke pakke udstyret væk, for vi kigger ind i nok en ganske våd uge, hvor lavtryk og fronter vil smide mange millimeter nedbør over Danmark.
Det er især tirsdag, torsdag og fredag, at det vil høvle ned, og navnlig tirsdag ser bister ud med indslag af regulær tøsne i Midt- og Vestjylland.
Kan vi nå rekordenIndtil i dag den 10.
marts er der landsdækkende set faldet 49,0 mm nedbør, og det er allerede nu mere, end der normalt falder på en hel gennemsnitlig marts måned.
For måneden hører til i den tørre ende af et års nedbør i Danmark med en normal på bare 46 mm.
DMIs målinger af regn i marts indtil i dag Som sagt bliver den næste uge også ganske våd, men hen omkring starten af den sidste uge i marts, antyder prognoserne, at en noget tørere periode sættes i gang.
Det kan være det, som gør, at vi ikke slår rekorden for den vådeste marts, som blev sat tilbage i 1978 og lyder på runde 100 mm.
Rekorden for den tørreste marts er delt mellem to år - nemlig 1918 og 1969 - og lyder på sølle 7 mm.
FacebookTwitterKopier linkEmner:Vejret|Jylland




https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder-2

SuperligaSÅ' DER MÅL!
Se alle weekendens Superligamål på 99 sekunderMålene væltede ind i weekendens seks superligakampe.
Se dem alle her.
Af Niklas Brandt Pedersen10.
mar.
2019 kl.
20.
46Bemærk: artiklen er mere end 30 dage gammelLæs opDet blev til hele 21 kasser i næstsidste weekend i Superligaens grundspil, hvor det for alvor begynder at snerpe til i kampen om top 6.
Du kan se alle målene fra weekendens superligakampe i videoen øverst i artiklen og stemme på dit favoritmål i boksen herunder.
FacebookTwitterKopier linkEmner:Fodbold




https://www.dr.dk/nyheder/penge/haandvaerksmester-saadan-koebte-jeg-falske-fakturaer-af-netvaerk-tiltalt-skattesnyd

Skatte- og momssvindelsagSe temaPengeHåndværksmester: Sådan købte jeg falske fakturaer af netværk tiltalt for skattesnyd for 290 millioner850 virksomheder har købt falske fakturaer for at snyde i skat, mener politiet.
Af Klaus Buster Jensen og DR's retskorrespondent Trine Maria Ilsøe10.
mar.
2019 kl.
21.
00Bemærk: artiklen er mere end 30 dage gammelLæs opNår han modtog sine kontanter, mødtes håndværksmesteren altid med sin kontaktperson på forskellige parkeringspladser i København.
- Du må ikke snakke med ham i telefonen.
I skal mødes, fortæller han.
- Så lod man telefonen ligge i bilen, gik en tur op ad fortovet, væk fra kameraerne.
Operation Greed-sagenEn af Danmarkshistoriens mest omfattende retssag kører lige nu ved Københavns byret, kaldet Operation Greed.
På anklagebænken sidder 17 personer anklaget for at snyde statskassen for 290 millioner kroner.
Alle de tiltalte nægter sig skyldige.
Sagen handler om over 5.
000 fiktive fakturaer, stråmandsvirksomheder og hvidvask af store pengebeløb.
850 virksomheder har ifølge politiet købt falske fakturaer for at snyde i skat.
På sms havde håndværksmesteren dagen forinden aftalt tid og sted med sin kontaktperson.
- Så får jeg overleveret en kuvert, hvor der stod x antal kroner på og mine initialer.
I kuverten var op mod 200.
000 kroner i kontanter.
- Jeg kigger ned i konvolutten, vi giver hånd, og så siger han: skulle det være en anden gang.
Pengene er altid professionelt pakket.
Der er brugt tællemaskiner, og de er bundet med tape rundt om, det er ikke bare nede fra baglommen af, forklarer han.
Hvor meget har du snydt for?
- Jeg har vel snydt for en god million.
Penge som skat skulle have haft.
Håndværksmesteren ønsker at være anonym.
Og det har vi accepteret, fordi hans beretning løfter sløret for, hvordan tilsyneladende helt almindelige selskaber spiller en afgørende rolle i en af de største sager om moms- og skattesvindel herhjemme kaldet Operation Greed.
DR Nyheder kender hans identitet og har gennemgået fakturaerne, som han har fået fremstillet.
850 virksomhederNetop nu er 17 personer tiltalt for at have udstedt falske fakturaer, der ifølge politiet er brugt til skattesvindel for 290 millioner kroner.
Efter politiets opfattelse er det ikke bare de 17 tiltalte, der har snydt.
De falske fakturaer er udstedt til godt 850 virksomheder, som har brugt fakturaerne til at snyde skat, mener politiet.
De tiltalte i sagen nægter sig alle skyldige.
Det er netop det, den anonymiserede håndværksmester har været med til.
Han har købt flere fakturaer af de selskaber, der nu er en del af Operation Greed-sagen.
Det viser en gennemgang af håndværksmesterens fakturaer og politiets sigtelsesdokument i sagen.
Har du aldrig haft dårlig samvittighed?
- Jo, det tror jeg nok, de første par gange tænkte jeg over det, siger håndværksmesteren.
Forud for mødet på parkeringspladsen har håndværksmesteren overført et større beløb, som han ønsker at føre uden om skattemyndighederne.
Han fortæller det foregik på denne måde:1) Håndværksmesteren overførte penge til en konto i et selskab, der er styret af et kriminelt netværk.
2) Til gengæld fik han så en falsk faktura, så det så ud som, at han havde betalt for, at netværkets firma havde udført et stykke byggearbejde for hans firma.
3) Men arbejdet blev aldrig blev udført.
I stedet blev pengene trukket ud af firmaet som kontanter.
4) Netværket beholdt selv de 20 procent i ”gebyr”.
5) Resten fik håndværksmesteren tilbage.
6) På den måde havde han masser af kontanter og en falsk faktura, han kunne vise til sin revisor og myndighederne, så han kunne slippe billigere i skat.
Den anonyme håndværksmester har ti gange købt falske fakturaer for at trække penge ud af sin virksomhed uden at betale skat.
(© DR Nyheder.
)Så du får de her penge retur, og dem kan du bruge…?
- Til at betale de sorte medarbejdere, jeg reelt har haft ansat, siger den anonyme håndværksmester.
Det er jo snyd?
- Det er det, ja.
Du snyder skattevæsenet?
- Ja, ellers har jeg ikke noget arbejde, så vil jeg ikke kunne få opgaven på pladsen.
Tiltalte nægter sig skyldigeSelv afviser de tiltalte at have drevet forretning med ulovlige metoder.
- Nu skal retten se på de beviser, anklagemyndigheden har.
Min klient nægter sig skyldig, det har han gjort hele vejen igennem, og han har forsøgt at hjælpe, så godt han kan, udtalte forsvarer Eigil Strand, da sagen begyndte tilbage i december.
Også advokaten for den mistænkte hovedbagmand afviser anklagerne.
- Han har ikke deltaget i nogle ulovligheder, og derfor påstår han sig frifundet, forklarede forsvarsadvokaten Jakob S.
Arrevad.
Jakob S.
Arrevad er forsvarer for den mistænkte hovedbagmand, der nægter sig skyldig.
Den tiltalte har siddet varetægtsfængslet i halvandet år.
(© DR Nyheder.
)Ifølge politiet har over 850 selskaber købt falske fakturaer af de tiltalte i sagen.
Og det er i mange tilfælde mange helt almindelige selskaber, som har været kunder hos de svindel-tiltalte.
- Der er nogle, som har siddet og udstedt nogle fiktive fakturaer, som nogle andre selskaber har indbetalt.
Og de penge er så gået gennem nogle vekselkontorer og på en eller anden måde kommet ud igen til de her fysiske personer, forklarede Maria Cingari, specialanklager ved Københavns Politi, ved det første retsmøde i sagen.
Mange firmaer i byggebranchenBlandt selskaberne er rengøringsselskaber og mange almindelige byggefirmaer.
Og det kommer bag på byggeriets arbejdsgiverorganisation.
- Det er jeg overrasket over, fordi det er bestemt ikke et billede, vi kan genkende af byggebranchen, siger underdirektør i Dansk Byggeri, Inger Petersen Thalund.
- Jeg synes, det er stærkt bekymrende, hvis det her er rigtigt.
Og det er noget, vi skal have ryddet op i lige med det samme.
Det her går ud over hele branchen, mener hun.
Dansk Byggeris underdirektør afviser påstanden fra håndværksmesteren, at det skulle være nødvendigt at snyde med falske fakturaer for at klare sig i branchen.
- Konkurrencen i byggeriet er hård.
Men hvis man ikke kan byde på en opgave uden at ty til ulovligheder og sort arbejdskraft, så skal man lade være med at byde, siger Inger Petersen Thalund fra Dansk Byggeri.
Selv hævder håndværksmesteren, at han i dag er stoppet med at købe falske fakturaer.
Alligevel stopper sagen formentlig ikke her, forklarer en ekspert, der selv har en fortid som politianklager.
- Der er nogen virksomheder, som har handlet med dem her, som nu siger: 'hvad så med os?
' I anden bølge kan det være, der kommer et efterspil mod de virksomheder, som har brugt fiktive fakturaer i deres regnskaber, siger Lene Wacher Lentz, ph.
d.
-stipendiat ved Aalborg Universitet.
Sag mod firmaer venterNår Operation Greed-sagen til næste år er afsluttet, kan der derfor komme et væld af straffesager mod de 850 håndværksmestre og andre virksomhedsledere, der har købt falske fakturaer.
- Det handler om at gå den her kreds igennem og se, hvilke direktører og virksomheder der skal sigtes for svindel, forklarer Lene Wacher Lentz.
Lige nu indgår nogle af de selskaber, som håndværksmesteren har købt falske fakturaer af, i den store retssag.
Så han risikerer også at få en sag mod sig for skattesnyd.
Hvordan har du med det i dag?
- Hmm.
.
.
Det er et overstået kapitel.
Jeg håber bare på, at jeg ikke får brev ind ad døren fra Skat for nogle af de fakturaer, jeg har lavet, siger den anonyme håndværksmester.
FacebookTwitterKopier linkEmner:Bygge- og anlægsvirksomhed|Erhverv|Dansk Byggeri|Skat|København




https://www.dr.dk/nyheder/indland/20000-samlede-ind-til-klimaet-det-giver-folk-lidt-bedre-samvittighed

Indland20.
000 samlede ind til klimaet: 'Det giver folk lidt bedre samvittighed'Det er første gang, at pengene fra indsamlingen går til dem, der er hårdest ramt af klimaforandringer.
Tre kommende konfirmander samler penge ind hos en borger i Ågerup ved Roskilde.
Af Sally Frydenlund Larsen10.
mar.
2019 kl.
20.
01Bemærk: artiklen er mere end 30 dage gammelLæs op- Det er din tur til at snakke.
Tre drenge går ned ad en parcelhusvej i Ågerup ved Roskilde.
De ringer på hos vejens beboere, og hvis der bliver lukket op, skiftes de til at forklare, hvorfor de er der.
- Kunne du tænke dig at støtte Folkekirkens Nødhjælp?
Det er til fattige i de lande, som er ramt af klimaforandringerne.
Sammen med knap 20.
000 andre, bruger de tre drenge deres søndag på at samle ind til Folkekirkens Nødhjælp.
Landsindsamlingen afholdes hvert år, men det er første gang, at pengene går til folk, der er ofre for klimaforandringerne.
Dem, der ikke er hjemme, får et girokort i postkassen.
KlimamomentumDet var en let beslutning for nødhjælpsorganisationen, at det netop er klimaet, der er i fokus i år.
Det fortæller Birgitte Qvist-Sørensen, som er generalsekretær i Folkekirkens Nødhjælp:- Klimaet påvirker alt, hvad vi laver af udviklingsarbejde.
Verdens fattigste står over for den udfordring, at de ikke kan forudse vejret.
Når de ikke ved, hvornår de skal så, og hvornår de skal høste, og om høsten går tabt, så er det et spørgsmål om liv og død, siger hun.
De penge, organisationen indsamler i dag, skal blandt andet bruges til at bygge vandreservoirer og introducere nye og mere robuste afgrøder som quinoa.
Birgitte Qvist-Sørensen oplever, at klimadebatten har momentum lige nu, og tror især det skyldes, at vi oplevede forandringerne på egen krop med sidste års tørke.
- Der er en generel lydhørhed i befolkningen.
Vi så det selv sidste sommer - i Afrika er det bare meget, meget værre, fortæller hun.
14-årige Jens-Phillip tror, at folk donerer mere, hvis formålet er mere nært, eksempelvis hvis der bliver samlet ind til kræftpatienter.
15-årige Malthe tror, at folk støtter, fordi de selv er med til at skabe klimaforandringerne.
1 / 214-årige Jens-Phillip tror, at folk donerer mere, hvis formålet er mere nært, eksempelvis hvis der bliver samlet ind til kræftpatienter.
1 / 215-årige Malthe tror, at folk støtter, fordi de selv er med til at skabe klimaforandringerne.
2 / 2Konsekvenserne føles fjerneLydhørhed kan drengene også mærke i indsamlingsbøsserne.
15-årige Malthe Ribergaard Blak tror, at det er folks dårlige klimasamvittighed, der får folk til at donere penge.
- De kører selv i biler og har gjort klimaet til det, det er lige nu, så det giver dem måske lidt bedre samvittighed, når de hjælper de her børn og fattige, som er ramt af klimakatastrofer, siger han.
Hans indsamlingsmakker Jens-Phillip Magnussen på 14 år er enig, men han tror stadig, at klimaforandringernes konsekvenser føles fjerne for mange danskere.
Karsten Jakobsen er glad for at hjælpe - og samtidig rense samvittigheden.
- Jeg tror, der er mange, der gerne vil støtte, og det har vi også oplevet, men jeg tror, det er nemmere som dansker at støtte mennesker med en sygdom som kræft, siger han.
Aflad for den dårlige samvittighedEn af dem, der giver drengene penge, er skolelærer Karsten Jakobsen.
Han kan godt genkende den dårlige samvittighed over at flyve og køre i bil.
- Jeg tror, at der er rigtig mange mennesker, der har svært ved at tilbagebetale for de skader, som vi alle sammen laver, så det er godt givet ud, synes jeg.
Er det en slags aflad?
- Ja, lidt aflad kan man vist godt kalde det.
Der er blevet samlet ind i 1.
300 sogne rundt omkring i landet, og Folkekirkens Nødhjælp er stadig i fuld gang med at tælle, hvor mange penge, de tusindvis af frivillige har indsamlet.
Resultatet er klar i morgen.
FacebookTwitterKopier linkEmner:Birgitte Qvist-Sørensen (organisationsleder)|Folkekirkens Nødhjælp|Klimaændringer|Socialforhold|Afrika




https://www.dr.dk/nyheder/udland/ekspert-om-etiopisk-flystyrt-ethiopian-airlines-er-et-velrenommeret-flyselskab

Boeing 737 MAX 8Se temaUdlandEkspert om etiopisk flystyrt: Ethiopian Airlines er et velrenommeret flyselskabAnden gang inden for kort tid, at et Boeing-fly af typen 737 MAX 8 er involveret i en flyulykke.
Det er et Boeing-fly af typen 737-800 Max, der er involveret i flyulykken i Etiopien.
Af Mark Lindved Norup10.
mar.
2019 kl.
20.
00Bemærk: artiklen er mere end 30 dage gammelLæs opDet har vakt opmærksomhed verden over, at et fly fra Ethiopian Airlines tidligere i dag styrtede ned.
Flystyrtet har ikke alene kostet samtlige 149 passagerer og otte besætningsmedlemmer livet - det er også anden gang indenfor fem måneder, at et Boeing-fly af typen 737 MAX 8 er involveret i en flyulykke.
Selvom sammenfaldet er bemærkelsesværdigt, er det dog ifølge flykender Henrik Baumgarten endnu for tidligt at spekulere i årsag og konsekvenser for den amerikanske flyproducent, der er en af verdens største.
- Ingen kan på nuværende tidspunkt vide, hvad der er sket, og hvad der er årsag til havariet i Etiopien, men Boeing er selvfølgelig meget opmærksom på situationen, fordi det er deres nyeste model, der er indblandet, siger Henrik Baumgarten.
Han er journalist på hjemmesiden standby.
dk, hvor han skriver om rejsebranchen, og derfor har han stor indsigt i luftfartsbranchen.
Kritik af sikkerhedskulturVed flystyrt er det myndighederne i det land, hvor flyet har hjemme, og det land, hvor flyet er produceret, der forestår undersøgelserne.
I dette tilfælde altså Etiopien og USA.
Boeing har meddelt, at selskabet står klar med et undersøgelseshold, hvis de amerikanske luftfartsmyndigheder ønsker selskabets assistance.
I oktober sidste år styrtede et fly af samme type – 737 MAX 8 - ned i Javahavet ud for Indonesien, og samtlige 189 personer om bord omkom.
Det er endnu ikke fastslået, hvad der præcis forårsagede ulykken i Indoniesien, men flyet havde i dagene op til flyvningen haft problemer med nogle sensorer, og lederen af den indonesiske havarikommission kritiserede flyselskabet Lion Airs sikkerhedskultur.
Rester fra flyet og personlige ejendele fra passagererne ombord på det styrtede Lion Air-fly blev fundet i havet og bragt til havnen i Jakarta i Indonesien.
Med i anerkendt fly-allianceEthiopian Airlines fly styrtede ned seks minutter efter start, og flyselskabets direktør oplyser, at piloten på flyet havde meldt om vanskeligheder, inden styrtet.
Han havde anmodet om tilladelse til at vende om, og han havde ifølge direktøren også fået tilladelsen.
Henrik Baumgarten understreger, at det er alt for tidligt at drage paralleller mellem de to ulykker og tro, at det er flytypen, den er gal med.
- 737-flytypen er en af verdens mest udbredte, der flyver for alverdens flyselskaber.
Den er meget pålidelig og anerkendt, siger han om modellen, der er det mest solgte passagerfly nogensinde.
Der er ifølge Henrik Baumgarten umiddelbart heller ikke grund til at mistænke rod i sikkerhedsprotokollerne eller et afslappet forhold til materialepleje som årsag til styrtet.
- Ethiopian Airlines er et velrenommeret flyselskab og Afrikas største.
Det er medlem af Star Alliance, der også tæller medlemmer som SAS og Lufthansa, og sådan en alliance bliver man ikke en del af, uden at alt er iorden og dobbelt i orden.
Der er mange krav til, at det skal være det bedste af det bedste, siger han.
Flyet, der styrtede ned i Etiopien, blev tilføjet Ethiopian Airlines flåde i juli sidste år, skriver BBC.
Af Max-modellerne - som 800-versionen, der blev lanceret i 2016, hører til – har Boeing leveret 330 til flyselskaber over hele verden, og der er ordrer på mere end 5000.
FacebookTwitterKopier linkEmner:Flyselskaber|Boeing|Ulykker|Etiopien|Lufthansa




https://www.dr.dk/nyheder/udland/kvinde-indlagt-efter-zoo-besoeg-ville-tage-selfie-med-jaguar

UdlandKvinde indlagt efter zoo-besøg: Ville tage selfie med jaguarKvinden gik gennem en barriere ind til jaguarernes indelukke i en zoologisk have i Arizona, USA.
Jaguaren er her fotograferet i Wildlife World Zoo i Arizona, efter den havde overfaldet kvinden.
Af Maya Nissen10.
mar.
2019 kl.
21.
10Bemærk: artiklen er mere end 30 dage gammelLæs opEt forfejlet selfieforsøg fik alvorlige konsekvenser for en zoo-gæst i Arizona i USA i går.
Kvinden, som kravlede over en barriere for at komme tæt på en sort jaguar og tage en selfie, blev nemlig angrebet af dyret.
Da hun overskred barrieren og nærmede sig den store kats indelukke for at fotografere sig selv sammen med dyret, rakte jaguaren ud gennem hegnet og tog fat i kvinden, som fik dybe flænger på sine arme.
JaguarenJaguaren er det største kattedyr i Nord- og Sydamerika.
De fleste jaguarer har orangefarvet pels med genkendelige rosetter, men de findes også i meget mørke versioner.
En fuldvoksen jaguar kan veje op til 160 kilo og blive op til 1,9 meter lang og 76 centimeter høj.
Jaguaren er i dag udbredt fra det sydlige USA til det nordlige Argentina.
Den har kun omkring 46 procent af sine oprindelige levesteder tilbage.
Jaguarens bestand på verdensplan vurderes til at være cirka 15.
000 og dens status er "nær truet".
Kilde.
VerdensnaturfondenIfølge øjenvidner havde hun-jaguaren sat kløerne i kvindens arme og hænder og holdt hende fast mod hegnet, indtil det lykkedes andre zoo-gæster at hive hende fri.
Kvindens skader er dog ikke livstruende.
En menneskelig fejlDirektør i Wildlife World Zoo, hvor angrebet fandt sted, Mickey Olsson, udtaler ifølge BBC, at "der ikke er så meget at gøre ved det, hvis folk overskrider barriererne".
- Der er en god grund til, at de er der, siger han.
Ifølge zoo-direktøren har samme hun-jaguar tidligere angrebet en gæst, der overskred barrieren, dog ikke nær så alvorligt, som det var tilfældet med lørdagens angreb.
Han understreger samtidig, at lørdagens hændelse skyldtes en "menneskelig fejl", og at det ikke vil få nogle konsekvenser for dyret.
- Vi lover, at der intet kommer til at ske vores jaguar.
Hun er et vildt dyr, og der var passende barrierer på plads for at holde vores gæster sikre.
Det er ikke et vildt dyrs skyld, når barriererne bliver overskredet, skriver den zoologiske have på Twitter.
Wildlife World Zoo skriver derudover, at de beder for kvindens familie, men opfordrer samtidig folk til at forstå, hvorfor der er barrierer ind til parkens vilde dyr.
FacebookTwitterKopier linkEmner:USA|Twitter|Dyreparker|BBC




https://www.dr.dk/nyheder/kultur/lena-paa-21-har-droppet-byture-og-fritidsinteresser-forfoelge-sin-droem-jeg-blev

KulturLena på 21 har droppet byture og fritidsinteresser for at forfølge sin drøm: Jeg blev nødt til at vælgeFor 21-årige Lena Klinge er der én drøm, der fylder alt.
Af Christine Løkkebø og Frederik Højfeldt Nielsen (foto)10.
mar.
2019 kl.
18.
32Bemærk: artiklen er mere end 30 dage gammelLæs opDet krævede ikke meget research for Lena Klinge at finde frem til et sted, der hedder Kunstakademiet.
På det tidspunkt havde maleriet optaget det meste af hendes fritid i et par år, og det var en selvfølge for hende, at hun gik en fremtid som kunstmaler i møde.
Ret hurtigt fandt hun dog også ud af, at det er meget svært at komme ind på den eftertragtede kunstskole, men det satte ikke en stopper for hendes ambitioner.
I stedet satte hun alt ind på at opnå drømmen.
De tegner fremtidenDe har lysten, de har ideerne.
De har talentet – og de har viljen.
I denne artikelserie møder vi tre kreative unge, der er på hver sit stadie i drømmen om at kunne leve af deres kunst.
Det betød, at hun nu brugte stort set hele sin fritid på at male, og at mange weekender, hvor hendes venner gik i byen, blev erstattet af billedkunstkurser.
Da de fleste af Lena Klinges gamle klassekammerater efter gymnasiet flyttede til de større byer for at studere, blev hun hjemme i fødebyen Tønder og tog sig et fuldtidsarbejde for at spare sammen til et højskoleophold.
Med drømmen om at kunne hellige sig maleriet - og koncentrere sig om ansøgningen til Kunstakademiet.
Det er hun nu i fuld gang med.
I øjeblikket går Lena Klinge på højskolen Krabbesholm, men når hun ikke er der, bor hun hjemme hos sine forældre i Tønder.
Her har hun fået det meste af den store stue til at male sine mange billeder i.
(© Frederik Højfeldt Nielsen (DR))1 / 13Det seneste år har Lena Klinge dog måttet bruge en stor del af dagen på at arbejde i en grillbar for at spare sammen til højskoleopholdet.
- Det var bare at stå op, gå på arbejde, male nogle timer derhjemme og sove.
Det var lidt stressende ikke bare at kunne lave det, jeg helst ville.
Men det har jeg så arbejdet hårdt for at kunne gøre nu.
I hvert fald det næste halve år.
Så det betaler sig jo.
(© Frederik Højfeldt Nielsen (DR))2 / 13- Måske var det også godt med et afbræk fra maleriet, siger Lena Klinge, om de mange timer i grillbaren.
Med store vinduer ud til Tønders gågade kunne hun også finde ny inspiration til sine malerier i de mange mennesker, der passerede forbi.
For selvom hun oftest maler derhjemme, er det ofte ting udefra, der ender på lærredet.
- Jeg tager referencefotos og maler ud fra dem.
Sociale medier er også rigtig gode til at finde billeder og andre kunstnere at blive inspireret af.
(© Frederik Højfeldt Nielsen (DR))3 / 13Lena Klinge har også fået en del tips og tricks til sit maleri fra Youtube.
Når hun ikke maler, er den bedste måde for hende at slappe af på at se videoer med de kunstnere, hun følger derinde.
(© Frederik Højfeldt Nielsen (DR))4 / 13Siden hun gik i folkeskole, har Lena Klinge foretrukket at bruge så meget tid som muligt foran staffeliet.
- Jeg kan huske, jeg følte, skolen var lidt et fængsel.
Jeg fik tit at vide, at jeg sad meget i min egen verden og ikke fulgte med.
Jeg forstod bare ikke det, lærerne sagde, og jeg havde svært ved det.
Det var også i folkeskolen, jeg begyndte at tegne rigtig meget, og det var måske også for bare at komme lidt væk fra alt det trælse i hverdagen.
(© Frederik Højfeldt Nielsen (DR))5 / 13- Jeg tror bare, alle er gode til et eller andet, og man kan ikke være god til det hele, siger Lena Klinge, der fandt et frirum i maleriet.
Her kan hun fordybe sig og glemme alt om tid og sted.
- Jeg kan blive helt opslugt.
Nogle gange står jeg og maler i total stilhed, hvor man kun kan høre penselstrøgene.
(© Frederik Højfeldt Nielsen (DR))6 / 13Kunstnerdrømmene begyndte for alvor at spire hos Lena Klinge efter, hun i folkeskolen var i praktik hos en kunstmaler.
I gymnasiet brugte hun hver anden weekend på et kunst-talenthold.
Det betød, hun ikke kunne tage så meget med i byen som sine klassekammerater, men det gjorde hende ikke noget.
Hun ville hellere male.
- Sådan er det jo bare.
Det handler om at lytte til sig selv og det, man brænder for.
(© Frederik Højfeldt Nielsen (DR))7 / 13- Der er rigtig mange, der kan male og tegne lige så godt som mig, og det er virkelig svært at komme ind på Kunstakademiet, fortæller Lena Klinge, der både har taget et år på et billedkunstnerisk grundkursus og nu bruger højskoleopholdet på at øge sine chancer for at blive optaget på den prestigefyldte skole.
(© Frederik Højfeldt Nielsen (DR))8 / 13Lena Klinges kunstnerdrømme har også betydet, at en af hendes store fritidsinteresser er blevet lagt på hylden.
-  Jeg har spillet meget musik; klaver og violin.
Men jeg har valgt det lidt fra, fordi både musik og kunst er meget tidskrævende, så jeg følte, jeg blev nødt til at vælge.
- Jeg kan stadig godt lide at sætte mig ved klaveret og spille engang imellem.
(© Frederik Højfeldt Nielsen (DR))9 / 13Lena Klinges forældre har bakket fuldt op om hendes kunstnerambitioner siden begyndelsen - De kørte mig gerne til Esbjerg efter lærred og pensler, og hvis jeg har haft udstillinger, har de hjulpet mig med at hænge malerierne op.
Min far er også begyndt at lave rammer til mine billeder.
Det er super dejligt, at han gider det.
(© Frederik Højfeldt Nielsen (DR))10 / 13Lena Klinge er rigtig glad for at gå på højskolen, hvor hun får lov at male hele dagen, men det er også udfordrende.
- Ens forældre roser jo altid en og siger, at man er dygtig.
Det er jo fint nok, men det udvikler man sig ikke rigtig af.
Det kan godt være lidt hårdt, når lærerne er kritiske.
Men det er jo også fordi, de ved, jeg gerne vil det her, så de prøver at skubbe mig lidt.
- Jeg får ikke lige så meget ros, som jeg plejer, siger Lena Klinge med et lille grin.
- Men det er måske også meget godt.
(© Frederik Højfeldt Nielsen (DR))11 / 13Roser var der masser af, efter Lena Klinge havde deltaget i DR1-programmet 'Danmarks bedste portrætmaler', hvor hendes portræt af skuespilleren Bodil Jørgensen sendte hende i semifinalen.
Programmets første afsnit blev sendt dagen før, Lena Klinge begyndte på højskole, og den tre timer lange køretur til højskolen blev brugt på at svare på mails fra folk, der alle ville bestille hendes portrætter.
Og dem var der mange af.
- Jeg tror, at hvis ingen af dem springer fra, så ville jeg kunne bruge et helt år på bare at male portrætter på bestilling.
Det er helt vildt.
Det er fedt at få anerkendelse.
(© Frederik Højfeldt Nielsen (DR))12 / 13Lena Klinge har altid set for sig, at hun som voksen har en lejlighed i en storby.
Den ligger oppe under taget, hvorfra hun kan stå og male med udsigt over byen.
- Jeg er nok lidt mere storbymenneske end landsbymenneske.
Der er mere inspiration at hente i de mange mennesker og flere muligheder i storbyen, siger hun.
Mange af hendes gamle klassekammerater er allerede rykket til større byer, og det forstår hun godt.
- Jeg tror bare, man bliver lidt træt af at bo i sådan en lille by.
Det gør jeg også selv.
Jeg håber på snart at kunne flytte hjemmefra.
(© Frederik Højfeldt Nielsen (DR))13 / 13FacebookTwitterKopier linkEmner:Billedkunst|Tønder




https://www.dr.dk/sporten/fodbold/superliga/rekordmaal-i-farum-da-nordsjaelland-og-fck-delte

SuperligaRekordmål i Farum da Nordsjælland og FCK delteDer blev budt på to rekordscoringer, da FC Nordsjælland spillede 2-2 mod FC København i Superligaen.
10.
mar.
2019 kl.
18.
11 | opdateret 10.
mar.
2019 kl.
19.
31Bemærk: artiklen er mere end 30 dage gammelLæs opFC København-angriberen Dame N’Doye satte superligarekord, da han scorede til 1-0 i søndagens 2-2-kamp mod FC Nordsjælland.
Senegaleseren har nu scoret 73 Superliga-mål i karrieren, og han er dermed den mest scorende udlænding i Superligaens historie.
19-årige Andreas Skov Olsen scorede til 2-1 for FCN og tangerede med målet rekorden som den mest scorende teenager i Superligaens historie.
Læs også:Harder hyldes som forbillede af mandlig FCN-spiller: ’Fedt at mærke den store respekt’Det var Skov Olsens 18.
mål i Superligaen - alle er scoret i denne sæson - og han deler rekorden med den tidligere AaB-, Brøndby- og FC København-angriber Peter Møller.
For FCK betyder resultatet, at holdet nu er oppe på ti kampe i træk uden sejr på udebane mod FC Nordsjælland.
FCK har ikke vundet i Farum siden 2013 og ligger med det ene point et enkelt point foran FC Midtjylland i toppen af tabellen.
FCN ligger nummer syv før sidste runde i Superligaens grundspil.
Skovhug på stangenSuperliga-topscorer Robert Skov var tæt på scoring efter 13 minutter, da han med et godt frispark sendte bolden på overliggeren.
Bare et par minutter efter var det tæt på i den anden ende, da FCN-topscorer Andreas Skov Olsen sendte bolden over mål i en ellers fri position.
Læs også:Randers nærmer sig medaljeslutspil med sejr over AC HorsensDer var store chancer i begge ender, og første scoring kom kort før pausen, da Dame N’Doye satte hovedet på et hjørnespark og headede FCK i front.
Nordsjælland vendte kampenKort efter pausen fik FCN udlignet, da Ulrik Yttergård Jenssen tæt under mål fik sendt bolden i nettet efter hjørnespark.
Magnus Kofod Andersen var efter en god time tæt på scoring med et følt skud på overliggeren, og kort efter kom FCN i front ved Andreas Skov Olsen, som scorede fladt på et flot oplæg fra Godsway Donyoh.
Læs også:Sønderjyske sender Esbjerg hjem med nederlag efter hidsig fightTi minutter før tid fik FCK udlignet efter klumpspil som følge af et hjørnespark, hvor superligatopscorer Robert Skov fik presset FCN-spilleren Victor Nelsson til at skubbe bolden i eget mål.
/ritzau/FacebookTwitterKopier linkEmner:FC København|FC Nordsjælland|Godsway Donyoh (fodboldspiller)|Fodbold|Sjælland




https://www.dr.dk/nyheder/udland/ungarer-om-hurtigere-danske-dagpenge-jeg-er-kommet-arbejde

Valg til Europa-ParlamentetSe temaUdlandUngarer om hurtigere danske dagpenge: 'Jeg er kommet for at arbejde'Nye EU-regler vil gøre det nemmere for EU-borgere fra andre lande at få adgang til dagpenge i Danmark.
Af EU-korrespondent Karin Axelsson, Sune Gudmann Christiani og Camilla Markvardsen10.
mar.
2019 kl.
18.
30 | opdateret 11.
mar.
2019 kl.
14.
25Bemærk: artiklen er mere end 30 dage gammelLæs opDer er gabende tomt i Adam Antoks nye lejlighed i Middelfart.
Det er mindre end to uger siden, han flyttede til Danmark for at arbejde.
- Danmark var et naturligt valg for os, for vi kan godt lide de skandinaviske lande, og det er jo et højt udviklet vesteuropæisk land, siger den 31-årige ungarer, som glæder sig til, at hans hustru og datter snart følger efter.
Adam Antok er uddannet ingeniør og er lige blevet ansat som tryktester hos virksomheden Dinex, der udvikler udstødningsmekanismer.
Lønnen er tre gange så høj, som den Adam Antok fik i Ungarn, og selvom det er dejligt, understreger han, at det ikke er den primære årsag til at tage til Danmark.
- Det er jo også tre gange så dyrt at bo i Danmark, konstaterer han.
Det er folk som Adam, der er genstand for en kæmpe debat i EU lige nu.
Indbyggere fra andre EU-lande - som Adam - ser ud til at kunne få hurtigere adgang til dagpenge i Danmark, hvis de mister jobbet.
Læs mere om forslaget og den debat, det har skabt blandt danske EU-parlamentarikere, her.
Efter en måned eller en dagI dag er det sådan, at man som dansker skal være medlem af en a-kasse i et år for at kunne modtage dagpenge, hvis man bliver arbejdsløs.
Det drejer sig om højst 18.
866 kr.
før skat om måneden.
Helt ærligt, så tænker jeg ikke over risikoen for at blive arbejdsløs lige nu.
Jeg vil bare virkelig gerne klare det godt i mit nye arbejdeAdam Antok, ungarsk ingeniørEr du derimod indbygger fra et andet EU-land, skal du kun have været medlem af en a-kasse i Danmark i tre måneder for at kunne modtage dagpenge.
EU-borgeren skal dog have været arbejdsløshedsforsikret i sit hjemland, have arbejdet mindst et år og opfylde en række andre krav.
Nye regler vil gøre det muligt for EU-borgere at få adgang til dagpenge endnu hurtigere.
Et forslag hedder efter en måned - et andet efter blot en enkelt dag, for sådan er det i de fleste lande i dag.
- Det er da lidt uretfærdigtMeningen er at sikre de vandrende arbejdstagere - som Adam Antok - bedre vilkår og undgå, at de kommer i klemme mellem de forskellige landes regelsæt.
Han har endnu ikke meldt sig ind i en A-kasse eller helt besluttet, om han vil.
Men han bliver mere fristet, da han hører, at det vil give ham adgang til dagpenge efter kun en måneds optjening, hvis nye EU-regler falder på plads på tirsdag.
- Det får mig da til at tænke over, om det ikke var noget, jeg burde overveje.
Men helt ærligt tænker jeg ikke over risikoen for at blive arbejdsløs lige nu.
Jeg vil bare virkelig gerne klare det godt i mit nye arbejde, siger han.
Adam Antoks kone og barn, som snart slutter sig til ham i Danmark.
Selvom han har arbejdet og været arbejdsløshedsforsikret i Ungarn gennem det sidste år, som EU-reglerne også kræver for at kunne få adgang til dagpenge i et andet land, kan han godt forstå, hvis danskerne rynker på næsen af, at han kan få adgang til de høje danske dagpenge efter en måneds opsparing, mens en dansk kollega skal spare op i et år.
For ydelsen i Ungarn er jo lavere.
- Det er da lidt uretfærdigt, siger han.
En fjern tankeDen danske dagpengesats på knap 19.
000 kroner om måneden før skat er højere end det, Adam Antok tjente som ingeniør i Ungarn.
Hvis de nye EU-regler falder på plads på tirsdag, når EU-parlamentarikerne og medlemslandene i Rådet mødes for at drøfte forslaget for sidste gang, vil der sandsynligvis også blive mulighed for at tage seks måneders danske dagpenge med på jobjagt i Ungarn, hvis han skulle blive arbejdsløs.
Men selvom de penge ville være meget mere værd i Ungarn, er det en fjern tanke for Adam Antok at rejse hjem med en pose dagpenge.
- Jeg er kommet, fordi jeg ønsker at arbejde her.
Om et par måneder kommer min kone og datter forhåbentligt, og så håber jeg at bygge en ordentlig tilværelse op her med god livskvalitet, siger han.
Se mere om Adam Antok og de nye dagpengeregler i 21Søndag i aften klokken 21 på DR1.
FacebookTwitterKopier linkEmner:EU|Ungarn|Dagpenge|Arbejdsløshed|DR1




https://www.dr.dk/nyheder/regionale/syd/politiet-straffer-flere-bilister-hiver-mobilen-frem-og-tager-billeder-af

Syd- og SønderjyllandPolitiet straffer flere: Bilister hiver mobilen frem og tager billeder af trafikulykkerI over 60 sager har bilister fået bøder for at bruge mobilen til at tage ulykkesbilleder under kørslen.
Når bilister passerer en trafikulykke oplever politiet en stigende tendens til, at folk tager billeder af ulykken , mens de sidder bag rattet.
Af Louise Mandrup (interview) og Ulrik Bang-Mørch10.
mar.
2019 kl.
18.
12Bemærk: artiklen er mere end 30 dage gammelLæs opNår bilister kører afsted på motorvejen og kommer forbi et sted, hvor der er sket en trafikulykke, sker det oftere og oftere, at de tager billeder, mens de passerer ulykken.
BødeDet koster 1.
500 kroner i bøde at bruge sin mobiltelefon under kørslen, og fra i år får du også et klip i kortet.
Det fortæller Rigspolitiet, der gennem de seneste par år har oplevet en stigende tendens til, at bilister bruger mobiltelefonen til at tage billeder af trafikulykker.
- Det har jo konsekvenser for dem, der bliver taget billeder af.
Samtidig bruger de håndholdt mobiltelefon, mens de kører.
Og det betyder, at de ikke er opmærksomme i trafikken, siger politiassistent i Rigspolitiets Nationale Færdselscenter Christian Berthelsen.
Over 60 sager på kort tidMajken Røjkjær Bramsen, 40 år, audiologpæd, Haderslev:  - Det er en rigtig dum ide, når folk tager billeder af ulykker.
For det første er det ikke rart for dem, der er i ulykken, men det skaber jo også andre problemer i trafikken.
Ved togulykken 2.
januar i år på Storebæltsbroen, hvor otte mennesker blev dræbt, blev der skrevet 40 sager, fordi bilister brugte mobiltelefonen til at tage billeder af ulykkesstedet.
Man får nemlig en bøde på 1.
500 kroner og fra i år et klip i kortet, hvis man bruger håndholdt mobil under kørslen.
I 2017 fik 16 bilister en bøde på 1.
500 kroner, efter at de med deres mobiltelefon fotograferede en ulykke på motorvejen ved Kolding, mens de passerede ulykkestedet.
BødesagerPolitiet skrev 40 sager, fordi bilister under kørsel brugte mobiltelefonen til at tage billeder af ulykkesstedet på Storebæltsbroen den 2.
januar i år.
16 bilister fik en bøde, fordi de under kørsel havde fotograferet en ulykke på motorvejen ved Kolding i juni 2017.
I 2018 blev en mand tiltalt for at have taget og delt billeder på Facebook af en dødsulykke på den sønderjyske motorvej.
Manden blev frikendt ved retten, men anklagemyndigheden har netop anket sagen.
Politiet skrev 10 sager i forbindelse med en ulykke på Storebæltsbroen i juli 2018, hvor bilister tog billeder af ulykken, mens de passerede stedet.
I forbindelse med en dødsulykke i oktober 2018 på den sønderjyske motorvej var der flere bilister, der tog billeder af ulykken, mens de kørte forbi.
Sidste år blev en mand tiltalt for at have taget og delt billeder på Facebook af en dødsulykke på den sønderjyske motorvej.
Manden blev frikendt ved retssagen i sidste måned, men anklagemyndigheden har netop anket sagen.
Læs også:37-årig delte dødsfoto på Facebook: Nu er han frikendtOg i forbindelse med en anden ulykke på Storebæltsbroen sidste år skrev politiet 10 sager, fordi bilister tog billeder med mobilen, mens de kørte bil.
I Tyskland oplever man også fænomenet, der er blevet så udbredt, at det har fået sit eget ord på tysk: 'gaffer', der på dansk kan oversættes til en, der står og glor.
En mand blev tiltalt og siden frikendt for at have taget og delt billeder på Facebook af en dødsulykke på den sønderjyske motorvej i marts 2018.
Anklagemyndigheden har netop anket sagen.
DET ER IKKE DETTE BILLEDE, SOM BLEV DELT.
(© (c) Foto: DR.
)Derfor har man nu i Tyskland lavet en kampagnefilm 'Sei kein Gaffer', der skal sætte en stopper for, at bilister tager billeder af ulykker på motorvejen.
Kenneth Schacht, 26 år, indkøbsassistent, Kolding: - Jeg synes, det er respektløst.
Fuldstændig respektløst.
Man er samtidig også uopmærksom i trafikken.
Her er videoens budskab, at tager man billeder med mobilen, så kan det i princippet være dit eget familiemedlem, som er impliceret i en ulykke, som du netop har taget et billede af - uden at du selv er klar over det.
Selvom Rådet for Sikker Trafik mener, at det både er moralsk og etisk forkasteligt, når bilister tager billeder af ulykker, og det derudover også kan være farligt for både en selv og sine medtrafikanter, så er der ikke en kampagnevideo på trapperne i Danmark, siger chefkonsulent i Rådet for Sikker Trafik Pernille Ehlers.
- Hvis det begynder at skabe farlige situationer, kan det godt være, vi vil se på det, men lige nu er vi der, hvor vi stadig må appellere til folks sunde fornuft.
Flemming Høgh Rasmussen, 55 år, lastbilchauffør, Grenå: - Jeg kan ikke lide det.
Jeg kan virkelig ikke have det.
Det involverer jo nogle mennesker, som er kommet ud for en ulykke, som de måske ikke selv er skyld i.
V og DF: Bøderne skal være størreRetsordfører fra Venstre Preben Bang Henriksen mener, at bøderne skal være større, når man bevidst tager mobilen op under kørslen og specifikt fotograferer en ulykke.
Lige præcis den handling er nemlig langt over stregen, mener Venstres retsordfører Preben Bang Henriksen.
- Det er ganske usmageligt.
Personligt synes jeg, at det ville være passende at anvende et helt andet bødeniveau, siger Preben Bang Henriksen (V).
Hans kollega i Dansk Folkeparti, Peter Kofod, er enig, og han mener også, at bødestraffen bør hæves i de her sager.
- Det er et grotesk fænomen.
Bødestraffen skal i hvert fald ligge væsentlig over 1.
500 kroner.
Det bør have en klar adfærdsregulerende effekt, så folk finder ud af, at det bliver dyrt, hvis man gør det, siger Peter Kofod (DF).
- Taler man i mobiltelefon under kørslen, synes jeg, det er passende med en bøde på 1.
500 kroner.
Men det er virkelig respektløst, når folk tager billeder, hvor andre måske er kommet til skade i en ulykke.
Derfor synes jeg, at man sagtens kan sætte straffen op lige præcis for den her type overtrædelse, siger Peter Kofod.
Tendensen er noget, som politiet fremover vil have øget fokus på, lover politiassistent fra Rigspolitiets Nationale Færdselscenter Christian Bertelsen.
FacebookTwitterKopier linkEmner:Preben Bang Henriksen (politiker)|Venstre|Biltrafik|Rigspolitiet|Korsør




https://www.dr.dk/sporten/fodbold/pokalturneringen/fortuna-hjoerring-er-klar-til-pokalfinalen

PokalturneringenFortuna Hjørring er klar til pokalfinalenFortuna Hjørring vandt sikkert med 4-0 over VSK Aarhus og møder nu Brøndby i pokalfinalen.
Florentina Olar scorede til 4-0.
Af Malte Nørgaard10.
mar.
2019 kl.
17.
12Bemærk: artiklen er mere end 30 dage gammelLæs opFortuna Hjørring er klar til at møde Brøndby i kvindernes pokalfinale.
Det står klart, efter at de søndag vandt returkampen mod VSK Aarhus med hele 4-0.
Det første opgør havde nordjyderne 1-0, og de er derfor videre til finalen med sammenlagt 5-0.
Læs også:Brøndby booker billet til pokalfinalenAllerede efter seks minutter kom Fortuna Hjørring foran, da Sara Holmgaard løb dybt i venstre side og fandt en helt fri Sanni Franssi midt for mål.
Tre mål efter pausenEfter pausen blev føringen yderligere udbygget, da Sofie Lundgaard udnyttede en omstilling efter 70 minutter.
VSK Aarhus var nu tvunget fremad, men da Fortunas Janelle Cordia kun tre minutter senere satte kuglen i nettet på et langskud, gik luften ud af aarhusianerne.
Med fem minutter tilbage af kampen udnyttede Florentina Olar en opspilsfejl til at score kampens sidste mål til resultatet 4-0.
Med sejren er Fortuna Hjørring nu klar til at møde Brøndby IF i pokalfinalen den 18.
maj.
Det er endnu ikke besluttet, hvor kampen skal spilles.
FacebookTwitterKopier linkEmner:Fortuna Hjørring|Aarhus|Brøndby|Brøndby IF|Fodbold




https://www.dr.dk/sporten/badminton/momota-slukker-axelsens-all-england-droem

BadmintonMomota slukker Axelsens All England-drømViktor Axelsen tabte søndag finalen ved All England til japanske Kento Momota.
10.
mar.
2019 kl.
19.
23 | opdateret 10.
mar.
2019 kl.
19.
38Bemærk: artiklen er mere end 30 dage gammelLæs opViktor Axelsen missede søndag den helt store triumf ved All England med et finalenederlag til verdensetteren Kento Momota.
Den danske badmintonstjerne tabte finalen med 11-21, 21-15 og 15-21 til den topseedede japaner.
Viktor AxelsenFødt 4.
januar 1994 i Odense (25 år)Karrierens højdepunkter:Sølv ved All England (2019)Guld ved Super Series-finalen (2016, 2017)Guld ved VM (2017)Guld ved EM (2016, 2018)Bronze ved OL (2016)Guld ved hold-VM (2016)Bronze ved VM (2014)Gennem de senere år har Momota haft et solidt tag på Axelsen, der nu har tabt de seneste ti kampe til japaneren.
Danskeren, som stod i sin første All England-finale, blev sat under pres straks fra start af sin onde ånd, der i kampens indledning spillede næsten fejlfrit.
Axelsen skulle modsat japaneren bruge tid på at finde stregerne, og så fik Momota hurtigt skabt et forspring på fire point, så stillingen efter få minutter var 2-6.
Danskeren forsøgte at bryde Momotas dominans med temposkift, og da præcisionen samtidig blev bedre, fik han reduceret til 8-9.
Men Axelsen fik lov til at slide hårdt for hvert point.
Fejlene begyndte igen at melde sig, og Momota udbyggede på kort tid en føring på 13-11 til 20-11, inden japaneren afgjorde første sæt på den første mulighed.
Det var som om, at danskeren på et tidspunkt opgav første sæt og begyndte at forberede sig mentalt på andet.
Viktor Axelsen kom da også ud til andet sæt med fornyet tro på tingene, og han sled sig til en tidlig føring på 5-3.
Momota lod dog fortsat den 25-årige dansker arbejde hårdt for sagerne, og det lykkedes japaneren at kæmpe sig foran 6-5 - blandt andet efter en nærmest umulig opsamling på et dansk smash.
Afgav første sæt i turneringenDe to spillere fulgtes ad frem til 11-11, hvor det lykkedes Axelsen at ryste japaneren en anelse, da han med flere succesfulde smash bragte sig foran med 15-11.
Momota lavede både fejl ved nettet og foretog fejlvurderinger på Axelsens slag til baglinjen.
Samtidig kværnede Axelsen videre, hvilket sikrede danskeren syv sætbolde med en føring 20-13.
Kento Momota slog Viktor Axelsen i tre sæt.
Den tredje sætbold blev udnyttet, og så havde Momota tabt sit første sæt i dette års udgave af All England.
Tredje og afgørende sæt fik en forrygende dansk indledning, da Axelsen kostede japaneren rundt på banen og fik skabt en føring på 4-0.
Selv om Axelsen gav alt og smashede på hver eneste mulighed, så var en række danske fejl medvirkende til, at Momota kom på 7-7.
De to spillere fulgtes ad frem til 9-9, inden den japanske favorit fik slået et hul på 12-9.
Finalens afgørende øjeblik.
Axelsen fik reduceret til 11-12, men herfra vandt Momota syv bolde i træk og bragte sig foran 19-11, inden japaneren kort efter sikrede sig sejren.
Sidste gang, at en dansker vandt herresingleturneringen i All England, var i 1999, hvor Peter Gade vandt den prestigefyldte titel.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Peter Gade (badmintonspiller)




https://www.dr.dk/sporten/badminton/bold-bold-axelsen-taber-finalen-i-all-england






https://www.dr.dk/sporten/haandbold/championsleague/koebenhavn-blaeser-fransk-titelbejler-omkuld-i-cl-afsked

ChampionsleagueKøbenhavn blæser fransk titelbejler omkuld i CL-afskedHåndboldkvinderne fra København slog Metz med 36-33 i sidste spillerunde i Champions League-gruppespillet.
København Håndbold fik en fin afsked med Champions League.
10.
mar.
2019 kl.
16.
43Bemærk: artiklen er mere end 30 dage gammelLæs opKøbenhavn Håndbold tog søndag afsked med Champions League med manér.
På hjemmebane slog det danske mesterhold franske Metz med 36-33 i den sidste kamp i gruppespillet.
Allerede forud for opgøret i Brøndby Hallen havde københavnerne udspillet deres mulighed for at avancere til kvartfinalerne fra gruppe 1, mens det stod klart, at Metz ville slutte som etter.
Læs også:Odenses håndboldkvinder får stryg i RuslandKøbenhavn-træner Claus Mogensen havde før kampen proklameret, at Metz hører til blandt favoritterne til at vinde CL-titlen.
Franskmændene indledte da også bedst og kunne gå til pause med en føring på 17-15.
Fremragende anden halvlegDe københavnske værter blæste dog gæsterne omkuld i anden halvleg, hvor det hurtigt lykkedes hjemmeholdet at komme solidt foran.
Forspringet nåede op på seks mål, inden Metz fik reduceret tre gange i slutfasen.
Metz vandt trods nederlaget gruppe 1 med 15 point og tager Rostov-Don, Buducnost og Odense Håndbold med sig til kvartfinalerne.
Læs også:Viborgs håndboldkvinder er klar til europæisk semifinaleKøbenhavn sluttede på femtepladsen med otte point - det samme som Odense, der dog har været bedre end københavnerne i de to indbyrdes kampe.
Franske Brest sluttede sidst i gruppen.
/ritzau/FacebookTwitterKopier linkEmner:København|Odense|Odense Håndbold|København Håndbold|Håndbold




https://www.dr.dk/nyheder/udland/ingen-overgivelse-endelig-offensiv-paa-vej-mod-sidste-bastion

Krigen i SyrienSe temaUdlandIngen overgivelse: Endelig offensiv på vej mod IS' sidste bastionIngen civile er tilbage i Syriens sidste IS-enklave, fastslår de kurdiske styrker i området.
Tusindvis af civile er flygtet fra byen Baghouz på grænsen mellem Syrien og Irak.
Af Maya Nissen10.
mar.
2019 kl.
18.
25Bemærk: artiklen er mere end 30 dage gammelLæs opSidste chance for overgivelse er kommet og gået for de tilbageværende IS-krigere i byen Baghouz i Syrien.
Sådan lyder det i dag fra talsmand for Syriens Demokratiske Styrker (SDF), Mustafa Bali, til Reuters.
SDF har i den seneste tid forsøgt at fortrænge terrorbevægelsen fra den sidste bastion i IS' selverklærede kalifat.
Nu venter en sidste offensiv mod det lille område af byen, som terrorbevægelsens krigere har bevaret kontrollen med.
- Vores soldater på frontlinjen har modtaget ordrer om at rykke frem.
Vi forventer bevægelse hvert øjeblik, siger han til Reuters.
Civile som menneskeskjoldBeslutningen om at starte den sidste offensiv kommer ifølge talsmanden efter, at tusindvis af flygtninge i den seneste tid har forladt Baghouz.
De mange flygtninge er kommet ud, efter det lykkedes at åbne en sikker korridor ud af byen.
Tusindvis af flygtninge, heriblandt også IS-familier og IS-krigere, har indtil i går forladt byen, lyder det.
Siden da er strømmen af civile flygtninge stoppet, og SDF's styrker har heller ikke observeret flere civile inde i byen.
Man har ellers tidligere været tilbageholdende med at lancere et sidste angreb mod de få husblokke, der er under terrorbevægelsens kontrol, da IS' krigere ifølge SDF holdt civile gidsler og brugte dem som menneskeskjold.
Tusindvis af kvinder, børn og mænd har forladt byen i den seneste tid.
 Blandt flygtninge er IS-familier, altså kvinder, som er gift med IS-krigere, og deres børn.
Der er også mistænkte IS-krigere blandt dem, der er undsluppet Baghouz.
 Andre er kristne Yazidi'er, som disse børn, der menes at have været holdt som gidsler af terrorbevægelsens krigere.
1 / 3Tusindvis af kvinder, børn og mænd har forladt byen i den seneste tid.
1 / 3Blandt flygtninge er IS-familier, altså kvinder, som er gift med IS-krigere, og deres børn.
Der er også mistænkte IS-krigere blandt dem, der er undsluppet Baghouz.
2 / 3Andre er kristne Yazidi'er, som disse børn, der menes at have været holdt som gidsler af terrorbevægelsens krigere.
3 / 3Terrorbevægelsen har trods stor tilbagegang i Syrien og Irak formået at bevare kontrollen med et lille område på cirka en kvadratkilometer i byen Baghouz, som ligger nær grænsen mellem de to lande.
Det er den sidste tilbageværende del af det påståede kalifat, som terrororganisationen udråbte i 2014.
- Vores styrker er nu klar til at afslutte, hvad der er tilbage i IS' hånd, siger SDF's talmand Mustafa Bali ifølge Reuters.
FacebookTwitterKopier linkEmner:Islamisk Stat|Syrien|Terrorisme|Flygtninge og asylansøgere|Irak




https://www.dr.dk/nyheder/udland/puigdemont-pa-banen-igen-kandidat-til-eu-parlamentet

Valg til Europa-ParlamentetSe temaUdlandPuigdemont på banen igen: Kandidat til EU-ParlamentetCarles Puigdemont, tidligere leder i Catalonien, forsøger at blive medlem af EU-Parlamentet i maj.
Cataloniens tidligere præsident Carles Puigdemont lever i frivilligt eksil i Belgien.
10.
mar.
2019 kl.
19.
55Bemærk: artiklen er mere end 30 dage gammelLæs opCarles Puigdemont lever i selvvalgt eksil i Belgien for at undgå en retssag i Spanien, der anklager ham for at have forsøgt oprør og for at have krænket forfatningen.
Nu forsøger den tidligere catalanske leder at komme ind på den politiske scene igen.
Han har meldt sig som kandidat til valget til EU-Parlamentet den 26.
maj.
Han er blevet valgt som kandidat for partiet Junts per Catalunya, der går ind for Cataloniens løsrivelse fra Spanien, skriver AFP.
- Det er tid til at tage endnu et skridt i internationaliseringen af Cataloniens ret til selvbestemmelse i Europa, skriver Puigdemont på Twitter.
Puigdemont var regional præsident i Catalonien, da regionen i efteråret 2017 udskrev en folkeafstemning om løsrivelse fra Spanien.
Uvist om han kan tage en pladsRegeringen i Madrid, den spanske hovedstad, kendte afstemningen forfatningsstridig og annullerede regionalstyret.
Nu blev Catalonien styret direkte fra Madrid.
Puigdemont og hans regering i Barcelona havde ellers udråbt Cataloniens selvstændighed, men det hele blev kendt forfatningsstridigt i Madrid.
Puigdemont forlod landet og forsøgte at tale sin sag i resten af EU.
Det gør han stadig.
Imens er Spanien i øjeblikket i gang med et retsopgør med andre af de tidligere ledere i Catalonien.
12 personer er anklaget i sagen, og AFP skriver, at adskillige af dem også er blevet kandidater til EU-Parlamentet.
Hvis Puigdemont skulle blive valgt til EU-Parlamentet, er det ikke klart, om han overhovedet kan tage sin plads.
Spanske medier fortæller, at ifølge spansk lov skal Puigdemont vende tilbage til Spanien for formelt at blive taget i ed af en central valgbestyrelse, hvis han bliver valgt.
Det skal sikre, at han som europæisk parlamentariker overholder Spaniens forfatning.
/ritzau/ReutersFacebookTwitterKopier linkEmner:Carles Puigdemont (politiker)|Catalonien|EU|Europa-Parlamentet|Valg og folkeafstemninger




https://www.dr.dk/sporten/oevrig/norsk-kaempefavorit-smider-vm-guld-i-jagtstart

Øvrig sportNorsk kæmpefavorit smider VM-guld i jagtstartJohannes Thingnes Bø gik ned med flaget da VM i jagtstart skulle afgøres.
Af Michael Sten Jensen i Lyon10.
mar.
2019 kl.
18.
24Bemærk: artiklen er mere end 30 dage gammelLæs opDen norske storfavorit til at tage guld ved VM i jagtstart, Johannes Thingnes Bø, så længe ud til at skulle tangere franske Martin Fourcades rekord med 14 World Cup-sejre på en sæson, da han nærmede sig løbets sidste skydning.
Og så gik det fuldstændig galt for storfavoritten, der så sent som lørdag vandt VM-guld i sprint.
Thingnes Bø missede tre skud, og så var guldkampen åbnet helt op.
Den gave takkede ukrainske Dmytro Pidruchnyi for, og da Johannes Thingnes Bø kom over stregen var det hele otte sekunder efter den ukrainske vinder.
Dmytro Pidruchnyi jubler over sin overraskende sejr.
Et sammenbrud, som Johannes Thingnes Bø til NRK efter løbet satte ord på.
- Jeg kæmpede lidt med dårlige ben, men jeg føler ikke, at det hæmmer mig.
Det er dumt at give VM-guldet væk på den måde, lød det fra den norske sølvvinder.
Med andenpladsen i jagtstart sikrede Johannes Thingnes Bø sig dog sejren i den samlede World Cup - nordmanden kan ikke hentes med fem løb igen.
VM i skiskydning løber frem til den 17.
marts.
FacebookTwitterKopier linkEmner:Martin Fourcade (skiløber)|NRK|Skisport




https://www.dr.dk/sporten/fodbold/superliga/minut-minut-maalrig-kamp-i-broendby-endte-uden-vinder






https://www.dr.dk/nyheder/udland/pilot-pa-ulykkesfly-meldte-om-problemer-og-ville-vende-om

Boeing 737 MAX 8Se temaUdlandPilot på ulykkesfly meldte om problemer og ville vende omPassagerer fra USA, Europa og Afrika er blandt de omkomne, efter Boing-737 er styrtet uden for Addis Ababa.
Et fly fra Ethiopian Airlines (ikke afbilledet, red.
) er styrtet ned sydøst for hovedstaden Addis Ababa.
)10.
mar.
2019 kl.
16.
15Bemærk: artiklen er mere end 30 dage gammelLæs opEt fly fra Ethiopian Airlines med 149 passagerer og otte besætningsmedlemmer om bord, der var på vej mod Kenyas hovedstad, Nairobi, styrtede søndag formiddag ned seks minutter efter starten i Etiopiens hovedstad Addis Ababa.
Der er ingen overlevende efter styrtet.
Flyselskabets direktør oplyser, at piloten om bord på flyet havde meldt om vanskeligheder og anmodet om tilladelse til at vende om kort efter start.
- Han fik clearance (tilladelse til at vende tilbage, red.
), fortæller han.
Piloten beskrives som meget erfaren.
Der var folk fra 35 lande om bord i flyet.
Ethiopian Airlines siger, at der blandt de omkomne - ud over etiopiere og kenyanere - var afrikanere, europæere og amerikanere.
Blandt dem er 18 canadiere, otte italienere, otte kinesere og otte passagerer fra USA.
Tre svenskere og én nordmand er blandt de døde.
Ingen danskere var om bord på flyet, men en mand ansat i danske Red Barnet har mistet livet, oplyser Red Barnet.
Manden ved navn Tamirat Mulu Demessie havde i mange år arbejdet for organisation.
Han arbejdede hovedsageligt med at hjælpe børn i humanitære katastrofer.
Fire passagerer har rejst på FN-pas, og deres nationalitet er endnu ikke kendt.
Det styrtede fly var et splinternyt Boeing 737-800 MAX.
Flyet var magen til det indonesiske fly fra Lion Air, der styrtede kort efter start fra Jakarta 29.
oktober sidste år.
Dengang med 190 om bord.
Der er søndag eftermiddag ikke nogen officiel forklaring på, hvorfor flyet er styrtet.
En lokal kilde siger til BBC, at vejret var klart.
Ifølge det svenske tracking-firma Flightradar24 var flyets opstigen "ustabil".
Flyselskab med godt omdømmeEthiopian Airlines er et af Afrikas største flyselskaber og har et godt omdømme, når det handler om sikkerhed.
- Ethiopian Airlines må med beklagelse bekræfte, at dets fly ET302 på en planlagt flyvning fra Addis Ababa til Nairobi har været involveret i en ulykke omkring Bishoftu, skrev flyselskabet tidligere.
Bishoftu ligger omkring 25 kilometer sydøst for Addis Ababa i det østafrikanske land.
- Flyet lettede klokken 08.
38 (06.
38 danske tid, red.
) fra Addis Ababa, og kontakten blev mistet klokken 08.
44.
Ethiopian Airlines har 29 Boeing 737'ere i sin flåde.
Det styrtede fly er af typen Boeing 737-800 MAX, der alt efter konfigurationen har plads til op til 230 passagerer.
Sidst, flyselskabet var involveret i en alvorlig ulykke, var i 2010.
Her eksploderede et Boeing 737-800, efter at det var lettet fra Libanon.
83 passagerer og syv besætningsmedlemmer omkom ved den ulykke.
Der var ingen overlevende efter flystyrtet.
149 passagerer og otte besætningsmedlemmer var om bord Læs også:Passagerfly med 157 om bord er styrtet ned i Etiopien/ritzau/FacebookTwitterKopier linkEmner:Flyselskaber|Boeing|Addis Abeba|Nairobi|Red Barnet




https://www.dr.dk/sporten/fodbold/superliga/soenderjyske-sender-esbjerg-hjem-med-nederlag-efter-hidsig-fight

SuperligaSønderjyske sender Esbjerg hjem med nederlag efter hidsig fightSønderjyske tog søndag holdets anden sejr i træk i foråret, da Esbjerg blev slået med 3-1.
10.
mar.
2019 kl.
16.
42 | opdateret 10.
mar.
2019 kl.
18.
52Bemærk: artiklen er mere end 30 dage gammelLæs opSønderjyske hentede søndag tre point, da holdet slog Esbjerg med 3-1 på Sydbank Park i Superligaens 25.
spillerunde.
De tre point til Sønderjyske betyder, at holdet nu har 28 point på 11.
-pladsen, mens Esbjerg foreløbig holder fast i fjerdepladsen med 35 point.
Allerede fra kampens indledning lagde Sønderjyske pres på gæsterne, og efter 26 minutters spil kunne hjemmeholdet juble for første gang.
Et langt indkast endte for fødderne af Sønderjyske-angriber Peter Christiansen, som sikkert sparkede sønderjyderne i front.
Joni Kauko og Esbjerg holder sig stadig i top seks.
Sønderjyske fortsatte med at presse Esbjerg, men efter 32 minutters spil fik udeholdet udlignet.
Esbjergs Carlo Holse modtog bolden i den ene side, hvorefter kantspilleren elegant sparkede bolden helt op i det modsatte målhjørne.
1-1-målet gav Esbjerg fornyet energi, men fra anden halvlegs start lagde Sønderjyske igen gæsterne under pres.
Presset blev belønnet et kvarter inde i anden halvleg.
Denne gang udnyttede midtbanespiller Eggert Jonsson et flot oplæg af Peter Christiansen til at bringe Sønderjyske på 2-1.
Hjemmeholdet trak sig efterfølgende længere tilbage på banen, og Esbjerg forsøgte ihærdigt at kreere den udlignende scoring.
Betingelserne blev gjort sværere efter 80 minutters spil, da udeholdets kantspiller Emmanuel Oti blev udvist med sit andet gule kort.
Esbjerg formåede ikke at svare tilbage, og i stedet lukkede hjemmeholdets kantspiller Danny Amankwaa opgøret med sin scoring til slutresultatet 3-1.
/ritzau/FacebookTwitterKopier linkEmner:Esbjerg|SønderjyskE|Haderslev Fodboldstadion|Sydbank|Haderslev




https://www.dr.dk/nyheder/udland/oejenvidne-til-bus-eksplosion-jeg-kunne-maerke-varmen

UdlandØjenvidne til bus-eksplosion: Jeg kunne mærke varmenEn buschauffør er kommet svært til skade, efter en gasbus tidligere i dag påkørte en for lav tunnel i det centrale Stockholm.
En politimand med røgmaske efter formiddagens eksplosion i Stockholm.
Af Maya Nissen10.
mar.
2019 kl.
15.
09Bemærk: artiklen er mere end 30 dage gammelLæs opEn bus eksploderede her til formiddag ved Tegelbacken i det centrale Stockholm.
Magnus Ekmann befandt sig bare 20 meter fra bussen, da den eksploderede.
- Jeg kunne mærke varmen fra eksplosionen, og det regnede med splinter på min bil, fortæller han til SVT.
Bussen, der kørte på biogas, eksploderede og gik i brand, efter den kørte ind i en tunnel, der var for lav til, at bussen kunne komme igennem.
Den var endnu ikke i trafik, og der var derfor ingen passagerer ombord, da ulykken skete.
Frygt for nyt terrorangrebOver for svenske medier har flere øjenvidner beskrevet eksplosionen som "lyden af en bombe".
Et øjenvidne kaldte på Twitter ulykken for ”det mest bizarre,” hun har set.
- Var 20 meter fra den eksploderende bus ved Klaratunnelen i dag.
Det var det mest bizarre, jeg har set.
Folk efterlod deres biler, en overantændt bus på to sekunder og løbende mennesker overalt.
Kunne ikke trække vejret, tænkte, at det var et nyt terrorangreb, skriver Twitter-brugeren A$AP Phonsi.
Her kan du se, hvor voldsomt det så ud, da hele bussen var antændt:Også andre øjenvidner beskrev frygten for endnu et terrorangreb i den svenske hovedstad.
- Vi undrede os over, hvad det kunne være og var bange for, at det var terror.
Man kunne godt tro, at der var nogen, der havde stillet en beholder med brændstof i tunnelindgangen, som bussen har ramt, og at det så begyndte at brænde og eksploderede, siger Carina Skagerlind til svenske Expressen.
Busselskab: Bussen burde slet ikke have været på det stedØjenvidnet Magnus Ekmann havde allerede inden ulykken bemærket, at bussen var for høj til at komme ind i den lave tunnel.
Han forsøgte forgæves at få buschaufførens opmærksomhed, fortæller han til SVT.
- Jeg dyttede ad den for at få den til at standse.
Den var på vej ned i Klaratunnellen, men jeg kunne se, at den var for høj til at kunne komme igennem, fortæller øjenvidnet Magnus Ekmann.
Der var voldsom røgudvikling, da bussen blev antændt.
Her ses en sort røgsøjle over Stockholm tidligere i dag.
Ifølge en talsmand for Storstockholms Lokaltrafik (SL) havde bussen ikke noget at gøre i tunnelen.
Sikkerheden burde være bedre end det, siger talsmand Henrik Palmer til SVT.
- Førerne har instruktioner om, hvilke veje, de skal køre, netop fordi de her busser er højere end normale busser, siger han og tilføjer, at bussen må være kørt ind i en indkørselsbarriere, der skal sikre, at høje køretøjer stopper, inden de kommer for langt ind.
- Bussen burde slet ikke have befundet sig der, siger Henrik Palmer.
Ingen blev dræbt, da bussen eksploderede og efterfølgende gik op i flammer, men chaufføren er alvorligt såret og under behandling på Karolinska hospitalet i Stockholm.
Ifølge SL er det endnu uvist, om dagens ulykke vil medføre en ændring af arbejdsmetoderne i trafikselskabet.
FacebookTwitterKopier linkEmner:Kollektiv trafik|Twitter|Stockholm|Trafik|Expressen




https://www.dr.dk/nyheder/indland/du-kan-blive-tvunget-til-aabne-ekstra-digital-postkasse-grotesk-og-taabeligt

IndlandDu kan blive tvunget til at åbne ekstra digital postkasse: ’Grotesk og tåbeligt’Det kan kræve to logins at tjekke offentlig og privat post i fremtiden.
Digital post fra det offentlige er i udbud, og det kan ende med, at borgere fremover skal have to adskilte digitale postkasser.
Af Kasper Duncan Gram (Video)10.
mar.
2019 kl.
15.
03Bemærk: artiklen er mere end 30 dage gammelLæs opEt nyt udbud kan tvinge danskerne til at have to digitale postkasser – én til post fra det offentlige og én til post fra private aktører.
I dag understøtter e-Boks begge slags post, men nu har konkurrenten Netcompany budt ind på opgaven, skriver Ritzau.
Hvis selskabet vinder, vil breve fra hospitalet ende i Netcompany-platformen, mens banken fortsat sender opgørelser til din e-Boks.
Blandt andre Ældre Sagen er bekymrede for, om et system med to postkasser skaber for meget forvirring for borgerne, som risikerer at overse vigtige beskeder.
- Det er sådan set myndighedernes og politikernes problem, så hvorfor tørre problemet af på borgerne ved at gøre det forvirrende med to forskellige postkasser, spørger Michael Teit, der er vicedirektør i Ældre Sagen.
Scenariet mødte også skarp kritik fra flere af de borgere, som DR Nyheder talte med i dag:Styrelse er begrænset af reglerneDigitaliseringsstyrelsen står for udbuddet med it-leverandørerne på det offentliges vegne, og vicedirektør Adam Lebeck håber, at en eventuelt ny leverandør vil kunne vise begge slags post:- Men vi kan ikke garantere det.
Det kan man ikke med udbudsreglerne, fortæller han.
Adam Lebeck forstår bekymringen, men vil opfordre en eventuelt ny udbyder til at inddrage såkaldte visningsklienter, så posten stadig kan aflæses i samme postkasse.
- Vi kan ikke garantere det, for private virksomheder vurderer selv, om det er relevant for deres forretning at vise posten i de sammenhænge, siger han.
Politikere: Udbuddet må laves omPå Christiansborg undrer de to største partier sig også over udbuddets sammensætning.
- Det er jo helt grotesk i et land, hvor vi gerne vil fremme den digitale udvikling.
Det kommer fuldstændig bag på mig, at det udbud, der kører i øjeblikket, har været designet så tåbeligt, siger Socialdemokratiets finansordfører, Benny Engelbrecht.
Situationen undrer også Dansk Folkepartis finansordfører, René Christensen:- Når vi går over til digital post, skal det være så brugervenligt som muligt.
Vi bliver nødt til at finde en teknisk løsning eller lave udbudsreglerne om.
Han understreger dog, at man ønsker konkurrence og at undgå monopol på området.
Den norske modelProblemet er blevet løst i et af vores nabolande, påpeger Benny Engelbrecht:- I Norge har man designet sit udbud sådan, at uanset hvem der er leverandør, kan man samle sin post i én digital postkasse.
Det skal også være målsætningen herhjemme, mener han.
Men ifølge Adam Lebeck ligner den norske løsning den, man lægger op til herhjemme.
- I Norge har den enkelte borger ofte to private postkasser, hvor man ser post fra nogle virksomheder det ene sted, og post fra andre det andet sted, siger han.
Både Dansk Folkeparti og Socialdemokratiet vil nu drøfte problematikken med ministeren for offentlig innovation, Sophie Løhde (V).
Sidste år blev der ifølge Adam Lebeck sendt 141 millioner digitale postmeddelelser fra det offentlige til over 91 procent af danskerne.
Digitaliseringsstyrelsen oplyser, at den nye digitale postløsning forventes at træde i kraft for borgerne i marts 2021.
FacebookTwitterKopier linkEmner:Benny Engelbrecht (politiker)|Sophie Løhde (politiker)|Venstre|Norge|IT-branchen




https://www.dr.dk/sporten/badminton/axelsens-konkurrent-hepper-hjemme-fra-sofaen-han-kan-uden-tvivl-vinde-all-england

BadmintonAxelsens konkurrent hepper hjemme fra sofaen: ’Han kan uden tvivl vinde All England’Japansk superstjerne venter Viktor Axelsen i finalen ved All England.
Anders Antonsen tror på en dansk sejr i All England-finalen, men mener også, at Kento Momota er lille favorit.
Af Malte Nørgaard10.
mar.
2019 kl.
15.
14 | opdateret 10.
mar.
2019 kl.
16.
10Bemærk: artiklen er mere end 30 dage gammelLæs opDet kommer til at blive hårdt og til tider frustrerende at samle point sammen.
Anders Antonsen, badmintonspillerNormalt er Anders Antonsen og Viktor Axelsen konkurrenter inde på badmintonbanen, men søndag håber Antonsen i den grad på en dansk sejr.
For her står Viktor Axelsen i finalen ved All England.
Modstanderen er verdensranglistens nummer et, Kento Momota.
- Jeg skal sidde hjemme på sofaen og heppe.
Det er bare stængerne op, og så håber jeg på en fed badmintonkamp, siger Anders Antonsen fra lejligheden hjemme på Vesterbro.
Herunder kan du se Viktor Axelsen spille sig i finalen ved All England.
I slutningen af januar vandt Anders Antonsen selv over den japanske superstjerne.
Og derfor ser han også fine muligheder for Viktor Axelsen i søndagens finale.
- Det er et svært puslespil at løse.
Han skal ikke nødvendigvis slå ham på samme måde, som jeg gjorde, siger Anders Antonsen og fortsætter.
Læs også:Axelsen efter vild semifinale: 'Jeg er lidt rundt på gulvet'- Det handler om at være god på dagen, og så skal alle ting bare klappe.
Det handler om, at du er villig til at spille lange dueller, for Momota er klar til at spille dig rundt på banen i højt tempo længe.
Det er vigtigt, at Viktor Axelsen er forberedt på dét.
For det kommer til at blive hårdt og til tider frustrerende at samle point sammen.
En mental barriereKento Momota og Viktor Axelsen har mødt hinanden 12 gange.
Ti gange er det endt med en japansk sejr.
Min sejr over Momota viser, at han er menneskelig.
anders antonsen, badmintonspillerDerfor er statistikken umiddelbart ikke på danskerens side før opgøret.
Men det skal Viktor Axelsen forsøge at glemme, forklarer Anders Antonsen.
- Det handler om, at Viktor Axelsen selv tror på det.
For han har uden tvivl evnerne til at slå ham.
Jeg sad selv i hallen og så Axelsens semifinale lørdag, og der spillede han noget af det bedste, som jeg har set længe.
Derfor tror jeg mest af alt, at det er en mental barriere, der skal overvindes.
For han har uden tvivl spillet til at slå ham, lyder det fra Antonsen.
Anders Antonsen og Viktor Axelsen har mødt hinanden fire gange i seniorsammenhæng.
Det er endt med to sejre til hver.
Samtidig håber han, at Viktor Axelsen kan have tankerne på Antonsens sejr over verdensetteren.
For Antonsen er blot nummer 13 på verdensranglisten, mens Axelsen er nummer seks og tidligere verdensmester.
- Min sejr over Momota viser, at han er menneskelig.
Det er vigtigt, at han husker det, når kampen begynder at blive hård.
Og jeg vil naturligvis blive superglad, hvis han kan bruge min sejr over Momota til noget i dagens finale, siger Antonsen.
Læs også:Viktor Axelsen er i finalen ved All EnglandFinalekampen i All England mellem Viktor Axelsen og Kento Momota er programsat til at starte klokken 17.
40 søndag.
FacebookTwitterKopier linkEmner:Viktor Axelsen (badmintonspiller)|Badminton|Anders Antonsen (badmintonspiller)




https://www.dr.dk/sporten/haandbold/ehfcup/team-esbjerg-goer-viborg-kunsten-efter-og-spiller-sig-i-ehf-cup-semifinale

EhfcupTeam Esbjerg gør Viborg kunsten efter og spiller sig i EHF Cup-semifinale Håndboldkvinderne fra Team Esbjerg gjorde arbejdet færdigt hjemme mod Kuban Krasnodar.
Sejren var på intet tidspunkt i fare, da Team Esbjerg søndag spillede sig videre i EHF Cuppen.
10.
mar.
2019 kl.
14.
53 | opdateret 10.
mar.
2019 kl.
18.
59Bemærk: artiklen er mere end 30 dage gammelLæs opHåndboldholdet Team Esbjerg havde en sejr på 13 mål med fra første kamp mod russiske Kuban Krasnodar i kampen om en plads i semifinalen i EHF Cuppen.
Og avancementet var aldrig i fare.
Hjemme mod russerne vandt vestjyderne søndag 37-31 og spillede sig dermed videre til semifinalen som det andet danske mandskab.
Efter en tæt første halvleg, som Esbjerg vandt 21-20, trak danskerne fra og var suveræne i anden halvleg.
Herning-Ikast også i semifinalenSenere søndag blev Herning-Ikast som det tredje danske hold klar til semifinalerne, selv om holdet tabte ude til ungarske Podravka Koprivnica.
Midtjyderne havde en sejr på otte mål med fra første opgør, og det var akkurat nok.
Ungarerne vandt 24-18 på hjemmebane, og det betød, at Herning-Ikast gik videre med en samlet sejr på 52-50.
Undervejs var Herning-Ikast bagud med ni mål flere gange i anden halvleg, men danskerne nåede at reducere nok gange til at gå samlet videre.
Det fjerde hold, der skal kæmpe om EHF Cup-trofæet, er ungarske Siofok, der slog norske Storhamar ud.
/ritzau/FacebookTwitterKopier linkEmner:European Handball Federation|Team Esbjerg|Herning|Ikast|Håndbold




https://www.dr.dk/sporten/oevrig/tysk-vm-guld-efter-stor-svensk-nedtur-paa-hjemmebane

Øvrig sportTysk VM-guld efter stor svensk nedtur på hjemmebaneDenise Herrmann vandt jagtstarten ved VM i skiskydning efter et dramatisk løb.
Denise Herrmann er vinder af kvindernes jagtstart.
Af Andreas Kraul og Anne Hedegaard Petersen10.
mar.
2019 kl.
15.
18Bemærk: artiklen er mere end 30 dage gammelLæs opAlt lå til en svensk guldmedalje på hjemmebane i Östersund, da de kvindelige skiskytter søndag løb jagtstart.
Mona Brorsson løb ind til fjerde og sidste skydning med et forspring på næsten et halvt minut til tyskeren Denise Hermmann, men i stedet for at skyde sig til guldet, sendte Mona Brorsson sig selv helt ud af medaljerne, da hun missede fire af sine sidste fem skud.
Læs også:Svenske guldhåb og mødet mellem giganter: Tre ting du skal vide om VM i skiskydningDa Denise Hermmann samtidig ramte alle fem, var det en smal sag for tyskeren at sikre sig guldet og sin karrieres hidtil største triumf.
To tyske medaljerSølv- og bronzemedaljerne blev fordelt i et heftigt sprintopgør mellem Tiril Eckhoff fra Norge og tyskeren Laura Dahlmeier.
Her var Eckhoff få tiendedele hurtigere på målstregen og fik sølv, mens den forsvarende verdensmester Laura Dahlmeier måtte nøjes med bronze.
Mona Brorsson kom i mål som nummer syv over halvandet minut efter den tyske verdensmester.
FacebookTwitterKopier linkEmner:Skydesport|Norge




https://www.dr.dk/nyheder/udland/danmark-styrer-mod-dagpenge-nederlag-i-eu

Valg til Europa-ParlamentetSe temaUdlandDanmark styrer mod dagpenge-nederlag i EUHvis en EU-aftale falder på plads om to dage, vil det betyde hurtigere adgang til dagpenge for EU-borgere, der arbejder i Danmark.
I 2017 var der 124.
412 borgere fra andre EU-lande, inklusiv pendlere, der arbejdede i Danmark.
Af EU-korrespondent Karin Axelsson, Sune Gudmann Christiani og Camilla Markvardsen10.
mar.
2019 kl.
14.
38Bemærk: artiklen er mere end 30 dage gammelLæs opEn kamp om dagpenge har forenet de danske EU-parlamentarikere uanset partifarve og syn på EU.
Men de ser ud til at tabe.
Under det kryptiske tal 883/04 foregår der i disse dage en kæmpe debat i EU om, hvor hurtigt en EU-borger fra et andet land skal have adgang til dagpenge i arbejdslandet.
Hvis forhandlingerne lander som forventet, vil det betyde, at en EU-borger fra et andet land kan få adgang til danske dagpenge efter kun en måneds opsparing i en dansk a-kasse, hvis vedkommende mister sit arbejde.
I dag er det efter 3 måneders opsparing i Danmark.
Det skal ikke være sådan, at man favoriserer andre EU-borgere på bekostning af danske.
Ole Christensen, EU-parlamentariker for SocialdemokratietArbejderen skal vel at mærke have arbejdet og have været arbejdsløshedsforsikret et helt år, inden vedkommende kommer til Danmark, samt leve op til en række andre krav.
Samtidig vil der sandsynligvis blive mulighed for at kunne tage sine dagpenge med ud af Danmark i seks måneder for at søge arbejde andre steder, mod tre måneder i dag.
Dagpengeforslaget er en del af en større revision af EU's lovkompleks om social sikring, som sikrer de grundlæggende rettigheder for de tusindvis af EU-arbejdere, der i dag arbejder i et andet EU-land.
Dansk kæp i hjuletMen den lempeligere adgang til danske dagpenge møder hård kritik fra de danske EU-parlamentarikere:- Jeg er lidt bekymret for, at vi sætter vores velfærdsmodel under pres, siger Ole Christensen (S), som sidder i Europa-Parlamentets arbejdsmarkedsudvalg, hvor reglerne har været diskuteret længe.
I Venstre har man samme frygt.
- Det skal ikke være sådan, at man favoriserer andre EU-borgere på bekostning af danske, siger Venstres EU-parlamentariker Morten Løkkegaard med henvisning til, at danskere skal spare op ét år i en a-kasse for at få adgang til dagpenge.
Morten Løkkegaard (V) De får opbakning fra Rina Ronja Kari fra Folkebevægelsen mod EU:- Vi risikerer at underminere hele fundamentet for vores dagpengesystem.
Og det øger risikoen for snyd, hvis det spreder sig som en mulighed, at man kan misbruge det her ved at komme og arbejde kort tid, for de danske dagpenge er ret høje sammenlignet med, hvad man kan få i resten af EU.
Jeg synes, det er urimeligt.
Troels Lund Poulsen (V), beskæftigelsesministerDen danske modstand rækker helt op i regeringen, hvor beskæftigelsesminister Troels Lund Poulsen (V) længe har forsøgt at stikke en kæp i hjulet på hele reformen af EU's forordning 883/04 om social sikring for at undgå den hurtigere adgang til dagpenge i Danmark.
- Jeg synes, det er urimeligt.
Jeg synes, at man skal have en længere grad af optjening end det, der bliver lagt op til, siger han og fortsætter:- Og selv om vi fra dansk side kan overveje at se på bedre kontrolmuligheder og lave nogle værnsregler, så man ikke kommer til at spekulere i, hvis reglerne bliver mere lempelige, så synes jeg, at det er med til at underminere det, man kan kalde sund fornuft, siger Troels Lund Poulsen.
Beskæftigelsesminister Troels Lund Poulsen (V) Men bortset fra lidt protester fra Holland og et par stykker mere, har Danmark stået alene med den kritik.
De fleste lande har nemlig i dag adgang til dagpenge fra dag ét for EU-borgere, der bliver arbejdsløse, hvis de lever op til kravene om forudgående arbejde og forsikring.
Der er ikke noget, der skulle få os til antage, at en kortere karensperiode vil få EU-borgerne til at kunne udnytte systemetDorte Sindbjerg Martinsen, professor ved Københavns UniversitetForsker: Ingen trusselProfessor Dorte Sindbjerg Martinsen fra Københavns Universitet er en af de herhjemme, der ved mest om EU's vandrende arbejdstagere, og hun har svært ved at tro, at det vil få nogen betydning, hvis man sætter kravet om tre måneder ned til en måned.
- Med de erfaringer vi har nu, og sådan som systemet er skruet sammen, så er der ikke noget, der skulle få os til antage, at en kortere karensperiode vil få EU-borgerne til at udnytte systemet, siger hun og fortsætter:- For det er stadig sådan, at du skal have været forsikret i mindst ét år i et eller flere EU-lande, og det skal du have været uafbrudt.
Og det skal du kunne dokumentere, og den dokumentation skal attesteres af andre landes myndigheder, så det kontrolleres der selvfølgelig også for.
Så det er ikke sådan, at du kan komme ind fra gaden og gøre krav på danske dagpenge.
Der er stadigvæk en række krav, du skal leve op til, siger hun.
Lille effekt – stor gevinstDer er heller intet i tallene, der tyder på, at EU-borgeres adgang til danske dagpenge efter tre måneder belaster statskassen synderligt i dag.
Der er intet - som i absolut intet - der tyder på, at det her skulle underminere den danske velfærdsmodel.
Guillaume Balas, fransk socialist og forhandler for Europa-ParlamentetI 2017 var der 124.
412 borgere fra andre EU-lande, inklusiv pendlere, der arbejdede i Danmark.
I samme år var der blot 41 EU-borgere, der gjorde brug af muligheden for at få hurtigere adgang til dagpenge i Danmark.
Desuden viser tal, som finansministeren i sidste uge sendte til Folketinget, at EU-borgere, der arbejder i Danmark, faktisk er en ganske god forretning for Danmark.
I 2018 betød arbejdskraften fra andre EU-lande, at Danmarks BNP voksede med 70 milliarder kroner, hvoraf de 32 milliarder kroner blev leveret af østeuropæiske arbejdere.
Hård EU-medfart til dansk modstandDen danske bekymring møder heller ingen forståelse fra den franske socialist Guillaume Balas, som forhandler reformen af 883/04 på vegne af Europa-Parlamentet.
- Der er intet - som i absolut intet - der tyder på, at det her skulle underminere den danske velfærdsmodel.
Antallet af vandrende arbejdstagere, som gør brug af deres dagpengeret i et andet land, er forsvindende lille i Europa, og det er endnu mindre i Danmark, så det er ren fantasi.
Dette er tværtimod en god ting for Danmark og de danskere, der arbejder i udlandet, siger han og fastholder, at det er vigtigt at få ensartede regler, som sikrer vandrende arbejdstageres rettigheder, når de befinder sig i et andet land.
Jeg kiggede mig omkring i min gruppe og opdagede, at svenskerne var helt ubekymrede, og de har et lige så godt system.
Margrethe Auken, EU-parlamentariker for SF- Hvis man siger, at en arbejder fra et andet EU-land skal spare et år op, før han får adgang til danske dagpenge, selvom vedkommende allerede har sparet op hjemmefra – og hvis han så bliver arbejdsløs inden og skal dækkes af en understøttelse hjemmefra, som er meget lav i forhold til levestandarden i Danmark – og han måske har købt hus og bil.
Hvad gør han så?
, spørger Guillaume Balas og fortsætter:- Det er et ret fundamentalt spørgsmål.
Hvis man vil have fri bevægelighed for arbejdskraft, er man nødt til også at sikre lige rettigheder.
Den ene danskerMed samme begrundelse er der en enkelt af de 13 danske EU-parlamentarikere, som støtter de nye regler, nemlig SF'eren Margrete Auken.
- Så vidt jeg kan se, er det noget, der giver bedre beskyttelse til vandrende arbejdstagere, som er en udsat gruppe, og der er mange danskere imellem.
Vi får bedre kontrolmuligheder, som er nødvendigt, også på grund af mistillid til systemet - og så er det selvfølgelig, fordi jeg kan forsikre, at det ikke truer de danske A-kasser og det danske velfærdssystem, for så havde jeg jo ikke stemt for det overhovedet, siger hun.
Margrethe Auken (SF) Men hvis alle de andre danske parlamentarikere er bange for, at det vil undergrave systemet, hvorfor er du så ikke?
- Det var jeg også i starten, men så kiggede jeg mig omkring i min gruppe og opdagede, at svenskerne var helt ubekymrede, og de har et lige så godt system, siger Margrete Auken.
Sverige har på linje med de fleste andre lande i EU ingen karensperiode - det vil sige en periode, hvor en arbejdstager skal spare op, inden de kan få adgang til arbejdsløshedsdagpenge.
Sådan har Europa-Parlamentet foreslået, at det bliver overalt, mens medlemslandene har foreslået en måneds karensperiode.
Oprindeligt lå Europa-Kommissionens udspil op ad de danske regler - det vil sige tre måneders karensperiode, men i sidste ende står og falder det med, hvad Europa-Parlamentet og Rådet, altså medlemslandene, kan blive enige om i forhandlingerne.
Parterne skal mødes til et sidste sværdslag på tirsdag, og hvis de når til enighed, er forventningen, at de lander på en måneds optjeningsperiode.
For mange lande vil det dermed betyde strammere regler for, hvornår man har adgang til dagpenge som EU-borger i et andet land, men altså ikke i Danmark.
Se mere om de nye dagpengeregler i 21 Søndag i aften klokken 21 på DR1.
FacebookTwitterKopier linkEmner:Dagpenge|EU-forhold|Margrete Auken (politiker)|Morten Løkkegaard (politiker)|Holland




https://www.dr.dk/mitliv/test-dig-selv-festabe-nej-hat-eller-lederen-hvem-er-du-i-din-gruppe

Hører du hjemme i dit fællesskab?
Se temaMit LivTEST DIG SELV Festabe, nej-hat eller lederen – hvem er du i din gruppe?
Vores roller hjælper os med at finde vej i hverdagen, men de kan også blive et fængsel.
Den ambitiøse, lederen, skeptikeren, teamplayeren, underdog'en, festaben eller den indesluttede 'loner'?
Vi spiller alle sammen en rolle i de fællesskaber, vi indgår i.
Af Henriette Stisen og Rikke Bjerge10.
mar.
2019 kl.
15.
00Bemærk: artiklen er mere end 30 dage gammelLæs opIgennem hele livet skifter vi ind og ud af roller alt efter situationen, og hvor vi er i vores liv.
For selv om vi mennesker har mange forskellige nuancer, der ikke helt så nemt lader sig putte i kasser, er der tit gennemgående træk, der kendetegner de forskellige typer, du støder på i skolen, familien eller på arbejdspladsen.
SE 'ALT FOR KLIKEN' PÅ DR TVPå DR TV kan du streame de første afsnit af 'Alt for kliken'Her følger vi en række 3.
g'ere og deres forskellige oplevelser med kærlighed, identitetskriser, præstationsangst og livet i fællesskabet.
Når du har fået din rolle, og du kender de andres roller i gruppen, ved du, hvad de står for.
På en måde kan du undgå konflikter og slappe mere af, forklarer sociolog Bettina Bertelsen.
- Vi kender det, når vi møder helt nye mennesker, starter i nyt job eller ny uddannelse.
Det kan være svært og socialt anstrengende at forsøge at navigere rundt i gruppen, fordi du ikke kender de andre.
Når vi har bestemte roller, skal vi ikke ind i en social forhandling, hver gang vi er sammen.
Herunder kan du tage en lille test og læse en guide, der er udarbejdet i samarbejde med sociolog Bettina Bertelsen.
Testen kan måske sætte tanker i gang og spore dig ind på, hvilken type du minder mest om.
Testen og guiden giver ikke endegyldige svar, men kan måske gøre dig lidt klogere på dig selv, og hvordan du interagerer med andre mennesker.
1LederenDu kan godt lide at være den, der træffer beslutninger på vegne af gruppen.
Du udstråler selvtillid, hvilket ofte betyder, at folk føler sig trygge ved at sætte dig i lederrollen.
Man skal dog ikke nødvendigvis forveksle din selvtillid med selvværd.
Det afhænger af, hvorfor du føler trang til at tage styringen.
Faren er, at du kan have svært ved at skelne imellem, om du tager kontrollen for dit eget bedste eller for det fælles bedste.
2FestabenDu elsker fest og farver og kan gøre selv en trist mandag til en sjov dag for folk omkring dig.
De andre ringer til dig som den første, hvis der skal sparkes liv i fredagen.
Til gengæld er det lidt sværere for dig at involvere dig i de mere komplicerede følelser og udfordringer i livet.
I dit professionelle liv i, enten skolen eller på arbejdet, er det derfor også i højere grad fredagsbaren end det faglige, der rocker din båd.
Faren er, at du ikke bliver taget seriøst.
Hverken af dig selv eller af andre.
3SkeptikerenDu har en sund skepsis over for de trends, som andre måske blindt følger.
Og du er sådan set heller ikke bange for at dele denne skepsis med folk omkring dig.
Du ser det faktisk som din opgave at oplyse folk.
Det kan være en styrke, men faren er, at folk på sigt kan opfatte dig som en type, der altid har en nej-hat på, og som de derfor forsøger at undgå.
Hvis din skepsis kombineres med arrogance, er der konfliktpotentiale med alle omkring dig.
4Underdog'enDu indtager ikke en central plads i gruppen, men du forsøger i stedet at følge med strømmen og hjælpe til, hvor der er brug for dig.
Du er god til at observere, hvordan andre opfører sig i en gruppe, hvilket gør det lettere for dig tilpasse dig, alt efter hvilken stemning, der er i dit fællesskab.
Faren er, at du kommer til at give afkald på dine egne behov og idéer for at please gruppen.
5TeamplayerenDet er ofte dig, der sørger for, at vennerne, familien eller kollegerne mødes socialt, og du er en meget vigtig brik i gruppens dynamik.
Du ser det som din mission, at alle har det sjovt med hinanden, og du bruger derfor meget energi på at sørge for, at alle har det godt og rart.
Faren er, at du mister føling med, hvad du selv har lyst til, da du kan have en tendens til at nedprioritere dig selv til fordel for gruppens bedste.
6Den ambitiøseResultater, resultater, resultater!
Du vil gerne frem i verden og venter ikke på, at nogen skal forære dig alle muligheder på et sølvfad.
Så du er dedikeret i stort set alt, hvad du foretager dig.
Det kan være en kæmpe styrke at have så meget drive og klare visioner for livet, som du har.
Faren er, at du simpelthen tager munden alt for fuld, og folk kan synes, du er irriterende, en stræber eller kedelig.
Husk nu, at det er helt okay at slappe lidt af.
Du kan ikke være perfekt i alt, hvad du laver.
7Den indesluttede 'loner'Du har ikke behov for at indgå i en større gruppe, for du har det faktisk helt fint i dit eget selskab.
Hvor andre måske ser frem til festen på fredag, så ser du i stedet frem til at hygge dig alene med én af dine hobbyer.
Du er god til at fordybe dig i det, der fanger din interesse - men det er sjældent interesser, du involverer andre folk i.
Faren er, at du afskærer dig selv fra fællesskabet og dermed får endnu sværere ved at bede om hjælp, hvis lokummet en dag virkeligt brænder på.
FacebookTwitterKopier link




https://www.dr.dk/sporten/fodbold/superliga/minut-minut-fcn-og-fck-deler-i-faurm-efter-hektisk-slutning






https://www.dr.dk/sporten/fodbold/superliga/randers-naermer-sig-medaljeslutspil-med-sejr-over-ac-horsens

SuperligaRanders nærmer sig medaljeslutspil med sejr over AC HorsensRanders FC fortsatte jagten på top-6, da holdet slog AC Horsens med 2-0 søndag eftermiddag.
Randers FC vinder over AC Horsens.
10.
mar.
2019 kl.
14.
10Bemærk: artiklen er mere end 30 dage gammelLæs opRanders tog søndag eftermiddag et vigtigt skridt i forhold til at nå de eftertragtede top-6-placeringer, da det blev til en 2-0-sejr over AC Horsens på hjemmebane i næstsidste runde af Superligaens grundspil.
Omvendt var nederlaget et hak i tuden for Horsens' drømme om mesterskabsspillet, og det ser nærmest umuligt ud for østjyderne at få en plads blandt de seks bedste, når grundspillet slutter i næste weekend.
Læs også:Ny Vejle-træner får sent point i debut mod VendsysselMed sejren lægger Randers sig op på sjettepladsen, mens Horsens er at finde på tiendepladsen.
Randers-dominans fra startRanders tog teten fra kampens start, men det var Horsens, som tegnede sig for kampens første chance, da Horsens-angriber Kasper Junker tvang Randers-keeper Patrik Carlgren ud i en god redning efter otte minutter.
Det var en kamp, der var præget af mange dueller, og det var bestemt ikke det flotte spil, som denne kamp vil blive husket for.
Hjemmeholdet havde store problemer med at skabe chancer, og vi skulle 37 minutter ind i kampen, før Randers-kanten Saba Lobjanidze tegnede sig for sit holds første afslutning.
Afslutningen voldte dog ikke Horsens-målmand Matej Delac problemer, og dermed gik de to hold til pause ved stillingen 0-0.
Skarp angrebsduo hos RandersAnden halvleg var blot tre minutter gammel, da Randers bragte sig foran.
Angriberen Emil Riis stod helt fri i Horsens-feltet, og han kunne let heade hjemmeholdet foran med 1-0.
Kort efter var kantspilleren Saba Lobjanidze tæt på at fordoble føringen for Randers, men Matej Delac var vågen i Horsens-målet.
2-0-målet kom dog efter 64 minutter, da Randers-angriber Marvin Egho flot vendte rundt i Horsens-feltet og udplacerede Matej Delac i målet.
Horsens forsøgte at slå tilbage, men det lykkedes ikke, og Randers vandt dermed 2-0.
/ritzau/FacebookTwitterKopier linkEmner:Horsens|Randers|AC Horsens|Randers FC|Fodbold




https://www.dr.dk/sporten/oevrig/oestrigsk-fartfaenomen-vinder-den-samlede-world-cup-ottende-aar-i-traek

Øvrig sportØstrigsk fartfænomen vinder den samlede World Cup for ottende år i trækMarcel Hirscher virker efterhånden tæt på umulig at slå i den samlede World Cup.
Hirscher sikrede sig den samlede World Cup på ny.
10.
mar.
2019 kl.
13.
58Bemærk: artiklen er mere end 30 dage gammelLæs opMarcel Hirscher rykker sig ikke fra World Cup-tronen.
Søndag sikrede den østrigske skiløber sig den samlede World Cup-titel for ottende sæson i træk, da han fik en tredjeplads i slalom.
Læs også:17-årig grønlænder kan revolutionere dansk skiskydning for altidI byen Kranjska Gora i Slovenien blev han overgået af schweizeren Ramon Zenhäusern og nordmanden Henrik Kristoffersen efter to gennemløb.
Men tredjepladsen var nok til at sikre den samlede World Cup-triumf.
Han havde allerede sikret sig titlerne i slalom og storslalom.
Zenhäusern var 1,15 sekunder hurtigere end Kristoffersen, som ellers førte efter første gennemløb.
Hirscher sluttede 1,17 sekunder efter vinderen.
I den samlede stilling er Alexis Pinturault fra Frankrig nummer to, mens Kristoffersen er på tredjepladsen.
/ritzau/AFPFacebookTwitterKopier linkEmner:Skisport|Frankrig|Slovenien




https://www.dr.dk/nyheder/udland/japansk-faerge-ramte-formentlig-vaage-eller-pukkelhval

UdlandJapansk færge ramte formentlig våge- eller pukkelhval87 personer er blevet såret i en kollision mellem en færge og et havdyr.
Sårede passagerer bliver kørt væk i ambulance efter en færge stødte sammen med et uidentificeret havdyr ud for Japan.
Af Kasper Duncan Gram (Video)10.
mar.
2019 kl.
12.
46Bemærk: artiklen er mere end 30 dage gammelLæs opDen japanske kystvagt efterforsker en hændelse, hvor over 87 personer blev såret, da en færge ramte et uidentificeret havdyr.
Shinichiro Ikeguchi, der er vicedirektør på et akvarium tæt på hændelsen, anslår, at det var en våge- eller pukkelhval, da arterne i øjeblikket migrerer gennem Det japanske Hav.
Det oplyser han til det japanske public service-medie NHK.
Sammenstødet har med næsten 100 procents sikkerhed dræbt hvalen, fortæller Carl Kinze, der er biolog med speciale i hvaler og indehaver af hjemmesiden hvaler.
dk.
- Der er mange faktorer, som spiller ind, men en hval vil få påført så store skader, at den dør af det enten med det samme eller lige efter.
Det er ikke ualmindeligt, at skibe i området omkring Japan støder ind i hvaler, men der er sjældent tale om, at det medfører så store personskader som i dette tilfælde.
Læs også:80 såret i japansk færgekollision med stort havdyrHar nok ikke hørt færgen kommePåsejlingen er formentlig sket som følge af et uheldigt sammentræf af støj og færgens hastighed, vurderer Carl Kinze:- Hvaler hører på forskellige frekvenser.
Bardehvaler hører bedst i dybe tonelejer og vil ikke nå at høre båden, hvis der er meget baggrundsstøj.
For andre hvalarter er det adfærden, der fører til sammenstød med skibe.
- En kaskelot kan høre højere tonelejer og vil måske nå at blive advaret.
Til gengæld ligger den nogle gange i overfladen og hviler sig, forklarer Carl Kinze.
Finhvaler og kaskelotter er kendt for at have sammenstød med færger, ifølge hvaleksperten.
Kystvagten har endnu ikke fastslået, hvilket havdyr færgen har påsejlet.
Ifølge NHK har færgen fået en 15 centimeter lang flænge på agterstavnen og skadet en hydrofoil-vinge, der bruges til at stabilisere under sejladsen.
FacebookTwitterKopier linkEmner:Dyr|Japan




https://www.dr.dk/sporten/badminton/lobo-saetter-igen-dansk-rekord-havde-givet-em-medalje-sidste-weekend

BadmintonLobo sætter igen dansk rekord: Havde givet EM-medalje sidste weekendDen danske løber Benjamin Lobo Vedel slog sin egen rekord på 400 meter ved et stævne i USA.
Benjamin Lobo Vedel til EM i Beograd i juli 2017.
10.
mar.
2019 kl.
13.
10 | opdateret 10.
mar.
2019 kl.
13.
29Bemærk: artiklen er mere end 30 dage gammelLæs opLøberen Benjamin Lobo Vedel fortsætter med at slå sine egne rekorder.
Natten til søndag dansk tid forbedrede han sin danske rekord på 400 meter indendørs, så den nu lyder på 46,07 sekunder.
Læs også:Benjamin Lobo løb fra den mentale nedtur: 'Jeg sætter verdensrekord en dag'Tiden er fire hundrededele hurtigere end den hidtidige rekord, som han selv satte 23.
februar.
Den nye hurtigste tid blev sat ved et indendørsstævne i delstaten Alabama i USA, skriver Dansk Atletik Forbund i en pressemeddelelse.
Danskeren løber for universitetet Florida Gators.
I et stærkt besat felt af løbere fra amerikanske universiteter rakte det til en syvendeplads.
Havde givet bronzemedalje til EMHavde Lobo Vedel deltaget ved det netop overståede indendørs-EM i atletik, havde han løbet sig til bronze.
I stedet tog hollænderen Tony van Diepen bronze i tiden 46,13 sekunder.
Den 21-årige aalborgenser begynder ifølge forbundet nu sin udendørssæson, og han skal deltage i finalen for amerikanske universiteter 5.
og 6.
juni i Texas.
Læs også:VIDEO Amerikanske metoder kaster triumfer af til atletiktalentet Lobo VedelTil sommer vender han hjem til Europa, hvor han efter planen stiller til start ved U23-EM i svenske Gävle.
Benjamin Lobo Vedel er også indehaver af rekorden på 200 meter indendørs.
22.
februar løb han over stregen i tiden 20,97 sekunder og slog sin egen rekord.
/ritzau/FacebookTwitterKopier linkEmner:USA|Texas|Dansk Atletik Forbund|Videregående uddannelser|Florida




https://www.dr.dk/nyheder/penge/legetoejsbutikker-har-kronede-dage-efter-top-toy-konkurs

PengeLegetøjsbutikker har kronede dage efter Top-Toy-konkursGigantens konkurs efterlod legetøjsmarkedet med et hul på næsten en milliard kroner, som mindre forretninger nu vil udfylde.
Af Magnus Jep Nielsen Winther10.
mar.
2019 kl.
13.
25Bemærk: artiklen er mere end 30 dage gammelLæs opButikken er fyldt med fantasydrager, superhelte og perler i alle farver, men enkelte steder bærer hylderne præg af, at starten af året har været usædvanlig travl.
Vi er hos legetøjsbutikken Superhelten på Østerbro i København, hvor indehaver Benjamin Herbst har hænderne fulde.
- Vi har lige fået dem her, bare lige så du ved det.
Næ, de er udsolgt, så dem skal jeg ud på lageret og hente et andet sted, desværre, lyder det fra Benjamin Herbst til en lille slukøret pige.
Butikken har oplevet en stigning i salget på omkring 65 procent sammenlignet med sidste år.
- Det har været sjovt, men det har også været hamrende hårdt.
Vi har næsten ikke kunnet følge med, fortæller han.
BR's død, Superheltens brødFor få måneder siden lå der en Fætter BR-butik bare 300 meter fra ham.
Den lukkede sammen med resten af BR og Toys "R" Us-butikkerne, da Top-Toy gik konkurs i januar.
Legetøjskunderne på Østerbro har derfor fundet vej til flere af de andre legetøjsbutikker i nærheden.
- Der har været flere e-mails at svare på, flere telefonopkald, flere Facebook-beskeder.
Så det har været det hele på en gang.
Vi har ansat to nye, og i denne uge har vi også en praktikant, siger Benjamin Herbst.
Han har den seneste tid været nødt til at få indkøberne til at løbe ekstra stærkt for ikke at stå med tomme hylder.
Naturligt med nye spillereDR Nyheder har ringet til en lang række legetøjsforretninger, og størstedelen af dem svarer, at de har oplevet en væsentlig fremgang i antallet af kunder og omsætning sammenlignet med sidste år.
Ifølge Bruno Christensen, ekspert i detailhandel, er det ikke så mærkeligt.
- Det er jo en naturlig konsekvens af, at når man fra den ene dag til den anden lukker Danmarks største kæde af legetøjsbutikker, så er det jo ikke fordi, at behovet for legetøj forsvinder.
Det går bare til andre salgskanaler.
Hos Legekæden, som har 27 lokalejede butikker i Danmark, mærker man også, at starten af året har været bedre end normalt.
- Jeg har butikker, som sælger for 2,5 gang mere, end de solgte for sidste år.
Det er helt vildt, siger administrerende direktør for Legekæden Marianne Lyngby Pedersen.
BR vender tilbageVi har dog ikke set det sidste til den velkendte dreng i rød uniformsjakke, blå bukser og sort bjørneskindshue.
Salling Group, som blandt andet ejer Føtex og Bilka, har købt BR-navnet, og det er allerede meldt ud, at de regner med at genåbne 26 af de i alt 77 butikker.
Nogle i eksisterende lokaler, andre i nye.
Læs også:Salling: 'Vi slår dørene op til nye Fætter BR-butikker'Ifølge Bruno Christensen kommer BR ikke tilbage til fordums styrke.
- De kommer jo tilbage på en meget mindre skala, end den vi kendte.
Det vil sige, at der stadigvæk vil være masser af steder, hvor der tidligere var BR, de ikke kommer tilbage til.
Superhelten klar til at flyve højerePå Østerbro gør Benjamin Herbst og resten af holdet klar til det sidste ryk inden lukketid.
Han er ikke så nervøs for, at BR igen bliver den mest dominerende legetøjsforretning.
- Vi tilbyder noget andet end de store.
Det er personligeden, vi vinder på, så kunderne skal nok blive.
Og står det til ham, så stopper legen heller ikke endnu:- Jeg vil gerne udvide og have flere forretninger.
Nu er der ligesom kommet et hul i markedet, som gør, at jeg tør tage skridtet, siger Benjamin Herbst.
FacebookTwitterKopier linkEmner:Detailhandel|Top-Toy|TOYS”R”US|København|Erhverv




https://www.dr.dk/nyheder/udland/bus-eksploderet-i-det-centrale-stockholm

UdlandBus eksploderet i det centrale StockholmDer var ingen passagerer om bord på bussen, og politiet betragter hændelsen som en ulykke.
10.
mar.
2019 kl.
12.
02 | opdateret 10.
mar.
2019 kl.
12.
31Bemærk: artiklen er mere end 30 dage gammelLæs opEn bus er kort før middag eksploderet ved Klaratunnelen i det centrale Stockholm.
Bussen brændte efterfølgende voldsomt, og der stod sort røg op over den svenske hovedstad, ligesom der blev spærret af for trafik i området.
Der er tale om en bus, der kører på gas, og eksplosionen skyldes en ulykke, oplyser Stockholms brandvæsen til DR.
Bussen kørte ind i et skilt, der angiver den maksimale højde for at køre gennem tunnelen, og dette medførte tilsyneladende, at bussen brød i brand.
Åsa Sköld, ledelsesoperatør i Redningstjenesten, oplyser til Aftonbladet, at tanken på taget af bussen eksploderede, da bussen kørte ind i skiltet.
Ingen passagerer om bordIfølge politiet var der ingen passagerer om bord på bussen, og chaufføren er kommet ud, oplyser brandvæsenet.
Carina Skagerlind fra politiet i Stockholm oplyser til SVT, at det er uklart, hvordan chaufførens tilstand er.
Hun oplyser dog til Aftonbladet, at chaufføren er kørt på sygehuset.
Politiet betragter hændelsen som en trafikulykke.
Politiet siger til avisen Dagens Nyheter, at man ikke har mistanke om, at der ligger en forbrydelse bag.
/DR Nyheder/FacebookTwitterKopier linkEmner:Stockholm|Aftonbladet|Kollektiv trafik|Trafik|Dagens Nyheter




https://www.dr.dk/nyheder/udland/valg-i-nordkorea-stemmepligt-og-et-navn-paa-stemmesedlen

UdlandValg i Nordkorea: Stemmepligt og ét navn på stemmesedlenHvert femte år er der valg til det nordkoreanske parlament, der dog ingen reel indflydelse har.
Nordkoreanere i kø for at afgive deres stemme ved et valgsted i hovedstaden Pyongyang.
Af Mark Lindved Norup og Jakob Skov Jakobsen (Video)10.
mar.
2019 kl.
11.
34Bemærk: artiklen er mere end 30 dage gammelLæs opDer har i dag været valg i Nordkorea, hvor landets befolkning skulle stemme medlemmer ind i parlamentet, Den Højeste Folkeforsamling.
Men hvordan foregår et valg i det notorisk lukkede land på den koreanske halvø?
Og har landets borgere reelt set nogen indflydelse med deres stemmer?
Hvem er på valg?
Medlemmerne af parlamentet sidder i Mansudae Forsamlingshal, der ligger i hovedstaden Pyongyang.
Billedet er fra 2009.
Kim Jong-un står i spidsen for Koreas Arbejderparti, der har et jerngreb om magten i landet.
Men hvert femte år bliver der afholdt valg til det nordkoreanske parlament, der også fungerer som landets lovgivende forsamling.
Reelt er der dog tale om et parlament uden indflydelse, der blot godkender den politik, som formuleres af Koreas Arbejderparti.
Der skal vælges 687 medlemmer.
Kandidaterne bliver udpeget af lokalorganisationer for de tre partier, der er tilladt i landet.
Koreas Arbejderparti har den klart største repræsentation af opstillede kandidater.
De to øvrige partier er Chondoistisk Chonguparti og Koreas socialdemokratiske parti.
Kandidaterne stilles op i enkeltmandskredse uden modstandere.
Har nordkoreanerne så reelt frit valg?
Nordkoreanere i kø foran et valgsted i hovedstaden.
Nej, der er ikke tale om et frit valg.
Der er stemmepligt i Nordkorea, og deltagelsen er derfor altid tæt på 100 procent.
Ved det seneste valg for fem år siden afgav 99,97 procent ifølge statsmedier deres stemme.
Kun dem, der arbejder udenlands eller til søs, er undtaget.
Valghandlingen foregår ved, at folk modtager en stemmeseddel med kun ét navn på.
Kun hvis man ikke vil stemme på kandidaten, skal der sættes et kryds.
Ifølge en ekspert, som BBC har talt med, har nordkoreanerne altså en teoretisk mulighed for at gå imod styret, men det vil blive bemærket og slået ned på af landets hemmelige polititjeneste.
At valg alligevel bliver afholdt, skyldes regimets behov for at legitimere sin magt ved at simulere en demokratisk proces.
Hvordan fejrer man så et valg i Nordkorea?
Dansere optræder uden for et valgsted i Pyongyang.
I de nordkoreanske medier omtales valgdage som festligheder, der skal fejres, og ved valgstederne er der pyntet op.
Der er også musik og dans foran valgstederne.
Det forventes, at folk, når de har afgivet deres stemme, bliver og deltager i festlighederne og giver udtryk for deres glæde ved at have stemt, sådan som styret ønsker det.
Se de nordkoreanske festligheder, der fulgte med valget.
Hvad med Kim Jong-un?
Nordkoreas leder, Kim Jong-un, har både været på valg i dag, og han har selv afgivet sin stemme.
Landets ubestridte leder har også været på valg.
Hans valgkreds er 111 Paektusan.
Hvor mange der har stemt på ham, bliver som regel offentliggjort som det første, og i hans valgkreds er fremmøde og opbakning sædvanligvis på 100 procent.
Har valget nogen interesse for omverden?
En nordkoreaner lader sig registrere med sit id-kort, før hun skal afgive sin stemme.
Selvom der er tale om et valg, hvor resultatet er givet på forhånd, følger eksperter og analytikere alligevel med fra sidelinjen.
Overblikket over, hvilke kandidater der bliver opstillet, kan nemlig give et fingerpeg om små bevægelser i landets magtelite, da valget er regimets mulighed for at skifte ud blandt medlemmerne i partiledelser.
Kilder: BBC, NK News og The Guardian.
FacebookTwitterKopier linkEmner:Kim Jong-un (politiker)|Nordkorea|Valg og folkeafstemninger|BBC|Socialdemokraterne




https://www.dr.dk/mitliv/elizabeth-skiftede-skole-uden-sige-farvel-det-var-pinligt-jeg-ikke-passede-ind

Hører du hjemme i dit fællesskab?
Se temaMit LivElizabeth skiftede skole uden at sige farvel: Det var pinligt, at jeg ikke passede indEfter få måneder i 1.
g skiftede Elizabeth skole.
Hun følte sig alene og ensom.
© (c) DRAf Rikke Bjerge og Betina Garcia 10.
mar.
2019 kl.
11.
00Læs op- Jeg fik aldrig fortalt min klasse, hvorfor jeg skiftede skole, for det var pinligt at sige ’jeg passer bare ikke rigtigt ind’.
Der var jo ikke noget galt med hverken dem eller mig.
Jeg fandt bare aldrig en gruppe, jeg havde det godt sammen med, siger Elizabeth Mwaiko.
SE 'ALT FOR KLIKEN' PÅ DR TVPå DR TV kan du streame de første afsnit af 'Alt for kliken'Her følger vi en række 3.
g'ere og deres forskellige oplevelser med kærlighed, identitetskriser, præstationsangst og livet i fællesskabet.
Sidste år, blot fem måneder inde i 1.
g, skiftede hun skole.
Det var kulminationen på en svær tid, hvor Elizabeth, som var 16 år på det tidspunkt, følte sig ensom i sin nye klasse.
Hver dag når hun fik fri fra skole, hoppede hun på bussen, tog høretelefoner på, tændte for musikken og lukkede øjnene.
Men i stedet for at tage direkte hjem, en tur på 20 minutter, kørte Elizabeth frem og tilbage med forskellige busser, så hun forlængede sin rejsetid med minimum to timer.
Læs også:Kendte afslører deres op- og nedture: Det ville jeg gerne selv have vidst, da jeg var 18Den lange bustur hjem fra skole var blevet et fast ritual.
På den måde behøvede hun ikke forklare sin mor, hvorfor hun kom tidligt hjem igen.
Hvorfor hun ikke havde nogle veninder at hænge ud med efter skoletid.
- Så så det ud som om, at jeg havde noget at lave og nogen at være sammen med, og så skulle jeg ikke forklare noget derhjemme, siger Elizabeth.
Jeg følte, at jeg skulle ændre på mig selvTuren i bussen fra Københavns Åbne Gymnasium til Glostrup tog 20 minutter.
Da Elizabeth nåede Glostrup, skiftede hun til bus 9A,som kørte tilbage mod Københavns Hovedbanegård.
Her skiftede hun igen til en bus, der kørte mod Glostrup, hvor hun endelig stod af og gik hjem.
Busturene hjem fra skolen blev forlænget med to timer, så Elizabeths mor ikke ville stille spørgsmål.
 DR)Elizabeth havde ellers glædet sig til sin første skoledag i 1.
g på Københavns Åbne Gymnasium.
- Jeg var spændt, da jeg mødte op.
Og med det samme følte jeg bare, at alle var åbne og søde.
Vi blev inddelt i kontaktgrupper, og jeg syntes, at jeg klingede godt med de andre, husker hun.
Men efter de første tre måneder var det slut med grundforløbet.
Eleverne blev splittet ad og skulle ud i deres ’rigtige’ klasser med dem, der havde valgt samme studieretning.
Og her begyndte problemerne for Elizabeth.
Hun kendte ikke nogen i den nye klasse, men det var tydeligt, at de fleste andre kendte hinanden på forhånd.
- Jeg prøvede rigtig hårdt at interessere mig for det, de lavede, men jeg følte, jeg skulle ændre mig og være anderledes.
Mange røg rigtig meget, og hvis man ikke var del af det, var man ikke med i deres fællesskab.
De havde selv dannet deres egne grupper, og jeg havde ikke lyst til at forsøge at invitere mig selv ind, når de ikke stod med åbne arme, siger hun.
Fortalte aldrig sin mor om problemerne Efter grundforløbet kom Elizabeth i en ny klasse, hvor hun ikke kendte nogen, men hvor det var tydeligt, at de fleste kendte hinanden på forhånd.
 Da Elizabeth var færdig med grundforløbet i 1.
g, blev der hurtigt dannet nye grupper, og Elizabeth blev ikke en del af noget fællesskab.
 Jeg følte, at jeg skulle tvinge mig selv til at være en anden for at passe ind, og det gad jeg ikke bruge de næste tre år på, siger Elizabeth.
 DR)1 / 3Efter grundforløbet kom Elizabeth i en ny klasse, hvor hun ikke kendte nogen, men hvor det var tydeligt, at de fleste kendte hinanden på forhånd.
1 / 3Da Elizabeth var færdig med grundforløbet i 1.
g, blev der hurtigt dannet nye grupper, og Elizabeth blev ikke en del af noget fællesskab.
2 / 3Jeg følte, at jeg skulle tvinge mig selv til at være en anden for at passe ind, og det gad jeg ikke bruge de næste tre år på, siger Elizabeth.
 DR)3 / 3Elizabeth blev hurtigt ked af at gå i skole.
- Jeg følte mig alene.
Jeg havde ikke noget fællesskab med nogen og sad for mig selv.
Jeg passede ikke ind i nogen gruppe, og det var vildt ubehageligt.
Jeg tænkte på, om der var noget galt med mig, siger hun.
Der var en anden pige, der også var alene i klassen, og de to fandt sammen i en slags outsidergruppe.
- Vi var en 'gruppe' af dem, der ikke havde en gruppe, hvis eneste fællesinteresse var, at vi begge ville skifte skole.
Hendes mor havde svært ved at forstå hende.
- Driller de dig?
Er de voldelige?
Hvad er problemet?
, ville hun vide.
Men det var svært at forklare, for der var jo ikke som sådan noget galt.
Hun passede bare ikke ind.
Og det var så her, de lange busture begyndte.
- Det var en svær tid.
Jeg har faktisk aldrig fortalt min mor om mine hjemture, siger Elizabeth.
Hørte aldrig fra klassekammeraterneI stedet for blot at drømme om et skoleskift, bestemte hun sig for at gøre noget ved situationen.
Hun gik til skolens studievejleder for at forklare situationen.
Studievejlederen forsøgte at overtale hende til at give det noget mere tid, men Elizabeth var fast besluttet.
Hun ville skifte gymnasium.
Nu.
- Jeg følte, at jeg skulle tvinge mig selv til at være en anden for at passe ind, og det gad jeg ikke bruge de næste tre år på.
Elizabeth tog en stor beslutning og kontaktede selv Ørestad Gymnasium for at høre, om hun kunne starte der i stedet.
Det kunne hun godt, og få måneder inde i 1.
g.
skiftede hun skole – uden at sige noget til nogen.
 DR)Den 4.
januar 2018 startede hun i sin nye skole uden at sige et ord til nogen i den gamle klasse om, hvorfor hun ikke dukkede op efter juleferien.
- Jeg vidste ikke, hvad jeg skulle sige, så jeg valgte ikke at sige noget.
Jeg hørte heller aldrig fra dem, efter jeg flyttede, siger hun.
Grænseoverskridende at komme i ny klasseLige så glad hun var for skoleskiftet, lige så nervøs var hun for at starte forfra i en ny klasse.
Bortset fra en enkelt pige kendte hun ingen af de andre.
Der var allerede dannet grupper i klassen, så hun vidste, at hun ikke bare kunne sidde i et hjørne og vente på, at folk kom til hende.
- Jeg er normalt et åbent menneske, men man har ikke lyst til at bare komme ind og sige ’hey med jer’.
Så det tog to-tre måneder, før jeg følte mig som en del af klassen, fortæller Elizabeth.
Hun fortsatte derfor med de lange busture hjem for ikke at gøre sin mor bekymret over, at hun stadig ikke havde fået nye venner.
Det store vendepunkt kom, da klassen skulle overnatte på en idrætsskole.
I stedet for at holde sig til den pige, hun kendte i forvejen, tog Elizabeth mod til sig og spurgte en gruppe piger, hun ikke kendte, om de skulle sove sammen.
- Det føltes enormt grænseoverskridende at gå over og spørge dem.
Men det virkede, og jeg begyndte at lære de andre godt at kende, siger hun.
- Da jeg skiftede skole, kunne jeg med det samme mærke, at jeg godt kunne lide at være her, men det var ikke sådan, at jeg fik venner fra dag ét, siger Elizabeth.
 DR)I dag er Elizabeth lige fyldt 18 år og går i 2.
g på Ørestad Gymnasium.
Hun har fået den klasse og de klassekammerater, hun drømte om.
Skoleskiftet er det bedste, hun har gjort for sig selv.
- I min klasse kan vi alle snakke godt sammen.
Både i klassen og i kantinen, siger hun.
Det sociale liv er helt afgørende for, at hun trives på sin nye skole.
- Her kan jeg være mig selv, samtidigt med at jeg har fået gode venner.
Rent fagligt er det også super vigtigt, at vi kan sammen, for vi har gruppearbejde hele tiden, og det går altså meget nemmere, når man har det godt med hinanden, siger Elizabeth.
FacebookTwitterKopier linkEmner:Uddannelse|Gymnasiale uddannelser|København|Ørestad




https://www.dr.dk/nyheder/viden/teknologi/derfor-brokker-din-hjerne-sig-naar-du-har-rod-i-dit-digitale-liv

TeknologiDerfor brokker din hjerne sig, når du har rod i dit digitale livDin indre hulemand bestemmer, hvor stresset du bliver, hvis din mail-indbakke er ved at eksplodere.
Af Chris Lehmann10.
mar.
2019 kl.
10.
30Bemærk: artiklen er mere end 30 dage gammelLæs opMåske kender du den helt særlige fornemmelse af uro i maven, når du åbner din mail-indbakke.
Et trecifret antal ulæste mails kræver din opmærksomhed, men du lader dem bare ligge.
Og uroen summer videre.
Stemmen fra din dårlige samvittighed har overbevist dig om, at du skal rydde op, når du får tid.
Engang.
Bare ikke lige nu.
Det er lidt den samme dårlige samvittighed, som hvis du lader opvasken stå.
Men hvordan kan det være, at vores digitale rod kan skabe uro i vores hjerne på samme måde som vores fysiske rod i hjemmet?
Læs også:Apps og en japansk oprydningsguru gav mig mit liv tilbage- Vi bliver bekymrede for, om vi går glip af noget, og det aktiverer vores angst- og stresssystem i hjernen.
Det er den samme ubehagsfornemmelse, som hvis vi oplever noget andet, som er truende.
Det kaldes også 'Fear of missing out' eller 'FOMO', siger Jannie Rasmussen, erhvervspsykolog og partner i konsulentfirmaet Human Business.
Det sociale dyrVi mennesker vil ikke gå glip.
Hvad enten det drejer sig om et middagsselskab, en fodboldkamp eller en mail.
Ifølge Jannie Rasmussen hænger det sammen med, at vi har et dybtliggende medfødt behov for at være en del af et fællesskab.
- Vi er meget afhængige af vores medlemskab af fællesskabet.
Vi har igennem menneskets udvikling været afhængige af flokken og fællesskabet for at overleve, og det instinkt sidder stadig i os alle sammen, siger Jannie Rasmussen.
Digitalt på P1P1 programmet Digitalt har talt med Jimmy Wales til serien 'Internettets Historie'.
Få fortællingen om bl.
a.
Wikipedia og Jimmy Wales som podcast her på linket.
Kort sagt er din indre hulemand bange for, at invitationen til at sidde med ved lejrbålet er gået tabt i den uoverskuelige stak mails, du ikke har haft tid til at tjekke igennem.
Det er samme fornemmelse, som Facebook prøver at skabe med den lille røde prik, der fortæller dig, at du har en notifikation.
Du bliver dømt af dine usynlige vennerMen vores trang til at rydde op og have orden kommer ikke kun fra vores indre hulemand.
Du bærer også rundt på spøgelser af din nærmeste omgangskreds og din chef, som kigger dig over skulderen.
Din dårlige samvittighed over dit rod kommer, fordi du ikke vil vurderes som et ringere menneske af dem, fordi din indbakke roder.
Læs også:Fakta-tjek: Gør mobilen børn stressede?
Det er samme mekanisme, som får os til at skamme os over den daggamle opvask, der så småt er ved at blive til sit eget eksperiment i organisk kemi, fortæller Jannie Rasmussen:- Der skal meget uorden til, før at det bliver et problem for vores biologi.
Men barren for uorden, når vi taler om social anerkendelse, er meget lavere.
Vi er bange for, at en anden skulle komme ind, se vores gamle opvask og smide os ud af fællesskabet på grund af det, siger hun.
Unsubscribe!
I det helt store billede handler det også om, at vi som samfund fortæller hinanden og os selv, at det er godt, at være produktiv, have styr på sit liv og orden i sine sager.
Dit hjem skal være smukt og ryddeligt, og dit arbejdsliv skal hænge sammen.
Det giver også nogle mentale gnidninger, når vi skal se os selv i øjnene og indse, at vi ikke lever op til de idealer.
At vi står udenfor.
Og selvom vi ikke vil være en del af den fortælling - hvis vi gerne vil acceptere vores rodede mailboks og være okay med at lade opvasken stå - så kan det også være ubehageligt.
- Det, der sker, når vi af-abonnerer på de her idealer, er, at vi stiller os på kanten af fællesskabet.
Og det skaber også angst.
Så skal man ud og lede efter et andet fællesskab, som har en anden fortælling om, hvad der er godt, siger Jannie Rasmussen.
Du kan høre mere om, hvordan du får styr på dit digitale rod i tirsdagens udgave af Digitalt på P1FacebookTwitterKopier linkEmner:Husholdning og rengøring|Facebook|DR P1




https://www.dr.dk/nyheder/regionale/oestjylland/fire-unge-og-en-ekspert-raader-saadan-undgaar-du-fake-news-paavirker

ØstjyllandFire unge og én ekspert råder: Sådan undgår du at fake news påvirker dig til valgetFalske profiler på sociale medier kan sprede usande nyheder under valgkampen.
Fire unge fra Århus Statsgymnasium har deltaget i et debatmøde om fake news og fortæller, hvordan de vil undgå de usande nyheder på sociale medier.
Af Christina Ankerhus og Sarah Friis Elkjær10.
mar.
2019 kl.
10.
00Bemærk: artiklen er mere end 30 dage gammelLæs opVi skal være klar til at sortere kritisk og skeptisk i opslag på de sociale medier, når der i løbet af foråret bliver udskrevet folketingsvalg.
Det mener to eksperter i sociale medier.
De er enige om, at det er meget sandsynligt, at falske profiler vil prøve at farve debatten og spreder falske påstande op til og under valget.
Derfor holdt Århus Statsgymnasium i denne uge et debatmøde om falske nyheder og misinformation på de sociale medier, hvor ekspert i digital dannelse og adfærd Lykke Møller Kristensen og Facebooks politiske chef i Norden, Martin Ruby, deltog.
- Den største del af misinformation kommer fra falske profiler.
Sidste år fjernede vi to milliarder falske profiler.
Det er et våbenkapløb, og nu er vi inde i kampen og blevet utrolig meget bedre end for et par år siden, siger Martin Ruby.
Sådan undgår du at hoppe på limpindenVi spurgte fire unge og en ekspert, hvilket råd de vil give videre til andre, som er bekymrede for at hoppe i gryden med falske nyheder og blive påvirket til at stemme anderledes, end de ellers ville gøre.
1Tjek dit leksikonLykke Møller Kristensen, ekspert i digital dannelse og adfærd.
(© Lykke Møller Kristensen)- Det gør ikke en opslag mere sandt, at 300 har liket det, men det er bare et spørgsmål om, at nogen er enige med et synspunkt.
- Jeg har det råd, at man aldrig skal tænke, at sandheden alene er på de sociale medier.
Det er altid godt at få et perspektiv fra de traditionelle medier.
Hvis du kan læse noget i leksikonet, så er det også rigtig godt.
2Tjek de kendte medierEmma Fladkjær, 18 år, 3.
Q.
(© dr)- Et godt råd er at kigge på nyheder, som du ved er troværdige.
Det kan være DR og TV2.
Undgå medier, du ikke kender, og tjek sagen fra flere sider.
3Tjek din fløjKaroline Thyge, 18 år, 3.
Q (© dr)- Det er vigtigt at have overblikket og tjekke op på politikken for både venstre og højre side.
Find ud af, hvor du ligger, for det er svært, når du ikke har været til valg før.
Prøv af se bort fra, hvad dine forældre stemmer, så du finder ud af, hvad der passer til dig.
4Tjek afsenderenOliver Løvaa Mikkelsen, 19 år, 3.
Q (© dr)- Når du finder noget information, skal du stille dig selv spørgsmålet: Hvad vil artiklen eller kilden fortælle?
Det vil sige, at du skal kigge på afsenderen og se, om du kender den, eller om artiklen kommer fra et nyhedsmedie, som du ikke kender.
5Tjek på de politiske tricksKaroline Madsen, 19 år, 3.
C - Du skal være bevidst om, at politikerne godt ved, at på sociale medier er vi unge på hjemmebane, og de er på udebane.
De bruger andre tricks til at vinde os over på deres side, så det er vigtigt at få deres politik med og ikke bare kigge på deres posts på Instagram.
FacebookTwitterKopier linkEmner:Facebook|Instagram|Valg og folkeafstemninger|TV 2 (tv-kanal)|Aarhus




https://www.dr.dk/sporten/fodbold/harder-hyldes-som-forbillede-af-mandlig-fcn-spiller-fedt-maerke-den-store-respekt

FodboldHarder hyldes som forbillede af mandlig FCN-spiller: ’Fedt at mærke den store respekt’Pernille Harder var ikke klar over, at hun er med til at inspirere mandlige fodboldspillere i superligaen.
Pernille Harder er ikke blot et forbillede for unge piger og kvinder.
Hun er også et forbillede for Magnus Kofod Andersen.
Af Andreas Kraul og Anne Hedegaard Petersen10.
mar.
2019 kl.
10.
00Bemærk: artiklen er mere end 30 dage gammelLæs opDet lyder måske en smule underligt.
Men Pernille Harder er med for FC Nordsjællands superligahold, når de møder FCK søndag eftermiddag.
BegrundelseMagnus Kofod Andersen: "Den bedste kvindelige fodboldspiller vi har set.
Hun er kåret som verdens næstbedste i sin generation.
Hun har løftet og gjort en forskel på alle sine klubhold og ikke mindst på det danske landshold.
Hun gør en forskel.
Og hun er et forbillede for rigtig mange unge danske piger, som nu alle ved, at det kan lade sig gøre.
Ved at gå forrest og dele ud af sin viden og erfaring er hun et forbillede.
Og når kvindefodbolden vokser, er det pga.
kvinder som Pernille Harder.
"Grunden hertil er, at samtlige spillere i FC Nordsjællands superligatrup i forbindelse med kvindernes kampdag hver især har udvalgt sit kvindelige forbillede, hvis navn de skal spille med på ryggen.
Læs også:Harder nyder at være ledestjerne: ’De unge elsker at lære’Magnus Kofod Andersen har valgt Pernille Harder, og derfor er Kofod Andersens navn byttet ud med ’Harder’ mod FC København.
Og det er noget, som gør indtryk på Pernille Harder.
- Jeg er super stolt over, at Magnus Kofod har valgt mig, og at han ser mig som et forbillede.
Jeg er blevet valgt ud af mange mulige, og hans begrundelse gør mig rigtig glad, for det er sådan, han ser mig udefra, siger Pernille Harder og fortsætter.
- Det er fedt at mærke den store respekt.
Jeg er bevidst om min rolle som forbillede for unge piger og kvinder, men ikke for mænd.
Viser deres respekt offentligtPernille Harder fortæller, at hun før har set, at kvindelige hold hylder deres forbilleder, men ikke at et professionelt herrehold gør det.
- Det er sådan nogle ting, der er med til at trække tingene i den rigtige retning.
Mange siger, at de har respekt for kvinder, men her viser de det offentligt.
Det er stærkt, siger Harder.
- Det er kun godt med det her store fokus.
Ligestilling er noget, vi skal kæmpe for sammen.
Du kan høre kampen mellem FC København og FC Nordsjælland direkte i LIGA på P3 søndag fra klokken 16.
FacebookTwitterKopier linkEmner:FC København|Pernille Harder (fodboldspiller)|FC Nordsjælland|Fodbold




https://www.dr.dk/nyheder/penge/din-aarsopgoerelse-ligger-klar-har-du-tjekket-om-du-har-ret-til-disse-otte-fradrag

PengeDin årsopgørelse ligger klar.
Har du tjekket, om du har ret til disse otte fradrag?
Der er god grund til at give årsopgørelsen et ekstra gennemsyn, lyder anbefaling fra ekspert.
(Arkivfoto).
Skattestyrelsen åbner officielt op for kig til årsopgørelsen mandag.
De kører dog test i weekenden, hvor mange borgere vil kunne logge ind for at se deres årsopgørelse.
I testweekenden sidste år var der i alt 2,8 millioner, der loggede ind for at se deres årsopgørelse.
Af Signe Mai Vilsbøll10.
mar.
2019 kl.
09.
06Bemærk: artiklen er mere end 30 dage gammelLæs opDanske skatteborgere har i denne weekend fået adgang til at se og ændre i deres årsopgørelse, men det er kun omkring 700.
000 danskere, der tilføjer fradragsberettigede udgifter til regnskabet.
Spørger du partner og kundedirektør i Formuepleje Helle Snedker er det en skam.
Hun rådgiver folk om optimering af deres privatøkonomi, og der er ifølge hende god grund til at give årsopgørelsen et ekstra gennemsyn.
- Der er mange, der glemmer, at de faktisk har ret til at trække visse poster fra på deres årsopgørelse, og det er en skam.
Der er gode penge at hente, og det er bare med at udnytte de muligheder, vi har som skatteborgere, siger hun.
Helle Snedker guider dig her gennem otte fradrag, du skal være opmærksom på:1Fradrag for håndværksydelser- Du kan få fradrag på op til 12.
000 kroner per person over 18 år i husstanden på håndværksydelser, hvis du har fået isoleret dit tag, udskiftet de gamle vinduer, forbedret ventilationen eller installeret tyverialarm på din faste bopæl eller dit fritidshus.
Du skal dog være skattepligtig til Danmark, og du skal kunne dokumentere udgiften.
2Fradrag for serviceydelser- Den permanente boligjobordning sikrer også fradrag på en række serviceydelser.
Faktisk helt op mod 6.
000 kroner per person over 18 år i husstanden.
Ydelserne omfatter blandt andet rengøring, vinduespudsning, børnepasning og havearbejde, og du kan med både dem og håndværksydelser gå tre år tilbage, hvis du tidligere har glemt at indtaste det.
Du skal bare huske at indtaste det på årsopgørelsen fra det pågældende år, og være opmærksom på, at der undervejs har været ændringer i, hvad der kan opnås fradrag for.
3Fradrag for kørsel, kost og logi- Hvis der er mere end 24 kilometer til og fra arbejde, kan du få 1,94 kroner per km.
Kører du mere end 120 km.
om dagen, falder satsen dog til 0,97 kroner per km.
Bor du i en udkantskommune, kan der være særlige regler, siger Helle Snedker, der desuden påpeger, at du også kan trække udgifter til kost og logi fra, hvis du har udført arbejdet andre steder, end du plejer.
For eksempel hvis du i en periode har haft en midlertidig arbejdsplads.
4Fradrag for renter på privat gæld- I takt med at pengeinstitutter har strammet deres udlånspolitik, benytter flere sig af muligheden for at låne i familien, og hvis du betaler renter for et lån hos onkel Anders, så kan du tilføje det på din årsopgørelse.
Fradragsværdien for renteudgifter er op til cirka 33 procent.
5Fradrag for garantiprovision- Hvis du har stillet en bankgaranti i forbindelse med en låneomlægning, kan du trække garantiprovisionen fra din årsopgørelse.
Og står du overfor at have købt bolig i et projektbyggeri, hvor du har stillet en økonomisk garanti til udbyderen, kan du også trække det fra i skat.
6Fradrag for børne- og underholdsbidrag- Offentlige ordninger registreres automatisk.
Har du lavet en ordning udenom, skal du dog selv trække beløbet fra på årsopgørelsen.
Et eksempel kan være, at en skilsmisseforælder betaler penge til sin tidligere partner, hvis personen har børnene i længere tid.
7Fradrag for aktiegevinster og tab- Gevinster og tab på aktier bliver beregnet og indberettet automatisk, men det er en god idé at løbe tallene igennem og se, om de er gjort rigtigt op, for der kan være fejl i indberetningen.
Desuden skal du selv huske at beregne tab og gevinster af ikke-børsnoterede aktier og obligationer, som du har købt direkte af en privat investor.
8Fradrag for velgørenhed- Velgørenhed er en af de ting, du kan trække fra i skat.
Hvis du ikke har afleveret dit CPR-nummer i forbindelse med en donation, skal du dog selv registrere gavmildheden på din årsopgørelse.
Der er fradrag for velgørenhedsbidrag på op til 15.
900 kroner i 2018.
FacebookTwitterKopier linkEmner:Skatter og afgifter|Økonomi|Privatøkonomi|Bygge- og anlægsvirksomhed




https://www.dr.dk/mitliv/naar-far-ryger-i-faengsel-en-datter-og-en-far-taler-ud-om-haard-tid

Når far er kriminel Se temaMit LivNår far ryger i fængsel: Én datter og én far taler ud om hård tidSarah måtte undvære sin far.
Brian sit barn.
Her fortæller de, hvordan hverdagen forandrer sig, når far er i fængsel.
Af Trine Hørlyck Bech, Signe Heiredal (grafik), Bo Amstrup (foto) og Claus Bech (foto)10.
mar.
2019 kl.
08.
34Læs opOmkring hvert 20.
barn i en årgang oplever, at en forælder kommer i fængsel.
I langt de fleste tilfælde er det far, der ryger ind.
Når far er kriminel I øjeblikket sender DR1 sæson 3 af dramaserien 'Bedrag'.
I serien møder vi blandt andet en række kriminelle forældre.
I den anledning sætter dr.
dk fokus på, hvordan det er at have en forælder i fængsel.
Det oplever omkring fem til seks procent af en børneårgang, viser en rapport fra 2016 udgivet af SFI (I dag VIVE)Om forældrene Nicky, Anna og Lala havner i fængsel for deres kriminalitet, vil vi ikke røbe.
Det må du se på DR TV.
Vi har talt med to, der ved, hvilke konsekvenser en fængsling af far kan have.
Én datter og én far.
Mød 22-årige Sarah, der beskriver det som en fem år lang ond drøm, da hendes 'kærlige og sjove' papfar fik en fængselsdom for narkosmugling.
Eller læs om Brian Lund Andreasen på 48, der fik fem års fængsel for narkosalg, og i dag – mere end ti år senere – stadig får blanke øjnene, når han tænker på sønnens intense gråd, hver gang fængselsbesøget var slut.
FacebookTwitterKopier linkEmner:Kriminalitet




https://www.dr.dk/sporten/fodbold/superliga/minut-minut-randers-hentede-sejr-i-oestjysk-brag






https://www.dr.dk/nyheder/kultur/se-svarene-forfatteren-bag-bedrag-annas-slutning-var-klar-men-flere-muligheder-med






https://www.dr.dk/nyheder/indland/26-arig-faengslet-have-draebt-81-arig-kvinde-under-hjemmeroveri

Indland26-årig fængslet for at have dræbt 81-årig kvinde under hjemmerøveriEn dommer har besluttet at fængsle en 26-årig mand efter at han er blevet fremstillet i grundlovsforhør.
10.
mar.
2019 kl.
09.
50 | opdateret 10.
mar.
2019 kl.
13.
24Bemærk: artiklen er mere end 30 dage gammelLæs opI sin lejlighed i en mindre boligblok på Østerbro i København blev en 81-årig kvinde fredag fundet død.
En 26-årig mand er anholdt.
Søndag formiddag er han blevet fremstillet i grundlovsforhør i Københavns dommervagt.
Han blev ført ind i retslokalet iført mørkeblå bukser og en T-shirt tilhørende Københavns Politi.
Manden er sigtet for manddrab og røveri af særlig farlig karakter.
Københavns Politi mener, at kvinden er blevet dræbt i sin lejlighed, som den 26-årige fik adgang til, efter at han havde franarret hende en nøgle.
Derefter forlod han angiveligt lejligheden med et visa dankort og et mastercard, som han efterfølgende foretog flere køb med.
Ifølge politiet skete drabet i tidsrummet mellem klokken 11 og 20.
50 torsdag.
Det kom ikke frem under retsmødet, hvad politiet mener, der er sket i lejligheden i forbindelse med røveriet.
Dommeren valgte nemlig, at lukke dørene af hensyn til efterforskningen.
Pårørende kontaktede politietEfterforskningsleder Brian Belling har til Ritzau oplyst, at politiet har en teori om, hvordan kvinden er død.
Men den vil han ikke ud med endnu, da den ikke er bekræftet.
- Der var ligsyn i går (lørdag, red.
), og der skal være obduktion senere i dag (søndag, red.
).
Af hensyn til efterforskningen kan jeg ikke sige mere lige nu, lyder det fra Brian Belling.
Det var pårørende til kvinden, der fredag kontaktede politiet.
De var bekymrede over, at de ikke kunne komme i kontakt med hende.
I lejligheden lå kvinden død.
Brian Belling fortæller, at det er politiets efterforskning, som har ført til anholdelsen af den 26-årige.
Men hvad der mere konkret peger i retning af ham, vil efterforskningslederen ikke ud med.
Nægter sig skyldigForud for søndagens retsmøde har manden ikke udtalt sig til politiet.
Under retsmødet fortalte forsvareren, inden dørene blev lukket, at den 26-årige nægter sig skyldig.
Inden dørene blev lukket bestemte dommeren, at det indtil videre er forbudt at afsløre identiteten på den dræbte.
Han nedlagde et såkaldt navneforbud af hensyn til kvindens pårørende.
I grundlovsforhøret valgte dommeren at følge anklagerens krav om at varetægtsfængsle den 26-årige mand i knap fire uger.
/ritzau/Opdateret med varetægtsfængsling,FacebookTwitterKopier linkEmner:Kriminalitet|København|Københavns Politi|Politi|Københavns Dommervagt




https://www.dr.dk/nyheder/udland/80-saret-i-japansk-faergekollision-med-stort-havdyr

Udland80 såret i japansk færgekollision med stort havdyrEn kollision mellem en færge og et uidentificeret havdyr har efterladt over 80 personer såret i Japan.
Det sker en gang i mellem, at skibe i området omkring Japan sejler ind i en hval.
(Arkivfoto) 10.
mar.
2019 kl.
08.
02Bemærk: artiklen er mere end 30 dage gammelLæs opEn færge i Japan er kollideret med, hvad der tilsyneladende er et stort havdyr.
Ulykken, der skete ud for øen Sado, har efterladt flere end 80 personer såret.
Det oplyser den japanske kystvagt ifølge lokale medier.
Fem personer har fået alvorlige skader.
Det rapporterer det japanske nyhedsbureau Kyodo News.
Samtidig er der fundet en 15 centimeter lang flænge i færgens agterstavn.
Ifølge færgeoperatøren, Sado Steam Ship Co.
, lykkedes det alligevel færgen at nå frem til sin destination på øen.
Sado ligger ud for vestkysten af Japans største ø, Honshu.
Færgen, der sejlede ud fra havnen Niigata på Honshu, havde 121 passagerer og fire besætningsmedlemmer om bord.
Kystvagt undersøger årsagenDen japanske kystvagt er fortsat i gang med at undersøge årsagen til ulykken, der fandt sted lørdag eftermiddag lokal tid.
Kystvagten mener, at færgen kan have ramt en hval eller et andet stort havdyr.
Det er ikke første gang, en færge kolliderer med et havdyr i Japan og efterlader adskillige passagerer såret.
I april 2006 kom mindst 86 mennesker til skade, da en japansk højhastighedsfærge sejlede ind i en hval.
Færgen, der var på vej til byen Ibusuki på sydspidsen af øen Kyushu, havde 103 passagerer om bord, da sammenstødet skete.
Flere passagerer og besætningsmedlemmer fortalte efterfølgende kystvagten, at den 165 ton tunge båd var stødt ind i en hval.
Det er ikke ualmindeligt, at skibe i området omkring Japan støder ind i hvaler, men det er usædvanligt, at sådanne sammenstød medfører alvorlige skader.
/ritzau/APFacebookTwitterKopier linkEmner:Japan|Dyr|Trafik|Rederier|Ulykker




https://www.dr.dk/nyheder/udland/passagerfly-med-157-om-bord-er-styrtet-ned-i-etiopien

Boeing 737 MAX 8Se temaUdlandPassagerfly med 157 om bord er styrtet ned i EtiopienEt fly fra Ethiopian Airlines på vej til Nairobi er styrtet ned - ingen overlevende.
10.
mar.
2019 kl.
09.
39 | opdateret 10.
mar.
2019 kl.
13.
50Bemærk: artiklen er mere end 30 dage gammelLæs opEt fly med 149 passagerer og otte besætningsmedlemmer fra Ethiopian Airlines på vej mod Kenyas hovedstad, Nairobi, er styrtet ned.
Ifølge det lokale statsmedie Ethiopian Broadcasting Service er der ingen overlevende.
Samme medie oplyser ifølge Reuters, at der var passager fra 33 forskellige lande ombord på flyet.
Ifølge flyselskabet skete ulykken bare seks minutter efter, at flyet var lettet, kl.
8.
44 lokal tid omkring Bishoftu.
Det forulykkede fly er et Boeing 737-800MAX.
Ethiopian Airlines' administrerende direktør Tewolde Gebremariam har på et pressemøde beklaget ulykken og udtrykt sin sympati med de efterladte.
Han har samtidig oplyst nationaliteterne på dødsofrene i flystyrtet.
Tewolde Gebremariam fortæller, at 32 kenyanere, ni etiopiere, 18 canadiere, otte amerikanere, otte kinesere, otte italienere, syv briter, syv franskmænd, seks egyptere, fem hollændere, fire indere og fire slovakker er omkommet.
Derudover er altså tre svenskere og en nordmand omkommet.
Også to spaniere, tre russere, to marokkanere, to polakker og to israelere er døde i styrtet.
Belgien, Indonesien, Somalia, Serbien, Togo, Mozambique, Rwanda, Sudan, Uganda og Yemen skulle alle have haft en statsborger om bord på det forulykkede fly.
Fire personer, der rejste på FN-pas, men hvis nationalitet endnu er ukendt, er desuden omkommet.
Udenrigsministeriets Borgerservice har ikke pt.
modtaget oplysninger om danskere ombord på det forulykkede fly i Etiopien, oplyser de til DR.
Ambassaden i Addis Ababa er i tæt dialog med de etiopiske myndigheder vedrørende flystyrtet, siger vagthavende ved Udenrigsministeriets Borgerservice.
Der er ingen overlevende efter flystyrtet.
Tre svenskere og en nordmand er blandt de omkomne.
'Ustabil fart'Nyhedsbureauet skriver, at Etiopiens premierministers kontor via sin Twitter-profil allerede har sendt kondolencer.
- Premierministerens kontor, på vegne af regeringen og folket, vil gerne udtrykke sin dybe kondolence til de familier, der har mistet deres elskede på Ethiopian Airlines Boeing 737, skriver premierministerens kontor.
Ifølge Reuters har den svenske flyovervågnings-hjemmeside Flightradar24 med udgangspunkt i sine data konstateret, at det forulykkede fly havde 'en ustabil horisontal fart efter afgangen' - altså med andre ord, at flyet ikke kunne opnå den forventede fart, da man forsøgte at lette.
Ifølge Flightradar24 er der tale om et fly, som første gang var på vingerne oktober 2018.
Udenrigsministeriets Borgerservice har ikke pt.
modtaget oplysninger om danskere ombord på det forulykkede fly i Etiopien, oplyser de til DR.
Ambassaden i Addis Ababa er i tæt dialog med de etiopiske myndigheder vedrørende flystyrtet, siger vagthavende ved Udenrigsministeriets Borgerservice.
Den administrerende direktør for Ethiopian Airlines, der har ry for at være et af Afrikas bedste luftfartsselskaber, har nu selv været på ulykkesstedet.
Han udtrykker sin sympati og kondolerer overfor de efterladte i et tweet, som selskabet har lagt ud.
/ritzau/DR Nyheder/FacebookTwitterKopier linkEmner:Ulykker|Etiopien|Afrika|Offentlig forvaltning|Forenede Nationer




https://www.dr.dk/sporten/fodbold/superliga/minut-minut-soenderjyske-sikrede-sig-sejr-i-lokalopgoer






https://www.dr.dk/mitliv/mit-liv-var-ikke-gaaet-i-staa-fordi-han-havde-dummet-sig

Mit Liv'Mit liv var ikke gået i stå, fordi han havde dummet sig'I fem år forsvandt Sarahs papfar fra familiens hverdag.
Her fortæller hun, hvordan hans fængselsdom påvirkede hende.
Af Trine Hørlyck Bech, Signe Heiredal (grafik) og Claus Bech (foto)10.
mar.
2019 kl.
08.
30Læs opDer lød skridt uden for mit værelse.
Jeg undrede mig.
Det lignede ikke mine forældre at forstyrre mig, efter jeg havde sagt godnat.
- Vil du tage tøj på og komme ned i stuen?
Politiet er her, sagde min mor fra døren.
Det lyder måske mærkeligt, men jeg var hverken forskrækket eller chokeret.
Politiet havde aldrig været i vores hjem før.
Vi var en fuldstændig 'almindelig' familie.
Jeg var overbevist om, at deres tilstedeværelse intet havde med os at gøre.
Jeg blev faktisk en smule teenageirriteret.
Sådan: 'Kan de ikke bare gå, så jeg kan sove?
'Betjentene fortalte, at min papfar var blevet anholdt på sit arbejde, og at vores hjem skulle ransages.
- Vi kan ikke udtale os mere om sagen på nuværende tidspunkt, lød det.
Min mor og jeg sendte hinanden et: 'Hvad sker der lige her-blik.
' Men jeg var på intet tidspunkt rigtig bekymret.
Jeg var sikker på, de havde fat i the wrong man.
Min papfar havde været i mit liv, siden jeg var fire år.
Nu var jeg 15, og han havde aldrig lavet noget.
Så da politiet var færdige med at undersøge husets skabe og skuffer, gik min mor og jeg bare i seng.
Den her misforståelse ville hurtigt blive ryddet vejen, tænkte jeg.
Min reaktion kom først, da jeg fandt ud af, det ikke var for sjov.
Der græd jeg en hel ugeDet var min mor, der forberedte mig på, at min papfar ikke kom hjem foreløbigt.
Inden da havde vi ventet i, hvad der føltes som evigheder på at få mere klarhed over, hvad han var mistænkt for.
Min mor siger, der gik to uger, inden vi fik det.
Jeg var grædefærdig, da hun fortalte, at sagen var alvorlig.
Jeg følte, jeg mistede min papfar.
Uden rigtig at miste ham.
For han var ikke død, men han skulle ikke være en del af min hverdag mere.
Det var slut med at have ham som fodboldtræner.
Det var slut med at blive jagtet rundt i huset, når han havde fundet en edderkop og ville drille mig.
Det var sindssygt hårdt at tænke på.
Der gik lang tid, inden jeg selv havde en samtale med ham om, hvad han havde lavet.
Når folk er varetægtsfængslet, må du ikke tale med dem om deres sag.
Min papfar var varetægtsfængslet i et år.
Han skrev breve til mig imens.
I det første var hans budskab tre ting:Jeg har gjort noget dumt.
Jeg er virkelig ked af det.
Pas godt på mor.
Jeg græd, imens jeg læste det.
Mest fordi, jeg savnede ham, men også fordi jeg var ked af, at han havde ret i, at han havde dummet sig.
Når far er kriminel I øjeblikket sender DR1 sæson 3 af dramaserien 'Bedrag'.
I serien møder vi blandt andet en række forældre, som sideløbende med deres forældrerolle frister en tilværelse som kriminelle.
I den anledning sætter dr.
dk fokus på, hvordan det er at have en forælder i fængsel.
Det oplever omkring fem til seks procent af en børneårgang, viser en rapport fra 2016 udgivet af SFI - Det Nationale Forskningscenter for Velfærd (I dag VIVE).
I langt hovedparten af tilfældene er det far, barnet må undvære.
Om forældrene Nicky, Anna og Lala havner i fængsel for deres kriminalitet, vil vi ikke røbe.
Det må du selv se på DR TV, hvor sæson 3 af 'Bedrag' kan streames.
Jeg så op til min papfar.
Han var det gode eksempel på, hvordan jeg skulle opføre mig og behandle andre.
Jeg havde store forventninger til ham.
Han havde aldrig givet mig grund til andet.
Derfor var det hårdt at opleve, at han havde lavet noget rigtig lort.
Senere talte vi én gang detaljeret om hans forbrydelse.
Medierne skrev om sagen, og jeg havde brug for at vide mere end de få linjer, jeg kunne læse mig til.
Jeg ville gerne have hans version.
Han svarede på mine spørgsmål, og det er jeg glad for.
Men samtalen var svær.
For jeg kunne se, hvor ondt det gjorde på ham at tale om.
Han var virkelig ikke stolt af det, han havde lavet.
Jeg var skuffet og vred over, han havde handlet så tåbeligt, men jeg fortalte ham det ikke.
Det ville være som at sparke til en mand, der ligger ned.
Han var så ked af det selv.
Jeg glædede mig altid til at se min papfar i fængslet.
Jeg savnede jo manden helt vildt, men besøgene var svære.
Når jeg trådte ind i besøgslokalet, var det som at støde ind i en mur af træthed og udmattelse.
Jeg blev udkørt med det samme.
Følelserne rullede indover mig:Savn, frustration, kærlighed, vrede.
Det var 100 følelser blandet sammen i en lille bold.
Flere gange sov jeg faktisk besøgene væk på sofaen.
Min papfar var også presset.
Han var utrolig glad for at se os, men det tærede på ham psykisk.
Han er typen, der siger: 'Jeg er helt okay' og smiler, hvis jeg spørger.
Men han er som en åben bog.
Jeg kunne tydeligt mærke, at han havde det svært.
Han kunne ikke fokusere.
Selv om han gjorde sit bedste, føltes det som at tale med en, der ikke er helt til stede.
Sådan: 'Heeeey!
Følger du med her eller hvad?
'Det var hårdt at se ham sådan – og frustrerende.
For jeg havde svært ved at forstå præcis, hvordan han havde det.
Jeg tror ikke, du kan sætte dig 100 procent ind i, hvordan det er at være fængslet uden selv at have prøvet det.
Det var, som om ingen af os helt forstod, hvad han gennemgik.
Med tiden trappede jeg ned på besøgene.
Min mor og tvillingerne var der fast en gang om ugen.
For mig blev det ret on and off.
Jeg orkede ikke udmattelsen.
Og fem år er lang tid.
Jeg havde et liv, jeg skulle passe.
I starten var det skidesvært at melde afbud, men jeg synes, det er okay at være lidt egoistisk i den situation.
Det var ikke mig, der havde bragt os i den situation, og som barn er det vigtigt at leve videre.
Mit liv var ikke gået i stå, fordi han havde dummet sig.
Den første tid stak savnet tit i maven.
Alle mulige situationer mindede mig om ham.
Vi havde lige fået hund, og det havde været min papfars og min ide.
Min mor var ikke begejstret.
Så aftalen var, at min papfar og jeg havde ansvaret for den.
Når den skulle luftes, kom tankerne tit: 'Hvor fanden er du?
Du havde sagt, du ville være her.
'I de situationer blev jeg ramt af tre følelser:Jeg savnede ham.
Jeg følte mig svigtet.
Jeg var skuffet.
I starten havde jeg svært ved at tackle det.
Jeg var i et underligt limbo.
På den ene side gik mit liv med skole og venner videre.
Det samme gjorde vores liv derhjemme.
Min mor fik hurtigt skabt en tryg hverdag for os.
Stemningen var faktisk rigtig fin derhjemme.
Alligevel var alt forandret.
Jeg var virkelig ked af det, der var sket.
Det er svært at udpege præcist, hvad der gjorde mig trist.
Jeg husker det bare som et miks af svære følelser, der hang som en sky af sadness over mit humør.
Jeg græd og havde ikke lyst til at tale med nogen.
Jeg hadede mig selv for at have det sådan.
'Tag dig sammen, Sarah.
Mange har det værre end dig.
' Jo, jo, min papfar var i fængsel, men jeg havde en god familie.
Min mor og ham var ikke ved at gå fra hinanden, som jeg vidste, mange par i deres situation gjorde.
Jeg var sluppet heldigt, følte jeg.
Alligevel var jeg pisse ked af det.
Men jeg delte det ikke med nogen.
Mine venner og klassekammerater kendte til fængslingen.
De var meget støttende, men havde ikke prøvet det selv.
Over for dem signalerede jeg mest, at jeg var okay.
Jeg skjulte det også for min mor.
Ikke fordi vi havde svært ved at tale om følelser.
Jeg ville bare ikke læsse på.
Tvillingerne, arbejde, økonomi, alt det praktiske omkring fængslingen, min papfars psyke.
.
.
Hun havde så meget.
Jeg var bange for at blive endnu et punkt.
Til sidst fik jeg kvalme og voldsom hovedpine.
Min mor sendte mig til psykolog.
Hun havde regnet ud, at problemet ikke var fysiske smerter.
I starten ville jeg ikke.
Bare det med, at der allerede står kleenex på bordet, når du kommer - jeg er slet ikke til den slags.
Men det endte med at være godt.
Det hjalp at få sat ord på det hele.
Jeg havde også en session med min mor ved psykologen.
Det løsnede op.
Jeg turde stole på, at min mor havde overskud til at håndtere mine følelser.
Jeg behøvede ikke skåne hende.
Med kærlighed fra venner og familie og hjælp fra psykologen kom jeg videre.
Det blev hverdag.
En god hverdag.
Det var okay at tage på club med vennerne og være som andre unge.
Life goes on, you know.
Det ville jeg gerne have sagt til mig selv, da det hele ramlede: 'Sarah, du bliver okay.
Det er ikke verdens undergang.
' Det havde været trygt at vide midt i al usikkerheden.
Savnet slap jeg dog aldrig af med.
Til hverdag stak det sjældent til sidst, men på de særlige dage: Juleaftener, fødselsdage, da jeg gik ud af 9.
klasse, da jeg blev student, da jeg fik kørekort.
På de dage vænnede jeg mig aldrig til at undvære ham.
Min papfar så mig ikke blive voksen.
Han oplevede mig ikke blive, den jeg er.
Det, tror jeg, var det sværeste i vores relation, da han kom hjem.
Bemærkninger som: 'Sarah, tøm lige opvaskeren nu!
' gad jeg ikke.
Jeg forventede mere ligeværdighed i vores kommunikation.
At han talte til mig som en voksen.
Men for ham var jeg stadig et stort barn.
Det førte til en del skænderier.
Jeg blev så nemt irriteret på ham.
Det bundede også i, at jeg var vred.
Under hele fængslingen havde jeg ikke været sur.
Jeg havde ikke lashet out på ham.
Når vi besøgte ham, ville jeg ikke bruge tiden på at skændes.
Det handlede om at vise, at vi elskede hinanden.
Men da han kom hjem, havde vi al tid i verden.
Der var både tid til at vise, at jeg holdt af ham, men også at åbne for vreden.
Der var flere ting, der gik mig på.
For eksempel at han farede rundt og ordnede ting hele tiden.
Som om han tænkte: 'Jeg har misset en masse.
Det skal gøres godt igen.
'Han ryddede meget op.
Vores shampooer stod på en måde, som måske så lidt rodet ud, så rykkede han dem.
Det provokerede mig virkelig.
'Helt ærligt, nu har de stået sådan her i fem år.
Hvad er problemet?
'I fængslet udviklede min papfar desuden PTSD.
Det var tydeligt, han havde vænnet sig til at være alene.
Nu var der tvillingerne, en kone og en halvvoksen datter konstant.
Hvis der var gæster oveni, blev det ofte for meget.
Så gik han i skuret for at køle af.
Det var hårdt at se ham kæmpe, men jeg blev også lidt sur: 'Nu er du her, så vær her.
Hvad fanden skal du ned i det skur for?
'Efter nogle måneder med gnidninger fik vi hjælp.
Min mor havde fået os med i foreningen Savn, som hjælper pårørende til indsatte.
Hvert år arrangerer de weekender for familier til indsatte, hvor der er familieterapeuter at tale med.
Min mor, papfar og jeg bad om en samtale med terapeuterne.
Bare os tre og dem.
Det var rigtig godt.
Familieterapeuterne formidlede, hvad jeg mente.
Hvis jeg sagde noget hårdt, konverterede de det: 'Jeg tror, det Sarah mener, er.
.
.
' Omvendt fik de gjort min papfars følelser og tanker børnevenlige for mig.
De fik os til at forstå hinanden.
Den samtale og kærligheden til hinanden hjalp os videre.
Vi har et rigtig godt forhold til hinanden.
Alle børn, der følt sig elsket af deres forældre, tror jeg, elsker dem tilbage.
Min papfar har elsket mig som sin egen datter.
Det er ikke alle papforældre, der kan det.
I min bog er han et rigtig godt menneske, der har gjort en utrolig dum ting.
Det har jeg tilgivet ham.
FacebookTwitterKopier linkEmner:Kriminalitet|Sundhed og velvære|Politi|Retsvæsen




https://www.dr.dk/mitliv/de-ord-var-en-paamindelse-lige-i-smasken-brian-du-har-svigtet

Mit Liv'De ord var en påmindelse lige i smasken: Brian, du har svigtet'En narkodom betød, at Brian Lund Andreasen i flere år forsvandt fra sin søns hverdag.
Her fortæller han, hvordan fængslingen påvirkede deres forhold.
Af Trine Hørlyck Bech, Bo Amstrup (foto) og Signe Heiredal (grafik)10.
mar.
2019 kl.
08.
30Læs op'Brian, politiet er ved at splitte dit hus ad.
'Det var min nabo i telefonen.
Jeg var ikke overrasket.
Rygterne om, at politiet var ved at trevle hele lortet op, var nået til Samsø, hvor jeg boede.
Jeg ringede til min eks med det samme.
- Den er gal.
I skal ikke vente på mig, jeg kommer ikke til Mikkels fødselsdag.
Min søn fyldte seks år den dag.
Det var noget rigtig pis, men jeg forsatte mit arbejde som cafeteriaansvarlig på Samsø-færgen.
Tørrede bordene af.
Ryddede op i køkkenet.
Der var ikke så meget andet, jeg kunne gøre.
- Jeg ved, hvad I vil.
Jeg gør lige det her færdig, sagde jeg, da de seks civilklædte betjente viste sig i færgekøkkenet.
- LÆG DEN KNIV NU!
råbte én af dem med en henvisning til den brugte smørkniv, jeg stod med i hånden efter oprydningen.
Og så blev jeg anholdt.
Min eks og jeg havde aftalt, hun skulle stikke Mikkel en løgn om, hvorfor jeg ikke kom til hans fødselsdag.
Der var ingen grund til at fortælle knægten sandheden.
14 dage.
Maksimalt en måned, så var jeg ude.
Jeg fik altid snøret mig ud af den slags.
Men denne gang havde politiet andre planer.
På politigården blev jeg tæsket igennem med spørgsmål.
Bang, bang, bang.
Et bombardement af spørgsmål, som fortsatte over flere uger.
Alligevel tænkte jeg: 'De lader mig gå.
De har ingen tekniske beviser.
' Det var også, derfor min eks og jeg fortsatte med at lyve om, hvor jeg var.
- Far er ude at sejle, digtede vi.
Normalt må varetægtsfængslede ikke tale i telefon med pårørende.
De må kun modtage breve og fysiske besøg, men som ugerne i varetægtsfængslet gik, forbarmede fængselspersonalet sig.
De gav mig lov til at ringe til Mikkel hver tirsdag.
Jeg fik to minutter.
- Hej skat.
Det er far, jeg ringer bare for at høre, om du har det godt?
Jeg talte med luft på stemmen.
Koncentrerede mig om at lyde glad, selv om hans stemme gjorde mine øjne blanke.
- Hvornår jeg kommer hjem?
Jeg ved det ikke, ven.
Far er nødt til at passe sit arbejde.
Jeg skal sejle lidt mere.
Samtalerne foregik fra en mønttelefon, som stod midt i det hele.
Den var placeret for foden af en trappe, som alle indsatte, der skulle til besøg og advokatsamtaler, kom forbi.
Arrestforvarerens kontor lå lige overfor.
Så stod jeg der - til udstilling med en tåre i øjenkrogen, imens jeg kæmpede for at ligne en bandit.
For det er regel nummer ét for indsatte: Vis ingen svaghed, så bliver du kanøflet.
Når far er kriminel I øjeblikket sender DR1 sæson 3 af dramaserien 'Bedrag'.
I serien møder vi blandt andet en række forældre, som sideløbende med deres forældrerolle frister en tilværelse som kriminelle.
I den anledning sætter dr.
dk fokus på, hvordan det er at have en forælder i fængsel.
Det oplever omkring fem til seks procent af en børneårgang, viser en rapport fra 2016 udgivet af SFI - Det Nationale Forskningscenter for Velfærd (I dag VIVE).
I langt hovedparten af tilfældene er det far, barnet må undvære.
Om forældrene Nicky, Anna og Lala havner i fængsel for deres kriminalitet, vil vi ikke røbe.
Det må du selv se på DR TV, hvor sæson 3 af 'Bedrag' kan streames.
I lang tid var de ugentlige to minutters-opkald min eneste kontakt med Mikkel.
Jeg følte, vi satte det hele på spil, hvis vi fortalte ham sandheden.
Mest af alt hans trivsel.
Hvordan ville det påvirke ham at vide, at hans far sad i fængsel?
Det ar ville jeg ikke påføre ham, hvis jeg var hurtigt ude.
Og hvad med hans syn på mig?
I Mikkels øjne var jeg Superman.
Han havde placeret mig på en piedestal med en roterende glorie over min skaldede isse.
Hvilke hak ville den få, hvis han fandt ud af, hvad jeg havde lavet?
Men efter fire-fem måneder kunne vi ikke trække løgnen længere.
- Er far død?
spurgte han min eks.
Dér knækkede filmen totalt for mig.
Jeg forestillede mig alle de tanker, der havde myldret i hans seksårige hoved, fordi han ikke kunne få vores løgnehistorier til at give mening.
Jeg havde altid overholdt mine aftaler med Mikkel, så gav det ikke mening, at jeg pludselig ikke ville besøge ham.
Det var klart, han reagerede.
Der var ingen vej udenom.
Min eks tog den med ham:- Politiet tror, far har gjort noget, man ikke må.
Imens de undersøger det, er han i noget, der hedder et arresthus.
Den forklaring skulle han have haft fra begyndelsen.
Som minimum efter en måned.
For helvede mand, jeg bliver stadig svedig, når jeg fortæller om det.
Jeg er så skuffet over mig selv.
Dén løgn sad fandeme i knægten længe.
To år senere sad vi i en bil.
Han på forsædet.
Mig på chaufførpladsen.
Vi var på vej tilbage til fængslet, efter jeg havde været hjemme på weekend.
Mikkel og hans mor kørte mig altid tilbage fra udgang.
Mikkel kiggede på mig med sine brune børneøjne:- Far, hvorfor løj du for mig?
Der var gået to år.
To år!
Og han tænkte stadig på det.
Mit klare råd er: Fortæl, hvor du er.
Det er fair nok, du venter 14 dage for at se, om de lader dig gå indenfor den tidsfrist.
Derefter så vær ærlig.
Der kommer en røvfuld, hvis du ikke er det.
Forestil dig at have uafbrudte svedeture i hovedet.
Ikke på huden, men inde i dit kranium.
Det var sådan, jeg havde det, når jeg fik besøg af min søn.
Det var som at løbe et maraton hver gang.
Jeg havde vænnet mig til at være alene.
I starten var jeg isoleret 23 timer om dagen, men den her ene gang om ugen var jeg centrum for tre sårede menneskers udelte opmærksomhed.
Jeg skulle indhente en uges mistet samvær med min søn på en time.
Hans mor skulle have lidt kæreste-tid.
Og min mor, der som regel også var med, skulle have en bid af sin søn.
Men jeg havde ingenting at give af.
Der var nul og niks.
Jeg brugte al energi på at overleve.
Alle kræfter var sat ind på at undgå at se deprimeret ud.
For som nævnt: Viser du svaghed, bliver du slagtet.
Hele ugen havde jeg mit hård-fyr-panser på.
Mikkel brød det ned.
Jeg skulle være en engageret, kærlig og blød far, når han kom.
Men ikke for blød.
Han måtte ikke tro, jeg var ved at knække.
Han gav mig altid tegninger, hvor jeg var placeret øverst.
Som en slags Superman.
Jeg tænkte: 'Det er ikke min plads, knægt.
' Jeg tror, han følte, han beskyttede mig ved at vise, at jeg stadig var en helt i hans øjne.
Men jeg lignede kraftedme lort.
Han var vant til at se en pænt trimmet, nybarberet mand.
Nu sad der en grålig gut, som var ved at blive tynd og halvrablende i skallen.
Min vigtigste kamp var at sørge for, at han ikke kunne se, jeg var ved at sygne hen.
Mikkel fortjente, jeg kom ned og var den bedste version af mig selv.
Det krævede store mentale ressourcer, men det var det mindste, jeg kunne gøre.
For det var min skyld, vi var endt her.
Det var min skyld, at et lille menneske hylede og skreg, fordi besøgstiden var ovre, og han vidste, han skulle sove syv gange, inden han kunne tumle med sin far igen.
Det var min skyld, de ikke havde nogen penge derhjemme, fordi jeg ikke var der til at spytte i kassen.
Jeg kunne ikke gøre en skid.
Det er mest nedværdigende, jeg har prøvet.
Ikke at kunne hjælpe min familie.
Jeg var bare en bums.
En fucking kriminel bums.
Den eksplosion af følelser – afmagt og utilstrækkelighed - udmattede mig fuldstændig.
Det eneste, jeg var i stand til efter et besøg, var at ligge i min celle og glo fjernsyn.
Men selv om besøgsdag ikke altid var min yndlingsdag, var besøgene, det hele værd.
Det var tydeligt, at Mikkel havde brug for at mærke mig.
Når han kom, sprang han rundt på mig som en lille abekat.
Ikke så meget snik-snak.
Han skulle bare kramme og tumle.
Vi havde frygtet, at han ville blive utryg ved tremmerne og den politimand, der sad i et hjørne og overvågede besøgene.
Han ænsede intet af det.
Der gik næsten fem måneder fra anholdelsen, inden han besøgte mig.
Han skulle have mærket mig og set, jeg var okay inden.
Det havde han brug for.
Fødselsdage.
Første skoledag.
Første rokketand.
Jeg missede det hele.
Men i fængslet fandtes de dage ikke.
Jeg lærte at lukke ned for dem.
Savnet påvirkede dog Mikkel.
Han kom med små bemærkninger som: 'Far, jeg savner dig, når jeg skal sove.
'Jeg kan huske, jeg gav ham en t-shirt, jeg havde sovet med i tre dage.
Så havde den havde 'far-duften.
'Han krammede den som en bamse hver aften.
Jeg tror, han følte, han havde et stykke af farmand tættere på sig med den.
Men en far i levende live havde selvfølgelig været bedre.
Det gav han også udtryk for.
En weekendaften, hvor jeg var på udgang, skulle jeg putte ham.
Han tog min hånd og kiggede alvorligt på mig:- Far, det der gør du aldrig igen, vel?
Den ramte, og det gør den eddermame stadig.
Det er sgu stærke sager, når en syvårig knægt skal fortælle sin far, at han skal opføre sig ordentligt.
Sådan skal rollefordelingen ikke være.
De ord var en påmindelse lige i smasken: 'Brian, du har svigtet.
'Jeg havde forberedt mig på, at Mikkel kunne være vred på mig, da jeg kom hjem.
Eller måske bare afvisende.
Han var jo ikke vant til at have mig i sin hverdag.
Han var ingen af delene.
Han forsatte med at se mig som en helt.
Jeg flyttede direkte ind til ham og hans mor i et rækkehus i udkanten af Aarhus.
Og for Mikkel virkede vores relation fuldstændig normaliseret.
I hvert fald lige indtil én i huset hævede stemmen.
Det kunne han slet ikke have.
Hans mor og jeg skændtes ikke meget, men en aften gjorde vi.
Ikke voldsomt, men stemmerne var hævede.
Pludselig hørte vi lyde fra overetagen.
Der stod Mikkel grå og hvid i hovedet med tårer rendende ned ad sig.
- Far, du må ikke gå.
Dér mærkede jeg, at tilliden til mig var skrøbelig.
Jeg skulle i gang med et reparationsarbejde, og i begyndelsen tacklede jeg det ved at overkompensere fuldstændig.
Om morgenen vækkede jeg ham ved at køre hovedgærdet til hans elevationsseng op.
Tændte for Animal Planet og serverede morgenmad til ham på sengen.
Så stak han en fod ud under dynen ad gangen, så jeg kunne give ham sokker på.
Bagefter kørte jeg ham i skole og bar hans skoletaske helt ind i klassen, hvor vi havde en fast rutine om, at et par af hans klassekammerater skulle have en 'røvfuld' af mig.
De synes, jeg var så skæg, fordi jeg lignede en bandit dengang.
Så hev jeg én op i den ene arm og én i den anden.
Til sidst sagde lærerne:- Mikkel er ni år.
Han kan sagtens selv gå ind i klassen.
Navlestrengen skal klippes, kammerat.
De havde ret.
Jeg var for omklamrende.
Jeg havde sådan et behov for at gøre det godt igen.
Bringe balance.
I mit hoved betød fængslingen, at vægtskålen med negative ting, jeg havde givet Mikkel, tyngede mest.
Det kunne jeg ikke bære.
Jeg var nødt til at kompensere.
Det forsøger jeg til dels stadig.
Han er snotforkælet, og jeg ved sgu ikke, om jeg nogensinde vil føle, jeg har betalt tilbage.
Jeg glor stadig på det samme spejlbillede hver morgen og tænker: 'Grov narkokriminalitet, for helvede Brian, hvad tænkte du på?
'Men noget har jeg gjort rigtigt, for Mikkel er eddermamme en fantastisk mand på 21 år.
Han har styr på sit liv.
Læser Nanoscience på Aarhus Universitet, bor i egen lejlighed og har studiejob.
Og så gider han stadig at være sammen med sin gamle far engang imellem.
Vi har et godt forhold.
Men jeg mærker stadig, at han kan have en snert af tvivl på mig.
For eksempel når jeg bliver vred.
Min vrede går aldrig udover ham.
Jeg har hævet stemmen over for ham én gang i hans liv.
Det sker kun, når jeg møder 'idioter' i trafikken, eller forleden da vi var i biffen.
En gruppe unge terroriserede forestillingen totalt.
Larmede og smed med popcorn.
Vagten havde sagt: 'Sidste chance, drenge.
' De fortsatte.
Jeg brænder af over sådan noget.
Råber ad dem, at nu stopper de.
Ud af øjenkrogen kan jeg se, at Mikkels blik flakker.
Som om han tænker: 'Nu dummer han sig.
'Jeg har intet lavet siden.
Ingenting, men han har en lille tvivl, tror jeg, og når jeg siger: 'Bare rolig, skat.
Det sker ikke.
' Så hænger den i luften: 'Kan jeg være helt sikker.
Du løj om fængslet?
'Han siger det ikke højt, og det er sikkert bare mig, men jeg føler, jeg ser det i hans blik.
FacebookTwitterKopier linkEmner:Kriminalitet|Politi|Samsø|Aarhus Universitet|Aarhus




https://www.dr.dk/nyheder/udland/venezuela-gaar-i-sort-maduro-anklager-usa-cyberangreb-paa-kraftvaerker

UdlandVenezuela går i sort: Maduro anklager USA for cyberangreb på kraftværkerStrømafbrydelser i flere venezuelanske storbyer har kostet menneskeliv.
Venezuelas præsident, Nicolás Maduro, kalder modstanderen Juan Guaidó for en klovn og USA-dukke under en tale foran præsidentpaladset.
 Pizzaerne må laves i lanternelys i Caracas.
 En af Caracas' hovedgader under endnu en dag med strømsvigt.
 Venezuelas præsident, Nicolás Maduro, holder tale til sine tilhængere i går.
 Maduro-tilhængerne var mødt talstærkt frem.
 Oppositionsleder og selverklæret præsident, Juan Guaidó, taler til sine støtter under en demonstration i Caracas i går.
 En Guaidó-tilhænger krammer en politimand under gårsdagens demonstrationer.
 Sikkerhedsstyrker afskærer Guaidó-støtter fra at komme til bestemte områder i hovedstaden.
1 / 8Venezuelas præsident, Nicolás Maduro, kalder modstanderen Juan Guaidó for en klovn og USA-dukke under en tale foran præsidentpaladset.
1 / 8Pizzaerne må laves i lanternelys i Caracas.
2 / 8En af Caracas' hovedgader under endnu en dag med strømsvigt.
3 / 8Venezuelas præsident, Nicolás Maduro, holder tale til sine tilhængere i går.
4 / 8Maduro-tilhængerne var mødt talstærkt frem.
5 / 8Oppositionsleder og selverklæret præsident, Juan Guaidó, taler til sine støtter under en demonstration i Caracas i går.
6 / 8En Guaidó-tilhænger krammer en politimand under gårsdagens demonstrationer.
7 / 8Sikkerhedsstyrker afskærer Guaidó-støtter fra at komme til bestemte områder i hovedstaden.
8 / 8Af Kasper Duncan Gram (Video)10.
mar.
2019 kl.
07.
44 | opdateret 10.
mar.
2019 kl.
07.
53Bemærk: artiklen er mere end 30 dage gammelLæs opDer er politisk højspænding i Venezuela, hvor tilhængere af den siddende præsident, Nicolás Maduro, og oppositionslederen, Juan Guaidó, i går demonstrerede i hovedstaden Caracas.
På trods af et par sammenstød mellem politiet og Guaidó-tilhængere, forløb demonstrationerne relativt roligt.
Men Maduro pustede til ilden under en tale foran præsidentpaladset, hvor han anklagede sin politiske modstander for at forårsage fatale strømafbrydelser ved hjælp af amerikanske cyberangreb:- Vi har beviser, og de vil blive holdt ansvarlige, sagde Nicolás Maduro, ifølge BBC, og tilføjede:- Vi vil også introducere nye måder at beskytte vores strømforsyning fra hackere.
Strømafbrydelser koster menneskelivVenezuela er afhængig af sine vandkraftværker, og oppositionen anklager præsidenten for at være skyld i strømsvigtene ved at have forsømt vedligeholdelsen i årevis.
De massive strømafbrydelser har stået på siden torsdag, og i fredags døde en 25-årig patient på universitetshospitalet i Caracas, da hendes respirator holdt op med at virke.
Ifølge organisationen Codevida health rights group er 15 patienter med nyresygdomme døde, fordi de ikke har kunnet modtage dialysebehandling under strømsvigtene.
Nogle mørklagte hospitaler har oplevet tumult, fordi pårørende har forsøgt at flytte patienter til hospitaler med nødstrømforsyning.
På børnehospitalet i hovedstaden kunne de ansatte ifølge BBC’s oplysninger kun arbejde, fordi de brugte deres mobiltelefoner som lyskilde.
Folket er splittet mellem to præsidenterDen politiske konflikt finder sted, mens Venezuelas befolkning lider under mangel på mad og store økonomiske udfordringer.
Juan Guaidó annoncerede i går, at han vil turnere landet rundt, for at samle alle sine støtter til en massedemonstration i hovedstaden Caracas 'meget snart'.
Guaidó, der udnævnte sig selv til præsident den 23.
januar, bliver støttet af mere end 50 lande, heriblandt USA og Danmark.
Men Nicolás Maduro, der overtog embedet efter forgængeren Hugo Chavez’ død i 2013, har fortsat støtte fra militæret samt Rusland og Kina.
Opdateret med dødstal på dialysepatienter.
FacebookTwitterKopier linkEmner:Venezuela|BBC|Caracas|Elsektoren|Hugo Chávez (politiker)




https://www.dr.dk/nyheder/viden/kroppen/mange-bolde-i-luften-er-kvinder-bedre-til-multitaske-end-maend

KroppenMange bolde i luften: Er kvinder bedre til at multitaske end mænd?
Mænd kan ikke gøre flere ting ad gangen, har vi ofte hørt.
Men hvor meget er der om snakken?
Undersøgelser peger i forskellige retninger, når det handler om, hvorvidt kvinder eller mænd er bedre til at multitaske.
Men overordnet set, er der ikke nok bevis for, at der er en forskel, siger forskere.
Af Allan Nisgaard og Lærke Kromann (grafik)10.
mar.
2019 kl.
07.
01Bemærk: artiklen er mere end 30 dage gammelLæs opTelefonen ringer, babyen vræler og pastaen er lige ved at koge over.
For kvinder er det pærelet at holde styr på sådan en situation, mens det for mænd er dømt til at gå galt.
For mænd kan jo ikke gøre mere end en ting ad gangen.
Sådan lyder de stereotypiske fordomme, når det kommer til det at løse mange opgaver samtidig - det vi ofte kalder for multitasking.
Men hvad siger videnskaben?
Mænd og kvinderEr kvinder bedre til at multitaske?
Klynker mænd mere, når de er syge?
Og hvor forskellige er mænd og kvinders hjerner egentlig?
Der findes mange opfattelser og fordomme om mænd og kvinder.
Men hvad siger videnskaben?
I denne artikelserie graver vi ned i de stereotypiske beskrivelser af de to biologiske køn.
Adfærdspsykolog Anders Colding-Jørgensen understreger først og fremmest, at multitasking ikke er et begreb, man bruger i forskningen.
- Det er noget, computere gør og ikke mennesker.
I psykologien arbejder vi i stedet med 'divided attention', som handler om at få opmærksomheden til at beskæftige sig med to forskellige ting samtidig, siger han.
Gennem tiden har flere forskere undersøgt, om der er forskel på mænd og kvinder i den forbindelse.
Og undersøgelserne peger i flere retninger.
Læs også:Mandeinfluenza: Bliver mænd hårdere ramt af sygdom end kvinder?
Men generelt er der ikke nok overbevisende forskning, der bekræfter, at enten kvinder eller mænd er bedre til at gøre flere ting på én gang.
Det forklarer ph.
d.
og neuropsykolog Ro Julia Robotham.
- Der er en stor variation i, hvor gode mennesker er til det.
Men variationen tyder ikke på, at det har noget med kønnene at gøre, siger hun og fortsætter:- Og når forskning så alligevel påviser en forskel, så tyder meget på, at forskellen er socialt betinget.
Verden er ekstremt kønsopdelt, og der er store forskelle i, hvordan kønnene bliver behandlet.
Medierne konkluderer noget andetI de seneste år er der jævnligt dukket en undersøgelse op i medierne, der konkluderer, at enten mænd eller kvinder er de bedste til at ”multitaske”.
Med udgangspunkt i en undersøgelse fra University Hospital Balgrist i Schweiz, har flere medier for eksempel beskrevet, at det kvindelige kønshormon østrogen sandsynligvis gør det nemmere for kvinder under 60 år at bruge samme del af hjernen til flere ting.
Dine kognitive evner bliver dårligere.
Enten bliver du langsommere, eller også laver du flere fejl.
Så det er generelt smartere at løse én opgave ad gangen.
Ro Julia Robotham, ph.
d.
og neuropsykolog.
Forskerne lavede en test med mænd og kvinder, der skulle gå på et løbebånd og samtidig udføre en række opgaver mundtligt.
Kvinderne under 60 år viste færrest tegn på forstyrrelser.
- Men det er misvisende at konkludere, at østrogen kan forklare de forskelle, som forskerne ser.
Østrogenniveauet er slet ikke blevet målt hos deltagerne, så det er ren spekulation, siger Ro Julia Robotham.
Hun understreger samtidig, at undersøgelsen slet ikke havde til formål at se på kønsforskelle.
- Det har forskerne først kigget på bagefter.
Og hvis de nu ikke havde fundet nogen forskel i kønnene, så havde de formentlig ikke oplyst det, siger Ro Julia Robotham.
- Det kalder vi for publication-bias (udgivelses-skævhed, red.
), og det er et stort problem i forskning om kønsforskelle, fortsætter hun.
Ro Julia Robotham henviser i stedet til en undersøgelse fra blandt andet Universitetet i Bergen, hvor formålet netop var at se på forskellene i kønnene.
I undersøgelsen, som er fra 2018, skulle en række kvinder og mænd forberede et møde ved at placere stole, drikkevarer og andre ting, samtidig med at telefonen ringede med opgaver, de skulle huske.
Forskerne analyserede, hvor hurtige, præcise og omhyggelige deltagerne var til at udføre opgaverne.
Og de fandt ingen forskelle, der kunne tilskrives kønnene.
Mændene og kvinderne var lige dårlige til at klare opgaverne.
Automatiserede opgaver er lettereNår folk så taler om, at kvinder er bedre til at multitaske end mænd, handler det ifølge Anders Colding-Jørgensen om et andet psykologisk aspekt.
- Hvis vi ser på de traditionelle roller, kvinder har haft – og her bliver det stereotypisk – så har det ofte været at løse en masse praktiske opgaver.
Og det, man øver sig på, bliver man rigtig god til at gøre, siger han og fortsætter:- Så hvis vi har en kvinde, der har øvet sig meget på at holde styr på gryderne og samtidig made ungen, så bliver de her små opgaver automatiserede.
Og det gør det lettere at foretage flere af dem på én gang.
Derfor kan det virke som om, at personen er god til at multitaske.
Men det skyldes altså, at opgaverne er blevet automatiserede.
- Sætter vi derimod folk til at løse nogle opgaver, de aldrig har udført før, så ser vi overordnet set ikke nogen forskel på kvinder og mænd, siger Anders Colding-Jørgensen.
Gør én ting ad gangenBåde Ro Julia Robotham og Anders Colding-Jørgensen forklarer, at mennesker generelt ikke er gode til at løse flere ting samtidigt.
- Dine kognitive evner bliver dårligere.
Enten bliver du langsommere, eller også laver du flere fejl.
Så det er generelt smartere at løse én opgave ad gangen, siger Ro Julia Robotham.
Det er en viden, der er værd at have i baghovedet, når du for eksempel kører bil, tilføjer Anders Colding-Jørgensen:- Du synes måske, du har styr på det, men i det øjeblik, der sker noget uventet, for eksempel at du får en vigtig sms, så kan du miste evnen til at distribuere opmærksomheden på kørslen, som du jo ellers skal, siger han.
I mange tilfælde vil Anders Colding-Jørgensen råde folk til at tage deres opmærksomhedsevne alvorligt og gøre én ting ad gangen.
- Det gælder eksempelvis, når du ser film.
Læg telefonen langt væk.
For du får ikke det fulde ud af filmen, når du er på de sociale medier samtidig.
Og det betyder også, at hvis du tjekker sociale medier, og dine børn vil have opmærksomhed, så er det jo fint at sige til dem, at du lige sidder på Facebook og er klar om lidt, siger han.
FacebookTwitterKopier linkEmner:Videnskab|Facebook|Bergen|Schweiz




https://www.dr.dk/nyheder/udland/norsk-ministers-bil-sat-i-brand-foran-hans-hjem

UdlandNorsk ministers bil sat i brand foran hans hjemTor Mikkel Waras, Norges justitsminister, fik natten til søndag sin bil sat i brand foran hans hjem.
Ukendte gerningsmand har tidligere skrevet 'rasist' på justitsminister Tor Mikkel Waras bil og hus i Oslo.
Nu er hans bil blevet brændt af.
10.
mar.
2019 kl.
07.
15Bemærk: artiklen er mere end 30 dage gammelLæs opDen norske justitsminister Tor Mikkel Waras bil er natten til søndag blevet sat i brand.
Anmeldelsen indløb til politiet klokken 01:41.
Det skriver det norske nyhedsbureau NTB.
- Vi har været ude og foretage tekniske og taktiske undersøgelser.
Nu er sagen overgivet til PST (Politiets sikkerhedstjeneste red.
), der følger op og efterforsker videre, siger operationsleder Magne Olsvoll til NTB.
Tor Mikkel Wara er medlem af Fremskrittspartiet, hvis politiske dagsorden indeholder en stram indvandringspolitik, bedre ældreomsorg, bedre sundhedsvæsen og lavere skatter og afgifter.
Ifølge NTB er ministerens hjem søndag morgen beskyttet af politiet oven på hændelsen.
Har været offer for truslerIkke mindst fordi, at der tidligere har været sendt trusler mod ham, ligesom hans hjem og bil i december blev malet med hagekors og ordet racist.
I februar blev der fundet brandbar væske ved hans bil, og sidste lørdag blev der fundet et trusselsbrev i han brevkasse.
Tor Mikkel Wara har tidligere udtalt, at truslerne mod ham er et angreb på demokratiet.
- Jeg må konstatere, at vi er nået til et punkt, hvor det er blevet meget ubehageligt.
- En ting er at rette verbale skyts mod en politiker, der gør sit job, noget helt andet er at gå efter hans familie, sagde han i december.
Politiet understreger ifølge NTB, at de ikke mener, at der er tale om en reel trussel, men at de tager sagen alvorligt.
/ritzau/FacebookTwitterKopier linkEmner:Skatter og afgifter|Kriminalitet|Politi|Norge




https://www.dr.dk/nyheder/udland/14-personer-draebt-i-flystyrt-i-colombia

Udland14 personer dræbt i flystyrt i ColombiaEt ældre fly af typen DC-3 styrtede lørdag ned i Colombia og dræbte samtlige om bord.
Vraget af det DC-3-fly, som lørdag styrtede ned i Colombia, ses her.
Piloten meldte om et teknisk problem, hvorefter kontakten forsvandt.
)10.
mar.
2019 kl.
06.
37Bemærk: artiklen er mere end 30 dage gammelLæs opSamtlige 14 personer om bord på et flere årtier gammelt passagerfly omkom, da flyet lørdag styrtede ned i den centrale del af Colombia.
Det forulykkede fly var af typen Douglas DC-3, der sidst blev produceret i 1940'erne, men som fortsat anvendes flittigt rundt om i verden.
Passagerflyet var på vej mellem byerne San José del Guaviare og Villavicencio, da det forulykkede, oplyser myndighederne.
Villavicencio ligger cirka 120 kilometer sydøst for hovedstaden Bogota.
Myndighederne har endnu ikke oplyst, hvad der menes at have forårsaget ulykken, men piloten meldte om tekniske problemer, hvorefter kontakten til flyet ophørte.
Cirka en time senere blev de første vragrester fra flyet fundet.
Alle papirer i ordenIfølge myndighederne havde det forulykkede fly alle papirer og tekniske tilladelser i orden.
Douglas DC-3 er et klassisk tomotorers propelfly fra USA, som revolutionerede passagerflyvning, da det blev lanceret i 1935.
DC-3 har plads til 30 passagerer, og derfor blev typen faset ud på de længere ruter.
Men flyet har vist sig at være særdeles holdbart, og det anvendes stadig flere steder.
Selv om produktionen blev indstillet i 1942, så er der ifølge BBC stadig omkring 2000 DC-3'ere på vingerne rundt om i verden.
/ritzau/ReutersFacebookTwitterKopier linkEmner:Colombia|Ulykker|BBC|Flytrafik|Bogota




https://www.dr.dk/nyheder/kultur/film/i-aften-slutter-bedrag-med-et-brag-det-har-vi-laert-af-seriens-overlegne-sidste

BingeSe temaFilm og serierI aften slutter 'Bedrag' med et brag: Det har vi lært af seriens overlegne sidste sæson'Bedrag's tredje sæson formår at dyrke kriminaliteten uden at glorificere den, mener ekspert.
Af Kasper Lundberg10.
mar.
2019 kl.
07.
02Bemærk: artiklen er mere end 30 dage gammelLæs opDer er ikke noget bedre end en serie, der forstår sit stof godt nok til at kunne fortælle med overskud og humor.
'The Americans' forstår spionage så godt, at de kan vise forklædningerne præcis lige så tåbelige, som de faktisk var under den kolde krig.
'Girls' forstår feminisme godt nok til at kunne lade Lena Dunham være pisseirriterende og dobbeltmoralsk.
Og 'Bedrag' har med sin tredje sæson vist, at den forstår kriminalitet godt nok - både teknisk og psykologisk - til at give seeren en følelse af, at man begriber ting, de færreste sofakartofler har haft fingrene i.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Med Danske Banks og nu Nordeas hvidvaskssager i nyhederne skulle man næsten tro, at de havde skrevet serien på nul tid for at trylle aktuel forargelse om til høje seertal.
Men det lader til, at sandheden er det modsatte.
Som hovedforfatteren, Jeppe Gjervig Gram, har sagt: "Hvis man laver sin research godt nok, så skal virkeligheden nok ramme plet.
"Læs også:'Bedrag' overhalede virkeligheden: Pludselig ville politiet ikke snakke med osHer er tre ting om forbrydelser, jeg føler, at jeg forstår utrolig meget bedre efter at have set 'Bedrag's tredje sæson.
PS: Hvis du ikke har fået set de to første sæsoner, kan du sagtens hoppe direkte til den tredje.
1Gør hvidvask forståeligtMaria Rich, der spiller rollen som Anna, har tidligere medvirket i filmen 'Monas verden' og serierne 'Forsvar' og 'Sommer'.
Jeg har for eksempel aldrig forstået, hvad hvidvask af sorte penge går ud på.
Og det burde næsten være umuligt at gøre en bankfunktionær interessant i lang nok tid til, at seeren kan nå at forstå noget som helst - ikke et ondt ord om bankfunktionærer, det er bare ikke et udpræget filmisk job.
Men gennem Maria Richs nervøst overkompetente Anna får jeg en forklaring på hvidvask.
Ikke bare på falske fakturaer og skuffeselskaber, men også en følelsesmæssig forklaring på hvidvaskerens uansvarlige beslutninger.
Hvis man arbejder i et hierarkisk system og gør sit arbejde bedre end alle andre, men alligevel ikke bliver filialdirektør, fordi hvad.
.
?
Fordi man ikke er ung nok?
Selvsikker nok?
Lækker nok?
Og der så pludselig er nogle fyre med penge, der får øje på, hvor dygtig man er.
I modsætning til ledelsen i Kredit Nord giver forbryderne Anna lov til at bruge sine evner til at skabe velstand og sikre folks penge.
Er det ikke præcis det, hun er ansat til?
Det er betagende og skræmmende, hvordan 'Bedrag' viser, at hun ikke bare bryder systemets regler, men på en måde også følger banksystemets egen logik til dens naturlige perverterede konklusion:Penge er penge, og folk, der er gode til at tjene penge, har fortjent at have sine penge i fred og leve lidt bedre end andre.
Mor fortjener en ny taske.
2Blotlægger magtmisbrug i politietThomas Hwan, der har spillet Alf i alle tre sæsoner af 'Bedrag', har tidligere medvirket i DR-serierne 'Borgen' og 'Arvingerne'.
Noget ret vovet ved 'Bedrag's tredje sæson er, at den ikke tager direkte afstand fra kriminaliteten.
Den prøver oprigtigt at se mening i galskaben.
I de fleste krimier og politiserier handler det ikke om at forstå kriminaliteten, men mest om opklaringen.
Kriminaliteten skal bare findes og udraderes.
'Bedrag' har større anretninger på menuen.
Her er det kriminalitet med stort K, og selv vores mand hos politiet, sagslederen Alf, går ikke fri.
Læs også:'Bedrag' optaget i skyggen af bandekrigen: Det har været uhyggeligt, og vi har været hårdt ramtKriminaliteten er i 'Bedrag' ikke et personlighedstræk eller noget, mennesker begærer i sig selv, fordi det er let eller lækkert.
Kriminaliteten er for nogle et nødvendigt onde, de skal igennem, for at komme til den løsning, der virker umulig at opnå inden for systemets rammer.
Anna begynder at vaske penge, da hun ikke kan opnå den status, hun indirekte er blevet lovet i banken.
Og Alf laver beskidte aftaler med topledelsen i politiet, for at kunne gå efter de store bagmænd i stedet for bare de små hashhandlere.
Alf griber, ligesom Anna, den mulighed, han kan se, for at få lov til at gøre sit arbejde.
Hvis man er dygtig og intelligent, men bliver holdt tilbage af urimelige, usynlige kræfter, kan brud på systemet pludselig fremstå som den eneste vej frem.
3Stressede kriminelleEsben Smed en en travl herre i disse år.
Parallelt med indspilningerne af 'Bedrag' har han også været i gang med at indspille filmen 'Ser du månen, Daniel', der får premiere senere i år.
(© dr)Narkogangsteren Nicky står overraskende nok for nogle af de meste hjerteskærende scener i serien, fordi han bliver grebet af en dyb længsel efter at være far for sin søn Milas, der er endt hos en plejefamilie, mens han havde travlt med alt sit gangsterpis i Spanien.
Han prøver at overbevise Milas, plejefamilien og myndighederne om, at han er klar til at være ansvarlig far.
Selvom han i realiteten liiiige skal tjene de sidste par millioner og komme ud af alle sine forbindelser.
Kan en serie dyrke kriminaliteten uden at glorificere den?
Der er ikke mange serier, der kommer lige så tæt på den magiske balance, som 'Bedrag'.
Jeg får i hvert fald ikke lyst til at blive narkobaron af at følge med Nickys ulideligt kolde, stressende liv, hvor hans eneste kærlighedsrelation konstant bliver afbrudt af politiet, der dukker op, eller lyssky forretningsforbindelser, der ringer med problemer, problemer og flere problemer.
Bare fordi man er kriminel, kan det godt være træls at blive stresset.
'Bedrag's tredje sæson kan ses på DR TV.
Læs også:'Bedrag'-stjerne vælter sig i tilbud - men jagter ikke en karriere i HollywoodFacebookTwitterKopier linkEmner:Lena Dunham (skuespiller)|Kriminalitet|Økonomisk kriminalitet|Danske Bank|Spanien




https://www.dr.dk/sporten/tennis/wozniacki-ude-af-indian-wells-efter-en-kamp

TennisWozniacki ude af Indian Wells efter én kampCaroline Wozniacki taber i tre sæt til Ekaterina Alexandrova ved Indian Wells-turneringen.
Caroline Wozniacki tabte sin første kamp ved Indian Wells.
10.
mar.
2019 kl.
06.
15 | opdateret 10.
mar.
2019 kl.
13.
21Bemærk: artiklen er mere end 30 dage gammelLæs opDen danske tennisstjerne Caroline Wozniacki er færdig i den store Indian Wells-turnering i Californien i USA.
Danskeren tabte tidligt søndag morgen dansk tid til russeren Ekaterina Alexandrova i tre sæt med cifrene 5-7, 6-2 og 5-7.
Læs også:Godt nyt fra Wozniacki: 'Jeg er snart tilbage'Det var Wozniackis første kamp, siden hun blev slået ud af Australian Open i januar.
Ved Indian Wells, der rangerer lige under de fire grand slam-turneringer, sad hun over i første runde.
24-årige Ekaterina Alexandrova er nummer 59 i verden, mens Wozniacki er nummer 13.
Det er første gang i tre forsøg, at russeren vinder over danskeren.
Brudt i første serveparti28-årige Wozniacki blev brudt i sit første serveparti, men kom straks på omgangshøjde, da hun brød tilbage.
Herefter fulgte en stillingskrig, indtil Wozniacki blev brudt ved stillingen 5-5.
Alexandrova udnyttede sin første sætbold og snuppede første sæt.
Andet sæt tilhørte danskeren, som udlignede til 1-1 i sæt på 39 minutter.
Alexandrova kom tidligt foran med et servegennembrud i tredje og afgørende sæt og kunne selv serve sejren hjem.
Wozniacki brød imidlertid tilbage til 5-5, men måtte se sejren glide ud af hænderne, da russeren tog fire point på stribe i danskerens serveparti.
Alexandrova: Det føles fantastsisk- Jeg prøvede bare at holde fokus gennem hele kampen.
I tredje sæt var jeg mere fokuseret på mit spil og mindre på hendes.
Og det tror jeg var nøglen.
- Det føles fantastisk, jeg kan ikke beskrive det.
Jeg har spillet er to gange før, og de to gange, det var ikke mit bedste spil.
- Men nu tror jeg bare, jeg er taknemmelig for alt og det hårde arbejde har endeligt betalt sig.
Jeg er bare glad, sagde Ekaterina Alexandrova til pressen efter kampen ifølge WTA Tennis' hjemmeside.
/ritzau/Opdateret med citater.
FacebookTwitterKopier linkEmner:Caroline Wozniacki (tennisspiller)|Tennis|Australian Open|USA|Californien




