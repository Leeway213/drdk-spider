https://www.dr.dk/nyheder/indland/trivselsmaaling-hver-tredje-gymnasieelev-overvejer-droppe-ud

IndlandTrivselsmåling: Hver tredje gymnasieelev overvejer at droppe udAlarmklokkerne skal lyde, siger børne- og undervisningsminister Pernille Rosenkrantz-Theil (S).
- Når en tredjedel siger, at de overvejer at droppe ud, så skal alarmklokkerne lyde i det politiske landskab, siger Pernille Rosenkrantz-Theil.
Af Mette Richardt og Oliver Batchelor08.
sep.
2019 kl.
23.
25Bemærk: artiklen er mere end 30 dage gammelLæs opHver tredje gymnasieelev har overvejet at droppe ud af skolen før tid.
Det viser en trivselsundersøgelse blandt 83.
000 elever på gymnasiale uddannelser foretaget af Børne- og Undervisningsministeriet i efteråret 2018.
STIL SPØRGSMÅLKlokken 19 sidder en studievejleder og en gymnasielev klar til at svare på spørgsmål om karakterpres, krav og forventninger.
Du kan stille dit spørsmål her allerede nu.
Undersøgelsen, der er den første af sin art, viser også, at næsten 70 procent af pigerne føler sig 'tit' eller 'meget tit' pressede, mens det gælder knap 50 procent af drengene.
Udfaldet af undersøgelsen vækker bekymring hos børne- og undervisningsminister Pernille Rosenkrantz-Theil (S).
- Når en tredjedel siger, at de overvejer at droppe ud, så skal alarmklokkerne lyde i det politiske landskab, siger hun til DR Nyheder.
Pernille Rosenkrantz-Theil understreger, at det er meget komplekst, og at der ikke skal tages overilede beslutninger.
Det ligger dog allerede fast, at regeringen vil fjerne uddannelsesloftet, og at der skal kigges på en ny karakterskala samt optaget på gymnasiet.
- Den gode nyhed er, at de unge er gode til at passe på hinanden.
Det handler ikke om mobning eller sådan noget.
Men de føler et stort pres i hverdagen, og det afspejler det omkringliggende samfund.
- Nå de føler, at karakterpresset er meget stort, så har det en konsekvens, og der er det ikke sikkert, at vi har den rigtige formel endnu.
Vi skal kigge meget dybere ind i det her og give os tid til reflektion, siger Pernille Rosekrantz-Theil.
At det er pigerne, der føler sig mest pressede, kommer ikke bag på ministeren.
- Vi ved fra alle studier, at kvinder skal føle sig 140 procent sikre på at have kvalifikationerne, mens en mand kun skal føle sig 80 procent sikker for at søge et job.
- Særligt pigerne lægger et stort pres på sig selv, og det tror jeg afspejler, hvordan samfundet ser på dem.
Pigerne føler, de skal leve op til mange ting, og det duer bare ikke.
Men de kønsmæssige forskelle er jo en kæmpe debat, siger Pernille Rosenkrantz -Theil.
Læs også:Elever vil også have karaktersystem ændret: 'Man skal vide, hvordan man kan gøre det bedre'Bekymring hos DGSHos Martin Mejlgaard, formand for Danske Gymnasieelevers Sammenslutning, vækker det også bekymring, at så mange har overvejet at droppe ud af gymnasiet.
Han peger blandt andet på det store fokus på karakterer som en bagvedliggende årsag for tallene.
- Jeg tror også, at karaktererne fylder alt for meget.
Og det her ræs, om at eleverne skal igennem systemet hurtigst muligt, betyder, at der er flere, der bliver pressede og stressede, siger han.
Martin Mejlgaard mener, at et nyt optagesystem, hvor karakterer fylder mindre, og mere feedback til eleverne er blandt de ting, der nu skal være mere fokus på.
FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Gymnasiale uddannelser|Danske Gymnasieelevers Sammenslutning|Uddannelse




https://www.dr.dk/sporten/fodbold/landsholdet/fortroestningsfulde-danskere-vi-kan-stadig-selv-afgoere-det

LandsholdetFortrøstningsfulde danskere: ’Vi kan stadig selv afgøre det’De danske fodboldherrer er fortrøstningsfulde frem mod de sidste kampe i EM-kvalifikationen til trods for det uafgjorte resultat mod Georgien.
Af Anders Keld Messer og Andreas Kraul08.
sep.
2019 kl.
22.
01Bemærk: artiklen er mere end 30 dage gammelLæs opDet danske fodboldlandshold spillede søndag aften 0-0 ude mod Georgien i EM-kvalifikationen.
En kamp, som på papiret skulle have givet tre sikre point på kontoen, men som endte med at blive en rodet affære.
Jon Dahl Tomasson, der stod i spidsen for truppen i landstræner Åge Hareides fravær, var dog fortrøstningsfuld efter kampens slutfløjt.
- Vi kan da være skuffede.
På forkant af situationen ville vi have haft tre point, men som kampen udvikler sig, og vi ikke var i stand til at skabe flere chancer, end vi gjorde, så må man spille til nul, uddyber han.
Det uafgjorte resultat mod nummer 94 på FIFA’s verdensrangliste bliver også mødt med en vis erkendelighed fra landstræneren.
- Sådan er det jo bare nogle gange, når man spiller mod et lavtliggende hold.
Det skal vi selvfølgelig blive bedre til at løse, siger Jon Dahl Tomasson.
’0-0 her er ikke en katastrofe’Den vikarierende landstræner bakkes op af anfører Simon Kjær, der var optimistisk omkring fremtiden til trods for kampens resultat.
- Hvis jeg kigger tilbage nu, så kreerer vi egentlig de chancer, som skal til i en tæt kamp.
Det er to vidt forskellige kampe at spille mod dem ude og spille mod dem hjemme, siger anføreren og forsætter.
- 0-0 her er ikke en katastrofe.
Det er noget, vi kan leve med.
Havde vi ønsket mere?
Absolut.
Men overordnet set skal vi tage det her point med, og vi kan stadigvæk selv afgøre det.
Det er acceptabelt.
Læs også:KRAULS KARAKTERBOG Den danske stjerne dumpede i GeorgienDanmark har tidligere mødt Georgien i EM-kvalifikationen, hvor det i marts blev til en 5-1-sejr til danskerne.
Inden aftenens opgør var spillerne forberedte på en vanskelig udebanekamp, der blev præcis ligeså svær, som de danske spillere havde forventet.
- Det var et andet hold.
Da vi mødte dem i Parken, scorede vi på de rigtige tidspunkter – det gjorde vi ikke i dag.
I dag manglede vi held og kynisme, som vi havde i den kamp, siger midtbanekreatøren Christian Eriksen.
- Vi havde været i en meget værre situation, hvis vi havde tabt.
Det vidste vi også godt.
I sidste ende er uafgjort egentlig okay.
Vi er i samme situation, som hvis vi havde vundet.
Vi skal stadig vinde vores resterende kampe.
Danmark spiller den næste kamp i EM-kvalifikationen den 12.
oktober mod Schweiz i et udsolgt Parken.
FacebookTwitterKopier linkEmner:Åge Hareide (fodboldtræner)|Simon Kjær (fodboldspiller)|Georgien|Fodbold|FIFA




https://www.dr.dk/sporten/fodbold/nordisk-nabobrag-om-em-billet-ender-i-pointdeling

FodboldNordisk nabobrag om EM-billet ender i pointdelingSverige og Norge spillede 1-1 i Stockholm, og de to nabolande presses hårdt af Rumænien i EM-kvalifikationen.
Sverige og Norge spillede 1-1 på Friends Arena i Stockholm.
08.
sep.
2019 kl.
22.
46Bemærk: artiklen er mere end 30 dage gammelLæs opSverige og Norge ligger i åben krig om en EM-billet, og heller ikke i andet forsøg fandt man en vinder, da naboerne søndag aften delte point med 1-1 i Stockholm.
Tidligere på året blev det 3-3 i Oslo i den første kamp mellem de to nationer.
Spanien fører suverænt gruppe F, som er reduceret til et spørgsmål, om det skal være Sverige, Norge eller Rumænien, der følger med sydeuropæerne til slutrunden.
Hverken svenskere eller nordmænd kan beklage sig over pointdelingen i en kamp, hvor ingen rigtig tilkæmpede sig et overtag.
Kaptajnen kiksedeDe første 45 minutter var livlige, men temmelig chancefattige, og det virkede naturligt, at der skulle en grov fejl til for at få hul på målscoringen.
Den ellers pålidelige kaptajn Andreas Granqvist kiksede fuldstændig en tværaflevering i den svenske bagkæde og gav Norge en tre-mod-to-situation.
Joshua Kings centring endte hos Martin Ødegaard, der omgående ekspederede bolden videre til fremstormende Stefan Johansen, som let kunne sende bolden i nettet.
Sekunder senere fløjtede dommeren til pause, og Norges svenske landstræner, Lars Lagerbäck, kunne gøre sit hold klar til at modstå et forventet svensk stormløb i anden halvleg.
Nordmændene kom dog ud til kampens sidste halvdel med en alt for afventende attitude, hvor man pakkede sig sammen i to kæder foran feltet, mens bolden blev overladt til hjemmeholdet.
Den slags er nordmændenes defensiv ikke stærk nok til at stå imod, og der gik da også kun et kvarter, før der var udlignet.
Svenskerne bragte balance i regnskabetSverige kunne uforstyrret spille bolden rundt på kanten af feltet, og Emil Forsberg fik frit lejde til at hakke bolden fladt ind i målet bag Rune Jarstein.
Målet fik nordmændene længere frem på banen, men ingen af holdene var villige til at tage de store chancer i en kamp, hvor et nederlag kunne blive dyrt i det store regnskab.
Spørgsmålet er dog, om den egentlige vinder af nabofejden i virkeligheden blev Rumænien, der med ti point klemmer sig ind mellem Sverige med 11 og Norge med ni point i tabellen.
Rumænerne har hjemmebane mod begge de skandinaviske nationer senere på efteråret.
Tidligere på aftenens vandt netop Rumænien 1-0 hjemme over Malta, mens Spanien i gruppens sidste kamp hentede en pligtsejr på 4-0 på eget græs over Færøerne.
/ritzau/FacebookTwitterKopier linkEmner:Andreas Granqvist (fodboldspiller)|Emil Forsberg (fodboldspiller)|Norge|Sverige|Fodbold




https://www.dr.dk/sporten/fodbold/landsholdet/krauls-karakterbog-den-danske-stjerne-dumpede-i-georgien

LandsholdetKRAULS KARAKTERBOG Den danske stjerne dumpede i GeorgienLæs fodboldkommentator Andreas Krauls karakterer til de danske spillere efter den skuffende nulløsning i Georgien.
Christian Eriksen (midten) dumper i fodboldkommentator Andreas Krauls vurdering af den danske indsats i 0-0-kampen i Tbilisi.
Af Andreas Kraul08.
sep.
2019 kl.
20.
44Bemærk: artiklen er mere end 30 dage gammelLæs opForsvarsspilleren Andreas Christensen var bedste dansker i en generelt skuffende 0-0 kamp i Georgien, mener DR Sportens Andreas Kraul, der derudover uddeler en sjælden dumpekarakter til Christian Eriksen.
Kasper Schmeichel: 7Den danske keeper havde kun få redninger, men gik godt med i spillet og var hurtigt ude af sit mål og heade væk i en presset situation før pausen.
Man kunne godt have ønsket sig at se noget af Schmeichels ild i øjnene på de resterende spillere, men han kan trods alt ikke også score målene.
Henrik Dalsgaard: 2Danmarks Henrik Dalsgaard i aktion overfor Georgiens Valeri Qazaishvili.
Backen fra Brentford var valgt til højre side af det danske forsvar i stedet for Daniel Wass på grund af fysik og defensiv styrke, men det koster så den anden vej, og man så klare tekniske mangler frem ad banen.
Simon Kjær: 4Anføreren befandt sig tydeligvis markant bedre på naturgræsset i Tbilisi end på kunstgræsbanen i Gibraltar og vandt sine luftdueller.
Til gengæld mærkelig langsom og uambitiøs i spillet fremad på banen, når der ellers var brug for tempo og fart i kuglen.
Andreas Christensen: 10Andreas Christensen var bedste dansker i en ellers skuffende landskamp mod Georgien.
’AC’ var en god mand for Danmark i det første hektiske kvarter, hvor Georgien tre gange havde optræk til gode muligheder, men hver gang blev blokeret af stopperen fra Chelsea.
Og i det hele taget var Christensen suveræn i alle sine aktioner og med afstand Danmarks bedste på en skuffende aften.
Jens Stryger Larsen: 4Manden, der fortsat efter 26 landskampe endnu ikke har prøvet at tabe, knoklede flittigt i begge retninger og tog også mange offensive løb, dog uden at skabe de store chancer til hverken sig selv eller andre.
Pierre Emile Højbjerg: 4Højbjerg indledte kampen med et grimt boldtab midt på banen, men fik langsomt spillet sig mere ind i en generelt rodet første halvleg.
Også efter pausen forsøgte Southamptons danske anfører at diktere kampen, men blev udskiftet midt i anden halvleg.
Thomas Delaney: 4Krigeren på den danske midtbane var meget i boldbesiddelse i første halvleg, men fik ikke sendt så mange kvalificerede afleveringer af sted, mens der ikke kom farlighed i et par afslutninger på hovedstød efter hjørne.
En jævn kamp i en rodet forestilling.
Christian Eriksen: 00Christian Eriksen var Danmarks dårligste.
En præstation, der får danskeren til at dumpe i Krauls karakterbog.
En sjældent dårlig landskamp for Christian Eriksen, der intet fik ud af ni hjørnespark samt adskillige andre dødbolde.
Derudover masser af sløje pasninger og ukarakteristiske dårlige beslutninger samt manglende glød i øjne og attitude.
Den danske 10’er virkede mat og træt.
Det er sjældent at Eriksen dumper en landskamp, men sådan var det i Tbilisi.
Yussuf Poulsen: 2Tilbage på højrekanten knoklede angriberen fra Leipzig som vanligt derudaf med masser af både begåede og modtagne frispark.
Havde en enkelt afslutning forbi mål i første halvleg, men var ellers mere involveret i slagsmålslignende nærkampe end reelt fodboldspil.
Ikke nogen god idé.
Martin Braithwaite: 2Den hurtige offensivspiller fra Leganes var en lille overraskelse i startopstillingen og kvitterede med, i kraft af to afslutninger på mål, at være farligste dansker i den ellers chancefattige 1.
halvleg.
Forsvandt til gengæld så totalt ud af kampen efter pausen.
Usynlig.
Kasper Dolberg: 2Kasper Dolberg fik chancen fra start søndag aften i Tblisi, men havde svært ved at få det til at fungere.
Efter at have siddet på bænken i hele kampen mod Gibraltar var Dolberg tilbage i startopstillingen mod georgierne, som han scorede to gange mod i juni.
Før pausen i Tbilisi rørte angriberen til gengæld kun sjældent bolden.
Det blev til gengæld til en enkelt afslutning på mål inden udskiftning med en halv time igen.
Indskiftede spillere:Christian Gytkjær: 4Den dobbelte målscorer fra Gibraltar leverede Danmarks bedste afslutning med et skud på overliggeren efter sin indskiftning.
Lasse Schöne: UBTræner: Jon Dahl Tomasson: 2Assistenten vikarierede endnu engang for landstræner Åge Hareide, men havde hverken succes med sin startopstilling eller sine to indskiftninger.
Ikke mange gode valg fra den vikarierende cheftræner, der ikke havde succes med sin startopstilling, mens det også undrede, at han ikke brugte sin tredje udskiftning.
For eksempel for at få Robert Skov ind.
FacebookTwitterKopier linkEmner:Jens Stryger Larsen (fodboldspiller)|Kasper Dolberg (fodboldspiller)|Fodbold|Georgien|Gibraltar




https://www.dr.dk/nyheder/regionale/fyn/forskere-vil-lave-om-paa-koeers-biologi-ko-boevser-udleder-hver-dag-700-liter

FynForskere vil lave om på køers biologi: Ko-bøvser udleder hver dag 700 liter metan pr.
ko20 procent af de samlede drivhusgasser i Danmark kommer fra landbruget.
Af Jonatan Grau Møller og Thea Bjørn (video)08.
sep.
2019 kl.
19.
10Bemærk: artiklen er mere end 30 dage gammelLæs opDu kender det måske.
Lidt luft i maven, der bevæger sig op igennem spiserøret og ud gennem munden.
Bøvs.
Dejligt og befriende.
MetangasMetangas kommer primært fra gødning fra husdyr.
Her menes der ikke hunde og katte, men køer og andre drøvtyggere.
Når dyrene står og tygger drøv, dannes der metan.
Og det får adgang til atmosfæren, når de bøvser, prutter eller skider.
Drivhusgassen metan bidrager eksempelvis 21 gange mere til drivhuseffekten end CO2.
Sådan er det også for en ko.
Problemet er bare, at hver bøvs udleder metangas.
Hver dag bøvser én ko op til 700 liter metan ud i atmosfæren.
Det sker, når mikroorganismer i koens mave nedbryder foderet.
Den klimabelastning svarer til en køretur på 93 kilometer i en dieselbil – for hver ko, hver eneste dag.
Lige nøjagtig dét arbejder forskere på AU Foulum, der er en del af Aarhus Universitet, på højtryk for at gøre noget ved.
- Gåden er, at du har en suppe af gode mikroorganismer, der gør, at koen kan omsætte fibre i græs, og så har du nogle dårlige, der laver metan.
Men hvordan slår du de dårlige oven i hovedet uden at slå de gode oven i hovedet?
Det er udfordringen, siger Peter Lund, der er professor på AU Foulum.
Klimaneutral i 2050Arbejdet, det er nødvendigt.
I hvert fald hvis man skal leve op til målet om, at vi i Danmark skal skære 30 procent af den samlede CO2-udledning i 2030 og i 2050 være helt klimaneutrale.
20 procent af de samlede drivhusgasser i Danmark kommer fra landbruget.
Det er stort set det samme tal, der kommer fra transportsektoren - altså biler, busser og skibe.
I biler kan man mindske udledningen ved at skifte en dieselmotor ud med en elmotor.
Men hos en ko er det mere kompliceret.
Peter Lund og hans kollegaer på AU Foulum har derfor rigtig travlt.
- 2030 er i morgen, når man laver om i biologi, og 2050 er i overmorgen.
Det er ikke nemt at lave om på, hvad der sker inde i sådan en ko, siger han.
Derfor prøver de at give køerne forskellige fodertyper tilsat kemikalier, der reducerer metan.
KlimakøerMen indtil man har fået knækket køernes klimakode, er noget af løsningen at få koen til at give så meget mælk som muligt.
I Gislev på Fyn er landmanden Klaus Jørgensen ikke i tvivl om, hvordan man gør det.
- En ko, der ikke har det godt, producerer måske 4.
000 liter mælk, mens en ko, der er i topform, producerer omkring det dobbelte.
Jo bedre mine køer har det her i stalden, jo mere mælk producerer de, og jo længere lever de et lykkeligt liv, forklarer han.
Han har i øjeblikket 150 malkekøer, og når de har det godt, er chancen også større for, at de lever længere.
Hvis Klaus Jørgensen kan få en ko til at leve bare et år længere, skal der færre små kalve til at afløse de gamle køer.
- Jo færre kalve vi nu skal opdrætte, jo mindre dyr har vi, der egentlig ikke laver noget.
En kalv laver jo ikke noget før den dag, den laver sin første liter mælk, siger han.
Skulle Peter Lund og AU Foulum finde en løsning, der samtidig betyder, at det bliver dyrere at være landmand, er Klaus Jørgensen villig til at tage det med.
- Jeg tror, der er en balance på jorden.
Lige pludselig er der også en forbruger, som vil sige: 'Jamen, der er faktisk en mælk her, der påvirker klimaet ti procent mindre.
Den vil jeg også godt give x antal ører ekstra for.
' Det kommer til at hænge sammen, siger landmanden.
FacebookTwitterKopier linkEmner:Forskningscenter Foulum|Landbrug|Foulum|Videnskab|Aarhus Universitet




https://www.dr.dk/nyheder/politik/soren-pind-i-bog-interview-gik-i-arevis-med-statsministerplaner

Krise i VenstreSe temaPolitikSøren Pind i bog-interview: Gik i årevis med statsministerplanerVenstreprofilens popularitet satte gang i de helt store drømme, fortæller han i interview med Berlingske.
Søren Pind udkommer med bogen 'Frie ord' i den kommende uge.
(Arkivfoto) 08.
sep.
2019 kl.
19.
38 | opdateret 09.
sep.
2019 kl.
07.
05Bemærk: artiklen er mere end 30 dage gammelLæs opDen tidligere V-profil Søren Pind arbejdede i flere år for at blive formand for Venstre og blå bloks statsministerkandidat.
Det fortæller han i et interview med Berlingske i forbindelse med udgivelsen af sin bog "Frie ord", der udkommer i den kommende uge.
Pind fortæller, at han havde ingen intentioner om at ære den arvefølge i partiet, som Anders Fogh Rasmussen troede, han kunne definere - med først Lars Løkke, så Kristian Jensen og til sidst Troels Lund Poulsen.
- Du havde altså en konge, en arveprins og en hertug.
Hvis man interesserer sig bare det mindste for danmarkshistorien, ved man, det er en møgkombination, siger Søren Pind i interviewet med avisen.
Pind: Jensen forsøgte flere gangeHan langer desuden ud efter Venstres netop afgåede næstformand Kristian Jensens "enorme illoyalitet".
I interviewet med Berlingske siger Pind, at Kristian Jensen ad flere omgange forsøgte at afsætte Lars Løkke.
Allerede i 2008 blev Pind og partiets senere ordfører Peter Christiansen kontaktet af Claus Hjort Frederiksen, fortæller Søren Pind.
Hjort ville høre, om de to var klar til at afsætte Lars Løkke som næstformand for i stedet at bane vej for Kristian Jensen, som stod på spring, fortæller Pind til Berlingske.
- Allerede fra starten begyndte Kristian Jensen at undergrave Lars Løkke helt åbenlyst.
Historien om Kristian Jensen er for mig historien om én lang illoyalitet og undergravende virksomhed, siger Pind til Berlingske.
Og i 2014 under formandsopgøret i Venstre forsøgte Kristian Jensen ifølge Pind igen at vælte Løkke.
I sin bog nævner han, at Kristian Jensen under opgøret kom hjem i Pinds private hjem.
Her skal de have aftalt, at Pind ville blive udenrigsminister, hvis Jensen lykkedes med at vælte Løkke.
Pind mener, at episoden viser, at opgøret var organiseret af næstformanden selv.
Om kritikken svarer Kristian Jensen i en sms til Ritzau og DR:- Jeg er sikker på, at Søren Pind kan klare pr-arbejdet for sin bog uden min hjælp.
Meningsmålinger gav blod på tandenDa Søren Pind blev udnævnt til udviklingsminister i 2010, begyndte han at stå stærkt i målingerne over ministerpopularitet.
Og han begyndte at lægge sine planer for at overtage formandsposten i Venstre og sigte efter posten som landets statsminister.
Han rejste Jylland tyndt for at teste opbakningen i partiets rødder.
Han skabte alliancer med "stærke folk" i både folketingsgruppen og baglandet.
Og ved valget i 2011 var han klar.
Søren Pind ville være formand for Venstre, og han ville om nødvendigt kæmpe for det i et kampvalg.
Men det var på samme tid en forudsætning for Pind, fortæller han i bogen, at Lars Løkke Rasmussen selv trak sig fra formandsposten - eksempelvis efter at have tabt magten til Socialdemokratiet ved folketingsvalget.
Løkke tabte også magten i 2011.
Men partiet gik frem, og formanden blev.
Søren Pind måtte strække våben, selv om ambitionen om at blive Danmarks statsminister ikke forsvandt.
Først i 2015 opgav han planerne, fortæller han, da han blev ramt af en giftig cocktail af omstændigheder.
Hans personlige popularitet blev slidt af at forsvare Lars Løkke Rasmussen under GGGI-sagen og affæren om Venstre-formandens partibetalte tøj.
Og Ekstra Bladet kastede sig over Pinds ofte ganske frie skriverier på Facebook.
Internt i Venstre var der murren over, at Pind var "ustyrlig", og til sidst fik han ved et møde hos Lars Løkke Rasmussen direkte besked på at stoppe sine sonderinger.
- Det hele falder sammen på samme tid.
Og så kunne jeg bare se, at det var det.
Så var den tid gået, siger han til Berlingske og tilføjer:- Jeg kunne se, hvor det bar hen.
Nogle gange var jeg på den rigtige side, andre gange på den forkerte.
Sådan er politik.
/ritzau/FacebookTwitterKopier linkEmner:Anders Fogh Rasmussen (politiker)|Lars Løkke Rasmussen (politiker)|Venstre|Valg og folkeafstemninger|Jylland




https://www.dr.dk/nyheder/udland/moed-kvinden-der-holder-oeje-med-putins-politi-vi-har-kun-illusionen-om-et-demokrati

UdlandMød kvinden, der holder øje med Putins politi: 'Vi har kun illusionen om et demokrati'Organisationen OVD-Info hjælper anholdte demonstranter i Moskva og holder øje med, hvor de ender.
Af Louise Brodthagen Jensen - Moskva08.
sep.
2019 kl.
19.
12Læs opEn lørdag i august går en ung, sortklædt mand forbi en Metro-station i Moskva.
Pludselig kommer to urobetjente løbende imod ham.
De er iført blå-sorte kamouflagedragter, store beskyttelsesveste og hjelme med visir - og bevæbnet med lange sorte knipler.
En af dem griber fat i manden og skubber ham væk.
En tredje og en fjerde betjent kommer hurtigt til, mens manden forsøger at træde tilbage og vriste sig fri af den forreste betjents greb.
Betjenten falder til jorden, men når at gribe fat i den unge mands ankel, så han falder på knæ, og på få sekunder er han omringet af seks betjente, hvoraf nogle tæver ham ned på jorden med deres knipler.
Situationen hvor Pavel Ustinov ifølge politiet skulle have modsat sig anholdelse og udøvet vold mod en betjent.
Billederne er fra en video på Telekanal Stalingrad.
1 / 5Situationen hvor Pavel Ustinov ifølge politiet skulle have modsat sig anholdelse og udøvet vold mod en betjent.
Billederne er fra en video på Telekanal Stalingrad.
1 / 52 / 53 / 54 / 55 / 5Manden, Pavel Ustinov, er nu sigtet for grov vold mod en betjent og risikerer 10 års fængsel.
I løbet af den seneste måned har mange russere lært Pavel Ustinovs navn at kende.
Historien om den 24-årige skuespiller er blot en af mange.
Og på mange måder er den også nøglen til at forstå, hvorfor tusindvis af russere er gået på gaden for at deltage i sommerens omfattende protester i Moskva.
Historier som hans har fået telefonerne til at kime sommeren igennem på førstesalen i en bygning, bare et par kilometer fra, hvor episoden fandt sted.
Få dage før valget i Moskva er der dog ganske roligt i de sparsomt indrettede lokaler, hvor organisationen OVD-Info holder til.
Et af kontorlokalerne, hvor OVD-Info holder til i det centrale Moskva.
Det ligner for så vidt ethvert andet lille kontorfællesskab.
Rundt omkring hænger der A4-papirer med printede slagord.
Interimistiske skriveborde flyder med papirer, høretelefoner og krus med blyanter og kuglepenne.
I dag er det ikke til hverken at se eller høre, at ansigterne bag computerskærmene her er dem, mange russere de seneste år har betraget som en slags redningskrans.
Vi tager plads på en træbænk i et hjørne i en bordeaux-malet opgang, der fungerer som et lille rygerum.
Kort efter dukker Alla Frolova op.
En kraftig kvinde med kort lyst hår.
Hun er kvinden, der står for at kooordinere OVD-Infos juridiske hjælpeindsats.
Hun er en af dem, der holder et vågent øje med, hvem politiet anholder, hvor de bliver bragt hen, hvad de eventuelt bliver sigtet for, og så yder hun juridisk bistand.
Og måske endda endnu vigtigere: psykologisk støtte.
Ikke bare til de anholdte, men også til pårørende som oplever pludselig ikke at vide, hvor deres søn, datter, ægtefælle eller ven er henne.
Alla Frolova har arbejdet for OVD-Info siden 2015.
Der skal være et retfærdigt valgHun er egentlig ikke en person, der lader sig overraske, fortæller hun.
Sådan virker hun heller ikke, som hun sidder der på en lille stol.
Klædt i rustrøde bukser, sneakers, en mørkeblå t-shirt og en åbenstående sort, ærmeløs nylonvest.
Om OVD-InfoOVD-Info begyndte for otte år siden, da journalisten Grigory Okhotin og programmøren Daniil Beilinson gik sammen om at lave en liste over de venner, der var blevet taget til fange under en demonstration.
I dag arbejder OVD-Info 365 dage om året.
Der er 30 fuldtidsansatte samt en række frivillige til at yde juridisk assistance, crowdfunding, indsamle data og passe en hotline.
De får økonomisk støtte fra andre non-profit grupper, omkring 70 procent er finansieret ved donationer.
Sidste år fik indsamlede de næsten to millioner kroner, heraf en del gennem crowdfunding.
På et rødt gummiarmbånd på hendes arm står der 'Julia Galjamina' med hvide bogstaver - navnet på en af de oppositionskandidater, der forgæves har forsøgt at stille op til dagens lokalvalg i Moskva.
Alla har arbejdet her længe nok - siden 2015 - og set nok anholdelser til, at det er blevet hverdag.
Men sommerens massive protester og byens og politiets hårdhændede respons er alligevel kommet lidt bag på hende.
Førhen, siger hun, var et byrådsvalg ikke noget, der fremkaldte så stærke reaktioner.
Hun trækker vejret tungt, som om turen op ad trappen stadig mærkes.
Med raspende stemme opremser hun sommerens forløb begyndende med anholdelsen og sigtelsen af journalist Ivan Golunov 12.
juni.
Han blev løsladt og sigtelsen for narkobesiddelse droppet, men politiet slog hårdt ned på demonstranter og flere hundreder blev anholdt.
Politiet anholdt ifølge OVD-Info flere hundreder, som i juni mødte op for at protestere mod anholdelsen af Ivan Golonuv.
Demonstrationerne fortsatte og blev afløst af protester mod valgkommissionens forsøg på 14.
juli at udelukke oppositionens kandidater fra dagens valg.
Alla Frolova fremhæver masseanholdelserne 27.
juli, 3.
og 10.
august og understreger det naturlige i, at mange formentlig er ved at være ramt af metaltræthed.
Sidste weekend forløb protesterne ganske fredeligt - ikke mindst fra politiets side.
Som om de var blevet beordret til ikke at røre en eneste demonstrant, siger hun.
Den russiske journalist Ivan Golunov.
- Golunov er en kendt person, han er journalist, han har støtter.
Andre har ikke den samme støtte nødvendigvis.
Men folk er gået på gaden, fordi de vil udtrykke deres holdninger og støtte til dem, der også vil ytre sig.
De er indstillet på at gå ud og demonstrere for deres rettigheder.
Det er ikke vigtigt, hvem der bliver valgt, men at det er et retfærdigt valg.
At der overhovedet er kandidater at vælge mellem, siger hun.
Psykologisk støtte er vigtigDet var Bolotnaja-demonstrationerne i maj 2012, der satte gang i den hotline, der i sommerens løb har fået telefonerne til at kime på kontorerne hos OVD-Info.
Selvom de yder juridisk bistand er der mere fokus på den psykologiske støtte, for i de fleste tilfælde er sagsforløbet i det store hele lagt fast fra begyndelsen, forklarer Alla Frolova.
Derfor er en del af OVD-Info’s opgave også at sørge for at samle al dokumentation og lægge det åbent frem via deres database og de nyhedsopdateringer, de lægger ud på deres site.
De udgør en slags kontrolinstans, som sørger for, at politiet opererer inden for deres beføjelser og lovens rammer.
Har man ikke den, er det ikke til at forudse, hvad der kan ske.
Selv på politistationerne risikerer man at blive overfaldet, tævet - endda voldtaget - og derfor er det vigtigt at informere om, hvem der er blevet anholdt, og hvor de befinder sig hvornår, forklarer Alla Frolova.
Vi har kun illusionen om et demokrati.
Om beskyttelse af menneskerettigheder.
Hun smiler let, da jeg nævner, at OVD-Info er blevet kaldt en slags 'hverdagens helte'.
- Vi fører tilsyn med de anholdte og den politiske situation.
Vores primære opgave er at oplyse samfundet og befolkningen om deres rettigheder.
Information kan beskytte og forsvare, siger hun og fortsætter:- Ingen skal være alene.
Alene mod systemet, mod politiet, Omon og Rosgvardia (nationalgarden, red.
) Hvis du bliver anholdt, ved du ikke, hvad du skal gøre.
Måske er det første gang.
Vi leverer psykologisk og juridisk hjælp.
Illusionen om et demokratiHun nævner Konstantin Kotov, der i onsdags blev idømt fire års fængsel for gentagne gange at have taget del i demonstrationerne, blandt andet til støtte for Golunov.
Desværre er det sådan, siger hun, at i Rusland bliver politiets vurdering betragtet som mere troværdig end forklaringen fra den anholdte.
Alt han siger, vil blot blive betragtet som et forsøg på at undgå straf.
Hun rykker frem på stolen og holder tæt øjenkontakt, mens hun understreger sine pointer.
Det kan godt være, at en dommer udbeder sig vidneudsagn og udspørger politiet, men konklusionen på sagen?
Den er allerede i sagsmappen og arkiveret.
- Vi har kun illusionen om et demokrati.
Om beskyttelse af menneskerettigheder.
Men for Kotov er realiteten altså fire års fængsel.
Hvordan er det kun en illusion?
- Hvis retssystemet var uafhængigt, ville der aldrig være faldet sådan en dom.
Kotov slog ingen.
Han ødelagde intet.
Han er ikke til fare for samfundet, siger hun.
- Men vores retssystem løslader sjældent nogen.
Med illusion mener jeg, at vi lader som om, vi har et juridisk system, der fungerer.
Håb for fremtidenUdover helt almindelige borgere er også repræsentanter fra oppositionen blevet anholdt og fængslet, og de har fået deres hjem og kontorer ransaget.
Alla Frolova ved godt, at det også kan overgå OVD-Info.
For det er et massivt og magtfuldt apparat, de taler imod.
Men giver de seneste ugers tydelige utilfredshed med det bestående system og kampen for demokrati og rettigheder håb for fremtiden hos en mor til en teenagedatter?
Sommeren igennem er demonstranter blevet mødt af politistyrkerne, der har indtil sidste weekend har foretaget flere hundreder anholdelser.
Den yngre generation er anderledes end tidligere, slår hun hurtigt fast.
Fordi de har adgang til så uendelig meget information på nettet, de ved, hvad de vil, at de kan udvikle sig i alle mulige retninger og at de kan rejse ud.
Derfor kan det gå flere veje, mener hun.
- Hvis de bliver skræmt af den her undertrykkelse, vil vi se en stor afgang til andre lande.
Men det kan også skræmme dem til at holde sig for sig selv.
Eller de kan vælge at demonstrere.
Vælger de det første, fordi de føler sig truet, forstår hun det godt, men tror ikke på, at det er noget, nogen gør frivilligt.
Myndighederne tvinger folk ud af landet.
Hun fortæller om sin onkel, der i 70’erne rejste ud på forretningsrejse og aldrig vendte hjem.
Han følte ikke, at han kunne bo i Sovjetunionen i 70’erne.
Nu bor han i Sverige og synes ikke, det ser så slemt ud i Rusland.
Men han er langt væk fra virkeligheden, mener hun.
OVD-Info blev stiftet tilbage i 2011, da russerne demonstrerede mod valgsvindel ved parlamentsvalget.
I dag er der 30 fuldtidsansatte, heriblandt Alla Frolova.
Måske er situationen på nogle måder værre nu, fordi politiet har større muligheder for at forfølge folk.
Det lader til at være lettere at anholde folk, og proportionerne mellem omfanget af politistyrker i forhold til befolkningen er skæv, påpeger hun.
- Jeg tror godt, man kan sige, at vi bor i en politistat.
Alla Frolova sætter begge hænder på lårene og læner overkroppen frem, inden hun nærmest giver indtryk af at ville fortælle noget helt fortroligt.
Hun begynder at fortælle, at da hun var ung, ville hun selv gerne arbejde for politiet.
Hun er uddannet ingeniør, men søgte faktisk ind som efterforsker i politiet.
Første gang i 1989.
Og igen i 1992.
Men et cv, der ikke slog til, og en onkel bosiddende i Sverige var tilsyneladende årsag til, at hun blev afvist.
'Den anden side'Nu udfører hun vigtigt arbejde 'for den anden side', som hun formulerer det.
Og med åbne øjne for, at det arbejde indebærer en risiko for at få sit kontor ransaget, computer og telefon taget og eventuelt blive anklaget for at sprede propaganda.
- Jeg er ikke politiker.
Jeg er menneskerettighedsforkæmper.
Jeg går ikke selv til demonstration, for så risikerer jeg selv at blive anklaget og anholdt.
Det vil skade organisationen, siger hun.
Mange unge har været på gaden i løbet af de seneste uger for at vise deres støtte til de mange anholdte.
Her ved en demonstration for bloggeren Jegor Zhukov.
Og det er for folk som Pavel Ustinov, hun gør det.
Ifølge OVD-Info blev 1.
001 anholdt i forbindelse med demonstrationen lørdag 3.
august, hvor Ustinov ifølge ham selv blot ventede på en ven ude foran Pusjkinskaja Metro.
Han er foreløbig varetægtsfængslet frem til 3.
oktober.
Det ironiske er, påpeger Alla Frolova, at indtil for et år siden var Pavel Ustinov i nationalgarden.
Han har stået sammen med politibetjentene, indtil han mødte oppositionsbevægelsens uofficielle leder, Aleksej Navalnyj.
Det er sager som den mod både Konstantin Kotov og Ustinov, som skal bruges som skræmmeeksempler, forklarer Alla Frolova.
- Det er almindelige mennesker, der risikerer tre-fire års fængsel for at gå på gaden, siger hun og minder om, at fængsler i Rusland ikke ligefrem tjener det formål at forbedre fangerne.
- Der er kun tale om ødelagte liv.
FacebookTwitterKopier linkEmner:Moskva|Kriminalitet|Rusland|Politi|Demonstrationer




https://www.dr.dk/nyheder/udland/1000-betjente-sorgede-fredelig-prideparade-i-sarajevo

Udland1.
000 betjente sørgede for fredelig prideparade i SarajevoMuslimsk moddemonstration fik ikke indflydelse på festdag for seksuelle minoriteter.
Det skønnes, at cirka 2.
000 mennesker var mødt op for at deltage i dagens pride-parade i Bosniens hovedstad, Sarajevo.
)08.
sep.
2019 kl.
18.
30Bemærk: artiklen er mere end 30 dage gammelLæs opUnder et stort opbud af politifolk har den bosniske hovedstad, Sarajevo, i dag holdt sin første prideparade for seksuelle minoriteter.
Et andet sted i byen blev der holdt en moddemonstration for at fordømme den 'syndige' march.
Paraden forløb fredeligt.
Det sørgede et stort opbud af politifolk for.
Der blev indsat politihunde og opsat metalhegn af de cirka 1.
000 betjente, der var udkommanderet til at beskytte den kulørte march.
Ifølge AFP har cirka 2.
000 mennesker deltaget i prideparaden.
De svingede med regnbueflag og bar store bannere med logoet 'Ima Izac' - kom ud - mens der blev blæst i fløjter og sunget.
Ambassadører støttede opArrangørerne havde bebudet, at priden skulle udtrykke solidaritet og støtte til et samfund uden vold og diskrimination over for seksuelle minoriteter og andre.
- Hvis der ikke var vold, ville jeg ikke være her i dag, siger en af arrangørerne, Lejla Huremagi, i en tale.
- Dette giver os styrke og tro på, at fordommene imod os vil begynde at svinde ind, og at det vil blive bedre for os alle.
Flere ambassadører fra vestlige lande var mødt op til paraden, blandt dem ambassadørerne fra Frankrig og USA.
Cirka halvanden kilometer derfra var tilhængere af en islamisk gruppe indkaldt til en demonstration.
De fordømte priden som 'syndig' og en 'ydmygelse' af Sarajevo.
/ritzau/FacebookTwitterKopier linkEmner:Sarajevo|Vold|Demonstrationer|Seksualitet|Frankrig




https://www.dr.dk/nyheder/viden/teknologi/ny-computerchip-kan-give-lynhurtige-computere-i-fremtiden

TeknologiNy computerchip kan give lynhurtige computere i fremtidenAmerikanske forskere har bygget en kulstof-mikrochip, der er langt mere effektiv, end de vi har i dag.
Om få år kan mikrochips som denne, hvor silicium er en af hovedingredienserne, være fortid.
Nye chips med kulstof-nanorør er nemlig langt mere effektive.
(© ColourBox)Af Jeppe Kyhne Knudsen08.
sep.
2019 kl.
19.
04Bemærk: artiklen er mere end 30 dage gammelLæs opDu har måske hørt om “Silicon Valley”.
Et område syd for San Francisco, hvor mastodonterne Apple, Facebook og Google hører hjemme.
Området fik i sin tid sit navn, fordi virksomhederne alle er afhængige af grundstoffet silicium.
Uden silicium ville vi ikke have de lynhurtige mikrochips, der sidder i alt fra smartphones, biler, tv’er og til bærbare i dag.
Men det kan godt være, at området skal tage navneforandring i fremtiden.
© Arnold Reinhold / Wikimedia CommonsHvad er en transistor?
Computerchips - om de sidder i din smartphone, dit tv eller din computer - er alle bygget efter samme princip.
De fungerer ved hjælp af en såkaldt transistor.
En transistor er en lillebitte dims, der har en meget vigtig funktion.
Den kan enten åbne eller lukke af for strømmen på mikrochippen.
En åben transistor svarer til værdien 1 og en lukket til værdien 0.
Jo, flere transistorer, desto mere information kan computeren håndtere ad gangen.
Transistorer er lavet af silicium, men måske kan kulstof erstatte det i fremtiden.
Forskere fra MIT har nemlig bygget en computer ved at bruge kulstof i stedet for silicium.
Det skriver de i det anerkendte tidsskrift Nature.
Det er første gang, man har bygget en avanceret processor ved at bruge såkaldte kulstof-nanorør, og rørene har et kæmpe potentiale for fremtidens elektronikudvikling.
Ifølge Jesper Nygård, der forsker i kulstof-nanorør i elektronik på Københavns Universitet, er de amerikanske forskeres resultater imponerende.
- Det er første gang, at nogen har bygget en computer med så mange transistorer af kulstof-nanorør.
Hele 14.
000 har de fået proppet ind i chippen, siger han, men fortæller:- Men når det er sagt, så svarer det til, at de har bygget et gammeldags sort-hvid-fjernsyn.
Mere avanceret er chippen altså ikke.
De processorer, der sidder i vores laptops i dag, har til sammenligning 10 milliarder transistorer, siger han.
Udviklingen kan ikke fortsætteSelvom forskerne altså ikke har bygget en mikrochip af kulstof, der kan måle sig med dem af silicium, er resultatet alligevel interessant.
Grænsen for, hvor mange silicium-transistorer vi kan stoppe sammen på en chip, er nemlig ved at være nået, forklarer Jesper Nygård.
- Når man har chips med 50 milliarder transistorer på, så er vi nede i en størrelse, hvor der er få atomer, der adskiller de enkelte transistorer.
Og når det bliver så småt, begynder elektronerne at opføre sig anderledes.
De kan finde på at hoppe igennem transistorerne, selvom de er lukkede, siger han.
Moores lovSiden den første mikrochip blev opfundet i 1958, har teknologien udviklet sig i en rasende fart.
Hvor de chips, der sad i computerne i starten af 1970’erne, havde mellem 1.
000 og 5.
000 transistorer, har de mest avancerede i dag omkring 50 milliarder proppet ind på det samme lille areal.
I 1965 observerede Gordon Moore, der var administrende direktør i firmaet Intel (som også i dag laver mikrochips), at med den udvikling, han så i branchen, ville antallet af transistorer på chipsene blive fordoblet rundt regnet hvert andet år.
Og den forudsigelse har holdt stik helt frem til i dag.
Elektronikbranchen er derfor på udkig efter et nyt materiale at lave transistorer af.
Et materiale, der er mere energieffektivt.
Og det er her kulstof, kommer ind i billedet.
Ifølge forskerne selv er de her transistorer bygget af kulstof-nanorør nemlig 10 gange mere energieffektive end dem af silicium.
Og det er der mange fordele i, forklarer Jesper Nygård.
- Det betyder, at man kan lave chips, der bruger en tiendedel af den energi, som de bruger i dag.
Og det betyder, at man kan sætte transistorerne endnu tættere, siger han.
Nanorør blev opdaget ved et tilfældeFør 1991 var der ingen, der vidste, at der fandtes kulstof-nanonrør.
Det år sad japaneren Sumio Iijima ved sit elektron-mikroskop og studerede kulstof.
Ved et tilfælde opdagede han, at det kulstof han havde under mikroskopet bestod af lange cylindre.
© Eral Bele / FlickrHvad er et kulstof-nanorør?
Grundstoffet kul (eller karbon) findes i mange former.
Der er det kul, vi graver op af jorden og brænder af på kraftværkerne, og der er diamanter, som også består af kul.
Hvilken form, kul får, afhænger af, hvordan kulatomerne binder sig til hinanden.
I en diamant sidder atomerne tæt pakket i 3D, mens de i kul sidder sammen i en flad hønsenet-struktur.
Og der findes også såkaldte “bucky-kugler”, hvor de sidder i en kugleform.
Det er kul i hønsenet-strukturen, som kan laves til nanorør.
Forestil dig, at du klipper i hønsenettet og får strimlerne til folde sig sammen og blive til lange rør.
Det er sådan rørene skabes.
Rørene kommer i to former: Enten en symmetrisk cylinderform, der skaber en virkelig god ledning, eller en spiral, som er det perfekte materiale til en transistor.
Nanorørene er meget, meget små.
Faktisk er de omkring 100.
000 gange tyndere end et menneskehår.
Det betyder, at man kan proppe rigtig mange sammen på meget lidt plads.
Perfekt til en mikrochip.
Nanorørene, som han døbte dem, blev hurtigt hypet som det helt nye materiale, der skulle løse en lang række problemer.
Materialet var nemlig både ekstremt stærkt og var en god strømleder.
Men inden for elektronik-verdenen viste det sig at være svært at arbejde med de små cylindere, og den store revolution kom ikke rigtigt, forklarer Jesper Nygård, der selv arbejdede med nanorørene i 90’erne.
- I 1998 indså man, at kulstof-nanorør også kan fungere som transistor.
Vi var med i de første eksperimenter med at bygge en mikrochip af dem.
Børnesygdommene er løstTilbage i slutningen af 90’erne lykkedes det Jesper Nygård og hans kolleger at bygge en primitiv chip svarende til at kunne få en lampe til at blinke.
Senere lykkedes det at styre flere lamper - som til et diskolys.
Men mere opnåede man ikke dengang, fortæller han.
Og det var der en god grund til.
Der var nemlig særligt et problem, som gjorde det svært at bygge mikrochips med kulstof-nanorørene.
- Når man producerer de her nanorør, kommer de i to slags.
Den ene slags leder strømmen rigtig godt som en ledning, mens den anden fungerer som en halvleder.
Det er den sidste slags, man skal bruge til sine transistorer.
Men det er rigtig svært at få sorteret rørene, så man er sikker på at have den rigtige type, siger han.
Det problem har de amerikanske forskere dog løst.
- Når du arbejder med kulstof-nanorør, får du dem leveret på flaske.
I flasken er de blandet op i en væske, som fordamper på mikrochippen.
Og tilbage har du så nanorørene.
Amerikanerne er lykkes med at separere nanorørene ud i to væsker - og de skriver, at deres renhed er hele 99,99 procent, siger han.
Kulstof-computere kommer ikke lige foreløbigtI 2013 lykkedes det amerikanerne at bygge en nanorørs-computer bestående af 178 transistorer.
Altså markant flere end den Jesper Nygård og hans kolleger byggede omkring årtusindskiftet.
Og siden har de stille og roligt hævet antallet af transistorer til de 14.
000 i dag.
Men der er stadig lang vej op til de 50 milliarder, understreger Jesper Nygård.
- Der sker ikke noget de næste få år.
Det er som sagt et dårligt sort-hvid fjernsyn, de har bygget.
Men jeg er sikker på, at resultatet er noget, man kigger på i branchen.
Og det virker da lovende, siger han.
Han tror dog ikke, at vi kan fare ud og købe en kulstof-computer inden for de næste fem år.
- Der er en tendens til, at tingene går lidt langsommere, end man lige tror, fordi man løber ind i småproblemer.
De har fjernet nogle af de her børnesygdomme, så jeg kan ikke se noget, der taler imod, at man kan skalere det op og lave endnu større kredsløb.
Så det kan da være, at kulstof kommer til at erstatte silicium, siger han og slutter:- Men jeg vil ikke skrive under på, at det er løsningen om fem år.
FacebookTwitterKopier linkEmner:Teknologi|Videnskab|Københavns Universitet|Google|Californien




https://www.dr.dk/nyheder/udland/anholdt-ved-lokalvalg-i-moskva-bar-forkert-t-shirt

UdlandAnholdt ved lokalvalg i Moskva: 'Bar forkert T-shirt'Blandt de anholdte er både journalister og en af aktivisterne fra gruppen Pussy Riot.
Pussy Riot-aktivisten Maria Aljokhina er igen blevet anholdt.
Af Louise Brodthagen Jensen - Moskva08.
sep.
2019 kl.
20.
41Bemærk: artiklen er mere end 30 dage gammelLæs opEn journalist, en fotograf, aktivister og adskillige frivillige er blevet anholdt i den russiske hovedstad Moskva, hvor indbyggerne i dag har stemt til byrådsvalget.
Blandt de 15 anholdte er Maria Aljokhina fra aktivistgruppen Pussy Riot - ifølge hende selv fordi hun var iklædt en t-shirt med navne på nogle af de personer, der under sommerens massive protester er blevet tiltalt og risikerer eller allerede er blevet idømt fængselsstraffe.
- Jeg og 12 andre er blevet anholdt.
Jeg var i centrum iført en T-shirt med navn på en politisk fange, skriver hun på Twitter.
Ifølge organisationen OVD-info, der overvåger demonstrationer og anholdelser i Moskva, foregik anholdelserne ved rådhuset, hvor byens fødselsdag blev fejret.
Bare få timer før valgstederne åbnede i dag, anholdt russisk politi en repræsentant for den frivillige, uafhængige organisation af valgobservatører, Golos.
Det bekræfter både OVD-Info og Golos, der ikke er tvivl om, at det er på grund af sit arbejde, at valgobservatøren Vladimir Jegorov nu er anholdt.
- Hans telefon er blevet slukket, og de tillader ingen at besøge ham, skriver organisationen på sin hjemmeside.
Videoer med formodet stemmefuskDagen igennem har der på de sociale medier floreret videoer med det, der formodes at være valgsvindel.
Blandt andet viser nogle af videoerne stemmebokse, hvor flere end de tilladte antal stemmesedler bliver mast ned.
Oppositionen - anført af Aleksej Navalnyj - har til det sidste oplyst om den såkaldte 'Stem klogt'-kampagne, der har opfordret til at samles bag de kandidater, der har størst sandsynlighed for at slå de Kreml-loyale kandidater på listen i Moskva.
Den 43-årige advokat og uofficielle oppositionsleder var selv tidligere i dag nede for at stemme og trods det, at betydningen af et byrådsvalg i Moskva er til at overse, har han beskrevet det som et valg om, hvorvidt Rusland har tillid til autoriteterne og til regeringspartiet, Forenet Rusland.
Sommeren igennem har tusindvis af demonstranter været samlet på gaderne i Moskva, og protesterne udsprang af, at oppositionskandidaterne blev nægtet at stille op til dagens valg.
Flere tusind er blevet anholdt og i løbet af ugen er flere blevet idømt flerårige fængselsstraffe for at have taget del i demonstrationerne.
Oppositionen har allerede kaldt til demonstration igen 14.
september.
Der skal vælges i alt 45 kandidater til det lokale bystyre i Moskva.
Valgstederne lukkede klokken 19 dansk tid, og de foreløbige prognoser viser en valgdeltagelse på lige under tyve procent.
Opdateret klokken 21.
52: Kun fire personer ud af de i alt 15 er stadig tilbageholdt af politiet.
FacebookTwitterKopier linkEmner:Moskva|Twitter|Valg og folkeafstemninger|Rusland|Pussy Riot




https://www.dr.dk/nyheder/kultur/film/sikke-et-trumfkort-ny-nordisk-dramaserie-overrasker-igen-og-igen

BingeSe temaFilm og serierSikke et trumfkort!
Ny nordisk dramaserie overrasker igen og igenHBO's norske serie 'Beforeigners' ligner ingen anden skandinavisk serie, skriver serieekspert.
I 'Beforeigners' skal seriens hovedpersoner pludselig forholde sig til, at forhistoriske folk er begyndt at dukke op via en mystisk tidsportal.
(© Eirik Evjen/HBO Nordic)Af Frederik Dirks Gottlieb08.
sep.
2019 kl.
20.
01Bemærk: artiklen er mere end 30 dage gammelLæs opFor kort tid siden skrev vi om den svenskproducerede serie Gösta, som markerede seriegiganten HBO's første nordiske satsning.
Nu er de igen på banen, denne gang med deres første norske produktion, 'Beforeigners', og det er intet mindre end en dramatisk science fiction-serie fyldt med en god portion sort, norsk humor.
Så er alle bokse vist også blevet krydset af.
Resultatet er underholdende og ikke mindst interessant i forhold til fremtiden, hvor alt tyder på, at vi kommer til at se et stødt stigende antal skandinaviske serieproduktioner indtage de amerikanske streamingtjenester.
HBO har allerede annonceret både dramaserierne 'Utmark' og 'Björnstad', og de bekræfter også, at der er flere danske projekter i pipelinen for 2020.
Forhistoriske mennesker genopstår'Beforeigners' ligner ikke nogen anden skandinavisk serie.
Eller det vil sige på overfladen gør den med et lidt mørkt blå-gråt skær og masser af kolde glasbygninger og småblege nordmænd.
Men på konceptniveau er vi ovre i en helt anden overnaturlig genre, som bedst kan sammenlignes med HBO's 'The Leftovers', hvori to procent af verdens befolkning af uforklarlige årsager forsvinder.
En mystisk begivenhed i en ellers velkendt verden - og i 'Beforeigners' skal seriens hovedperson, betjenten Lars Haaland, pludselig forholde sig til, at forhistoriske folk er begyndt at dukke op via en mystisk tidsportal.
Betjenten Lars Haaland skal sammen med Alfhildr, der har en fortid som øksesvingende vikingekriger, opklare en række dødsfald på de forhistoriske mennesker.
(© Kristoffer Eliassen/HBO Nordic)Han får endda en politimakker, den smukke Alfhildr, der selv er såkaldt 'fremvandrer', og som har en fortid som øksesvingende vikingekriger.
Sammen skal de opklare en række dødsfald på flere af disse forhistoriske mennesker, som ikke lader til at være af naturlige årsager.
Måske en form for hatecrimes mod fortidsmennesker.
Ret absurd, men også interessant.
Plottet ligner på den ene side noget, vi har set før, og man har tydeligvis stilet efter et nordic islæt med den visuelle stil, makabre mord og en stærk kvindelig hovedrolle (Alfhildr).
Men på den anden side ligner det overnaturlige lag og genreblandingen mellem fantasy, science fiction og nordisk krimi ikke noget, vi har set før, og selvom serien har sine børnesygdomme, formår den hele tiden at overraske.
Skandinavisk DNADet er tydeligt, at HBO, med Hanne Palmquist i spidsen for udvikling af fiktion i Norden, forsøger at videreføre en klassisk HBO-serietradition.
Da HBO for alvor fik vind i sejlene og ændrede serielandskabet, som vi kender det, med serier som 'Sopranos', 'Sex and the City' og 'The Wire' var det med udgangspunkt i hjemlandet USA og forskellige indgangsvinkler på et samfund fuld af muligheder og udfordringer.
Med både 'Gösta' og 'Beforeigners' er man gået efter en meget nordisk tone og æstetik, og man har ansat fremtrædende talenter i henholdsvis den svenske og norske filmbranche.
Serierne skal tydeligvis emme af kvalitet og i høj grad handle om livet i norden, hvad end det er mandens rolle i et svensk ligestillingssamfund i 'Gösta' eller vores überfornuftige og til tider overciviliserede livsstil, som bliver udfordret i 'Beforeigners'.
Anne Bjørnstad og Eilif Skodvin står bag den norsksprogede serie, som Jens Lien har instrueret.
Serien består af foreløbig seks afsnit, hvoraf de fire første lige nu er tilgængelige på HBO.
(© Lars Olav Dybvig/HBO Nordic)Mændene fra fortiden er brovtende og ikke blege for at føre en hånd op under det nærmeste kvindeskørt.
Samtidig har fortidens hårde livsstil også udklækket benhårde kvindelige kæmpere, som ikke er bange for at slå fra sig.
Begge opførsler matcher dårligt med de kontrollerede nordmænds selvkontrol, og selvom vikingetiden ofte bliver glorificeret og sat op på en piedestal, fremhæver kultursammenstødet det faktum, at fortiden ikke altid skal glorificeres.
Dermed ikke sagt, at vi ikke kan lære af fortiden, for begge parter er nødsaget til at prøve at forstå hinanden.
En reminder om at selv folk, som kommer fra samme del af verden under andre omstændigheder og privilegier, kan blive misforstået og lagt for had, hvilket selvfølgelig må tolkes som en kommentar til nutidens flygtningeproblemer og den nationalistiske bølge, der præger det politiske klima i Europa og USA.
'Beforeigners' er ifølge HBO selv en succes, og de amerikanske mediegiganter har tydeligvis en mission om, at de udenlandske territorier hovedsagligt skal overtages gennem lokalt talent og autentiske fortællinger.
Netflix har også haft publikumssucces med 'The Rain', og mens vi venter på deres næste store nordiske 'Ragnarok', som har ingen ringere end Adam Price som en af bagmændene, bliver det spændende at se, hvilke serier der bliver udviklet specifikt til det danske marked.
'Beforeigners' kan ses på HBO Nordic.
Læs også:Svensk succesinstruktør provokerer med tåkrummende og ubehagelig serieFacebookTwitterKopier linkEmner:Adam Price (forfatter)|HBO|USA|Netflix




https://www.dr.dk/sporten/fodbold/landsholdet/trods-store-muligheder-danmark-smider-point-i-georgien

LandsholdetTrods store muligheder: Danmark smider point i GeorgienDet danske fodboldlandshold spillede 0-0 ude mod Georgien i EM-kvalifikationen.
Yussuf Poulsen og de danske drenge kunne ikke få hul på den georgiske defensiv, og så sluttede det målløst i Tbilisi.
08.
sep.
2019 kl.
19.
51Bemærk: artiklen er mere end 30 dage gammelLæs opOpgaven for det danske fodboldlandshold var i denne uge at sejre over Gibraltar og Georgien i EM-kvalifikationen.
Og mens første del af opgaven blev klaret med en 6-0-sejr ude over miniputnationen Gibraltar i torsdags, så lykkedes anden del af missionen knap så godt.
Danmark spillede en ikke specielt seværdig fodboldkamp 0-0 ude mod Georgien i Tblisi.
Dermed endte denne uges landsholdssamling med fire point, og Danmark har på gruppens andenplads ni point efter fem kampe.
Irland topper gruppen med 11 point efter fem kampe.
De to bedste hold går direkte videre til næste sommers EM-slutrunde, som blandt mange værtslande også afvikles i Danmark.
Det danske spil var præget af alt for mange fejlafleveringer og flød slet ikke lige så godt som i torsdagens 6-0-sejr ude over Gibraltar.
Georgien gik til vaflerne mod Danmark.
Her er det Christian Gytkjær, der bliver nedlagt af Georgiens Guram Kashia.
Fysiske georgiereModstanden var dog også anderledes hård.
De fysisk stærke georgiere forsvarede sig godt, så danskerne fik ikke meget tid eller plads på modstanderens banehalvdel.
Danmark dominerede generelt kampen og kom også frem til de største chancer på en bane, der virkede noget knoldet og slidt.
I første halvleg var Martin Braithwaite, som havde fået chancen fra start i stedet for Robert Skov, en trussel flere gange.
Leganes-angriberen havde to drilske skudforsøg, som Georgiens keeper Giorgi Loria fik verfet til hjørnespark begge gange ved hver sin stolpe.
Yussuf Poulsen forsøgte sig også, ligesom Christian Eriksen havde et udmærket frispark, men skarpheden manglede.
Danskerne kom langt bedre ud til anden halvleg, og både Kasper Dolberg og Christian Eriksen havde nærgående forsøg, men ind ville bolden ikke.
Georgierne lukrerede på hurtige kontraangreb, men det nåede kun i få tilfælde at blive farligt.
Som da Valeri Qazaishvili hamrede bolden lige forbi Kasper Schmeichels mål.
Indskiftede Christian Gytkjær havde det farligste danske forsøg i anden halvleg, da angriberen hamrede bolden på overliggeren med ti minutter tilbage.
Georgien pressede også på for en scoring til slut, men forestillingen i Tblisi endte uden mål.
/ritzau/FacebookTwitterKopier linkEmner:Kasper Dolberg (fodboldspiller)|Kasper Schmeichel (fodboldspiller)|Georgien|Fodbold|Gibraltar




https://www.dr.dk/sporten/oevrig/astralis-vinder-major-i-berlin-efter-overbevisende-finale

Øvrig sportAstralis vinder major i Berlin efter overbevisende finaleDet danske Counter-Strike-hold besejrede Avangar i finalen i majorturneringen Starladder Major 2019 i Berlin.
Astralis vandt finalen i sikker stil med 2-0 over kasakhiske Avangar.
08.
sep.
2019 kl.
20.
24Bemærk: artiklen er mere end 30 dage gammelLæs opAstralis er for alvor tilbage på den absolutte verdenstop i Counter-Strike.
Det danske hold vandt i aften finalen i majorturneringen Starladder Major 2019 i Berlin, der er den ene af de to største årlige turneringer.
Det skete med en suveræn sejr over det kasakhiske hold Avangar med 2-0, hvor første bane blev vundet med 16-6, mens anden bane sluttede 16-5.
- Det føles fantastisk.
Jeg har ingen ord.
Ingen havde regnet med, at vi ville vinde, for vi har ikke spillet så godt i det her år.
Men det gjorde vi, og det er helt vildt, sagde Astralis-spilleren Lukas "gla1ve" Rossander fra scenen efter kampen i Berlin.
Foruden æren og jublen fra de mange fremmødte Astralis-fans kunne det danske hold indløse en check på 500.
000 dollar (3,4 millioner kroner) for triumfen i Berlin.
Det er Astralis' tredje major-triumf i streg, efter at holdet i marts vandt majorturneringen IEM Katowice i Polen, mens det også sidste efterår tog en majorsejr.
Overlegen fra første sekundAstralis var overlegen fra første sekund af kampen, der udspillede sig i Mercedes-Benz Arena i den tyske hovedstad, hvor der er plads til op mod 17.
000 tilskuere.
De kunne se det danske hold få en fuldstændig forrygende start på den første bane, hvor Astralis kom foran 8-0, før Avangar kom på tavlen for første gang.
Det kasakhiske hold kunne intet stille op, og også i anden bane var det danskerne, der tog styringen fra start til slut.
I turneringen i Berlin blev der spillet bedst af tre baner, og Astralis har i playoffkampene ikke tabt en eneste bane på vejen til triumfen.
Holdet med de fem danskere Lukas "gla1ve" Rossander, Andreas "Xyp9x" Hojsleth, Peter "dupreeh" Rasmussen, Nicolai "device" Reedtz og Emil "Magisk" Reif, har blandt andet slået verdens nummer et, Team Liquid.
Det skete i kvartfinalen, hvor det danske hold, der er placeret som nummer fire på verdensranglisten, vandt sikkert med 2-0.
'Folk har tvivlet på os'Siden den seneste majorsejr tilbage i begyndelsen af marts har Astralis-holdet ellers ikke kunnet ramme det vanvittige niveau, som i det meste af 2018 og begyndelsen af 2019 gjorde det tæt på uovervindeligt.
Men nu er Astralis for alvor på vej tilbage til det niveau, der i 2018 gav holdet trofæer på stribe og 24 millioner kroner i præmiepenge.
- Folk har tvivlet på os.
Vi har været nede, men vi vil altid kravle op igen.
Vi vil gøre alt, hvad vi kan for at forblive på toppen, og vi vil snart være verdensettere igen, siger Lukas "gla1ve" Rossander.
/ritzau/FacebookTwitterKopier linkEmner:Astralis Esport|Berlin|eSport|Kasakhstan|Mercedes




https://www.dr.dk/sporten/haandbold/kvindeligaen/koebenhavn-haandbold-knuser-aarhus-efter-suveraen-halvleg

KvindeligaenKøbenhavn Håndbold knuser Aarhus efter suveræn halvlegKøbenhavn Håndbold afgjorde sagerne allerede i første halvleg mod Aarhus United i kvindernes håndboldliga.
Aarhus United og Mathilde Neesgaard (midten) havde ikke den bedste eftermiddag, da de hjemme mødte København Håndbold.
08.
sep.
2019 kl.
18.
01Bemærk: artiklen er mere end 30 dage gammelLæs opEfter at have vundet sæsonens første to kampe i kvindernes håndboldliga kom Aarhus United i dag ned på jorden i tredje spillerunde.
På hjemmebane blev det til et klart nederlag på 22-30 til København Håndbold.
Det var Københavns anden sejr i sæsonen, og dermed er de to mandskaber nu begge noteret for fire point.
Allerede i første halvleg satte København sig tungt på kampen og annullerede spændingen.
16-7 stod det efter de første 30 minutter.
3-0 blev senere til 13-4, og den første føring på ti mål kom ved 15-5.
Særligt Linn Blohm og Mia Rej førte an.
De endte med at score henholdsvis ti og otte mål.
I anden halvleg førte København ved flere lejligheder med 12 mål, men Aarhus fik pyntet på stillingen i slutfasen og begrænsede dermed nederlaget til otte mål.
Dobbelt Skanderborg-succesTidligere vandt Skanderborg på hjemmebane med 25-19 over Ajax fra København.
Udeholdet fulgte ellers godt med i første halvleg, som sluttede 12-12, men Skanderborg afgjorde kampen på en fremragende periode i starten af anden halvleg, hvor 13-14 blev vekslet til 20-14.
Det var sæsonens første sejr for Skanderborg, der ligesom Ajax har to point.
Sejr blev det også til for Skanderborgs herrer, der var på besøg i Kolding.
31-24 lød cifrene på, og sidste sæsons lange nedtur for KIF Kolding ser dermed ud til at fortsætte.
/ritzau/FacebookTwitterKopier linkEmner:København|Skanderborg|København Håndbold|Aarhus United|Håndbold




https://www.dr.dk/nyheder/vejret/resterne-af-orkanen-dorian-rammer-os-i-den-kommende-uge

VejretResterne af orkanen Dorian rammer os i den kommende ugeUgen byder på regn, blæst og orkanrester.
I den kommende uge vil de fleste dage byde på en eller anden grad af regn, lyder det fra DMI.
Af Cecilie Rosenkvist Dam08.
sep.
2019 kl.
17.
28Bemærk: artiklen er mere end 30 dage gammelLæs opI den kommende uge vil vi for alvor mærke, at vi officielt er trådt ind i kalenderens første efterårsmåned.
I morgen varsler Danmarks Meteorologiske Institut (DMI), at der kan komme kraftig regn i de østligste dele af landet.
Kend forskel på kraftig regn og skybrudDefinitionen på kraftig regn er, når der kommer over 24 millimeter regn på seks timer eller kortere tid over et større område.
Når der er tale om et skybrud, skal der falde mindst 15 millimeter regn på 30 minutter over et større område.
Kilde: DMI- De kommende dage får vi ustadigt vejr med regn.
Det kan blive alt fra 15-20 millimeter, mens der nogle steder kan komme op mod 30-40 millimeter lokalt, måske endda mere, siger Lars Henriksen, der vagthavende meteorolog hos DMI.
Kraftig regn er defineret ved, at der falder mere end 24 millimeter regn indenfor seks timer.
Der kan komme kraftige vindstød ude ved vestkysten i løbet af eftermiddagenLars Henriksen, vagthavende meteorolog, DMIUmiddelbart kan det se ud til, at Bornholm får en del regn, der derefter vil bevæge sig over Sjælland og senere til den nordlige del af Jylland.
Lavtrykket fra syd kan dog nå at ændre rute, understreger Lars Henriksen.
Dorian kommer onsdagOnsdag eftermiddag bevæger resterne af orkanen Dorian sig ind over landet, hvor den vil bringe overskyet vejr, regn og blæst med sig.
- Det bliver gedigent vådt, men ikke noget vildt og voldsomt.
Der kan komme kraftige vindstød ude ved Vestkysten i løbet af eftermiddagen, men ikke noget unormalt, siger Lars Henriksen.
Dorian er ikke længere en orkan, og allerede i løbet af torsdag er den trukket forbi Danmark.
1.
september gik orkanen Dorian i land på de to største øer i Bahamas, hvor 43 mistede livet, mens 70.
000 har mistet deres hjem og ifølge FN har brug for nødhjælp.
Et tag er blæst ned på nogle biler i byen Halifax i Canada.
 Dorian har væltet flere større træer under sin visit i Canada.
 En kran i Halifax er kollapset i stormen.
1 / 3Et tag er blæst ned på nogle biler i byen Halifax i Canada.
1 / 3Dorian har væltet flere større træer under sin visit i Canada.
2 / 3En kran i Halifax er kollapset i stormen.
3 / 3Herefter fortsatte den sin rute til USA - her som en kraftig storm - hvor fem dødsfald er blevet koblet sammen med Dorian.
Vejret kan stabilisere sig allerede i næste weekendLars Henriksen, vagthavende meteorolog, DMII går nåede den til Canada, hvor den gik i land ved kysten til det nordlige Atlanterhav i regionen Nova Scotia som en kategori 1-storm.
I morges havde godt 378.
000 mistet strømmen, mens en kran og flere træer var væltet.
Tørvejr i venteDen kommende uge byder altså på klassisk dansk efterårsvejr, og de fleste af dagene vil der være regn i en eller anden grad.
Hvis man allerede er lidt træt af regn og blæst, så kan man se frem til weekenden.
Her er der nemlig mulighed for, at det kan klare noget op.
- Hvis vi er heldige, tyder det på, at vejret kan stabilisere sig allerede i weekend og så ugen derefter, lyder det fra den vagthavende meteorolog.
Han vurderer også, at der er mulighed for, at der kommer en længere periode med tørt og klart efterårsvejr.
FacebookTwitterKopier linkEmner:Vejret|Danmarks Meteorologiske Institut|Canada|Orkaner|Forenede Nationer




https://www.dr.dk/sporten/cykling/amerikansk-klatrer-tager-solosejr-paa-barsk-vuelta-etape

CyklingAmerikansk klatrer tager solosejr på barsk Vuelta-etapeSepp Kuss stak af fra en udbrydergruppe og kørte alene i mål på 15.
etape af Vuelta a España.
Amerikanske Sepp Kuss havde overskud til at hilse på publikum, da han kom først over stregen på 15.
etape af Vuelta a España.
08.
sep.
2019 kl.
18.
21Bemærk: artiklen er mere end 30 dage gammelLæs opVuelta a España fortsætter som et triumftog for det hollandske Jumbo-Visma-hold.
Primoz Roglic har et komfortabelt forspring i den samlede stilling, og i dag tog holdkammeraten Sepp Kuss en overbevisende solosejr på 15.
etape.
Etapen var en af løbets hidtil hårdeste med fire kategori 1-stigninger og meget få flade kilometer, og her viste Kuss sig som den stærkeste mand, da det hele skulle afgøres på målstigningen.
Den 24-årige amerikaner havde tid til at give highfives til publikum på de sidste meter, inden han passerede målstregen med et smil over hele femøren.
Først 39 sekunder senere kom nærmeste forfølger i mål.
Det var Katushas Ruben Guerreiro, der havde Tao Geoghegan Hart (Ineos) på slæb.
Den udfordrende rute blev ikke lettere af, at feltet kørte som død og djævel på de første 40 kilometer, hvor rytterne nærmest fløj op over den første stigning.
Først da fik en gruppe på 17 mand lov at slippe fri, og frontgruppen havde fem minutters forspring, da den kørte ind på den otte kilometer lange målstigning op til Santuario del Acebo.
I favoritfeltet stak den samlede toer, Alejandro Valverde, af med seks kilometer igen, men Roglic gik med, og den prominente duo fik straks hul, og det kom til at koste for konkurrenterne.
Manden i front af løbet, Primoz Roglic (tv.
), i aktion sammen med Alejandro Valverde i løbet af 15.
etape.
.
Danske Jesper Hansen måtte opgiveBagved satte Jakob Fuglsang fart for sin kaptajn, Miguel Ángel López, hvilket bragte Nairo Quintana i problemer.
Danskeren slog ud to en halv kilometer før mål, men nåede forinden at vise, at formkurven peger i den rigtige retning inden løbets sidste uge og VM senere på måneden.
Hverken Lopez eller den samlede treer, Tadej Pogacar, nåede dog op og måtte konstatere et tidstab på et halvt minut til Roglic og Valverde.
Etapen bød på et farvel til danske Jesper Hansen, der plaget af sygdom måtte opgive at fuldføre.
Dermed er der tre danskere tilbage, når løbet går ind i sin sidste uge.
Det er Jakob Fuglsang, Niklas Eg og Casper Pedersen.
I morgen venter der endnu en bjergrig etape, inden rytterne holder hviledag.
/ritzau/FacebookTwitterKopier linkEmner:Alejandro Valverde (cykelrytter)|Jakob Fuglsang (cykelrytter)|Spanien|Cykelsport|Team Katusha Alpecin




https://www.dr.dk/nyheder/indland/elitedykker-dod-efter-staevne-ved-storebaeltsbroen

IndlandElitedykker død efter stævne ved Storebæltsbroen31-årig sportsmand fra Portugal forsvandt ved middagstid og blev fundet af redningsbåd fra Korsør.
Det er endnu uvist, hvorfor den 31-årige mand forsvandt under stævnet ved Storebæltsbroen.
08.
sep.
2019 kl.
17.
16 | opdateret 08.
sep.
2019 kl.
20.
00Bemærk: artiklen er mere end 30 dage gammelLæs opDer blev slået alarm søndag, da en dykker under et internationalt stævne, der blev afholdt omkring Fyn, ikke kom op til overfladen i lang tid.
Forsvaret, Marinehjemmeværnet, civile skibe i området samt andre dykkere ledte efter den 31-årige, der forsvandt nær Storebæltsbroen kort inden klokken 13.
Manden fra Portugal blev fundet af en redningsbåd klokken 13.
17 og fløjet til Rigshospitalet.
Hans liv stod ikke til at redde.
Det bekræfter Mikkel Kjærgaard, vagtchef ved Sydsjælland og Lolland-Falsters Politi.
- Han er beklageligvis afgået ved døden.
Jeg ved, at der blev arbejdet på ham, efter at han blev reddet op, og at han på Rigshospitalet blev erklæret død, siger han ud på eftermiddagen, siger han omkring klokken 16 søndag.
De pårørende er underrettet.
Portugisisk elitesportsmandDer er tale om en 31-årig mand fra Portugal, der tidligere har været med til at vinde mesterskaber i undervandsjagt.
Han var i Danmark for at deltage i Euro-African Spearfishing Championships, der er afrikanske og europæiske mesterskaber i undervandsjagt.
Her konkurrerer landshold mod hinanden i at fange de største fisk.
Dykkerne er iklædt våddragt, har dykkermaske og snorkel på og bruger en harpun til jagten.
Sportsfolkene dykker ned enkeltvis, mens sikkerhedsbåde kontrollerer, at de med jævne mellemrum kommer op.
Da portugiseren efter et stykke tid ikke havde vist sig ved overfladen, vækker det bekymring, og der bliver slået alarm.
'Alle er meget berørte'Ifølge Dansk Sportsdykker Forbund var den 31-årige en meget erfaren dykker.
- Han var meget, meget, meget dygtig.
Han var på det portugisiske landshold og absolut i verdenseliten inden for den her sport, siger formand Jesper Risløv.
Forbundet har ikke tidligere hørt om dødsfald inden for sporten, og den 31-åriges død har rystet det danske hold, forklarer formanden.
- Det her er toppen af eliten i Europa og Afrika, så de kender hinanden fra diverse mesterskaber, de har deltaget i.
Alle er meget berørte af det her, og det har været en voldsom oplevelse, siger Jesper Risløv.
Hele det danske hold har været samlet søndag eftermiddag og aften, hvor det har modtaget krisehjælp.
Det er endnu uvist, hvad der gik galt, siden den 31-årige mand forsvandt under konkurrencen.
Det vil politiet undersøge nærmere de kommende dage.
Blandt andet skal mandens dykkerudstyr tjekkes for fejl, oplyser politiet.
/ritzau/FacebookTwitterKopier linkEmner:A/S Storebælt|Korsør|Portugal|Rigshospitalet|Ulykker




https://www.dr.dk/nyheder/udland/kritiker-vil-vaelte-trump-af-pinden-som-republikanernes-praesidentkandidat

UdlandKritiker vil vælte Trump af pinden som Republikanernes præsidentkandidat59-årige Mark Sanford er klar til at tage kampen op ved primærvalg til næste år.
Det kan blive en svær kamp for Mark Sanford, da Trump fortsat er populær i partiet.
(Arkivfoto).
08.
sep.
2019 kl.
17.
41Bemærk: artiklen er mere end 30 dage gammelLæs opEn ny kandidat til at blive Republikanernes præsidentkandidat har meldt sig på banen.
Mark Sanford, tidligere medlem af Kongressen og guvernør i South Carolina, siger til Fox News, at han stiller op mod USA's præsident, Donald Trump.
- Det her er begyndelsen på en lang rejse, siger Sanford til Fox News.
Mark Sanford er den tredje republikaner til at melde sig ind i kampen om at blive præsidentkandidat for Republikanerne.
Men det kan blive en svær kamp, da Trump fortsat er populær i partiet.
Ifølge Sanford er det nødvendigt at tale om, hvad det betyder at være republikaner.
Han mener, at partiet er på vej i den gale retning, hvilket er en af årsagerne til, at han har meldt sit kandidatur.
59-årige Sanford har længe været kritisk over for den amerikanske præsident.
/ritzau/FacebookTwitterKopier linkEmner:Donald Trump (politiker)|USA|Fox News|Valg og folkeafstemninger




https://www.dr.dk/sporten/golf/golfdansker-slutter-haederligt-i-tyskland

GolfGolfdansker slutter hæderligt i TysklandJeff Winther gik sidste runde i to slag under par og blev nummer 11 i European Tour-turneringen i Hamburg.
Jeff Winther gik turneringens fjerde runde i to slag under par og sluttede dermed på en 11.
-plads i den samlede stilling.
08.
sep.
2019 kl.
17.
25Bemærk: artiklen er mere end 30 dage gammelLæs opJeff Winther leverede en fin præstation, da sidste runde af European Tour-turneringen i Hamburg i dag skulle afvikles.
Den danske golfspiller gik turneringens fjerde runde i to slag under par og sluttede dermed på en 11.
-plads i den samlede stilling.
I alt har han brugt 281 slag på at gå turneringens fire runder, og det er samlet syv slag under par.
Dermed var der stadig et stykke op til englænderen Paul Casey, der blev den samlede vinder med 14 slag under par.
Winther fik ellers en lunken start på dagens runde, da det blev til en bogey på femte hul.
Men danskeren fik rettet op på fejlen ved at lave birdies på 9.
, 14.
og 16.
hul.
Lasse Jensen sluttede på en 33.
pladsFinalerundens anden danske deltager, Lasse Jensen, gik runden i et slag under par og sluttede på en delt 33.
-plads.
Ingen af de resterende danskere i turneringen, Thomas Bjørn, Nicolai Højgaard, Søren Kjeldsen, Lucas Bjerregaard, Joachim B.
Hansen eller Nicolai Tinning, klarede fredag cuttet til finalerunderne.
Den samlede præmiesum i Porsche European Open er på to millioner euro svarende til 15 millioner kroner.
/ritzau/FacebookTwitterKopier linkEmner:Golf|Hamborg|Porsche|Tyskland|Lucas Bjerregaard (golfspiller)




https://www.dr.dk/nyheder/udland/taliban-om-trumps-moedeaflysning-det-vil-koste-amerikanske-liv

UdlandTaliban om Trumps mødeaflysning: Det vil koste amerikanske livDonald Trump har aflyst et fredstopmøde med den militante bevægelse Taliban.
Taliban har taget skylden for et angreb, hvor en amerikansk soldat mistede livet.
Den amerikanske præsident, Donald Trump, har aflyst et ellers hemmeligt møde med gruppen på grund af det.
En talsmand fra gruppen siger nu, at den aflysning vil koste amerikanske menneskeliv.
Af Sofie Dyjak08.
sep.
2019 kl.
17.
15Bemærk: artiklen er mere end 30 dage gammelLæs op- Amerikanerne kommer til at lide mere end nogen andre for aflysningen af det møde.
Sådan lyder meldingen fra Zabihullah Mujahid, der er talsmand for Taliban-bevægelsen, efter at den amerikanske præsident, Donald Trump, i nat dansk tid aflyste et ellers planlagt - og hemmeligt - topmøde med den militante bevægelse.
Det skriver Reuters.
Trumps aflysning skete i en række tweets.
Blandt andet det her.
Og begrundelsen for aflysningen er, at Taliban har taget skylden for et angreb, der for få dage siden fandt sted i den afghanske hovedstad Kabul, hvor en amerikansk soldat mistede livet.
- Hvis de ikke kan holde våbenhvilen under disse vigtige fredsforhandlinger og endda dræber 12 uskyldige mennesker, så har de ikke styrken til at forhandle en meningsfuld aftale på plads, skriver Trump på Twitter.
Og den aflysning har gjort Taliban-bevægelsen så vred, at den nu har meldt ud, at den vil komme til at koste amerikanske menneskeliv.
I starten af september har Taliban taget skylden for to store eksplosioner i Kabul, Afghanistan.
Ifølge Trump skulle fredsforhandlingerne være foregået i dag på Camp David, den amerikanske præsidents officielle landsted i delstaten Maryland.
Ved topmødet skulle de øverste forhandlere fra Taliban efter planen møde Trump og Afghanistans præsident, Ashraf Ghani.
Fredsforhandlinger har været i gang længeUSA og Taliban har længe forsøgt at forhandle sig frem til en fredsaftale og en afslutning på krigen i Afghanistan.
Forhandlingerne har blandt andet handlet om, hvornår en tilbagetrækning af amerikanske tropper i Afghanistan skal finde sted.
Ifølge New York Times er der lige nu omkring 14.
000 amerikanske soldater i Afghanistian.
USA har dog flere gange meldt ud, at før en tilbagetrækning kan ske, kræver det, at Taliban stopper angrebene, og at gruppen tager afstand til det militante netværk Al-Qaeda.
Og angrebene, dem er Taliban indtil nu ikke stoppet med at gennemføre.
Læs også:Eksplosion i Afghanistan dræber 16 og sårer over 100Møder i hemmelighedDet er blandt andre USA's særlige fredsudsending, Zalmay Khalilzad, der flere gange har forhandlet med repræsentanter fra Taliban.
Ofte har møderne fundet sted i hemmelighed.
USA invaderede Afghanistan i kølvandet på angrebene i USA 11.
september 2001.
Op mod 40.
000 civile og 2.
400 amerikanske soldater er blevet dræbt i løbet af den 18 år lange krig.
Soldater i Afghanistan hjælper blandt andet den afghanske regering med at bekæmpe Taliban.
Soldaterne støtter den afghanske regering i forsøget på at bekæmpe Taliban.
Taliban har fuld kontrol over cirka 4 procent af Afghanistan og er aktiv i over 60 procent af landet.
Det fremgår af en rapport fra Dansk Institut For Internationale Studier (DIIS).
Den militante islamiske gruppering begyndte at operere i Afghanistan i slutningen af 1994.
FacebookTwitterKopier linkEmner:Afghanistan|Donald Trump (politiker)|Taliban|USA|Krige og væbnede konflikter




https://www.dr.dk/sporten/fodbold/landsholdet/minut-minut-uforloest-dansk-indsats-i-georgien






https://www.dr.dk/nyheder/kultur/boeger/fra-dum-ghettodreng-til-forfatter-aydins-far-begik-et-drab-som-aendrede

Med andres ordSe temaBøgerFra 'dum ghettodreng' til forfatter.
Aydins far begik et drab, som ændrede sønnens livAydin Soei kunne i mange år ikke vende tilbage til Avedøre Stationsby på grund af det drab, hans far begik.
© drAf Michelle From Hoxer og Foto: Betina Garcia08.
sep.
2019 kl.
13.
00Læs opAydin Soei var fire år, da han kom til Danmark fra Iran i 1986 sammen med sin familie og fik et nyt hjem i en toværelses lejlighed i Avedøre Stationsby.
De otte år, som han og familien endte med at bo i bydelen, blev meget afgørende for hans liv.
Vi skabte en identitet i opposition til dem, der boede udenfor i villaerne i Hvidovre.
Aydin Soei- Årene i Avedøre er en væsentlig del af min identitet, og det er formentlig, fordi det var den første del af Danmarkskortet, jeg lærte at kende.
Det var mit hjem, det var her jeg lærte at tale dansk, fortæller den nu 37-årige sociolog og forfatter, som i dag bor på Nørrebro.
Avedøre Stationsby endte dog med at være lukket land for Aydin Soei og hans familie, efter at hans far dræbte en mand fra området.
- Drabet betød, at jeg har levet i eksil fra den her del af Danmark.
I mange år kunne jeg ikke vende tilbage hertil.
- Det viste sig undervejs, at bogen førte til en erkendelsesproces omkring faderskab for mig, og at den også blev til et opgør med den skam, som jeg har internaliseret lige siden vi boede i Avedøre og frem til, at jeg selv blev far.
Det var først, da han i 2016 udgav bogen 'Forsoning', der handler om det mørke kapitel af sin familiehistorie, at Aydin Soei begyndte at vende tilbage til bydelen på den københavnske vestegn.
Han havde kun været der et par gange tidligere for at holde oplæg om sine første bøger.
Bøgernes DanmarkskortHvordan ser Danmark ud i bøgernes verden?
Det spørgsmål har vi stillet en række danske forfattere, som skriver om vidt forskellige steder i landet - fra Herning til Avedøre.
Du kan også tilføje dine yndlingscitater på 'Bøgernes Danmarkskort', som DR har udviklet i samarbejde med Bibliotekerne.
Læs også: Sarah frygtede reaktionerne på sin debut: 'Må man godt skrive om Herning på den måde?
'Men nu, hvor han er stået frem med sin personlige historie, er flere journalister vilde for at komme med ud og se det sted, hvor han er vokset op - ligesom den tur, han i dag er på med os.
- Det gjorde det jo også lettere, end hvis jeg bare var taget herhen alene, for så var der et formål.
En blanding af beton og landsbyagtig stemningPå trods af det ret bombastiske betonbyggeri er Avedøre Stationsby, som blev opført fra 1972 og ti år frem, karakteriseret ved en ret 'landsbyagtig stemning', fortæller Aydin Soei.
Han fremhæver blandt andet de grønne stier og små veje mellem bygningerne, som alt sammen er alment boligbyggeri.
- Store Hus er meget atypisk Avedøre, og blev bygget til senere end resten.
Som barn fik vi at vide, at vi ikke måtte gå herhen, fordi det var meget råt.
Det var her alle de enlige mænd og drankerne boede.
Familien Soei startede med at bo i en toværelses lejlighed i Bymuren, som er et stort lejlighedskompleks, der omkranser hele området og er skabt med forbillede i middelalderens bymure.
Og det er ret typisk for den tids sociale boligbyggeri, hvoraf mange er endt på den nationale ghettoliste, fortæller Aydin Soei, som både er uddannet journalist og sociolog.
Udover den selvbiografiske 'Forsoning' har han også skrevet flere bøger om kriminelle unge og udsatte boligområder.
- Meningen med områderne var, at de skulle have deres egen identitet.
Der skulle være en bydelsnationalisme.
Men i dag siger politikerne jo, at bydelene skal åbne sig mod omverdenen, de skal ikke lukke sig om sig selv, siger han og fortæller, at han som barn for eksempel ikke vidste, at Avedøre hørte under Hvidovre Kommune.
- Jeg troede, at Avedøre var en by i sig selv, siger han og fortæller, at det også havde betydning for den måde den drengegruppe, han hang ud med, opførte sig på:- Vi skabte en identitet i opposition til dem, der boede udenfor i villaerne i Hvidovre.
For det var de privilegerede.
Og hvis de trådte inden for Bymuren, så skulle de have røvfuld.
- Hvis man byggede et rækkehus i dag, ville man ikke bygge vinduerne så bittesmå.
I dag vil man gerne have naturligt lys.
Men dengang syntes man bare, det var irriterende.
Familien flyttede fra lejlighed til 'slot'Fra lejligheden i Bymuren fik Aydin Soeis familie mulighed for at flytte ind i et af Avedøre Stationsbys rækkehuse i midten af området.
- Det var finest at bo her, og vi var en af de første indvandrerfamilier, som flyttede i rækkehus, siger han og forklarer, at det vakte en del opsigt:- De tyrkiske mødre spurgte bekymret min mor, om hun ikke var bange for, hvordan folk ville reagere.
Det lå ligesom i kortene, at rækkehusene var forbeholdt de etnisk danske familier, mens lejlighederne var forbeholdt enlige mødre, mænd og nyankomne flygtninge og indvandrere.
Men forældrene var bare stolte og glade for at have fået tildelt en af områdets bedre boliger, og indflytningen markerede en ny begyndelse for dem, fortæller Aydin Soei:- De havde talt om, at endemålet for den rejse, de var begyndt på, da de sagde farvel til alt, hvad de kendte og havde kært i Iran, var, at de en dag ville de flytte ind i et hus med have.
Og det lykkes dem langt hurtigere, end de havde regnet med.
Som lille dreng følte Aydin Soei også, det nye hjem var ligesom et helt slot at flytte ind i.
- Det var større end min venners hjem, og jeg fik mit eget værelse.
Jeg synes jo bare, at det var fantastisk.
Som voksen kan jeg jo godt se, at rækkehusene ikke nødvendigvis er slotte, og haverne kun er frimærkestore.
- Da vi flyttede ind, var der græsplæne og et kæmpestort piletræ.
Men min far fik det fældet og lagde fliser på hele plænen, hvilket jeg synes var rigtig ærgerligt, fordi det var fedt at have en græsplæne.
Men i Iran er det forbundet med status at asfaltere sin have, fordi så skal du ikke passe den.
Farens alkoholmisbrug og psykiske problemerLykken over det nye hjem varede desværre ikke ved for den lille familie.
Farens planer om at arbejde som snedker i Danmark blev skudt ned, fordi han manglede officielle uddannelsespapirer, og han røg med tiden ud i både alkoholmisbrug og psykiske problemer, der kulminerede med drabet på en far til en af Aydins venner.
- Han kunne have valgt at starte forfra og tage en uddannelse, ligesom min mor gjorde, men han reagerede med forbitrelse.
Han endte på passiv forsørgelse og blev en del af en subkultur af mænd med indvandrerbaggrund, som bekræftede hinanden i, at det var uretfærdigt, at de ikke fik den status i Danmark, som de havde haft i deres hjemland.
- Min søn går i 1.
klasse på Nørrebro.
Jeg følger ham i skole, for det er jo stenbroen, og der er masser af trafik og så videre.
Men jeg gik altså bare i skole allerede fra børnehaveklasse, fordi der er de her stier, og det var super let.
For Aydin Soei var årene i Avedøre Stationsby heller ikke præget af noget stort engagement på den lokale skole, Enghøjskolen.
Tværtimod.
Hos bydelens drenge herskede der også en helt bestemt kultur.
- Vi drenge anerkendte hinanden for nogle maskulinitetsidealer, som handlede om at være stærke og gode til at slås.
Jeg kom ofte op at slås i frikvartererne, og så fik jeg skulderklap bagefter, fortæller Aydin Soei, som ved udgangen af 3.
klasse hverken kunne skrive, læse eller aflæse klokken:- Mine første tre-fire skoleår er bare et stort hul, og jeg tror, det handlede meget om uroen derhjemme, at min far var så forbitret og blev mere og mere alkoholiseret og voldelig.
Ville aldrig tage en uddannelseDet lå derfor ikke i kortene, at Aydin ville tage en lang videregående uddannelse og blive både forfatter og foredragsholder.
- Selv da vi flyttede fra Avedøre, havde jeg en selvfortælling om, at jeg var en dum ghettodreng fra Avedøre, der aldrig ville tage en uddannelse, og jeg gik i opposition til middelklassens dukse og stræbere, siger han og understreger, at det ikke var bydelen i sig selv, der var dårlig for ham.
Det var problemerne i hjemmet, og den dominerende kultur blandt den drengegruppe, han var en del af – og den eksisterede i øvrigt også hos de etnisk danske drenge, der boede her, fortæller han.
- Beton og boligbyggeri skaber jo ikke mennesker i sig selv, siger han og tilføjer:- Det, der var det afgørende i mit liv, var, at min far forsvandt.
Det skriver jeg også i bogen, og det er en meget hård konklusion: At hvis ikke det var for det drab, han begik, havde jeg været et andet menneske i dag, og vi havde ikke stået her og talt sammen.
- Mange af de unge, jeg har interviewet gennem årene, som for eksempel er havnet i bandemiljøet, har ikke lige haft nogen til at hive dem op på det rigtige tidspunkt.
Det der er så provokerende er, at tilfældigheder også kan gøre en forskel.
 DR)Aydin Soei•Født i 1982 i Iran.
•Flyttede til Danmark i 1986.
•Er uddannet journalist og cand.
public i sociologi.
•Arbejder i dag som sociologi, journalist, forfatter og foredragsholder.
•Debuterede i 2007 med bogen 'Skyld' og har udgivet i alt fire bøger.
'Omar - og de andre' fra 2018 er hans seneste bog.
FacebookTwitterKopier linkEmner:Hvidovre|Iran|Uddannelse|Aydin Soei (samfundsforsker)|Hvidovre Kommune




https://www.dr.dk/nyheder/indland/de-17-arige-er-vilde-med-det-over-63000-har-taget-korekort

IndlandDe 17-årige er vilde med det: Over 63.
000 har taget kørekort Den primære årsag til brud på loven omkring 17-årige og kørekort er manglende ledsager, melder politiet.
Over 60.
000 unge under 18 år har taget kørekort i treårig forsøgsordning, der løber til 2020.
Få har brudt loven omkring ordningen, melder politiet.
08.
sep.
2019 kl.
13.
25Bemærk: artiklen er mere end 30 dage gammelLæs opI en forsøgsordning, der begyndte i 2017 og udløber ved udgangen af året, har 63.
829 unge benyttet sig af, at det er muligt at starte på køreskole, allerede fra de er 16 år og ni måneder.
Det viser tal frem til juni 2019, som Rigspolitiets Færdselscenter har trukket for Ritzau.
- Der er en stor del af de 17-årige, der har valgt at benytte sig af ordningen, og det, synes jeg, er voldsomt positivt, at det er populært og noget, man gerne vil, siger politiassistent ved Rigspolitiets Færdselscenter Christian Berthelsen.
Læs også:17-årige lærer at køre bil på efterskole: ’Nemt, når du bor og tager kørekort samme sted’Tallene viser desuden, at lovgivningen om kørekort til 17-årige er blevet brudt 51 gange i 2017, 170 gange i 2018, og 121 har indtil juni 2019 brudt med loven.
Den primære årsag til overtrædelserne er ifølge Christian Berthelsen, at der ikke har været en ledsager til stede.
Rådet for Sikker Trafik: Man bør få frataget kortetOrdningen har nemlig været på betingelse af, at de 17-årige med kørekort kun må køre bil, hvis de er ledsaget af en erfaren bilist over 30 år.
En af sanktionerne for at køre uden ledsager er en bøde på 3000 kroner.
Det kan også være frakendelse af kørekortet, oplyser Rigspolitiet.
Hos Rådet for Sikker Trafik er man positiv over for ordningen og ønsker, at den bliver permanent.
Men rådets direktør, Mogens Kjærgaard Møller, vil også gerne se på muligheden for at sanktionere hårdere ved brud på krav om ledsager.
- Vi var bange for, at bøden ikke er afskrækkende nok.
Det vil vi være opmærksomme på i den kommende evaluering.
- I princippet kan man sige, at man skal have frataget kørekortet.
Hvis du ikke forstår tilliden, som samfundet giver dig, så er du ikke moden nok til et kørekort, siger Mogens Kjærgaard Møller.
Det er ikke muligt at få oplyst, hvor mange 17-årige der har brudt færdselsloven i perioden, da Rigspolitiet ikke opgør det efter alder.
Forsøgsordningen løber frem til 2020, hvorefter der skal tages stilling til, om den skal gøres permanent.
•Baggrund - hvornår må 17-årige køre bil:•Fra 1.
januar 2017 har 17-årige kunnet tage kørekort og derefter køre bil med en erfaren bilist på passagersædet.
•Man kan starte på køreskolen, når man er 16 år og ni måneder.
•Først når man er fyldt 18 år, må man køre bil alene.
•Ledsageren skal være mindst 30 år.
Han/hun skal have haft et dansk udstedt kørekort til personbil i de seneste ti år, og i den periode må kørekortet ikke have været frakendt.
•Ledsageren skal til enhver tid være i stand til lovligt at køre bilen.
Han eller hun må eksempelvis ikke være påvirket eller sove.
•Ledsagere skal ikke godkendes eller registreres af myndighederne.
•I første omgang er der tale om en treårig forsøgsordning.
•Kilde: Rådet for Sikker Trafik.
/ritzau/FacebookTwitterKopier linkEmner:Mogens Kjærgaard Møller (jurist)|Rigspolitiet|Rådet for Sikker Trafik|Biltrafik|Færdselsforseelser




https://www.dr.dk/nyheder/indland/giftlinjen-advarer-om-svampejagt-start-i-koeledisken

IndlandGiftlinjen advarer om svampejagt: Start i kølediskenFlere og flere går i skoven efter svampe, og det giver flere forgiftninger.
Arkivfoto af en familie på svampejagt.
Kantareller og rørhatte er de sikreste valg i skovbunden.
Andre svampetyper skal man helst øve sig på hjemmefra for at være sikre på, lyder det fra Giftlinjen.
Af Sally Frydenlund Larsen08.
sep.
2019 kl.
15.
40 | opdateret 09.
sep.
2019 kl.
14.
42Bemærk: artiklen er mere end 30 dage gammelLæs opEfteråret er over os.
Vejret bliver koldere og vådere, og svampene pibler op af skovbunden.
Lige nu er det højsæson for svampe, og det tegner til at blive et rigtig godt svampeår.
Men der er en risiko forbundet med at gå på jagt i naturens spisekammer, og hos Giftlinjen på Bispebjerg Hospital har man allerede registreret de først alvorlige forgiftninger.
GiftlinjenDu kan ringe til Giftlinjen døgnet rundt, hvis du har mistanke om forgiftning.
Det er sygeplejersker eller læger, der hjælper dig, når du ringer.
Giftlinjen er tilknyttet Bispebjerg Hospital.
Telefonnummeret til linjen er 82 12 12 12.
Kilde: Giftlinjen.
Overlæge Niels Ebbehøj fortæller, at svampe-opkald fylder mere og mere hos Giftlinjen.
- Antallet stiger stille og roligt år for år, men det veksler selvfølgelig efter, hvor god en svampesæson det er.
Sidste år var rekord med mellem 700 og 800 henvendelser.
De fem livsfarligeHvis du spiser en giftig svamp vil du opleve at få kvalme og diarré.
Hvis du kun har spist ganske lidt, vil symptomerne fortage sig, men har du spist en større mængde eller et måltid, kan forgiftningen lede til lever- eller nyreskader.
Den største fejl blandt amatørsamlere er, at man forveksler en giftig svamp med en ugiftig, fortæller Niels Ebbehøj.
- Nogle gange kan det være svært at kende forskel.
For der kan være små forskelle på svampene, som man måske ikke lige har blik for, hvis ikke man er vant til det, siger han.
Det er især børn og udlændinge, der kommer til at spise de giftige svampe, er overlægens erfaring.
- Det er udlændinge, som enten er her som turister eller som indvandrere, der forveksler vores fluesvampe med gode spisesvampe hjemmefra.
Men der er også etniske danskere, der kommer i livsfare ind imellem, fordi der er gået noget galt i deres identifikation af svampene.
Det er især fem svampe, der kan give forgiftninger ifølge Giftlinjen.
Se dem her: Hvid fluesvamp er dødeligt giftig og ret almindelig.
Den vokser på tørvebund nær træer - især birk, eg og nåletræer - mellem august og oktober.
Hatten er 5-10 centimeter og stokken 7-12.
Både hat, lameller og stok er snehvide.
 Grøn fluesvamp er dødeligt giftig og forholdsvis almindelig fra august til oktober.
Den vokser nær træer, især løvtræer mellem august og oktober.
Den er en smule mindre en hvid fluesvamp, og hatten er fra gul til olivengrøn, mens lamellerne er hvide.
 Almindelig stenmorkel findes i nåleskove i foråret (marts-maj).
Hatten er brun og kan ligne en hjerne.
Hele svampen er hul og kan ligne andre morkler.
 Randbæltet hjelmhat vokser på nåletræsstubbe fra august til oktober og er sjælden.
Hatten er 2-5 cm og brun, mens stokken 3-6 cm.
Puklet giftslørhat er sjælden.
Den vokser både sommer og efterår i nåleskove.
Hat, stok og lameller er brune.
1 / 5Hvid fluesvamp er dødeligt giftig og ret almindelig.
Den vokser på tørvebund nær træer - især birk, eg og nåletræer - mellem august og oktober.
Hatten er 5-10 centimeter og stokken 7-12.
Både hat, lameller og stok er snehvide.
1 / 5Grøn fluesvamp er dødeligt giftig og forholdsvis almindelig fra august til oktober.
Den vokser nær træer, især løvtræer mellem august og oktober.
Den er en smule mindre en hvid fluesvamp, og hatten er fra gul til olivengrøn, mens lamellerne er hvide.
2 / 5Almindelig stenmorkel findes i nåleskove i foråret (marts-maj).
Hatten er brun og kan ligne en hjerne.
Hele svampen er hul og kan ligne andre morkler.
3 / 5Randbæltet hjelmhat vokser på nåletræsstubbe fra august til oktober og er sjælden.
Hatten er 2-5 cm og brun, mens stokken 3-6 cm.
4 / 5Puklet giftslørhat er sjælden.
Den vokser både sommer og efterår i nåleskove.
Hat, stok og lameller er brune.
5 / 5Lægens gode rådOverlæge Niels Ebbehøj har en række gode råd, du kan følge, hvis du vil være sikker på at undgå forgiftninger.
Først og fremmest kræver det øvelse at kunne identificere de svampe, der står i skovbunden.
- Det første sted, man kan gå hen og plukke svampe, det er i Brugsens køledisk, siger Niels Ebbesen og tilføjer:- Og så lige så stille bliver man mere fortrolig med dem, og så kan man udvide sit repertoire.
Når du er klar til at prøve kræfter med selv at plukke svampe, så start med nogle af de nemme.
- Tag kantareller som nummer et og rørhatte som nummer to, så kan det ikke gå helt galt.
Hvis man vover sig ud i nogle af lamelsvampene, så anbefaler jeg et kursus.
Og hvis det alligevel går helt galt, og du oplever symptomer på forgiftning - diarré og opkastning - så ring til Giftlinjen.
Og lad være med at smide det giftige svampemåltid ud, opfordrer Niels Ebbesen.
- Hvis man går til lægen efter at være blevet syg, så tag resten af måltidet og svamperesterne med.
Har du allerede smidt det ud, så tøm skraldespanden og tag den med ind.
Rettelse: Det fremgik tidligere i artiklen, at snehvid fluesvamp er sjælden.
Den dødeligt giftige svamp er derimod ret udbredt, og det er nu rettet i artiklen.
FacebookTwitterKopier linkEmner:Giftlinjen|Sundhedsskadelige stoffer|Ulykker|Bispebjerg Hospital|Bispebjerg




https://www.dr.dk/nyheder/viden/teknologi/indisk-maanefartoej-er-fundet-paa-maanen

TeknologiIndisk månefartøj er fundet på MånenDet indiske månefartøj Vikram er fundet på Månen, oplyser den indiske rumfartsorganisation.
Sådan så det ud, kort tid inden man mistede forbindelsen til Vikram.
08.
sep.
2019 kl.
13.
09 | opdateret 08.
sep.
2019 kl.
13.
14Bemærk: artiklen er mere end 30 dage gammelLæs opDet indiske landingsfartøj Vikram er blevet fundet på Månens overflade.
Det oplyser Kailasavadivoo Sivan, der er bestyrelsesformand hos den indiske rumfartsorganisation, Isro, til det indiske medie India Today.
Det er dog ikke lykkedes at få kontakt til fartøjet, lyder det.
Læs også:Modi efter mislykket månelanding: 'Vi kom meget tæt på'Indien forsøgte med Vikram at blive den kun fjerde nation nogensinde, der succesfuldt lander et fartøj på Månen.
Det mislykkedes dog, da man mistede kontakten til det ubemandede fartøj, kort før det skulle være landet.
Tilstand kendes ikkeIsro har taget billeder af fartøjet med et termisk kamera.
Det vides søndag fortsat ikke, hvordan fartøjets tilstand er.
En succesfuld landing ville have betydet, at Indien tilsluttede sig USA, Rusland og Kina som lande, der succesfuldt har landet fartøjer på Månen.
Vikram skulle lande på Månens sydpol, som ifølge den indiske rumorganisation er "fuldstændig uudforsket".
Formålet med ekspeditionen på Månen var at give en bedre forståelse af Månens oprindelse og evolution.
Det ville man blandt andet gøre ved at undersøge områdets mineraler og landskab.
/ritzau/FacebookTwitterKopier linkEmner:Indien|Kina|Rusland|USA




https://www.dr.dk/sporten/fodbold/landsholdet/verdens-vildeste-cv-georgisk-fodboldlegende-er-nu-blevet-magtfuld

LandsholdetVerdens vildeste cv?
Georgisk fodboldlegende er nu blevet magtfuld politikerKakha Kaladze vandt Champions League to gange med AC Milan.
Nu er han borgmester i Tbilisi.
© ScanpixAf Malte Nørgaard08.
sep.
2019 kl.
12.
06Læs opChampions League-vinder.
Minister.
Borgmester.
Ejer af en restaurant med Michelin-stjerne.
Indblandet i en bizar kidnapningssag.
Og med eget frimærke.
Det er ikke få ting, som den tidligere georgiske fodboldstjerne Kakha Kaladze kan skrive på sit cv.
Og langt de fleste af Georgiens landsholdsspillere drømmer med garanti om at få en karriere, der er bare halvt så imponerende, når de i aften træder ind på græsplænen for at spille landskamp mod Danmark.
For den alsidige forsvarsspiller har ikke bare været med til at tegne fodboldhistorien i den østeuropæiske republik.
Han har også været med til at tegne det politiske landskab i landet de senere år.
Han kunne spille forskellige steder, så på den måde gjorde han sig selv en tjeneste.
Thomas Helveg, tidligere holdkammerat med Kakha Kaladze i AC MilanAllerede som ung markerede Kaladze sig som et stort fodboldtalent, og tidligt blev han solgt til den ukrainske storklub Dynamo Kyiv, hvor han blev en del af en succesfuld trup, som blandt andet nåede helt frem til semifinalen i Champions League i 1999.
Det gjorde ham i 2001 til den dyreste georgiske fodboldspiller nogensinde, da AC Milan hev den store tegnebog frem og betalte over 100 millioner kroner for ham.
Og det var altså en fornuftig investering, mener Kaladzes tidligere holdkammerat i AC Milan Thomas Helveg.
- Han var en fodboldspiller, der kunne lidt af det hele.
Hans styrke var alsidigheden.
Vi havde et stærkt hold dengang, og pladserne var ofte besat, men da han kunne spille forskellige steder, så gjorde han sig selv en tjeneste.
Derfor blev han til sidst stamspiller på holdet, selvom han blev flyttet rundt på de forskellige positioner, siger han.
Kakha Kaladze jubler her i AC Milan-trøjen.
Han nåede også at spille 83 landskampe for Georgien.
To gange var Kaladze med til at vinde Champions League-trofæet til AC Milan.
Efter den anden triumf var defensivspilleren med det krøllede hår så populær, at der blev lavet et frimærke med hans ansigt på i Georgien.
Kidnapning, løsesum og drabMed popularitet følger som regel både gode og kedelig ting.
Det måtte Kaladze sande i 2001, da hans bror blev kidnappet hjemme i Georgien.
Han fik frihed til at rejse hjem, når han havde brug for det.
Thomas Helveg, tidligere holdkammerat med Kakha Kaladze i AC MilanEn ulykkelig sag, der gjorde indtryk på georgierens daværende holdkammerat i AC Milan Thomas Helveg.
- Vi snakkede ikke om det i omklædningsrummet, for vi havde ikke lyst til at prikke til bikuben.
Hvis han havde lyst til at snakke om det, så gjorde vi det selvfølgelig.
Men der var meget få ting, han havde lyst til at dele med specielt mange af holdkammeraterne, siger han og fortsætter.
- Der var psykologer tilknyttet til klubben, og jeg kunne forestille mig, at han brugte en del tid hos dem.
Og så fik han frihed til at rejse hjem, når han havde brug for det.
Men selvom de lokale medier kunne berette, at familien Kaladze betalte løsesummen på fire millioner danske kroner, blev lillebror Levan Kaladze først fundet, da han var død.
Kakha Kaladzes mor fanget i et ulykkeligt øjeblik, da det står klart, at Levan Kaladze er død.
To mænd er sidenhen blevet dømt for kidnapningen.
Kakha Kaladze valgte at opkalde sin førstefødte søn efter den afdøde bror, Levan.
Minister og borgmesterKidnapningen virkede både overlagt og planlagt.
Men selvom det næppe kan konkluderes, at den foregik som en direkte konsekvens af Kakha Kaladzes succes på fodboldbanen, så har det med overvejende sandsynlig spillet en rolle i kidnappernes valg af offer, da forsvarsspilleren allerede i 2001 var en yderst populær skikkelse i hjemlandet.
Den popularitet har Kaladze valgt at bygge videre på efter karrieren, da han gik ind i politik og i 2012 blev valgt ind i Georgiens parlament og udpeget som energiminister.
Det mødte dog stor kritik fra NGO’en Transparency international Georgia, der arbejder for at bekæmpe korruption i landet.
Kaladze ejede nemlig også 45 procent af aktierne i Georgia Hydropower Construction Company, som leverer strøm gennem vandkraft.
Det fik Kaladze til at sælge sine aktier i firmaet.
Kakha Kaladze blev også udnævnt som vicepræsident, da han blev valgt i parlamentet i 2012.
Fem år senere trådte han også tilbage som energiminister for i stedet at jagte en stol på borgmesterkontoret i Georgiens hovedstad, Tbilisi.
Om Kaladze vandt kommunalvalget og efterfølgende kunne løfte borgmesterkæden over hovedet?
Svaret er naturligvis ja.
For Kakha Kaladze er fortsat nationalskjald i den tidligere sovjetrepublik, selvom det er syv år siden, han stoppede den aktive karriere som fodboldspiller.
I aften kan du se, om den nye generation af georgiske fodboldspillere har potentiale til at gøre Kaladzes karriere efter, når Georgien møder Danmark i EM-kvalifikationen.
Opgøret kan følges på Kanal 5 og direkte i LIGA på P3.
Kampen begynder 18.
00.
FacebookTwitterKopier linkEmner:AC Milan|Fodbold|Bortførelser|Georgien|Thomas Helveg (fodboldspiller)




https://www.dr.dk/nyheder/udland/hongkong-demonstranter-please-hjaelp-os-trump

Protester i HongkongSe temaUdlandHongkong-demonstranter: Please, hjælp os TrumpFlere tusind demonstranter har bevæget sig mod det amerikanske konsulat.
Demonstrationer i Hongkong har i dag været fyldt med amerikanske flag og opfordringer til USA's præsident, Donald Trump.
Af Sofie Dyjak08.
sep.
2019 kl.
16.
03Bemærk: artiklen er mere end 30 dage gammelLæs opFor 14.
weekend i træk er der demonstrationer i Hongkong.
Men denne gang henvender demonstranterne sig direkte til den amerikanske præsident, Donald Trump.
- Præsident Trump, please befri Hong Kong, har der ifølge CNN stået på flere bannere.
Demonstranterne vil have USA's hjælp i kampen for at få mere demokrati og mindre kinesisk indflydelse i deres by.
Derfor har de i dag holdt en tale foran det amerikanske konsulat, råbt på hjælp og viftet med amerikanske flag.
- Vi bliver ved med at løfte det amerikanske flag, selvom tyranniets pistoler peger på os, siger en demonstrant ifølge Hongkong-mediet South China Morning Post.
Se her, hvordan demonstranterne henvender sig til USA.
Demonstranter i Hongkong rækker nu ud efter USA og beder om hjælp.
Demonstrationerne har fundet sted i 14 weekender.
 Siden slutningen af marts har demonstranter stimlet sammen i Hongkongs gader.
Først handlede demonstrationerne om utilfredshed med et forslag om en ny kontroversiel udleveringsaftale med Kina.
Her foreslog regeringen i Hongkong tilføjelser til landets udleveringslovgivning, der vil gøre det muligt for regeringen i Kina samt Taiwan og Macau at få mistænkte kriminelle udleveret til retsforfølgelse.
Siden har demonstrationerne udviklet sig til en mere generel protest mod det kinesiske styres stigende indflydelse i Hongkong.
 Demonstranterne vil have USA til at hjælpe i deres kamp for mere demokrati i Hongkong.
 Demonstranterne har i dag protesteret ved det amerikanske konsulat i Hongkong.
Reuters skriver, at den amerikanske forsvarsminister, Mark Esper, opfordrer Kina til ikke at udøve unødige magtanvendelser mod demonstranterne foran konsulatet.
 En demonstrant har her en maske på, der forestiller den amerikanske præsident Donald Trump.
 Ifølge mediet South China Morning Post har nogle demonstranter sat ild til indgangen på en central station i Hongkong.
Mediet skriver også, at politiet har brugt tåregas mod demonstranterne.
 Her sender demonstranterne direkte en opfordring til den amerikanske præsident, Donald Trump.
1 / 7Demonstranter i Hongkong rækker nu ud efter USA og beder om hjælp.
Demonstrationerne har fundet sted i 14 weekender.
1 / 7Siden slutningen af marts har demonstranter stimlet sammen i Hongkongs gader.
Først handlede demonstrationerne om utilfredshed med et forslag om en ny kontroversiel udleveringsaftale med Kina.
Her foreslog regeringen i Hongkong tilføjelser til landets udleveringslovgivning, der vil gøre det muligt for regeringen i Kina samt Taiwan og Macau at få mistænkte kriminelle udleveret til retsforfølgelse.
Siden har demonstrationerne udviklet sig til en mere generel protest mod det kinesiske styres stigende indflydelse i Hongkong.
2 / 7Demonstranterne vil have USA til at hjælpe i deres kamp for mere demokrati i Hongkong.
3 / 7Demonstranterne har i dag protesteret ved det amerikanske konsulat i Hongkong.
Reuters skriver, at den amerikanske forsvarsminister, Mark Esper, opfordrer Kina til ikke at udøve unødige magtanvendelser mod demonstranterne foran konsulatet.
4 / 7En demonstrant har her en maske på, der forestiller den amerikanske præsident Donald Trump.
5 / 7Ifølge mediet South China Morning Post har nogle demonstranter sat ild til indgangen på en central station i Hongkong.
Mediet skriver også, at politiet har brugt tåregas mod demonstranterne.
6 / 7Her sender demonstranterne direkte en opfordring til den amerikanske præsident, Donald Trump.
7 / 7Først handlede demonstrationerne om utilfredshed med et lovforslag om, at mistænkte kriminelle skulle kunne udleves til retsforfølgelse i Kina.
Siden er lovforslaget blevet taget af bordet, og protesterne handler nu om utilfredshed med det kinesiske styres stigende indflydelse i Hongkong.
Korrespondent: En smule desperatDemonstranterne i Hongkong vil have USA til at vedtage et lovforslag fra 2017, der kræver, at USA hvert år skal undersøge, om menneskerettigheder og demokratiske rettigheder i Hongkong svækkes.
Det skriver BBC.
Hvorfor er der uro i Hongkong?
Demonstrationerne i Hongkong begyndte i foråret, da byens regering foreslog at ændre lovgivningen, så mistænkte kriminelle kunne udleveres til retsforfølgelse i Kina.
Hongkongs regeringschef, Carrie Lam, opgav at gennemføre lovforslaget i juli, men demonstrationerne fortsatte og har undertiden udviklet sig voldeligt.
Situationen har ændret sig til at være en mere generel protest mod det kinesiske styres stigende indflydelse i Hongkong, som har haft særstatus, siden Storbritannien overgav området til Kina i 1997.
Siden dengang har Hongkong været en del af Kina under devisen 'et land, to systemer'Kilde: BBC og South China Morning Post.
Hvis de svækkes, skal USA straffe Kina ved blandt andet at ændre på USA's handelsvilkår med Hongkong.
Læs også:Philip Khokhar i Hongkong: Desperat regering forsøger at skræmme demonstranterDemonstranterne vil have, at lovforslaget skal stemmes igennem i Washington - og det er blandt andet derfor, de nu vifter med amerikanske flag og henvender sig til Trump, skriver CNN.
Ifølge BBC bliver det sendt til behandling i næste uge.
Læs også:Se billederne: Politi og demonstranter støder sammen i Hongkong med vandkanoner, tåregas, brosten og paraplyerDR's korrespondent i Asien, Philip Khokhar, tror dog ikke på, at USA for alvor vil engagere sig i situationen og hjælpe demonstranterne i Hongkong.
- Jeg tvivler på, at det får den store betydning, at demonstranterne nu henvender sig direkte til Trump.
Det virker en smule desperat at tro, at USA skulle gøre noget synderligt for virkelig at forandre situationen, siger han.
- Lidt groft sagt: Hvorfor skulle USA være interesseret i at gøre forholdet til Kina endnu værre på grund af syv millioner borgere i Hongkong?
Siden april sidste år har en handelskonflikt udviklet sig mellem USA og Kina.
Forsvarsminister: Brug ikke unødig magtEn talsmand fra det amerikanske konsulat har ifølge mediet South China Morning Post reageret på demonstrationerne foran konsulatet med en kort melding: 'Vi har ikke nogen kommentar lige nu.
Vi kan bekræfte, at en af vores diplomater har modtaget en skriftlig opfordring'.
Ifølge Reuters har USA's forsvarsminister, Mark Esper opfordret Kina til ikke at udøve unødig magtanvendelse mod demonstranterne foran det amerikanske konsulat.
Ifølge Reuters har USA's forsvarsminister, Mark Esper, opfordret Kina til ikke at bruge unødig magt mod demonstranterne foran konsulatet.
Læs også:Trump opfordrer Kina til at finde human løsning i HongkongTidligere har USA's vicepræsident, Mike Pence, udstedt en lignende opfordring.
Ifølge Pence vil en hårdhændet behandling af demonstranterne i Hongkong gøre det sværere at nå en aftale mellem USA og Kina i den verserende handelsstrid mellem de to lande.
Den demokratiske leder i Senatet, Chuck Schumer, sagde i starten af ugen, at situationen i Hongkong vil blive prioriteret, når Kongressen er samlet i næste uge.
FacebookTwitterKopier linkEmner:Donald Trump (politiker)|Hong Kong|Kina|Demonstrationer|CNN




https://www.dr.dk/sporten/laes-svarene-saadan-gentager-vi-5-1-sejren-over-georgien






https://www.dr.dk/sporten/formel1/bilproblemer-sender-kevin-magnussen-ud-af-det-italienske-grandprix

Formel1Bilproblemer sender Kevin Magnussen ud af det italienske grandprixRacerkøreren Kevin Magnussen udgik af det italienske grandprix, der blev vundet af Ferraris Charles Leclerc.
Hør Kevin Magnussens reaktion på søndagens grandprix.
08.
sep.
2019 kl.
16.
29Bemærk: artiklen er mere end 30 dage gammelLæs opFormel 1-grandprixet i Italien blev heller ikke det, der skulle give point til Kevin Magnussens konto.
Den danske racerkører blev tvunget til at udgå af løbet på Monza-banen med omkring ti af de 53 omgange tilbage.
Det var tekniske problemer med bilen, der fik Magnussens hold, Haas, til at kalde danskeren i garagen.
- Kevin, jeg er ked af det.
Du er nødt til at køre i pit.
Problemerne med bilen forsvinder ikke.
Vi er nødt til at trække bilen ud, lød meldingen over teamradioen.
På Twitter skriver Haas, at det skyldtes et hydraulisk problem.
Kevin Magnussen selv var efterfølgende ikke overraskende skuffet.
- Det var ærgerligt.
Det er sindssygt svært, når man er nødt til at hænge i for livet og kæmper med næb og klør for at holde fast i sin position, så er man udsat for at lave de fejl, siger danskeren til TV3+.
Italiensk triumf for FerrariLøbet blev vundet af Ferraris Charles Leclerc, der også startede løbet i front, men undervejs måtte bruge mange kræfter på at holde de to Mercedes-racere bag sig.
Det lykkedes, og racerkøreren fra Monaco kunne tage sin anden sejr i denne sæsons Formel 1 med Valtteri Bottas på andenpladsen og den regerende verdensmester, Lewis Hamilton, som treer.
Ferrari-flagene kunne få lov til at smælde søndag eftermiddag på Monza-banen, efter at Charles Leclerc kørte den ene af det italienske teams to racere først over stregen.
Magnussens teamkollega, Romain Grosjean, blev nummer 16 og sluttede dermed også uden for pointene.
Men søndagens grandprix gav dog en lille opmuntring til det efterhånden hårdtprøvede Haas-mandskab.
Motorkraften i Magnussens racer så undervejs ganske fin ud, og han lå længe og kæmpede med om point i midterfeltet.
En lille fejl undervejs tvang dog danskeren til at tage sit andet pitstop, og det rykkede ham tilbage i feltet, inden han ti minutter senere måtte udgå.
Magnussen har blot fået point i tre af sæsonens hidtil 14 løb.
Der resterer stadig syv grandprixer.
Næste gang kørerne skal på banen, er om to uger, hvor det gælder Singapores Grand Prix.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Ferrari|Motorsport|Italien




https://www.dr.dk/nyheder/regionale/nordjylland/koe-ved-laegen-uden-grund-data-fra-sundhedsapps-og-ure-skaber

NordjyllandKø ved lægen uden grund: Data fra sundhedsapps og ure skaber bekymrede patienterTiden kunne bruges bedre på at behandle dem, der faktisk er syge, mener Lægeforeningen.
Af Klaus Videbæk, Martin Møller Geertsen og Trine Dam08.
sep.
2019 kl.
16.
53 | opdateret 16.
sep.
2019 kl.
09.
31Bemærk: artiklen er mere end 30 dage gammelLæs opDe færreste sætter i dag fingeren mod halsen for at mål deres puls.
I stedet bruges pulsure, smartwatches og sundhedsapps til at holde øje med, hvordan kroppen præsterer, reagerer og opfører sig under forskellige forhold.
Men det er ikke kun til det gode.
Flere steder oplever man, at patienter bestiller tid ved lægen, fordi de er urolige over sundhedsdata, de selv måler med forskellige sundhedsapps og -teknologier.
Men når de bliver undersøgt, viser det sig, at de er raske.
En undersøgelse, som Lægeforeningen i samarbejde med Gallup lavede i 2017, viste, at 50 procent af de 579 adspurgte læger havde oplevet, at patienter henvendte sig på baggrund af selvmålinger.
32 procent af lægerne tilkendegiver i den sammenhæng, at de har haft patienter, der har været unødigt bekymrede.
Vi vil allerhelst have, at folk går til læge, hvis de mærker noget underligt.
Ikke hvis det er noget, de ser på en app, som man måske ikke kan regne med.
Annette Engsig, Lægehuset BjergbyLægeforeningen har derfor nedsat et særligt udvalg, der skal finde løsninger på problemet.
- Det er selvfølgelig et problem, at folk går rundt med unødige bekymringer.
Derudover er det et stort ressourceforbrug for et i forvejen økonomisk hårdt trængt sundhedsvæsen, siger formand for det nye digitaliserings- og it-udvalg, Christina Frøslev-Friis.
Som at tjekke vejrudsigten uden at kigge udAnnette Engsig er praktiserende læge i Lægehuset i Bjergby i Vendsyssel.
Hun ser jævnligt borgere, der kommer i hendes klinik efter at have målt på sig selv.
- Jeg oplever, at nogle patienter har registreret data, som gør dem bekymrede, siger hun.
Når ellers raske personer reagerer på den måde, risikerer man at tage lægernes tid fra andre, der virkelig har behov.
Derudover kan den konstante måling føre til en negativ kropsforståelse, vurderer Annette Engsig.
- Meget af det giver i virkeligheden sygdomsangst, og så er det ikke særlig godt, siger hun.
Hun sammenligner brugen af sundhedsapps med det at se vejrudsigten uden bagefter at kigge ud af vinduet eller gå udenfor for at opleve, hvordan vejret egentlig er.
Læge Annette Engsig mener, at det er bedre at lytte til sin krop end til en app.
- Det her er lidt det samme.
Man kan komme til at se sundhed på sin app hele tiden i stedet for at mærke efter.
Hvordan har jeg det egentlig?
- Vi vil allerhelst have, at folk går til læge, hvis de mærker noget underligt.
Ikke hvis det er noget, de ser på en app, som man måske ikke kan regne med, siger Annette Engsig.
Meget varierende kvalitetDet er både helt unge og ældre borgere, der kommer til lægen, fordi de er bekymrede over selvmålte sundhedsdata, oplever Lægeforeningen.
Især kvaliteten af de data, der indsamles, bekymrer foreningen, forklarer speciallæge og medlem af Lægeforeningens bestyrelse Christina Frøslev-Friis.
Hvis man sætter det lidt på spidsen, så svarer det til, at man vil måle afstandene på et kort og kontrollere det med en meterstok, som nogle gange er en meter.
Christina Frøselv-Friis, Lægeforeningen- Kvaliteten er meget varierende.
Sætter men det lidt på spidsen, svarer det til, at man vil måle afstandene på et kort og kontrollere det med en meterstok, som nogle gange er en meter, men ikke altid er det, siger hun.
Derudover er det så godt som umuligt for lægerne at kontrollere, hvilke apps man kan regne med, og hvilke man ikke kan, da der er tusindvis af sundhedsapps på markedet.
- Indimellem er der jo også unge og raske, der har en hjerteproblematik, og dem fanger vi altså ikke nødvendigvis med en app eller wearable (målere der bæres på kroppen som eksempelvis et pulsur, red.
), siger Christina Frøslev-Friis.
Sjovt at se, hvor man sover om nattenEn af dem, der jævnligt bruger et intelligent ur til at undersøge kroppens ve og vel, er Rikke Laursen fra Aalborg.
Det gør hun både, når hun træner, og når hun hviler.
- Jeg synes, det er meget sjovt at se, hvordan jeg sover om natten, siger hun.
Hun er dog også skeptisk over for de data, som uret giver.
- Det passer nok meget godt, men jeg tænker ikke, at det måler helt præcist, siger Rikke Laursen, der heller ikke kunne finde på at gå til lægen, fordi hun fik et signal fra en app.
- Det, tænker jeg, er lidt overilet.
Man skal måske også stikke i fingeren i jorden, og så må man lade være med at have sådan et på, hvis man bliver urolig over det, siger hun.
Også et problem på samfundsniveauLægeforeningens særlige udvalg skal blandt andet se på, hvordan man kan kvalitetsstemple de indsamlede data, så lægerne har mulighed for at kunne bruge dem som led i diagnosticering og behandling.
- Vi kunne godt tænke os, at de centrale myndigheder udvikler en liste over apps og andet udstyr, som patienterne selv bruger, så man kunne sige, at de her apps er kvalitetstestet, og de data, der kommer fra dem, kan man derfor regne med, er valide, siger Christina Frøslev-Friis.
Rikke Laursen bruger teknologi til at overvåge sine krop - men hun er også skeptisk over for resultaterne.
Brugen af data kan dog også nemt tage overhånd, mener Christina Frøslev-Friis, og derfor skal man generelt være på vagt.
Også når det er sundhedsmyndighederne selv, der ønsker at indsamle mere data, siger hun.
- Vi kan se, at den stigende digitalisering, som hele samfundet er i gang med, også sker i sundhedsvæsenet.
Derfor er det vigtigt, at vi har fokus på det.
Danske Regioner arbejder på løsningDanske Regioner startede i juni et samarbejde med Dansk Industri med det formål at kortlægge mulighederne for at bruge selvmålt data fra for eksempel pulsure i sundhedsvæsenet.
En del af det projekt kunne netop være at sammensætte en liste over hvilke apps, der giver valide data, siger formand for sundhedsudvalget i Danske Regioner Karin Friis Bach (R).
Ifølge hende er teknologien kommet for at blive.
Der er behov for at hjælpe borgerne med at finde rundt i de mange muligheder, siger hun:- Der er god grund til at se nærmere på sundhedsappsene og undersøge, om man på en eller anden måde kan lave en vurdering af dem.
På den måde kan man hjælpe borgerne med at navigere.
En af regionernes opgaver bliver derudover at sikre, at sundhedsdata, der opsamles af sundhedsvæsenet, opbevares på en sikker måde.
Læge Annette Engsig fra Bjergby har dog en langt simplere løsning til borgere, der bekymrer sig over målinger fra deres smartwatch:- Det kan være fint, at man har en app, der registrerer, hvor mange skridt man går, hvis det motiverer en.
Men måske skulle man glemme det, og så nyde turen i stedet.
*Artiklen er opdateret: Tidligere kunne man af artiklen få det indtryk, at 32 procent af patienterne var unødigt bekymrede.
Det er ikke korrekt.
Det er 32 procent af lægerne, som har haft unødigt bekymrede patienter.
FacebookTwitterKopier linkEmner:Lægeforeningen|Læger|Danske Regioner|Forbrugerelektronik|Jylland




https://www.dr.dk/nyheder/regionale/syd/lokker-med-gratis-middag-og-kroophold-kommuner-vil-have-os-til-rense

Syd- og SønderjyllandLokker med gratis middag og kroophold: Kommuner vil have os til at rense badestrandeJyske kommuner stiller præmier på højkant, hvis du samler skrald på stranden.
Her på de vestjyske strande er flere kommuner gået sammen i et projekt, hvor folk skal samle affald op fra stranden.
Af Ellen Bollerup og Ulrik Bang-Mørch08.
sep.
2019 kl.
10.
16Bemærk: artiklen er mere end 30 dage gammelLæs opHvert år skyller mange ton plastik, snor, reb, fiskerhandsker og andet affald ind på især den jyske vestkyst.
For at få flere frivillige til at samle affaldet op og bidrage til at holde strandene rene, så kan man fra oktober deltage i kystlotteriet i seks vest- og nordjyske kystkommuner og vinde præmier ved at samle affald.
Det er kommunerne Esbjerg, Varde, Hjørring, Frederikshavn, Jammerbugt og Thisted kommuner, der er med i projektet.
Kommunernes Internationale Miljøorganisation, KIMO, står bag initiativet, og formålet med præmierne er helt klart, siger koordinator i KIMO Danmark Ryan Metcalfe:- Vi vil meget gerne gøre opmærksom på problemet med affaldet, og så vil vi gerne have så mange til at hjælpe som muligt.
Billedet her er et resultatet af en skoleklasses indsamling ved Vejers Strand for år tilbage.
Middag eller en tur på surfskoleInspirationen kommer fra Norge, hvor kystlotteriet er blevet en stor succes.
Her er tusindvis af frivillige og hundredvis af lokale sponsorer med til at holde en række kyststrækninger rene og attraktive for gæsterne, turisterhvervet og miljøet.
Og lokkemidlet for at få danskerne til at hjælpe er oplevelsespræmier i naturen.
- Det kan være et ophold på en kro eller en god middag på en restaurant ud til havet.
Det kan også være en guidet tur langs kysten eller en tur på surfskole, siger Ryan Metcalfe.
KystlotterietKystlotteriet er oprindeligt en idé fra Norge.
Det er et samarbejde mellem blandt andre lokalbefolkningen, de lokale og regionale virksomheder samt forskellige sponsorer.
Her er målet at rydde kysterne for affald.
I år deltager seks jyske kommuner i projektet.
Det er Hjørring, Frederikshavn, Jammerbugt og Thisted kommuner, Esbjerg og Varde Kommuner.
Sidste år var det kun de fire nordjyske kommuner, der deltog i kystlotteriet.
Gode erfaringerSidste år var det kun Hjørring, Frederikshavn, Jammerbugt og Thisted kommuner, der var med i projektet.
Her blev der blandt andet lokket med præmier såsom et hotelophold, safari i en landrover i området omkring Løkken samt et surfkursus.
I år får kommunerne i nord så følgeskab af Esbjerg og Varde.
- Erfaringen fra de nordjyske kommuner sidste år var rigtig god.
Der var mange mennesker, der deltog, og der blev samlet masser af affald.
Så vi tror, at præmierne har været med til at få flere folk til at bidrage, siger Ryan Metcalfe.
1000 tons affaldI gennemsnit samler de jyske kystkommuner 1.
000 ton affald op om året tilsammen.
Og skraldet giver mange problemer, hvis det bliver liggende.
- Dyr kan vikles ind i affaldet, og fuglene kan komme til at spise det og kvæles i det.
- Det går også ud over vores turistindustri, hvis der ligger en masse affald på stranden, så gider folk jo ikke at ligge på strandene og opleve naturen, siger Ryan Metcalfe.
På de vestjyske strande skyller der hvert år masser af affald op på kysten.
Her er det stranden i Husby i Holstebro Kommune.
AffaldDet affald, der skyller i land, er kun toppen af isbjerget.
Ifølge FN's miljøprogram (UNEP) ender 70 procent af affaldet i havet på havets bund, 15 procent skyller op på kyster, og 15 procent flyder i havoverfladen.
Kommunernes Internationale Miljøorganisation (KIMO Danmark) anslår, at der i Vestjylland opsamles 1.
000 ton marint affald årligt.
EU’s miljøagentur har modtaget rapporter om fund af marint affald i 36 procent af alle havfuglearter.
Kilde: EU's miljøagentur, EEADe skal have et forhold til naturenSelvom der allerede i dag er mange frivillige, der samler reb, plastik, snor og andet affald op på strandene, så håber Ryan Metcalfe på endnu mere fokus og interesse for problemet, når kystlotteriet skydes i gang til oktober.
- Vi vil jo gerne belønne dem, som allerede er trofaste og renser vores strande.
Men vi vil rigtig gerne have fat i nye folk, så de får et forhold til naturen, og vise dem, at det affald, der ligger på strandene, er et problem.
- Jo flere, der får et forhold til naturen, jo flere vil beskytte naturen.
Det vil sige, at de ikke smider affald i naturen.
Læs også:Stranden i Skagen er fyldt med skraldInitiativet forventes at løbe fra oktober til december, hvor vinderne i kystlotteriet udtrækkes.
FacebookTwitterKopier linkEmner:Affald|Jylland|Thisted Kommune|Esbjerg|Turisme




https://www.dr.dk/nyheder/udland/massivt-politiopbud-til-den-foerste-pride-i-bosnien-hercegovina

UdlandMassivt politiopbud til den første pride i Bosnien-HercegovinaLandet er det sidste på Balkan til at afholde en pride-parade.
Den første gay-pride i Bosnien-Hercegovinas historie løber af stablen i dag.
 Over 1.
000 betjente er på gaden for at sikre ro og orden under paraden.
 Gay-pride finder sted i hovedstaden, Sarajevo.
 En af de mange betjente, der er på gaden i dag.
1 / 4Den første gay-pride i Bosnien-Hercegovinas historie løber af stablen i dag.
1 / 4Over 1.
000 betjente er på gaden for at sikre ro og orden under paraden.
2 / 4Gay-pride finder sted i hovedstaden, Sarajevo.
3 / 4En af de mange betjente, der er på gaden i dag.
4 / 4Af Jens Andersen08.
sep.
2019 kl.
12.
53Bemærk: artiklen er mere end 30 dage gammelLæs opOver 1.
000 betjente er sendt på gaden i Sarajevo til den første gay-pride i Bosnien-Hercegovinas historie.
Selvom homoseksualitet er lovligt i landet, så viste queer-festivaler i hovedstaden Sarajevo i 2008 og 2014, at tolerancen fortsat har trange kår i Balkan-landet, da radikale islamister og hooligans dengang gik til angreb på festdeltagerne.
Bosnien-Hercegovina er det sidste af Balkan-landene til at afholde en pride-parade.
- Vi har planlagt en parade i meget lang tid, der har været brug for det, og vi mener, at det er det rette tidspunkt at føre det ud i livet, siger en af personerne bag priden, Ena Bavcic, til nyhedsbureauet Reuters.
- LGBT-personer (lesbiske, bøsser, biseksuelle og transpersoner, red.
) i Bosnien lever mere i det skjulte, når man sammenligner med andre lande i regionen, og er mere bange for at gå ud.
Denne parade vil hjælpe folk til at forstå, at vi eksisterer, at vi er her, at vi er rigtige mennesker.
Lørdagen bød også på demonstrationer i Sarajevo, hvor demonstranter både slog et slag for 'traditionelle familieværdier'.
 Demonstranterne ville desuden gøre opmærksom på deres utilfredshed med søndagens pride.
 Gårdagens demonstration kom altså som en form for protest mod dagens pride-parade.
 Bosnien-Hercegovina er det sidste land på Balkan til at afholde en pride-parade.
Billedet her er fra lørdagens demonstration.
 Bosnien-Hercegovina har været selvstændigt siden 1992.
 Lørdagens demonstration blev afviklet meget fredeligt.
 Der er indkaldt ekstra politi til dagens parade, da myndighederne er bange for, at der kan opstå problemer.
Billedet her er fra lørdagens demonstration.
 I går var hundredevis af demonstranter på gaden.
Men man venter, at en del flere vil deltage i paraden dag.
1 / 8Lørdagen bød også på demonstrationer i Sarajevo, hvor demonstranter både slog et slag for 'traditionelle familieværdier'.
1 / 8Demonstranterne ville desuden gøre opmærksom på deres utilfredshed med søndagens pride.
2 / 8Gårdagens demonstration kom altså som en form for protest mod dagens pride-parade.
3 / 8Bosnien-Hercegovina er det sidste land på Balkan til at afholde en pride-parade.
Billedet her er fra lørdagens demonstration.
4 / 8Bosnien-Hercegovina har været selvstændigt siden 1992.
5 / 8Lørdagens demonstration blev afviklet meget fredeligt.
6 / 8Der er indkaldt ekstra politi til dagens parade, da myndighederne er bange for, at der kan opstå problemer.
Billedet her er fra lørdagens demonstration.
7 / 8I går var hundredevis af demonstranter på gaden.
Men man venter, at en del flere vil deltage i paraden dag.
8 / 8USA's ambassadør i Bosnien-Hercegovina, den homoseksuelle Eric Nelson, har annonceret, at han agter at deltage i paraden sammen med sin partner for at vise støtte til det bosniske LGBT-miljø.
Lørdag var der også folk i gaderne i Sarajevo.
Her demonstrerede de fremmødte for såkaldte 'traditionelle familieværdier'.
FacebookTwitterKopier linkEmner:Bosnien-Hercegovina|Sarajevo|Homoseksualitet|Seksualitet|USA




https://www.dr.dk/sporten/tennis/russeren-med-den-strittende-langefinger-skal-forsoege-lade-ketcheren-tale-i-us-open

TennisRusseren med den strittende langefinger skal forsøge at lade ketcheren tale i US Open-finaleDaniil Medvedev har haft svært ved at tøjle sit temperament i grand slam-turneringen.
Russiske Daniil Medvedev har fortrudt sin opførsel tidligere ved US Open-turneringen.
Af Emil Halkier08.
sep.
2019 kl.
09.
30Bemærk: artiklen er mere end 30 dage gammelLæs opEt hattrick i bøder.
En for groft sprogbrug.
En for at kaste sin ketcher.
En for at lufte langefingeren.
Samlet sum: 19.
000 dollar, eller i omegnen af 130.
000 danske kroner.
US Open-finalisten Daniil Medvedev må have et forholdsvis afslappet forhold til rudekuverter.
I hvert fald har den russiske tennisspiller med det iltre temperament spyttet sin del i kagekassen under årets grand slam-turnering.
I dag står 23-årige Medvedev foran karrierens hidtil største kamp, når han møder Rafael Nadal, spansk tennisikon med alt, hvad der kan kravle og gå af titler på cv'et, i US Open-finalen.
Arthur Ashe Stadium i New York kommer til at buldre, brage og måske også sende en tsunami af buhråb i retning af russeren, som efterhånden er blevet personifikationen på det, som det amerikanske tennispublikum elsker at hade.
Rusiske Daniil Medvedev med en besked til det amerikanske tennispublikum under sin kamp mod Feliciano Lopez ved US Open.
Jeg var en idiot, for at være helt ærlig.
Jeg gjorde noget dumt, som jeg ikke er stolt af.
Daniil Medvedev, tennisspiller og finalist ved US OpenUnder sin kamp mod Feliciano Lopez i tredje runde luftede Medvedev langefingeren til tilskuerne, der tilbagebetalte den gestus ved at buhe.
Benzin på et russisk tennisbål, gav Daniil Medvedev sarkastisk udtryk for, da han to dage senere efter kvartfinalesejren over tyske Dominik Köpfer addresserede publikum i et interview på banen.
- Tak allesammen!
Jeres energi gav mig sejren.
Hvis I ikke var her, havde jeg formentlig tabt kampen.
I skal vide, når I lægger jer til at sove i aften, at jeg vandt på grund af jer, sagde Medvedev foran de mange tilskuere.
Buhråbene tog et nøk op på volumenknappen.
Medvedev skød tilbage.
- Folkens, fortsæt med at give mig den her energi.
I er de bedste.
Tennistemperamenter i kogUS Open er blevet dén turnering, hvor spillerne, i en ellers meget edikettetung sportsgren, får luftet deres mere rebelske sider.
Verdensetteren Novak Djokovic blev under en træning ved årets udgave af grand slam-turneringen forstyrret af en fan, hvorefter serberen gik hen og sagde: 'Jeg skal nok finde dig'.
På et efterfølgende pressemøde blev Djokovic forholdt situationen, hvortil han svarede, at han egentlig bare ville have en drink med vedkommende.
- Jeg kunne godt lide ham.
Jeg har tænkt mig at købe ham en drink.
Hvad der blev sagt, ville Novak Djokovic ikke komme nærmere ind på.
- Det bliver mellem os, men han hjalp mig helt sikkert.
Han ved ikke, hvor meget han hjalp mig.
Novak Djokovic havde under en træning ved US Open et sammenstød med en fan.
 Schweiziske Roger Federer blev ved et pressemøde under US Open træt af beskyldninger om, at han håndplukkede sine egne spilletidspunkter.
1 / 2Novak Djokovic havde under en træning ved US Open et sammenstød med en fan.
1 / 2Schweiziske Roger Federer blev ved et pressemøde under US Open træt af beskyldninger om, at han håndplukkede sine egne spilletidspunkter.
2 / 2Også ellers altid velafbalancerede Roger Federer har taget bandeordene med til New York.
Schweizeren har flere gange i karrieren oplevet, at han, både mellem linjerne og direkte, er blevet beskyldt for at måtte håndplukke de mest favorable spilletidspunkter.
Det skete igen under årets US Open, og her satte Federer foden ned.
- Det er ikke sådan, at 'Roger får, hvad Roger vil have'.
Husk, at fordi jeg har hørt på det her lort alt for mange gange nu, er jeg ved at være godt træt af det.
At jeg åbenbart bestemmer.
Det er turneringen og TV-stationerne, der gør det, sagde schweizeren.
'Jeg var en idiot'Det verbale filter ved US Open har større huller end mange andre steder i tennisverdenen.
Selverkendelsen er dog ikke afgået ved døden, måtte Daniil Medvedev selv krybe til korset og erkende, da han efterrationaliserede sin opførsel og bøderegn tidligere ved turneringen.
For selvom Chris Evert, tennislegende og ekspert på ESPN, i sin kommentering kaldte russeren 'the bad boy of tennis', tennissportens rebel, kunne Medvedev godt at, se hans rebelske alter ego trådte udenfor stregerne.
FAKTA Daniil MedvedevAlder: 23 årNationalitet: RusserPlacering på ATP-ranglisten: Nummer femHar vundet fem ATP-turneringer- Jeg var en idiot, for at være helt ærlig.
Jeg gjorde noget dumt, som jeg ikke er stolt af.
Jeg arbejder på at blive en bedre person på banen, fordi jeg synes, at jeg er en god person udenfor banen, sagde Medvedev.
- Vi ved alle sammen, hvordan New York-publikummet kan være.
Det er måske det mest excentriske publikum i verden og specielt på Arthur Ashe Stadium, sagde Daniil Medvedev.
I dag møder russeren så Rafael Nadal i US Open-finalen.
Medvedev kan vinde sin første grand glam-titel.
Spanieren sin 19.
af slagsen.
Så må vi se, om russeren med den strittende langefinger kan holde mundtøjet i ro og lade ketcheren tale.
FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Tennis|USA|New York




https://www.dr.dk/nyheder/detektor/detektor-lederne-tegner-alt-dystert-billede-af-unge-arbejdsloese

DetektorDetektor: Lederne tegner alt for dystert billede af unge arbejdsløseNy analyse tolker tal misvisende, siger arbejdsmarkedsforskere.
En mindre andel af unge mellem 25 år og 29 år var arbejdsløse i 2018 sammenlignet med 2013.
Den positive nyhed fokuserer interesseorganisationen Lederne ikke på i ny analyse.
Af Miriam Brems Knudsen og Laura Marie Sørensen08.
sep.
2019 kl.
11.
31Bemærk: artiklen er mere end 30 dage gammelLæs opUnges arbejdsløshed er bekymrende høj, og hver ottende unge akademiker står uden job.
Det dystre billede blev gengivet i flere medier i slutningen af august.
Kilden til de mørke tal var interesseorganisationen Lederne.
På Detektor har vi undersøgt, om det står så skidt til med at få unge i arbejde, som Lederne giver udtryk for.
Hvad påstår Lederne?
Interesseorganisationen Lederne sendte i slutningen af august en pressemeddelelse ud om en ny analyse, som organisationen har lavet.
Hvem er Lederne?
Lederne er en interesseorganisation og en A-kasse for ledere.
Organisationen varetager lederes interesser og har mere en 108.
000 medlemmer.
Kilde: Lederne.
dkI pressemeddelelsen står, at de "gode tider på arbejdsmarkedet har slet ikke gavnet de unge i samme omfang som andre aldersgrupper".
Og at der er ”akut behov” for en bedre overgang mellem uddannelse og arbejdsmarked.
Ledernes analyse baserer sig på tal fra Danmarks Statistik, og analysen fremhæver, at 7,1 procent af de 25-29-årige stod uden job i 2018.
Til sammenligning lå den samlede befolknings ledighed på 3,9 procent - den laveste ledighed siden finanskrisen i 2008.
Analysen fremhæver også, at der er særlig trængsel på jobcentrene for akademikere mellem 25 år og 29 år sammenlignet med andre uddannelsesgrupper.
Akademikere er unge med en lang videregående uddannelse, der har siddet mindst fem år på skolebænken på et af landets universiteter.
Hele 12,2 procent af dem gik ledige i 2018 ifølge Ledernes analyse.
Ledernes vinkling i interesseorganisationens pressemeddelelse fandt straks vej til stribevis af medier.
”Højtuddannede kan ikke få job”, lød det i B.
T.
Metro, mens blandt andre Politiken, Jyllands-Posten, Berlingske og TV2 kunne fortælle, at hver ottende ung med en lang videregående uddannelse står og venter i jobkøen.
Flere af medierne gengav et citat fra Ledernes pressemeddelelse, hvor Ledernes analysechef, Kim Møller Laursen, siger:- Det er stærkt bekymrende, at de unges ledighed slet ikke er fulgt med ned efter finanskrisen som for hele befolkningen.
Lederne bygger den påstand på, at de 25-29-årige var 60 procent mere arbejdsløse end den samlede befolkning i 2013 og 82 procent mere arbejdsløse end den samlede befolkning i 2018.
Det har vi fundet ud af om unge arbejdsløsePå Detektor har vi bedt tre arbejdsmarkedsforskere forholde sig til Ledernes analyse og påstande for at undersøge, om der er grund til at være stærkt bekymret.
De tre forskere er:•Thomas Bredgaard, professor i arbejdsmarkedsforskning ved Aalborg Universitet•Birthe Larsen, lektor i økonomi ved Copenhagen Business School•Rune Majlund Vejlin, lektor i økonomi ved Aarhus UniversitetAlle tre forskere siger, at de tal, som Lederne anvender, isoleret set er rigtige nok.
Og at det på sin vis er korrekt, at de 25-29-årige var 60 procent mere arbejdsløse end den samlede befolkning i 2013 og 82 procent mere arbejdsløse end den samlede befolkning i 2018.
Men forskerne siger samtidig, at Ledernes udlægning af tallene giver et "misvisende" billede af unges og unge akademikeres arbejdsløshed.
- Den bliver lidt misvisende, så den kommer til at overeksponere et problem, siger Thomas Bredgaard, professor i arbejdsmarkedsforskning ved Aalborg Universitet.
Modsat Lederne giver det ikke de tre forskere bekymrede rynker i panden, at 7,1 procent af de unge mellem 25 år og 29 år står uden job.
- Ledigheden for de unge har det generelt godt.
Ungdomsarbejdsløsheden er også faldet ligesom den generelle arbejdsløshed.
Den er ikke faldet lige så meget, men den er faldet noget, siger Birthe Larsen, lektor i økonomi ved Copenhagen Business School.
Hun hæfter sig ved tal, der er med i Ledernes analyse, men som interesseorganisationen ikke fremhæver.
De tal viser, at de 25-29-åriges ledighed faktisk er faldet fra 9,3 procent i 2013 til 7,1 procent i 2018, imens den samlede befolknings arbejdsløshed er faldet fra 5,8 til 3,9 procent i de samme år.
Det har vi fundet ud af om unge akademikereAt de unge akademikere på 25 år til 29 år har en højere arbejdsløshed end deres jævnaldrende med en anden uddannelsesbaggrund, har Lederne ret i.
UddannelserErhvervsuddannede: Kaldes også faglærte.
Kan læses uden en ungdomsuddannelse i bagagen.
Kan for eksempel være elektrikere og SOSU-assistenterKort videregående uddannelse: Tager typisk to år og læses, efter man har taget en ungdomsuddannelse.
Kan for eksempel være laboranter eller datamatikere.
Mellemlang videregående uddannelse.
Tager tre et halvt til fire år og læses, efter man har taget en ungdomsuddannelse.
Kan for eksempel være folkeskolelærere og sygeplejersker.
Lang videregående uddannelse.
Tager fem år eller mere og læses, efter man har taget en ungdomsuddannelse.
Kan for eksempel være læger og gymnasielærere.
Kilder: Uddannelses- og Forskningsministeriet og Børne- og UndervisningsministerietDet fastslår de tre arbejdsmarkedsforskere, Detektor har talt med.
Men de forholder sig kritisk til den sammenligning, Lederne har foretaget.
Akademikere er nemlig i gennemsnit 28,2 år gamle, når de er færdige med deres uddannelse.
Det viser tal fra Uddannelses- og Forskningsministeriet.
Til sammenligning er for eksempel unge med en kort videregående uddannelse 26 år, når de træder ud på arbejdsmarkedet med eksamensbeviset i hånden.
Det betyder altså, at de 25-29-årige akademikere, som Lederne har set på, typisk lige er kommet ud på arbejdsmarkedet og maksimalt har haft 10 måneder til at finde et job, når deres arbejdsløshed bliver målt.
Imens de 25-29-årige med en kort uddannelse har haft op til tre år til at finde et job.
Derfor får man flere arbejdsløse dimittender med end for andre uddannelsesgrupper, når man som Lederne måler akademikernes ledighed for gruppen 25-29 år.
Både Thomas Bredgaard, Birthe Larsen og Rune Majlund Vejlin vurderer, at det ville give et mere retvisende billede at måle på et bestemt tidspunkt, efter uddannelsen er færdiggjort, hvis man gerne vil sammenligne unge akademikeres arbejdsløshed med andre unges.
- Vi ved, at dimittendledigheden for alle grupper er højere end den normale ledighed.
Så det er i hvert fald en overfortolkning at sige, at universitetsuddannede har en større ungdomsarbejdsløshed generelt end andre uddannelsesgrupper, siger Rune Majlund Vejlin.
Hvis man ser på eksempelvis unge akademikere og erhvervsuddannede knap to år efter, de træder ud på arbejdsmarkedet, er der en cirka lige stor andel, der er i arbejde, og andelen af arbejdsløse ligger også cirka samme sted.
Og markant lavere end unge med en kort videregående uddannelse.
Den tendens fortsætter kun for akademikerne, jo længere tid der går.
- Hvis du kigger på det på meget langt sigt, så viser alt arbejdsmarkedsstatistik jo, at akademikere har en markant højere beskæftigelsesgrad end øvrige grupper på arbejdsmarkedet og en markant lavere ledighed, siger Thomas Bredgaard.
Til gengæld er alle tre arbejdsmarkedsforskere også enige om, at de nyuddannede akademikere er længe om at finde deres første job.
Hvilket statistikkerne også viser.
Men det er der ifølge Thomas Bredgaard ikke noget underligt i.
- Det tager lidt længere tid at matche en ledig akademiker med en arbejdsplads – men det er meget naturligt, hvis man har mere specialiserede kompetencer, siger han.
Rune Majlund Vejlin og Thomas Bredgaard vurderer, at Ledernes udlægning af tallene kan have konsekvenser.
- Ledernes implicitte fortælling er, at vi ikke burde uddanne så mange akademikere, hvis vi uddanner dem til arbejdsløshed.
Det er et åbenlyst problem, fordi man får et forkert grundlag af vedtage politik på, siger Rune Majlund Vejlin.
- Det kan jo gøre, at man som politiker siger, at her har vi et stort problem, som vi bliver nødt til at adressere.
Og måske kommer til at gribe til nogle forkerte redskaber, siger Thomas Bredgaard.
Hvad siger Lederne til kritikken?
Detektors vært Camilla Stampe har interviewet analysechef hos Lederne, Kim Møller Laursen.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkNår jeg så læser jeres pressemeddelelse, kalder du blandt andet udviklingen for ”stærkt bekymrende.
” Og det kan jo være lidt svært at forstå, fordi arbejdsløsheden er jo netop faldet for de unge.
- Ja, men hvis du ser det i forhold til, hvordan ledigheden har udviklet sig på landsplan, så er ledigheden for de unge slet ikke faldet i nær samme omfang, som den er generelt.
Og det er et problem.
Vil det ikke være mere retvisende at se på, om de unge akademikere rent faktisk kommer i arbejde inden for en overskuelig periode end kun at kigge på en bestemt aldersgruppe, som I gør?
- Jo, det kan man jo sige, og der er jo tal, der viser, at de kommer i job.
Det tager bare alt for lang tid, fra de er blevet færdige, til de kommer i job.
Men vil dimittendledigheden ikke altid ligge ret højt?
- Det er normalt, at man har en vis søgeperiode, men at der skal gå et år og ni måneder, før man rammer en beskæftigelse, der nogenlunde matcher de andre grupper, det er for lang tid.
Er der grund til bekymring?
Er der så grund til at være "stærkt bekymret" over udviklingen i unges ledighed, som Lederne påstår, at der er?
Det tæller på plussiden, at:•Arbejdsløsheden blandt unge mellem 25 år og 29 år er faldet fra 9,3 procent i 2013 til 7,1 procent i 2018.
•Unge akademikere kommer i job.
Knap to år efter endt uddannelse er en cirka lige så stor andel af unge akademikere i job som andre unge.
•På lidt længere sigt har akademikere en lavere ledighed end resten af befolkningen.
Det tæller på minussiden, at:•Arbejdsløsheden blandt de unge 25-29-årige ikke er faldet lige så meget som resten af befolkningens mellem 2013 og 2018.
•Unge akademikere er længere om at finde et arbejde end andre uddannelsesgrupper.
FacebookTwitterKopier linkEmner:Arbejdsløshed|Lederne|Uddannelses- og Forskningsministeriet|Uddannelse|Kim Møller (lektor)




https://www.dr.dk/mitliv/soes-sjaeldne-sygdomme-kan-slaa-hende-ihjel-men-de-faar-ikke-lov-tage-livsglaeden-fra-mig

Fyraften for evigt Se temaMit LivSøs' sjældne sygdomme kan slå hende ihjel: 'Men de får ikke lov at tage livsglæden fra mig'Hun blev tvunget på førtidspension som 32-årig.
Nu er hendes mål at stå op og gå i seng med et smil hver dag.
Af Fortalt til Palle Herløv, Henning Bagger (foto), Signe Heiredal (grafik) og Anders Löfstedt (video)08.
sep.
2019 kl.
09.
03Læs opHvordan jeg har det?
Forestil dig, at du har influenza altid, så din krop er totalt afkræftet.
Oven i det har du tømmermænd, så du er svimmel med en følelse af, at du bevæger dig rundt i en boble, så du har mest lyst til bare at ligge ned og glemme alting omkring dig.
Det er sådan, jeg har det.
Meget i mit liv er fucked og fyldt med nederlag, fordi jeg har smerter som følge af to sjældne sygdomme, og en masse hverdagsting er en ulig kamp, når træthedstågen hænger tungt over mit hoved.
Men du skal ikke have ondt af mig.
Jeg har erkendt, at jeg sammen med min mand aldrig får det lykkelige familieliv, vi gik og drømte om, da vi var yngre og giftede os.
Jeg er førtidspensionist som 32-årig, så samfundet forventer ikke noget af mig, og jeg er dybt afhængig af andres hjælp og de syv forskellige slags medicin, der holder mig kørende sammen med den Toffifee, jeg supplerer den med hver morgen.
For at tage lidt pis på det hele.
Og fordi, chokolade smager godt.
Jeg har sagt til mig selv, at jeg stadig er Søs - jeg er bare ikke rask.
Jeg er i stand til at smile, selv om jeg er syg, og jeg vil gerne fortælle min historie i håb om, at andre med kroniske sygdomme eller deres pårørende får et større håb eller indblik i livet med en sygdom, man ikke nødvendigvis kan se.
Her er min historie.
Jeg har altid været ekstremt aktiv.
Jeg kunne løbe otte kilometer og tage direkte til boksetræning og give den maksimalt gas.
Simpelthen køre mig selv helt ned.
Det var en måde at slappe af på, fordi jeg var i stand til at koble hjernen fra imens, og så var jeg klar til en dobbeltvagt som fængselsbetjent eller en bytur med veninderne.
Jeg har altid været meget social og haft en masse at se til.
Hvis der var et hul i kalenderen, kunne jeg gå i panik.
Så ringede jeg til én og lavede en aftale om at tage ind til byen eller spise aftensmad sammen.
Jeg kunne ikke kede mig.
Ved siden af mit fuldtidsjob sad jeg i den lokale bestyrelse for min fagforening, og i fritiden renoverede vi det parcelhus, vi troede skulle danne rammen om vores familie med børn.
Mine sygdomme er kommet snigende, og de har udviklet sig over tid.
Det hele begyndte i 2011, med at mine fingre blev kolde og hvide.
I starten nægtede jeg at fejle noget.
Jeg ignorerede symptomerne og skjulte over for mine omgivelser, at der skete noget med mig og min krop.
Det er vildt, så meget man kan overbevise sig selv om og benægte.
Det var særligt tydeligt for mig, når jeg var på arbejde.
Som fængselsbetjent bruger man sine nøgler hele tiden, og pludselig fik jeg sår de steder, hvor nøglens kant ramte min hud på siden af pegefingeren.
Der kom flere sår, mine knoer hævede op, og fingerspidserne blev først helt hvide, fordi blodet løb ud af dem, og så knaldrøde, når blodet strømmede tilbage.
Jeg begyndte at sidde på hænderne, når jeg kørte bil i et forsøg på at holde dem varme.
Skiftevis den ene hånd under låret og den anden på rattet.
Kollegerne var begyndt at lægge mærke til mine hænder.
De var grimme, og jeg prøvede at skjule det for dem.
Måske også for mig selv.
Ung og usynligt sygDR sætter i fire programmer under titlen "Usynligt syg" fokus på nogle af de mennesker, der lever med sygdomme, vi andre ikke nødvendigvis kan se eller fornemme.
Det første af fire programmer kan ses på dr.
dk/tv fra søndag 8.
september og på DR3 mandag kl.
22.
Jeg ventede længe med at gå til lægen, selv om jeg vidste, jeg burde.
Jeg var vant til at komme mig over smerter med det aktive liv, jeg havde.
Blandt andet gennem boksetræningen, hvor jeg også oplevede uforklarlige forandringer, når jeg ikke kunne mærke mine tæer.
Indimellem måtte jeg åbne skoene og tjekke, om de sad rigtigt, eller om de var foldet sammen.
Mit ansigt rødmede og jeg fik udslæt.
Jeg var oppustet, og når jeg løb i skoven, var det som om, jeg slæbte mit højre ben efter mig.
Jeg kunne ikke bukke hovedet uden at føle, det var ved at eksplodere, og jeg kunne ikke overskue selv små opgaver, fordi jeg var så smadret.
Sådan gik det i lang tid, hvor smerterne tog til, og jeg begyndte at blive ekstremt træt.
Trætheden er det altoverskyggende problem for mig i dag.
Jeg har otte forskellige alarmer til at vække mig om morgenen, hvis Anders ikke er her.
Jeg har en seriøs frygt for at sove dagen væk, for jeg vil op, selv om jeg ofte ikke skal noget.
I 2013 tog jeg mig sammen til at bestille en tid.
Jeg husker ikke detaljerne omkring det, men jeg mindes, at jeg stod på en tankstation i Viborg, da jeg blev ringet op af min læge, der sendte mig videre til en specialist i Aarhus.
Jeg fik turen til Aarhus til at passe med, at jeg alligevel skulle til Northside.
Så tog jeg direkte fra blodprøver og biopsier til festival.
Sådan var mit liv stadig ret ubekymret dengang.
Jeg fik svar på prøverne over telefon.
De ringede fra reumatologisk afdeling i Aarhus og sagde, at jeg skulle indlægges.
Gerne snart.
Det forstod jeg ikke, men jeg lyttede til dem.
Det skulle bare lige passe med, at jeg havde fri fra jobbet, og så skulle jeg kunne vaske mit arbejdstøj, så jeg var klar til at komme tilbage i en fart.
Jeg blev undersøgt igen, og det begyndte at dreje sig i retning af den meget sjældne sygdom Wegeners granulomatose.
Senere snakkede lægerne om bindevævssygdommen systemisk sklerodermi, der i værste fald kan medføre stive lunger, som giver en langsom kvælningsdød.
I nogle år svingede det mellem de to sygdomme.
Først i 2017 blev det slået fast, at jeg har begge dele.
Tilsammen gør de, at mit immunforsvar er overaktivt, så det angriber sig selv.
Oven i det har jeg blandt andre følgesygdommen Raynauds syndrom, som giver mig forstyrrelser i fingrene.
Om morgenen har jeg så nedsat kraft i fingrene, at jeg ikke kan hive opladerstikket ud af min telefon, jeg er oppustet, svimmel, konfus, det klør på brystkassen og skuldrene, og mine ben føles tunge og spændte.
Jeg bruger selvbruner på dem for at prøve at skjule en blålig farve, der kommer frem under huden på dem.
Jeg plejede at elske mine dejlige, brune sommerben, men nu dækker jeg dem til.
Jeg blev ved med at sige til mig selv, at det hele var en fase, der bare skulle overstås.
At jeg kunne sove noget mere for at undgå trætheden.
At medicinen ville helbrede mig.
Så ville alt komme tilbage til det gamle, hvor jeg var dén i flokken, der satte gang i ting.
Leve op til det billede af en powerwoman, jeg havde skabt af mig selv.
En, der selv kunne overskue sin kalender og skrive mødereferater i stedet for at få Anders til det, så jeg ikke skulle give afkald på min sekretærpost i fagforeningsbestyrelsen.
Jeg havde længe gået rundt med servietter i uniformslommerne, så jeg kunne skjule, at jeg flere gange om dagen fik spontan næseblod.
Til sidst måtte jeg indse, at jeg ikke længere kunne passe mit job i fængslet.
Det var en underlig følelse, da jeg kørte ned til mine tidligere kolleger med alle uniformerne og en farvel-kage.
Så var det bare slut.
Det lyder vildt, når jeg sådan remser op, hvor meget jeg fejler, men jeg får så meget medicin, at jeg lever med det hele, fordi den virker, som den skal.
Så kommer jeg på én eller anden måde alligevel igennem hverdagen.
Jeg kan godt tænke 'fuck, mand', men jeg er ikke bange for at dø.
Det dur ikke at gå rundt med den dér frygt i bagagen.
Jeg har gode og dårlige dage.
De fleste er en blanding, hvor jeg skal prioritere, hvad jeg bruger tid og kræfter på.
Min sygdom har forandret mit liv for altid, men jeg har accepteret min situation.
Jeg er stadig Søs - jeg er bare ikke rask.
Jeg ville ønske, jeg kunne stå klar med et lækkert aftenmåltid, når han kommer hjem, men jeg kan ikke overskue det.
Sidst, jeg prøvede, brændte det hele på for mig.
Han kom hjem, og dér stod jeg i køkkenet totalt rådvild uden at vide, hvor længe kartoflerne havde kogt.
Måske har jeg kræfter til at gøre badeværelset rent, hvis min mandagsaftale hos fysioterapeuten bliver aflyst.
Ellers er det også Anders' opgave, og jeg har lært at leve med, at der er lidt nullermænd i hjørnet.
Det har været en lang proces, og jeg har været tynget af dårlig samvittighed.
Det kræver sin mand at være sammen med en syg kvinde.
Jeg har sagt til ham, at det er okay, hvis han hellere vil finde én, der er rask.
Det kan jeg godt forstå.
Heldigvis passer det ham faktisk godt, at jeg har sat tempoet i mit liv ned, for så kører vi ligesom i samme gear.
Han tager tingene stille og roligt, som de kommer.
På den måde har vi fuldstændigt fjernet al den hverdagsstress, mange andre har.
For nogle år siden havde vi en drøm om at få børn, men vi havde svært ved det og kom i fertilitetsbehandling.
Jeg fik sat æg op den fredag, da lægerne fandt ud af, at mine sygdomme var gået i udbrud.
Det medførte nervebetændelse, der skulle behandles med kemo, som kan ødelægge æggestokkene.
Derfor fik jeg fjernet den ene æggestok, som blev frosset ned til senere brug.
Jeg mistede ægget, og den medicin, jeg får nu, gør, at jeg slet ikke må blive gravid, hvis det skulle lykkes på naturlig vis.
Det sker sandsynligvis aldrig.
Vi får ikke den lille familie, vi drømte om, men jeg vil ikke gå resten af livet og tænke på, hvordan alting kunne have været.
Anders har flere gange sagt, at han er villig til at sætte sin karriere på standby, hvis det eneste jeg vil, er at få et barn, men jeg ved, at jeg med mit lave energiniveau aldrig vil kunne klare at være nogens mor.
Når jeg skal i bad, skal det planlægges, fordi jeg bruger så meget energi på det.
Når jeg har tørret mig og smurt creme på, har jeg brug for at stene.
Når dagene er sådan, og det hele kan vælte sammen, kan man ikke have ansvaret for andre.
Når man bliver kronisk syg, kan man vælge at sætte sig ned og græde over det, eller man kan sadle om.
Vi sadlede om.
Det er derfor, jeg siger, at folk ikke skal gå og have ondt af mig.
Jeg vil ikke behandles som Søs, der er syg, eller som ét eller andet offer.
Jeg har lært at sætte pris på en masse ting, jeg ikke lagde mærke til før.
Jeg ved, at livet er det, der sker omkring mig lige nu, og det gælder om at nyde det.
Det gør jeg, når jeg tager vores dalmatiner Chelsea med over i skoven klokken tre om natten, hvor duftsporet fra rådyrene er friskt, når bøgen springer ud i foråret, og når man kan begynde at spise af brombærbusken.
Mit liv tog en drejning i marts i år.
Jeg havde været igennem et afklaringsforløb hos kommunen, hvor jeg blandt andet havde været i praktik hos en vinhandler med ansvar for butikkens sociale medier.
Man hører meget om, at folk - særligt unge - har svært ved at få tilkendt førtidspension, men i mit tilfælde gled det hele igennem uden problemer.
Lige dén del af mit liv har ikke været en kamp, og det er jeg dybt taknemlig for.
Jeg er glad for at vide, at jeg er sikret økonomisk gennem pensionen, men det er underligt at have det stempel på sig.
At jeg er 32 år og førtidspensionist.
Tak for indsatsen på arbejdsmarkedet.
Vi har ikke brug for dig længere.
Jeg blev ramt af en kæmpe sorg, lige da det skete, fordi jeg mistede al den identitet, der ligger i et arbejde.
Det gjorde mig usikker på mig selv og på fremtiden, fordi det er så definitivt nu, at jeg ikke længere skal passe et arbejde.
For hvem er jeg, hvis jeg ikke er Søs, der arbejder i fængslet og har krudt i røven?
I dag har jeg accepteret det, selv om jeg stadig har det svært med at sige højt, at jeg er førtidspensionist.
Mest fordi, det sætter nogle tanker i gang hos folk, når de hører ordet.
Man ryger lynhurtigt ned i en bestemt boks.
Alt det med samfundets forventninger påvirker mig ikke længere.
Alt, hvad jeg engang drømte om i livet, er smuldret væk fra mig i det her sygdomsforløb, så samfundet kan råbe og skrige lige så meget, det har lyst til.
Det her er kronisk - jeg kan ikke gøre noget ved det, uanset hvor meget jeg gerne vil.
Jeg håber, jeg en dag kan tage rundt og fortælle min historie til dem, der gider høre på den.
Måske andre kronisk syge, skoleelever eller medarbejdere på jobcentre.
Det har jeg ikke overskud til endnu, så det er et fremtidsprojekt uden dato.
Jeg sørger for at beskytte mig selv mod nederlag ved ikke at have uopnåelige mål.
Mit store mål er at stå op hver dag med et smil på læben og gå i seng på samme måde.
Jeg er sikker på, jeg bliver 100 år.
Nu skal jeg finde ud af, hvad jeg skal bruge resten af mit liv på, for jeg ved det ikke - og det er faktisk okay.
FacebookTwitterKopier linkEmner:Sygdomme og lidelser|Aarhus|Sundhed og velvære|København|H&M




https://www.dr.dk/nyheder/penge/handlen-mellem-usa-og-kina-lider-under-toldkrig

PengeHandlen mellem USA og Kina lider under toldkrigHandlen mellem verdens to største økonomier fortsætter med at lide under politisk told-slagsmål.
Toldsatser på varer fra Kina og USA fortsætter med at sætte sit præg på handlen mellem de to lande.
(Arkivfoto) (Foto: STR.
© Ritzau Scanpix)08.
sep.
2019 kl.
08.
46Bemærk: artiklen er mere end 30 dage gammelLæs opEfter måneder, hvor USA og Kina har påført hinandens varer nye toldsatser, trækker det politiske slagsmål spor gennem kinesisk økonomi.
Det kan man ifølge en række nyhedsbureauer læse i nye handelstal fra Kina.
Mest dramatisk ser det ud i handlen mellem Kina og USA.
De to landes selskaber sælger simpelthen mærkbart færre varer og tjenester til hinandens forbrugere, beretter nyhedsbureauet AP.
I august eksporterede Kina 16 procent mindre til USA sammenlignet med samme måned året før.
Samtidig faldt handlen med amerikanske varer til Kina med 22,5 procent.
Læs også:Analytikere: Trumps 'lille ekstratold' er farlig for den globale økonomiKina sælger stadig mere til USA end omvendt.
I august lød Kinas eksport til USA på 300 milliarder kroner, mens amerikanerne fik solgt for næsten 70 milliarder kroner i Kina.
Den faldende kinesiske import af amerikanske varer betragtes ifølge nyhedsbureauet Reuters som et svaghedstegn i kinesisk økonomi.
Derfor forventes det ifølge Reuters, at det kinesiske styre vil annoncere nye tiltag for at øge aktiviteten i landets økonomi.
Forventer rentesænkningerFredag løsnede Kinas centralbank for kravene til kinesiske bankers reserver.
Når bankerne skal have færre penge liggende, er forventningen, at det gør dem mere villige til at låne penge ud.
Det er ifølge Reuters en øvelse, som centralbanken har lavet syv gange siden starten af 2018.
Derudover forventes de første rentesænkninger i fire år i Kina.
1.
september trådte en række både kinesiske og amerikanske toldsatser i kraft.
Derfor var det forventet, at nogle kinesiske eksportører ville fremrykke deres sendinger til USA til august for at undgå en ekstra told.
Det har i så fald ikke været nok til at slå i gennem i eksporttallene.
Igen 1.
oktober og 15.
december træder der ifølge Reuters nye amerikanske toldsatser i kraft.
Der er forhandlinger i gang for at løse handelskonflikten, men ifølge Larry Kudlow, der er økonomisk rådgiver for USA's præsident, Donald Trump, kan konflikten tage år at løse.
•Baggrund: Det er der sket•USA og Kina har i månedsvis været i en handelskonflikt med udveksling af nye toldsatser mellem de to lande.
•Opgøret stammer fra USA's præsident, Donald Trump, der blev valgt i 2016.
Han har kaldet Kinas handelsoverskud med USA for "det største tyveri i verdenshistorien" og kritiseret sine forgængere for at lade det vokse.
•Et handelsunderskud er, når et land importerer varer og tjenester for en højere værdi, end det eksporterer.
•Her kan du se udviklingen i USA's handelsunderskud med Kina siden 2000:•* 2000: 83,8 milliarder dollar.
•* 2001: 83,1 milliarder dollar.
•* 2002: 103,1 milliarder dollar.
•* 2003: 124,1 milliarder dollar.
•* 2004: 162,3 milliarder dollar.
•* 2005: 202,3 milliarder dollar.
•* 2006: 234,1 milliarder dollar.
•* 2007: 258,5 milliarder dollar.
•* 2008: 268,0 milliarder dollar.
•* 2009: 226,9 milliarder dollar.
•* 2010: 273,0 milliarder dollar.
•* 2011: 295,2 milliarder dollar.
•* 2012: 315,1 milliarder dollar.
•* 2013: 318,7 milliarder dollar.
•* 2014: 344,8 milliarder dollar.
•* 2015: 367,3 milliarder dollar.
•* 2016: 346,8 milliarder dollar.
•* 2017: 375,4 milliarder dollar.
•* 2018: 419,5 milliarder dollar.
•* 2019 indtil juli: 199,8 milliarder dollar.
•Kilder: US Census Bureau.
/ritzau/FacebookTwitterKopier linkEmner:Donald Trump (politiker)|Kina|USA|Samfundsøkonomi|Økonomi




https://www.dr.dk/nyheder/indland/kommunen-vil-tvangsflytte-jeff-fra-bosted-naar-jeg-er-her-er-jeg-glad

IndlandKommunen vil tvangsflytte Jeff fra bosted: 'Når jeg er her, er jeg glad'København skal spare, og derfor skal handicappede flytte til egne lejligheder.
Af Sally Frydenlund Larsen, Benjamin Schildknecht Kodboel (video) og Louise Damløv08.
sep.
2019 kl.
10.
44Bemærk: artiklen er mere end 30 dage gammelLæs op30-årige Jeff Pitzner har brug for hjælp til mange ting.
Både tøjvask, bad, at komme op om morgenen, at være social, at lave mad og at købe ind.
Jeff har Downs syndrom, og siden han flyttede hjemmefra som 18-årig, har han boet på bosteder, hvor han kan få hjælp døgnet rundt.
Men fra januar skal han flytte i egen lejlighed, har Københavns Kommune meddelt ham.
Og det har han slet ikke lyst til.
- Jeg skal blive boende.
Det skal jeg.
Det er ikke rart at være ensom, så jeg skal blive boende.
Jeg skal ikke flytte ud, siger Jeff Pitzner.
Vi har sparet på børneområdet, på handicapområdet og på de udsatte voksne, men vi mangler så mange penge, at der ikke rigtig er andet at gøre.
Mia Nyegaard, socialborgmester, Københavns Kommune.
Læs også:Flere sårbare får hjælp i eget hjem, men kvaliteten daler: Vi frarøver dem et værdigt livDen varslede flytning skyldes, at Københavns Kommune har ændret kriterierne for, hvornår man er rask og selvstændig nok til at bo alene og kun få hjælp en gang imellem.
Og kommunen lægger ikke skjul på, hvorfor kriterierne bliver ændret: Der mangler penge.
Ifølge organisationerne LEV, Sind og Socialpædagogerne sker den samme udvikling i andre kommuner.
Frygter tidlig dødEn gang om året bliver anbragte patienter som Jeff Pitzner vurderet, så kommunen kan se, hvor meget de selv kan klare.
Hvert år siden Jeff Pitzner flyttede hjemmefra, er han blevet vurderet som 'velanbragt', fortæller hans mor, Mitzie Pitzner.
- Det har aldrig været en mulighed, at han skulle bo for sig selv.
Heller ikke fra kommunens side, han er jo altid blevet vurderet til at skulle bo på et bosted.
Nu er det så bare pludselig blevet lavet om.
Ifølge Mitzie Pitzner vil det have enorme konsekvenser, hvis hendes søn skal flyttes ud i sin egen lejlighed.
- Han ville blive mere og mere overvægtig, han ville slet ikke have noget socialt liv, og han ville i den grad blive ensom.
Det er jeg slet ikke i tvivl om.
Jeff Pitzner får blandt andet hjælp til indkøb.
Her er han i supermarkedet med sin mor, Mitzie Pitzner.
Ligesom mange af de andre, der bor på bostedet, har Jeff Pitzner brug for et lille skub for at komme ud og være sammen med andre mennesker.
Vasketøjet er også en af de ting, som Jeff Pitzner får hjælp til på bostedet.
1 / 3Jeff Pitzner får blandt andet hjælp til indkøb.
Her er han i supermarkedet med sin mor, Mitzie Pitzner.
1 / 3Ligesom mange af de andre, der bor på bostedet, har Jeff Pitzner brug for et lille skub for at komme ud og være sammen med andre mennesker.
2 / 3Vasketøjet er også en af de ting, som Jeff Pitzner får hjælp til på bostedet.
3 / 3Hun fortæller, at en af Jeffs største udfordringer er at styre, hvad han spiser.
At han altid vil vælge cocktailpølserne, pizzaen og sodavanden over de sunde alternativer.
Lige som han altid vil vælge fjernsynet over socialt samvær.
Og overvægt kan være farligt for sønnen, som har problemer med hjertet, fortæller Mitzue Pitzner.
- En for tidlig død på grund af overvægt - det er den værste konsekvens.
Jeg kan næsten ikke få mig selv til at sige det, men jeg kan ikke se, hvordan han skal klare sig, hvis jeg dør før ham.
Jeg har min egen kæreste, og hun er virkelig sød.
Hun bliver meget ked af det, hvis jeg flytterJeff Pitzner, der bor på bosted.
En virkelig sød kæresteJeff Pitzner selv frygter mest at blive ensom, hvis han skal bo alene.
- Når jeg er her, er jeg glad.
Her er sådan nogle gode mennesker.
Jeg har masser af venner, der beskytter mig, siger han.
Ud over sin familie har han hele sit sociale liv på bostedet - et socialt liv, han ikke selv ville kunne opretholde, hvis ikke han fik hjælp af personalet.
- Jeg har min egen kæreste, og hun er virkelig sød.
Hun bliver meget ked af det, hvis jeg flytter.
Jeg har også min bedste ven, der bor her.
Familien Pitzner har taget sagen op med Ankestyrelsen, men ifølge Københavns Kommune er det helt nødvendigt at flytte handicappede som Jeff ud af botilbuddene.
Det siger socialborgmester Mie Nyegaard (R).
- Vi mangler så mange penge på socialområdet i København, og derfor er vi nødt til at spare på borgere med handicap, desværre.
Artiklen fortsætter efter grafen:Så det er økonomisk begrundet snarere end fagligt begrundet?
- Jeg går ud fra, at den enkelte medarbejder vurderer fagligt, hvad den enkelte borger kan, siger hun og tilføjer:- Virkeligheden er, at vi i Københavns Kommune, som i mange andre kommuner, skal hjælpe flere borgere for de samme penge, så vi skal smøre hjælpen tyndere ud.
Og socialborgmesteren ærgrer sig over udviklingen.
- Jeg synes, det er enormt ærgerligt.
Vi har sparet på børneområdet, på handicapområdet og på de udsatte voksne, men vi mangler så mange penge, at der ikke rigtig er andet at gøre.
Jeff Pitzner har dog ikke givet op på at få lov at blive boende på sit bosted i Valby.
- De vil rigtig gerne beholde mig her, så jeg skal ikke flytte.
Så det kæmper vi videre med.
FacebookTwitterKopier linkEmner:Mia Nyegaard (politiker)|Københavns Kommune|København|Socialforhold|Socialpolitik




https://www.dr.dk/musik/han-har-skrevet-en-af-de-bedste-rap-sange-nogensinde-nu-kommer-common-til-danmark

MusikHan har skrevet en af de bedste rap-sange nogensinde: Nu kommer Common til DanmarkCommon har tidligere været træt af andre rappere, der lod, som om de var gangstere.
© Getty Images / Grafik: Ellen Kirstine JensenAf Ellen Kirstine Jensen08.
sep.
2019 kl.
17.
08Læs op90'erne stod i musikkens tegn.
Slikkede boybands var en global epidemi, Kurt Cobain og co.
gjorde skovmandsskjorter og livstræthed mainstream, og hiphop gjorde for alvor sit indtog på den globale musikscene.
En af dem, der formåede at hægte sig på det ustoppelige hiphoptog, var rapperen Common, der søndag aften gæster København som en del af sin 'Let Love Tour'.
© Getty ImagesOm CommonBlev kendt under navnet Common Sense, men måtte efter et sagsanlæg i 1994 droppe den sidste del af navnet.
Slog igennem som 20-årig med sangen 'Take it EZ'.
Hans musik er defineret som politisk hiphop, da det ofte har et stærkt budskab.
Ved siden af musikken har Common en succesfuld karriere som skuespiller.
Har vundet tre grammyer og én Oscar.
Gæster København søndag aften, hvor han optræder med det nye album 'Let Love'.
Og af den koncert kan man altså forvente noget helt særligt, mener den amerikanske rapper selv.
- I kan forvente en helt unik oplevelse, når det kommer til en hiphop-optræden, siger Common til dr.
dk om den danske koncert.
Hvis du er stor Common-fan, forventer du måske en kontroversiel koncert.
Rapperen er nemlig kendt for en perlerække af kontroverser med blandt andre prominente rappere som Drake og Ice Cube.
Noget kunne dog tyde på, at den konfliktopsøgende Common er blevet blød om hjertet på sine gamle dage.
Det vender vi tilbage til.
En tumult karriereRapperen med det borgerlige navn Lonnie Corant Jaman Shuka Rashid Lynn blev født i 1972 i den sydlige del af Chicago.
Et område præget af fattigdom og vold.
Allerede som 15-årig stiftede Common sammen med to af sine klassekammerater rapgruppen C.
D.
R.
Den unge trio gjorde sig hurtigt bemærket på hiphopscenen og fik lov til at varme op for 80'er-rapgiganter som N.
W.
A og Big Daddy Kane.
Men den unge Common tørstede efter mere.
Han havde soloambitioner.
Common i 90'erne.
(© Youtube screendumps / Grafik: Ellen Kirstine Jensen)Lyt til sangen 'The Light' af Common imens du læser:Common - The LightCommon lagde derfor rapgruppen bag sig og udgav sin første single 'Take it EZ' under navnet Common Sense.
Singlen og hans debutalbum 'Can I Borrow a Dollar' fik en varm modtagelse i rapmiljøet, og der var derfor høje forventninger til hans næste album 'Resurrection'.
Det kom på gaden i 1994 og indeholdt blandt andet sangen 'I Used to Love H.
E.
R', der er bredt anerkendt som en af de bedste hiphopsange, der nogensinde er lavet.
'I Used To Love H.
E.
R' cementerede, ifølge hiphop-eksperten Tiffany Hamilton fra Allhiphop.
com, Common som en af pionererne inden for politisk hiphop.
Lyt til sangen 'I Used to Love H.
E.
R:Common Sense - I Used to Love H.
E.
R© (c) Getty imagesPolitisk hiphopPolitisk hiphop er en undergenre inden for hiphop.
Sætter typisk fokus på sociale og politiske problemstillinger.
Fik fodfæste i 80'erne, særligt gennem gruppen Public Enemy.
Navne som Nas, 2Pac og Notorious B.
I.
G bevægede sig ofte inden for genren.
Genren trives stadig i bedste velgående.
Childish Gambinos kontroversielle sang 'This Is America' er et eksempel på moderne politisk hiphop.
Og sangen 'I Used To Love H.
E.
R' er i den grad politisk.
Den kritiserer i skarpe vendinger den drejning, Common mente, at hiphoppen havde taget fra politisk aktivisme til ubekymret vestkyst-gangsterrap.
I sangen refererer Common til filmen 'Boyz in the Hood', der har den berygtede vestkyst-gangsterrapper Ice Cube i hovedrollen.
Commons spydigheder om Ice Cube faldt ikke i god jord hos rapperkollegaen, der med sin gruppe Westside Connection responderede tjept med den hårdtslående sang 'Westside Slaughterhouse', hvor han tager vestkyst-rappen i forsvar og giver Common en ordentlig sviner i samme ombæring.
© Getty ImagesKonflikten mellem øst og vestHiphoppen var i 90'erne delt op i to fronter: østkysten og vestkysten.
De to grupperinger stridedes over, hvem der dominerede amerikansk hiphop.
2Pac var den dominerende figur i stridigheden på vestkysten, hvor Notorious B.
I.
G var frontfigur på østkysten.
Stridighederne eskalerede i 1996, da 2Pac blev skudt og døde i Las Vegas.
Notorious B.
I.
G blev et år senere i 1997 også skudt og dræbt, og konflikten mellem de to kyster ophørte langsomt derefter.
Frygtede nyt voldsorgieSelvom Common var fra Chicago i midtvesten, blev hans angreb opfattet som en del af østkystens angreb på vestkystens raptraditioner.
Sangen 'I Used To Love H.
E.
R' var dermed med til at øge spændingerne mellem vest- og østkysten, der endte i en blodig tragedie, der kostede flere prominente rappere livet.
Jeg brød mig ikke om, at de udnyttede kulturen og lod, som om de var gangstere for at tjene penge og blive populære.
CommonHvis man skal tro Common i dag, var det dog aldrig hans hensigt at kritisere gangsterrappen og kaste benzin på hiphopbålet.
Han fortæller nemlig, at han opvoksede med gangsterrappere som N.
W.
A, Rakim og KRS-One i ørerne.
- Det, jeg mente i sangen 'I Used to Love H.
E.
R', var, at alle ikke er gangstere, og jeg var træt af at se rappere, der lod, som om de var.
Jeg brød mig ikke om, at de udnyttede kulturen og lod, som om de var gangstere for at tjene penge og blive populære, siger Common til dr.
dk.
Common (tv.
) og Ice Cube har i dag begravet stridsøksen.
Her ses de i 2015.
De to kamphaner fortsatte deres verbale tilsvininger langt ind i 90'erne, men i 1997 trak den afroamerikanske religiøse forening Nation of Islam bremsen for de to stridsparter, da de indkaldte til en fredskonference.
De var bange for, at den raserende konflikt mellem Common og Ice Cube ville eskalere til et voldsorgie, ligesom man havde set med 2Pac og Notorious B.
I.
G.
Fjendskabet mellem Ice Cube og Common gik derefter i sig selv, men det var ikke den sidste konflikt, Common skulle komme i.
Drake går til angrebI 2011 skabte Common røre igen, da han i sin sang 'Sweet' kritiserede et af 10'ernes største rapfænomener: Syngende rappere.
Lyt til sangen 'Sweet' af Common her:Common - SweetDet fik rappens største sangfugl, streaminggiganten Drake, op på barrikaderne.
Han tog det nemlig som et personligt angreb og gav derfor Common en ordentlig tilsvining i sangen 'Stay Schemin', hvor han beskylder Common for at bruge konflikter som et middel til at sælge flere plader.
Den hypotese er Anders Reuter, forsker i pop, EDM og hiphop ved Københavns Universitet, dog ikke helt enig i.
- Jeg tror helt klart, at der er en enorm PR-værdi i konflikter.
Det er jo de historier, der nærmest tangerer sladder, der går viralt.
Man skal holde øje med, om artisten kun kan finde ud af at spekulere i konflikter.
Det synes jeg ikke, at Common kun gør.
Makkerparret The Weeknd og Drake havde ikke meget til overs for Commons kritik.
(Foto: Lyle A.
Waisman og Ollie Millington © Getty Images)Common greb dog beef-bolden og lavede lynhurtigt et modangreb på Drake i et remix af 'Stay Schemin'.
Der gik ikke længe, før Drakes tro væbner, sangeren The Weeknd, tyede til Twitter og refererede til den dengang 40-årige Common som 'en fuld gammel onkel'.
Om det var Drakes sang, The Weeknds twitter-hån eller noget helt tredje, der fik Common til at trække i land, vides ikke.
Men i 2012 erklærede Common stridsøksen med Drake begravet.
Fra konflikter til kærlighedIce Cube og Drake er ikke de eneste, Common har lagt sig ud med.
Rapperen har også gjort sig bemærket i amerikansk politik, hvor han har været en højlydt kritiker af Donald Trump og den tidligere amerikanske præsident George W.
Bush.
Derudover er han selv blevet kritiseret af flere rappere, fordi han i sin sang 'Real People' problematiserer romantiske forhold mellem sorte og hvide mennesker.
Men det kunne godt se ud, som om skænderiet med Drake blev Commons sidste musikalske klammeri.
Hans nye album 'Let Love' er nemlig én stor kærlighedserklæring.
Common har tilmed lavet en opfølger til den kritiske'I Used to Love H.
E.
R', der kickstartede hans første uvenskab.
Lyt til sangen 'HER Love' fra Commons nye album:Common - Her LoveFor i modsætning til det kritiske 90'er-hit er den nye 'Her Love' en svulstig hyldest til hiphoppen i alle sine former.
Men hvorfor har Common så pludselig skiftet holdning og genfundet kærligheden til hiphoppens mange ansigter?
Jeg er blevet mere forstående over for hiphop.
Common- Jeg er blevet mere forstående over for hiphop.
Jeg har gennemgået faser i mit liv, der har givet mig en forståelse for, at hiphop skulle gøre det samme.
For at vokse må man eksperimentere og prøve nye ting.
Det måtte hiphoppen også, siger Common.
Det lader altså til, at Common, den politiske rapper, har byttet kontroverserne ud med kærligheden.
Men kan han overleve på kærlighed alene?
Det tror forsker i pop, EDM og hiphop Anders Reuter godt, at han kan.
- Common er arketypen på en artist, der er meget aktivistisk og politisk.
Jeg tror godt, at hans fans kan rumme bredden, og at han kan rykke frem og tilbage mellem konflikt og kærlighed.
Der er jo stadig ekspressive ting i hans album, hvor han snakker om, at han går til psykiater.
Der er stadig masser af kød på, siger Anders Reuter.
Common gæster København, når han spiller på Store Vega søndag den 8.
september.
FacebookTwitterKopier linkEmner:Donald Trump (politiker)|Pop og rock|The Weeknd (musiker)|København|Københavns Universitet




https://www.dr.dk/musik/busted-skraalede-om-fremtiden-men-endte-hurtigt-i-fortiden-hvad-blev-der-af-bandet-bag-year

Boogie-listens legenderSe temaMusikBusted skrålede om fremtiden, men endte hurtigt i fortiden.
Hvad blev der af bandet bag 'Year 3000'?
Busted var 00'ernes største hjerteknusere, men rockdrømme og soloprojekter aflivede bandet.
© Foto: Screendumps fra Youtube / Grafik: Oliver SeppoAf Ellen Kirstine Jensen08.
sep.
2019 kl.
10.
05Læs opÅret er 2002.
Buffaloskoene er for længst gemt væk bagerst i garderoben, og Tamagotchierne døde af sult engang i det forrige årtusind.
Det lykkedes dog ét sejlivet 90'er-fænomen at overleve langt ind i 00'erne.
Boybands.
Og med nye frisurer og mere punk stod 00'ernes boybands klar til at overtage arven fra 90'ernes renskurede giganter som Backstreet Boys og 'N Sync.
Én af arvtagerne var Busted.
Charlie Simpson (tv.
) splittede trioen på toppen på grund af sine rockdrømme.
De var kække drenge med en masse humor og et blink i øjet, der havde god timing.
Anders Reuter, forsker i pop, EDM og hiphop ved Københavns UniversitetDen engelske trio med de lalleglade ørehængere var et af de tidlige 00'ers største bandsucceser - men rock-ambitioner splittede bandet, da det var på sit højeste.
Og langsomt forsvandt de ud i glemslen.
Her får du hele historien om boybandet, der blev stiftet, hittede og brød op på bare fire år.
Dominerede 00'er-poppenDrengene fra Busted var ikke andet end teenagere, da deres debutsingle 'What I Go to School For' bragede ind på de engelske hitlister.
I Danmark var det fremtidsfortællingen 'Year 3000', der cementerede Busted som 00'ernes største teenage-hjerteknusere.
Lyt til 'Year 3000' imens du læser:Busted - Year 3000Vi hadede popmaskinen, og derfor splittede vi op på toppen.
Charlie SimpsonFremtiden på de store scener så altså lys ud for de tre drenge: Charlie Simpson, James Bourne og Matt Willis.
I løbet af de næste fire år ville de toppe de engelske hitlister fire gange, sælge over fem millioner plader og dominere hitlister overalt i Europa.
Og der var en god grund til Busteds succes, mener Anders Reuter, der forsker i pop, EDM og hiphop ved Københavns Universitet.
- Jeg tror, at de ramte en virkelig god blanding af den amerikanske pop-punkede Green Day-lyd og boybandstilen.
De var kække drenge med en masse humor og et blink i øjet, der havde god timing.
© Getty ImagesOm BustedBragede ind på de danske hitlister med 'Year 3000', der handlede om drengenes besættelse af filmen 'Tilbage til fremtiden'.
Gik fra hinanden i 2005, da frontfigur Charlie Simpson hellere ville prøve kræfter med bandet Fightstar.
Charlie Simpson svor efter splittelsen, at Busted aldrig ville finde sammen igen.
Det skete alligevel i 2016.
Har udgivet fire album.
Senest i februar 2019.
Drengene fra Busted er i dag voksne mænd på 34, 35 og 36 år.
Men Busteds forsanger med de buskede øjenbryn, Charlie Simpson, havde andre drømme.
Sideløbende med Busted startede han derfor rockbandet Fightstar sammen med tre andre bandmedlemmer, og Charlie Simpsons rockambitioner fik ham i januar 2005 til at trække stikket.
Busted gik fra hinanden.
Særligt Charlie Simpson kunne nemlig ikke spejle sig i det pop-ry, som Busted havde fået.
- Vi hadede popmaskinen, og derfor splittede vi op på toppen.
Nogen snakkede om at få os til at give koncert på Wembley Stadion, men vi opgav det.
Eller jeg gjorde.
Pointen er, at Busted var et rigtigt band, og jeg havde store problemer med, hvordan det blev opfattet, og det er en af grundene til, at jeg forlod bandet, sagde Charlie Simpson i 2016 til BBC.
Var du en af pigerne, der fik tegnet Busted-autografer på kroppen i 'Boogie' på DR?
Se klippet fra 2003 her:Misbrug, solodrømme og halvhjertet genforeningEfter bruddet med Busted fokuserede Charlie Simpson fuld tid på sit nye band, Fightstar.
Det blev dog en lunken affære, og bandet gik fra hinanden i 2010.
Fightstar blev kortvarigt genforenet fire år senere, men efter et album med halvdårlig modtagelse erklærede bandmedlemmerne, at Fightstar var reduceret til et 'passionsprojekt', og dagene som fuldtidsband hørte fortiden til.
Busteds andet medlem, James Bourne, dannede efter bruddet sit eget band, Son of Dork, der havde mild succes på de engelske hitlister.
Busteds første genforening blev uden forsanger Charlie Simpson.
Son of Dork måtte lade livet i 2008, og James Bourne fokuserede derefter på sangskrivning, hvor han skrev sange for artister som Jonas Brothers og Melanie C fra Spice Girls.
Han forsøgte sig også med en solokarriere under navnet Future Boy, der var en hyldest til hans yndlingsfilm 'Tilbage til fremtiden'.
Det var også den film, der var inspirationen bag Busteds megahit 'Year 3000'.
Tredje og sidste medlem af Busted, Matt Willis, endte efter bruddet i afvænning.
I podcasten 'The Naked Professors' talte han ud omkring sit blandingsmisbrug, der startede, da han blev afhængig af sin astma-inhalator som syv-årig.
Han indrømmede også, at han i sin tid med Busted var en 'kæmpe alkoholiker'.
Matt Willis var i stand til at komme ud af sit misbrug og prøvede efterfølgende kræfter med reality, hvor han deltog i 'I'm A Celebrity, Get Me Out of Here', ligesom han også forsøgte sig med skuespil og som tv-vært for blandt andet Brit Awards.
Mange boybands, der vender tilbage efter at have været væk, appellerer ikke til deres fans på samme måde.
Anders Reuter, forsker i pop, EDM og hiphop ved Københavns UniversitetMen det var ikke det sidste, vi havde set til Busted.
I 2014 turnerede to tredjedele af bandet med den engelske gruppe McFly, der blev dannet i 2003, efter McFly-medlemmet Tom Fletcher var blevet afvist til en audition for Busted.
De kaldte sig McBusted.
Turnéen var relativt succesfuld, og McBusted varmede i en periode også op for teenageidolerne fra One Direction, men der blev hurtigt sat punktum for den halvhjertede genforening uden forsanger Charlie Simpson.
McBusted gik fra hinanden i 2015.
Hør, hvordan McBusted lød med sangen 'Get Over It':McBusted - Get Over ItIfølge Anders Reuter er det ikke usædvanligt, at genforenede boybands må smide håndklædet i ringen.
- McBusted blev jo ikke nogen særlig succes.
De var populære nok i England, men de havde ikke den samme succes som hverken genforeningen af Take That eller Backstreet Boys.
Mange boybands, der vender tilbage efter at have været væk, appellerer ikke til deres fans på samme måde.
De er blevet ældre ligesom deres fans, siger Anders Reuter.
Fra Year 3000 til 2019I dag er Busted blevet voksne, men lyden er igen den samme, som da de var teenagere.
Hvis dit indre teenagehjerte stadig banker for boybandtrioen, så frygt ej.
Busted i sin oprindelige version, uden drengene fra McFly og med Charlie Simpson tilbage i front, blev nemlig officielt genforenet i 2015.
Kort tid efter annoncerede bandet en større turné i England, der solgte 100.
000 billetter inden for den første time.
I 2016 udgav de så det lydmæssigt eksperimenterende album 'Night Driver', der var bandets første udgivelse i 13 år.
Albummet fik god anmeldermodtagelse, men lunkne streamingtal.
Lyt til 'What You're On' fra 'Night Driver':Busted - On What You're OnI februar i år forsøgte Busted sig så igen, da de udgav deres fjerde album 'Half Way There', der i modsætning til albummet 'Night Driver' forsøgte at vende tilbage til Busteds oprindelige pop-punk-rødder.
Træk i pilen for at se, hvordan Busted så ud i 2003 sammenlignet med deres genforening 14 år senere.
Men hvis man spørger Anders Reuter, er det usikkert, om Busted kan blive lige så succesfulde som i starten af 00'erne.
- Der er plads til Busted i England, men jeg tror mere, det bliver for de hardcore fans.
I Danmark bliver det nok for meget få udvalgte.
Vi lever i en mere alvorlig tid med klimakrise og skøre verdensledere, der ikke kalder på fjol på samme måde som dengang.
Hør, hvordan Busted lyder i 2019:Busted - RadioFacebookTwitterKopier linkEmner:Københavns Universitet|Pop og rock|England|Green Day|Videnskab




https://www.dr.dk/nyheder/viden/teknologi/chrome-safari-edge-eller-brave-saadan-vaelger-du-browser

TeknologiChrome, Safari, Edge eller Brave: Sådan vælger du browser Privatliv er ikke det eneste, der skal afgøre, hvad du vælger, mener ekspert.
(© Unsplash)Af Esben Hardenberg08.
sep.
2019 kl.
07.
05Bemærk: artiklen er mere end 30 dage gammelLæs opI tirsdags udkom en ny version af browseren Firefox til computere og smartphones.
Den helt store ændring er, at den nu blokerer cookies fra tredjepart som standard.
Det betyder, at virksomheder, og andre interesserede, får meget sværere ved at tracke - altså følge - din færden på nettet, for eksempelvis at give dig målrettede reklamer.
Og trackingen er et væsentlig element, når du vælger browser.
Men det vigtigste er at træffe et bevidst valg om, hvilken browser du bruger, mener Kim Stensdal, der er chef for kommunikation og viden i interesseorganisationen Dansk IT.
- Det er vigtigt, at man forholder sig til, hvilken browser man bruger og hvorfor.
Man skal vide, hvad man vægter højest og vælge derefter, siger han.
Du kan begynde at forholde dig nu, for herunder kan du læse om de fire mest populære browseres kendetegn, samt om en enkelt bobler.
Hvilken browser passer bedst til dig?
1ChromeChrome er udviklet af Google, og er den mest brugte browser i Danmark.
Den bruges af cirka 54 procent på computer og cirka 42 procent på smartphone.
Chrome har virkelig mange udvidelser, som giver browseren ekstra funktioner, så du for eksempel kan få hjemmesiden vist på en læsevenlig måde, eller viser prishistorikken på de varer, du kigger på, på Amazon.
En anden fordel ved Chrome er, at den kommer til både MacOS, Windows, Android og Linux.
Og så opdateres den meget jævnligt.
Googles forretning er baseret på online annoncer og tech-firmaet holder fast i, at tredjepartscookies bør være slået til som standard.
Du kan dog slå dem fra manuelt, selv om det er lidt svært at finde indstillingen.
Du skal klikke på de tre prikker øverst til højre, vælge Indstillinger - Avanceret - Indstillinger for websites - Cookies.
Her skal du slå 'Bloker cookies fra tredjeparter'-muligheden til.
Chrome er til dig, der lægger vægt på udvidelser og vil have den browser, der virker bedst med Googles-services som for eksempel Google Docs.
Og så skal du ellers stole på, at Google forvalter dine data på en ordentlig måde.
2SafariSafari er Apples browser, som kun fungerer til Apples computere, telefoner og tablets.
Safari var den første browser til at blokere for tredjepartscookies, og fokus på privatliv er en stor del af Apples politik og markedsføring.
Der er langt fra lige så mange udvidelser til Safari, som der er til Chrome.
Men der har til gengæld været langt færre eksempler på, at der har sneget sig skadelig kode med i udvidelserne, hvilket har plaget Chrome.
Safari bruges på omkring 48 procent af de danske smartphones og 11 procent almindelige computere.
Det er altså en stor spiller, selv om der ikke er de samme udvidelsesmuligheder, eller den kan synkronisere på tværs af platforme, ligesom Chrome.
Hvis du kun bruger computere og telefoner fra Apple og kan nøjes med et mindre udvalg af udvidelser, så bør du overveje Safari.
3FirefoxFirefox har eksisteret siden 2004, så den har flere år på bagen end Chrome (2008), men er kun et enkelt år yngre end Safari.
Bag Firefox står Mozilla Foundation, en non-profit organisation, der arbejder for et frit og åbent internet.
Firefox fungerer ligesom Chrome på de mest gængse operativsystemer på smartphones og computere.
Den primære forskel fra Chrome er altså, at der ikke står et kæmpefirma bag udviklingen.
Firefox er derfor oplagt for dig, der gerne vil undgå produkterne fra de store kommercielle spillere.
4Microsoft EdgeEdge er Microsofts browser, der i 2015 overtog efter Internet Explorer.
Ligesom i Chrome er tredjepartscookies ikke blokeret som standard i Edge.
Og ligesom i Chrome er det ret bøvlet at slå dem fra.
Men her er proceduren:Klik på de tre prikker øverst til højre og vælg 'Indstillinger' og derefter 'Vis avancerede indstillinger'.
Her skal du vælge 'Bloker kun cookies fra tredjeparter' (og så klappe dig selv på skulderen, når du har fundet vej gennem labyrinten).
Windows-versionen af Edge synkroniserer med iOS og Android, så du kan tage dine indstillinger og bogmærker med dig.
Edge er installeret på Windows-computere fra starten, og er derfor den mest nærliggende at bruge, hvis du er typen, der ikke bryder dig om at have for mange programmer.
Ligesom de andre store browsere får den jævnligt opdateringer, som forbedrer hastighed, sikkerhed eller tilføjer nye funktioner.
5BraveDer kommer også med jævne mellemrum nye spillere til på browsermarkedet.
En af dem med mest vind i sejlene er Brave.
Brave blokerer cookies fra tredjeparter som udgangspunkt, ligesom Safari og Firefox.
Men firmaet har en radikal anderledes tilgang til reklamer end konkurrenterne.
Brave har nemlig udviklet en teknologi, der kan målrette reklamer uden at bruge tredjepartscookies.
Det virker, fordi al målretning foregår lokalt på din computer.
Brug Brave, hvis du er den eksperimenterende type.
En som både vil færdes online uden at blive tracket, og prøve nye modeller for betaling af det indhold, du ser og læser online.
FacebookTwitterKopier linkEmner:Google|Apple Inc.
|Microsoft|Forbrugerelektronik|Erhverv




https://www.dr.dk/nyheder/udland/trump-aflyser-fredstopmode-med-taleban-efter-angreb

UdlandTrump aflyser fredstopmøde med Taleban efter angrebAflysningen kommer, efter at Taleban har taget ansvar for angreb i Kabul, hvor amerikansk soldat blev dræbt.
Ved topmødet skulle de øverste forhandlere fra Taleban efter planen have mødtes med Trump og Afghanistans præsident, Ashraf Ghani.
Her ses de to sidstnævnte under et møde i New York i september 2017.
)08.
sep.
2019 kl.
06.
34Bemærk: artiklen er mere end 30 dage gammelLæs opUSA's præsident, Donald Trump, har aflyst et planlagt topmøde med den militante bevægelse Taleban, der skulle være afholdt søndag.
Det skriver præsidenten i en række opslag på Twitter natten til søndag dansk tid.
Som begrundelse giver han, at Taleban har taget ansvar for et angreb fredag i Afghanistans hovedstad, Kabul, hvor en amerikansk soldat mistede livet.
- Hvis de (Taleban, red.
) ikke kan holde våbenhvilen under disse vigtige fredsforhandlinger, og endda dræber 12 uskyldige mennesker, så har de ikke styrken til at forhandle en meningsfuld aftale på plads, skriver Trump.
To soldater og ti civile blev dræbtAngrebet i Kabul fredag ramte nær byens diplomatiske kvarter og kostede foruden den amerikanske soldat også en rumænsk soldat og ti civile livet.
- Hvilken slags mennesker ville dræbe så mange mennesker i et forsøg på tilsyneladende at styrke deres forhandlingsposition, spørger præsidenten retorisk på Twitter og tilføjer, at det gjorde Taleban bestemt ikke i hans optik.
Ifølge Trump skulle fredsforhandlingerne være foregået på Camp David, den amerikanske præsidents officielle landsted i delstaten Maryland.
Ved topmødet skulle de øverste forhandlere fra Taleban efter planen mødes med Trump og Afghanistans præsident, Ashraf Ghani.
Tidligere har USA's særlige udsending i Afghanistan, Zalmay Khalilzad, udtrykt optimisme omkring en mulig fredsaftale med Taleban-bevægelsen allerede i år.
•Baggrund:•Krigen i Afghanistan begyndte efter angrebene 11.
september 2001.
USA indsatte tropper i et forsøg på at bekæmpe Taleban og al-Qaeda, der stod bag.
•I øjeblikket har USA 13.
000 soldater udstationeret i landet.
Præsidenten har tidligere sagt, at USA's militær ikke vil forsvinde fuldstændigt fra Afghanistan, hvis det skulle lykkes at indgå en aftale.
•USA's præsident Donald Trumps administration har et erklæret mål om at reducere den militære tilstedeværelse frem mod præsidentvalget i november 2020.
/ritzau/FacebookTwitterKopier linkEmner:Donald Trump (politiker)|Taliban|USA|al-Qaeda|Krige og væbnede konflikter




https://www.dr.dk/sporten/tennis/teenageren-nedkaemper-legenden-andreescu-slaar-williams-i-us-open-finalen

TennisTeenageren nedkæmper legenden: Andreescu slår Williams i US Open-finalenBianca Andreescu, der slog Caroline Wozniacki ud af US Open, vandt lørdag aften finalen over Serena Williams.
Bianca Andreescu vandt sent lørdag aften US Open-finalen.
Det var canadierens første grand slam-titel.
08.
sep.
2019 kl.
00.
13Bemærk: artiklen er mere end 30 dage gammelLæs opBianca Andreescu vandt lørdag aften dansk tid sin første grand slam-titel, da det blev til en sejr i finalen i US Open.
Den blot 19-årige canadier spillede fuldstændig suverænt tennis, da den næsten dobbelt så gamle Serena Williams på 37 år blev slået i finalen i årets sidste grand slam-turnering med cifrene 6-3, 7-6.
Læs også:Lempelig integration og millionsatsning er hemmeligheden bag canadisk tenniseventyrAndreescu, der tidligere i turneringen slog Caroline Wozniacki ud i tredje runde, servede sublimt og leverede formidable returneringer undervejs i kampen, der varede 1 time og 41 minutter.
Canadiske Bianca Andreescu kysser banen efter sin finalesejr over Serena Williams.
 Bianca Andreescu og Serena Williams siger tak for kampen.
 Den canadiske teenager kunne næsten ikke forstå, at hun netop havde vundet sin første Grand Slam-titel.
1 / 3Canadiske Bianca Andreescu kysser banen efter sin finalesejr over Serena Williams.
1 / 3Bianca Andreescu og Serena Williams siger tak for kampen.
2 / 3Den canadiske teenager kunne næsten ikke forstå, at hun netop havde vundet sin første Grand Slam-titel.
3 / 3På den anden banehalvdel havde Williams derimod yderst svært ved at finde rytmen og lavede kampen igennem flere store fejl.
Allerede i kampens første parti brød den unge canadier Serena Williams' serv, da den første mulighed bød sig.
Andreescu missede fem breakbolde i Williams' fjerde serveparti, men brød derimod i det næste og sikrede dermed første sæt efter 43 minutters finaletennis.
Tæt og nervepirrende andet sætI andet sæt fortsatte canadieren storspillet.
Hun brød igen Williams' første serv og kom på 2-0, inden amerikaneren fik taget hånd om sig selv og brød tilbage.
Men igen viste den unge canadier fremragende spil og vandt de efterfølgende to partier.
Seneste ti års vindere ved US Open2019: Bianca Andreescu, Canada.
2018: Naomi Osaka, Japan.
2017: Sloane Stephens, USA.
2016: Angelique Kerber, Tyskland.
2015: Flavia Pennetta, Italien.
2014: Serena Williams, USA.
2013: Serena Williams, USA.
2012: Serena Williams, USA.
2011: Samantha Stosur, Australien.
2010: Kim Clijsters, Belgien.
Hun spillede sig også til en matchbold, men så var det som om, nerverne tog over, og fejlene begyndte at snige sig ind hos Andreescu.
I stedet for at tage partiet, sættet og sejren blev hun brudt af en Serena Williams, der begyndte at finde det storspil frem, der har ført hende til 23 grand slam-titler i karrieren.
Serena Williams gik fra 1-5 til 5-5 i et comeback af de større, der fik tilskuerne på til at bryde ud i vild jubel på stadionet i New York.
Læs også:Russeren med den strittende langefinger skal forsøge at lade ketcheren tale i US Open-finaleMen tættere på kom Williams dog aldrig.
Iskoldt snuppede Andreescu de følgende to partier og kunne dermed kaste armene over hovedet i sejrsjubel.
Andreescu er den første teenager til at vinde en grand slam-turnering siden 2006, hvor en dengang 19-årig Maria Sharapova triumferede i US Open.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Tennis|USA|New York




https://www.dr.dk/nyheder/kultur/jokeren-og-polanski-vinder-venedigs-hovedpriser

KulturJokeren og Polanski vinder Venedigs hovedpriserJuryen var svært begejstret for Joaquin Phoenixs portrættering af Batmans ærkefjende.
Jokeren løb med årets hovedpris ved filmfestivalen i Venedig.
Det er første gang, en superhelte- eller superskurkefilm vinder guldløven.
(Foto: Dc Comics/Warner Bros.
)Af Sally Frydenlund Larsen08.
sep.
2019 kl.
07.
32Bemærk: artiklen er mere end 30 dage gammelLæs opEn falleret komiker, der maler sig i ansigtet.
Og kalder sig Jokeren.
Det var det, der skulle til for at vinde hovedprisen ved dette års filmfestival i Venedig.
"Joker" har, ud over prisen, fået sublime anmeldelser, hvilket blandt andet tilskrives en stor præstation af Joaquin Phoenix i portrætteringen af Batmans ærkefjende - før og under hans transformation til Jokeren.
Filmen er af den britiske avis The Guardian blevet beskrevet som "en af de modigste Hollywoodproduktioner i længere tid".
Instruktør Todd Phillips (til højre) og hovedrolleindehaver Joaquin Phoenix fejrer deres Guldløve.
Instruktør af filmen Todd Phillips var rørt, da han modtog Guldløven.
Og han benyttede lejligheden til at hylde hovedrollen, Joaquin Phoenix.
- Du er den mest bidske og modigste og mest åbensindede løve, jeg kender.
Tak for at stole på mig med dit utrolige talent, lød det fra instruktøren.
Herhjemme kan filmen ses i biografen fra den 3.
oktober.
Læs også:Oscar-favorit og Brad Pitt i storform: Her er 5 film, du skal glæde dig til fra hypet filmfestivalJoker-figuren er tidligere blevet spillet af Jack Nicholson og Heath Ledger.
I Todd Philips' film, 'Joker', er det Joaquin Phoenix, der bider skeer med rollen.
(Foto: Dc Comics/Warner Bros.
)Kontroversiel instruktørMens "Joker" blev hyldet af publikum, fik vinderen af filmfestivalens næststørste pris også et par buh-råb med på vejen.
Prisen gik nemlig til filmen "J'accuse" (jeg anklager, red.
), instrueret af den polske instruktør Roman Polanski.
Polanski har været i strid modvind i Hollywood i årtier, efter at han blev dømt for at have bedøvet og voldtaget en 13-årig pige.
86-årige Polanski mødte ikke selv op på festivalen.
Roman Polanski var ikke selv med til Venedig filmfestival, så hans kone Emmanuelle Seigner tog imod prisen for ham.
Her ses de to ved en tidligere lejlighed.
Derfor var det hans kone, den franske skuespiller Emmanuelle Seigner, som også er med i filmen, der tog imod prisen.
Filmen handler om den skandaløse Dreyfus-affære, hvor en jødisk officer blev uskyldigt dømt for spionage i Frankrig i 1890'erne.
Læs også:Kritikken vælter ned over populær filmfestival: Hvorfor får han lov til at komme?
FacebookTwitterKopier linkEmner:Roman Polanski (filminstruktør)|Polen|Venedig|Joaquin Phoenix (skuespiller)|The Guardian




https://www.dr.dk/nyheder/udland/hongkong-demonstranter-marcherer-til-konsulat-bede-usa-om-hjaelp

Protester i HongkongSe temaUdlandHongkong: Demonstranter marcherer til konsulat for at bede USA om hjælpUSA opfordrer de kinesiske myndigheder til at holde igen mod demonstranter foran USA's konsulat.
Demonstranter vifter med amerikanske flag ved en demonstration foran den amerikanske ambassade i Hongkong.
08.
sep.
2019 kl.
09.
26Bemærk: artiklen er mere end 30 dage gammelLæs opFlere hundrede er søndag mødt op til en demonstration i Hongkong foran det amerikanske konsulat.
Her appellerer demonstranter til USA om hjælp i deres kamp for at få mere demokrati i den semi-autonome del af Kina.
Ifølge avisen South China Morning Post håber demonstranterne, at USA vil gennemføre et stykke lovgivning, der vil skal øge den amerikanske opfattelse af Hongkongs særlige forhold til USA.
Hongkong har siden 1997 været en del af Kina under devisen "et land, to systemer".
Læs også:Trump opfordrer Kina til at finde human løsning i HongkongDemonstranter har sommeren igennem protesteret over, hvad de opfatter som en svækkelse af de særlige demokratiske rettigheder, der findes i Hongkong.
Lovgivningen vil straffe KinaDet stykke lovgivning, der kaldes "Menneskerettigheder og demokrati i Hongkong-loven", vil kræve, at USA hvert år undersøger, at menneskerettigheder og demokratiske rettigheder i Hongkong ikke svækkes.
Hvis de svækkes, skal USA straffe Kina ved at ændre på de særligt gunstige handelsvilkår, som USA har med Hongkong.
Forslaget blev introduceret i 2017 af republikanerne Chris Smith og Marco Rubio i Kongressen og nyder opbakning fra medlemmer af begge partier.
- Vi er her for at bede den amerikanske regering vedtage loven, siger en 22-årig demonstrant til South China Morning Post.
- Vi forræder ikke Hongkong, men forsvarer forfatningen i Hongkong, der lover os demokrati og menneskerettigheder.
Demonstranten ønsker ikke at få sit navn frem.
Vicepræsident opfordrer til mådeholdIfølge nyhedsbureauet Reuters er der demonstranter, som råber på, at USA skal befri Hongkong.
- Kæmp for frihed, stå skulder ved skulder med Hongkong.
Gør modstand mod Beijing, befri Hongkong, råber demonstranterne ifølge Reuters.
Reuters skriver videre, at den amerikanske forsvarsminister, Mark Esper, opfordrer Kina til ikke at udøve unødige magtanvendelser mod demonstranterne foran konsulatet.
Tidligere har USA's vicepræsident, Mike Pence, udstedt en lignende opfordring.
Ifølge Pence vil en hårdhændet behandling af demonstranterne i Hongkong gøre det sværere at nå en aftale mellem USA og Kina i den verserende handelsstrid mellem de to lande.
/ritzau/FacebookTwitterKopier linkEmner:Hong Kong|Kina|Marco Rubio (politiker)|Mike Pence (politiker)|Demonstrationer




https://www.dr.dk/sporten/motorsport/aergerlig-madsen-efter-misset-semifinale-selvfoelgelig-er-jeg-skuffet-det-skal

MotorsportÆrgerlig Madsen efter misset semifinale: 'Selvfølgelig er jeg skuffet.
Det skal jeg være'Speedwaykøreren Leon Madsen var ikke tilfreds med sin præstation i Vojens-grandprixet foran hjemmepublikummet.
Leon Madsen var skuffet efter den missede semifinale ved lørdagens VM-grandprix i Vojens.
07.
sep.
2019 kl.
22.
45Bemærk: artiklen er mere end 30 dage gammelLæs opLeon Madsen var allerede gået i bad, da der blev kørt semifinale ved grandprixet i Vojens lørdag aften.
Den danske speedwaykører havde en dårlig aften og klarede ikke cuttet til semifinalen, hvor flere af hans konkurrenter i den samlede VM-stilling til gengæld var med.
VM-stillingen efter grandprixet i VojensBartosz Zmarzlik, 103 point.
Emil Sayfutdinov, 94 point.
Leon Madsen, 92 point.
Fredrik Lindgren, 87 point.
Martin Vaculik, 79 point.
Maciej Janowski, 73 point.
Patryk Dudek, 72 point.
Matej Zagar, 65 point.
Artem Laguta, 63 point.
Niels-Kristian Iversen, 61 point.
Det var den direkte konkurrent til VM-titel, Bartosz Zmarzlik, som løb med sejren.
- Selvfølgelig er jeg skuffet.
Det skal jeg være, når det er foran hjemmepublikummet i Danmark, men VM bliver jo ikke afgjort på én aften, siger Leon Madsen efter grandprixet.
Danskeren så ud til at have problemer på banen, hvor han ofte skred ud med baghjulet.
Han er nu faldet ned som nummer tre i den samlede stilling om VM-titlen, hvor Madsen er 11 point efter Zmarzlik.
- Det var svært i aften.
Det var ikke til at overhale ude på banen, og det er det, jeg har været god til på de andre baner.
Det fandt vi ikke lige frem i aften, men vi er stadigvæk med i toppen og kæmper med om medaljerne, fortæller han.
Speedway tilbage på DanmarkskortetKørerne havde ikke mulighed for at prøve banen af inden løbet, da træningen og tidskørslen blev aflyst fredag.
Det var for at sikre optimale baneforhold.
Danskeren tænkte ikke endvidere over, at det var den direkte konkurrent, som stod øverst på sejrsskamlen.
Madsen påpeger, at det fortsat er hans debutsæson.
Han vurderer, at interessen for speedway i Danmark med ham som kører er steget.
- Slutter jeg af med en medalje i Torun (red.
sidste løb), så har jeg haft en sæson, jeg kan være rigtig godt tilfreds med.
Jeg har trods alt været med til at bringe speedway tilbage på Danmarkskortet, siger Leon Madsen.
Madsen var ikke den eneste dansker, som kunne gå skuffet fra Vojens.
Niels-Kristian Iversen missede akkurat semifinalen.
Han er samlet nummer ti i VM-stillingen.
Der er kun to grandprix tilbage, og motorerne skal tændes næste gang i Cardiff 21.
september.
/ritzau/FacebookTwitterKopier linkEmner:Vojens|Speedway|Cardiff




https://www.dr.dk/nyheder/udland/dorian-stormer-med-foroeget-styrke-mod-canada

UdlandDorian stormer med forøget styrke mod CanadaDer er målt vindstød på op mod 155 kilometer i timen.
Dorian førte store mængder regn og stormflod med sig, da den gik i land i North Carolina, USA.
Af Cecilie Rosenkvist Dam07.
sep.
2019 kl.
22.
15Bemærk: artiklen er mere end 30 dage gammelLæs opDen tropiske storm Dorian er taget til i styrke på sin vej op mod Canada og er rykket fra en kategori 1-storm med vindstyrker på op mod 140 kilometer i timen til en kategori 2-storm med vindstyrker på op mod 155 kilometer i timen.
Det oplyser USA's Nationale Orkancenter (NHC) ifølge nyhedsbureauet AP.
Dorian forventes at gå i land omkring den canadiske region Nova Scotia, der ligger på kysten ud mod det nordlige Atlanterhav, omkring klokken 21 lokal tid, skriver CNN.
I søndags ramte den Bahamas med orkanstyrke og vindstød på knap 300 kilometer i timen, der gjorde det til den kraftigste orkan, der nogensinde har ramt Bahamas.
Under det voldsomme vejr har mindst 43 personer mistet livet, og myndighederne forventer, at dødstallet vil stige 'betragteligt', skriver nyhedsbureauet AFP.
På havnen Marsh Harbour, Bahamas, venter gruppen af mennesker på af blive evakueret.
 En mand går mellem ruinerne af i området Mudd, Bahamas.
 Dorian har efterladt store dele af øgruppen oversvømmet.
Her ses Great Abaco.
1 / 3På havnen Marsh Harbour, Bahamas, venter gruppen af mennesker på af blive evakueret.
1 / 3En mand går mellem ruinerne af i området Mudd, Bahamas.
2 / 3Dorian har efterladt store dele af øgruppen oversvømmet.
Her ses Great Abaco.
3 / 3Senest er de amerikanske delstater North og South Carolina blevet ramt.
Her blev Dorian nedjusteret til en kategori 1-storm, men førte alligevel enorme nedbørsmængder med sig, var årsag til stormflod i gader og udløste tornadoer.
Godt 350.
000 hjem og virksomheder mistede elektriciteten og flere måtte lade sig evakuere.
Flere end 1.
500 evakueret til FloridaEt krydstogtskib har i dag evakueret mere end 1.
550 mennesker fra Bahamas til Florida, skriver CNN.
En af dem er 57-årige Ceva Seymour, der fortæller, at hende og hendes familie måtte nagle taget fast til gulvet med reb og søm under orkanen.
- Det var virkelig intenst.
Man kunne ikke sove.
Hun er taknemmelig for at være blevet evakueret og planlægger at vende tilbage til Bahamas, når der er vand og elektricitet igen.
- En byrde er blevet løftet fra mine skuldre med rejsen hertil, fordi vi har muligheden for at slappe af, hvorimod dem på Bahamas ikke har det privilegie.
Det gør mig ondt, siger hun.
Tusindvis venter fortsat på at blive evakueret fra de ødelagte øer, skriver BBC.
Træk i billedet og se, hvor stor en del af Grand Bahama, der blev oversvømmet.
De gule streger viser, hvor der før var land.
Det er gået særligt hårdt ud over Grand Bahama og naboøen Great Abaco på Bahamas.
Ifølge FN har flere end 70.
000 mennesker mistet deres hjem og har brug for nødhjælp.
Det svarer nærmest til hele befolkningen på de to øer.
USA's afdeling for international udvikling (USAID) har netop bevilliget en million dollars mere til nødhjælp.
Dermed har de nu bidraget med godt 2,8 millioner dollars til øerne, og pengene skal blandt andet gå til mad, overnatning, vand og basale hygiejneprodukter.
FacebookTwitterKopier linkEmner:Bahamas|USA|Vejret|CNN|Orkaner




https://www.dr.dk/sporten/motorsport/skuffende-dansk-speedwayaften-leon-madsen-mister-vm-foering-i-vojens

MotorsportSkuffende dansk speedwayaften: Leon Madsen mister VM-føring i VojensSpeedwaykøreren Leon Madsen måtte se til fra sidelinjen, da han missede semifinalen ved grandprixet i VojensLeon Madsen (hvid hjelmfarve) glider efter grandprixet i Vojens ned på en tredjeplads i den samlede VM-stilling.
07.
sep.
2019 kl.
21.
34Bemærk: artiklen er mere end 30 dage gammelLæs opDet var en dårlig dansk speedwayaften i Vojens, da hverken Leon Madsen, Niels-Kristian Iversen eller Mikkel Michelsen kom med i semifinalen.
Værst var det for Leon Madsen, der sluttede som nummer ti og derfor gled fra den delte førsteplads ned på en tredjeplads med 92 point i den samlede VM-stilling.
Madsens nærmeste konkurrenter til VM-titlen havde alle en god aften på banen i Vojens, hvor den direkte konkurrent, Bartosz Zmarzlik, udbyggede sin samlede føring ved at vinde grandprixet, og han er nu oppe på 103 point med kun to grandprixer tilbage.
Russeren Emil Sayfutdinov kravlede også forbi Madsen, og han har nu 94 point, mens svenskeren Fredrik Lindgren ånder danskeren i nakken i den samlede kamp om VM-titlen med 87 point.
De tre ovennævnte sikrede sig alle en finaleplads ved det netop overståede grandprix i Vojens, hvor der ikke er kørt speedway-løb siden 2014.
Madsen kom dårligt i gangLeon Madsen fik generelt en dårlig start på grandprixet, da han i sit første heat fik en advarsel for tyvstart og endte som nummer tre, mens cyklen i andet heat skred ud, hvilket sendte ham på en sidsteplads.
Det virkede, som om banen drillede danskeren, og med kniven for struben lykkedes det ham at vinde sit fjerde heat.
Han var også presset til en sejr i det sidste og afgørende heat, men igen skred cyklen, og Madsen måtte se til fra sidelinjen, da han kun vandt et enkelt heat ud af fem.
Niels-Kristian Iversen endte på niendepladsen og missede akkurat semifinalen.
Han er nu samlet nummer ti i VM-stillingen.
Den sidste dansker Mikkel Michelsen, som kørte på et wildcard, endte som nummer 11 i Vojens, hvor han vandt et enkelt af sine heats.
Det næstsidste løb i VM-serien finder sted i Cardiff 21.
september, mens det hele rundes af i polske Torun 5.
oktober.
/ritzau/FacebookTwitterKopier linkEmner:Vojens|Cardiff




https://www.dr.dk/nyheder/indland/foedevarestyrelsen-om-hundesygdom-i-norge-danske-hundeejere-boer-ikke-bekymre-sig

IndlandFødevarestyrelsen om hundesygdom i Norge: Danske hundeejere bør ikke bekymre sig21 hunde i Norge er døde af en mystisk sygdom, men der er ingen tegn på, at den spreder sig til Danmark.
Det er ikke til at sige, hvad sygdommen skyldes, til trods for at fire hunde er blevet obduceret (arkivfoto).
Af Nynne Hein Møller07.
sep.
2019 kl.
21.
35Bemærk: artiklen er mere end 30 dage gammelLæs opOpkast og blodig diarré er blandt de voldsomme symptomer, der har ramt en lang række hunde flere steder i Norge.
21 hunde er nu døde, oplyser beredskabs- og sikkerhedsdirektør Jorun Jarp i det norske veterinærinstitut til NRK.
I går var der desuden registreret 30 til 40 tilfælde af syge hunde.
Og det er fortsat ikke til at sige, hvad det skyldes, til trods for at fire hunde er blevet obduceret.
Det er også uvist, om der er nogen sammenhæng mellem tilfældene.
Men danske hundeejere bør ikke være bekymrede.
Det siger Tim Petersen, der er dyrlæge og souschef i dyresundhed hos Fødevarestyrelsen:- Vi har ingen konkrete tegn på, at sygdommen skulle sprede sig til Danmark.
Men vi holder selvfølgelig øje med, hvad der sker, siger han.
Hvis danske hundeejere oplever, at deres hund får symptomer som opkast, blodig diarré og en generel svækket tilstand, bør man ifølge Tim Petersen kontakte sin dyrlæge.
- Så kan dyrlægen få udredt hunden og finde ud af, hvad der videre skal gøres, siger han.
Dyrlæge: Tyder på parvovirusinfektionDe symptomer, som de norske hunde er ramt af, tyder ifølge Tim Petersen på, at det kunne være en såkaldt parvovirusinfektion.
Anbefalinger til norske hundeejere- Hundeejere opfordres til at begrænse kontakt mellem hunde.
Det betyder, at hunde som luftes ikke bør hilse på hinanden.
- Hunde skal holdes i snor.
- Hunde, som har sygdomstegn, bør komme til dyrlæge så hurtigt som muligt.
- Hundeejere bør følge dyrlægernes anbefalinger for vacciner.
Kilde: Norges Mattilsyn- Det er infektioner, som typisk rammer yngre hunde.
Men det er typisk en sygdom, som danske hunde er vaccineret imod.
Dog ser vi af og til enkelte udbrud her i Danmark, siger han.
Det norske Mattilsynet (som er landets svar på Fødevarestyrelsen) leder lige nu efter årsagen til sygdommen, som ifølge tilsynet kan være en virus, bakterier, svampe eller parasitter.
Der er i øvrigt blevet fundet to typer bakterier i de obducerede dyr, nemlig Providencia og Closteridium perfringens.
Bakterier som også kan forekomme hos mennesker.
”Men det må understreges, at der ikke er kommet nogle meldinger om sygdom hos mennesker, som kan forbindes med syge eller døde hunde,” skriver Mattilsynet på deres hjemmeside.
Norske hunde bandlystSelvom der endnu ikke er tegn på, at danske hunde er blevet ramt, har Dansk Kennel Klub alligevel valgt at tage en række forholdsregler.
- På baggrund af dette er det blevet besluttet at udelukke hunde bosiddende i Norge fra deltagelse på udstillinger, prøver, stævner eller andet indtil videre, lyder det i et Facebook-opslag fra Dansk Kennel Klub.
Også svenske og finske kennelklubber har bandlyst norske hunde på den kommende tids hundeudstillinger, skriver Aftonbladet.
I Sverige er der dog - ligesom i Danmark - stadig ingen kendskab til tilfælde af den mystiske hundesygdom.
FacebookTwitterKopier linkEmner:Kæledyr|Dyr|Fødevarestyrelsen|Norge|Dansk Kennel Klub




https://www.dr.dk/nyheder/udland/britisk-minister-traekker-sig-det-her-goer-det-endnu-mere-kaotisk-boris-johnson

BrexitSe temaUdlandBritisk minister trækker sig: 'Det her gør det endnu mere kaotisk for Boris Johnson'Det skaber indtryk af en regering, der er ved at falde fra hinanden, siger Kim Bildsøe Lassen.
Amber Rudd trækker sig blandt andet også, fordi loyale partifæller er blevet smidt ud af partiet.
Af Cecilie Rosenkvist Dam07.
sep.
2019 kl.
22.
39 | opdateret 07.
sep.
2019 kl.
22.
46Bemærk: artiklen er mere end 30 dage gammelLæs opDen britiske minister for arbejde og pension, konservative Amber Rudd, trækker sig.
I et brev, hun har delt på Twitter, skriver hun blandt andet, at hun ikke længere tror på, at regeringens formål var at forlade EU med en aftale.
Hun mener, at der er blevet brugt mere energi på at forberede en no deal-aftale end på at gå i dialog med EU.
- Det skaber endnu mere indtrykket af, at her er en regering, der er ved at falde fra hinanden, siger DR's korrespondent i Storbritannien, Kim Bildsøe Lassen.
- Det her gør det endnu mere kaotisk, og det gør det heller ikke nemmere for Boris Johnson at få noget gennem parlamentet.
Han er efterhånden i så stort mindretal, at han slet ikke er i kontrol over noget som helst.
Kan ikke acceptere fyringer af kollegaerI brevet fortæller Amber Rudd, at det har været en svær beslutning, men at hun ikke kan se til, mens loyale partifæller bortvises.
I tirsdags smed Boris Johnson 21 medlemmer ud af parlamentsgruppen, fordi de havde stemt imod partilinjen ved en afstemning.
Disse fyringer beskriver Amber Rudd som 'en fornærmelse mod anstændighed og demokrati'.
Læs også:OVERBLIK Ugen der gik i britisk politik - og hvad sker der nu?
I fredags trak Boris Johnsons bror, Jo Johnson, sig som viceminister og medlem af det britiske parlament på grund af en 'uløselig konflikt'.
Dramatisk uge i venteKim Bildsøe Lassen vurderer, at det svækker den britiske premierminister Boris Johnson, når endnu en moderat konservativ trækker sig fra hans parti.
- Når man ser frem mod et kommende parlamentsvalg, for det kommer indenfor de næste måneder, så er der næsten ingen moderate stemmer tilbage i Det Konservative Parti, og spørgsmålet er, hvordan vælgerne vil reagere på det.
Og det bliver en begivenhedsrig uge, som Boris Johnson går ind i.
- Det her understreger, at Det Konservative Parti er ved at blive et brexit-parti.
Det kan bære en styrke, men det kan også blive en stor svaghed, siger Kim Bildsøe Lassen.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|Valg og folkeafstemninger




