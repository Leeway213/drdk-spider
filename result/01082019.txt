https://www.dr.dk/sporten/golf/danske-golfkvinder-faar-bloed-start-paa-majorturnering

GolfDanske golfkvinder får blød start på majorturneringNicole Broch Larsen og Nanna Koerstz Madsen gik begge første runde af British Open i par.
Nicole Broch Larsen gik første runde ved British Open i 72 slag.
Foto: Eric Bolte-USA TODAY Sports 01.
aug.
2019 kl.
22.
37 | opdateret 02.
aug.
2019 kl.
19.
04Bemærk: artiklen er mere end 30 dage gammelLæs opDe to danske golfspillere Nicole Broch Larsen og Nanna Koerstz Madsen fik en jævn start på majorturneringen British Open.
Begge danskere gik første runde i 72 slag, hvilket også er banens par.
Dermed indtager de en delt 46.
-plads af turneringens 144 spillere.
Danskerne deler placeringen med 18 andre spillere.
Mest stabil var Nicole Broch Larsen.
Hun lavede birdie på hul 1 og en bogey på hul 18.
De 16 andre huller gik hun i par.
Nanna Koerstz Madsen blev noteret for tre birdies og tre bogeys på sin runde.
De kommende tre dage skal danskerne forsøge at spille sig ind i turneringens topstrid.
Efter førstedagen føres British Open af sydafrikaneren Ashleigh Buhai.
Hun gik første runde i syv slag under par på Woburn Golf Club i den engelske by Milton Keynes, der ligger nordvest for London.
To spillere brugte et slag mere.
Siden 2013 har der været fem årlige majorturneringer på kvindesiden.
/ritzau/FacebookTwitterKopier linkEmner:Golf|England|London




https://www.dr.dk/sporten/fodbold/europaleague/moede-med-hviderussisk-mur-slukker-esbjergs-europaeiske-droemme

Europa LeagueMøde med hviderussisk mur slukker Esbjergs europæiske drømmeEsbjerg spillede 0-0 hjemme mod Shakhtyor Soligorsk.
Hviderusserne vinder samlet 2-0 og er videre.
Joni Kauko og Esbjerg fB er ude af Europa League-kvalifikationen.
Foto: John Randeris/Ritzau Scanpix 01.
aug.
2019 kl.
21.
54 | opdateret 02.
aug.
2019 kl.
19.
05Bemærk: artiklen er mere end 30 dage gammelLæs opTo europæiske kampe blev det til for superligaklubben Esbjerg i denne sæson.
Torsdag aften røg vestjyderne ud af kvalifikationen til Europa League i anden kvalifikationsrunde, efter at hjemmekampen mod hviderussiske Shakhtyor Soligorsk endte 0-0.
Dermed formåede Esbjerg end ikke at få scoret mod hviderusserne, som vandt det første opgør 2-0.
Esbjerg havde ellers flere store muligheder i torsdagens returopgør, men de solide gæster holdt stand.
Læs også:Fra bankdirektør til Brøndby IF: Niels Frederiksen har taget Excel-arket med ind i omklædningsrummetAkkurat som i 0-2-nederlaget på udebane havde cheftræner John Lammers valgt at spare flere normale startere.
Anfører Markus Halsti, angriberen Yuri Yakovenko og kantspilleren Mathias Kristensen startede således kampen på bænken.
Justeringerne så ikke ud til at påvirke Esbjerg-spillerne, som fra kampens start viste en stor tro på, at det samlede resultat kunne vendes.
Ved pausen var problemstillingen dog præcis den samme som inden kampen.
Esbjerg havde skabt flere gode muligheder, men ikke formået at lave den scoring, der ville give dansk selvtillid og måske lidt hviderussisk usikkerhed.
Tilsvarende havde hviderusserne også enkelte muligheder i den anden ende, men også uden skarphed.
Formåede ikke at udnytte overtalEfter pausen satsede Esbjerg videre, men spillet var indledningsvist ikke på samme niveau som før pausen.
Efter en time var gæsterne tæt på at komme i front, men en god forsvarsaktion af Daniel Anyembe og målmand Jeppe Højbjerg afværgede en scoring.
Med 20 minutter tilbage af kampen burde Adrian Petre have bragt Esbjerg foran.
Den unge rumæner kunne ugeneret løbe mod bolden efter et indlæg, men han endte med at høvle bolden langt over mål.
Læs også:Wilczek vender truende Brøndby-nederlag til tre pointHeller ikke indskiftede Yakovenko viste skarphed i slutminutterne.
På mystisk vis endte han med at heade en kæmpe chance på overliggeren.
Siden fik Esbjerg fordel af at være i overtal, men heller ikke det hjalp.
I tillægstiden var overliggeren atter i vejen for en dansk scoring.
I næste runde skal det hviderussiske mandskab op mod italienske Torino.
Italienerne vandt torsdag 4-1 ude over ungarske Debrecen og er videre med samlet 7-1.
/ritzau/FacebookTwitterKopier linkEmner:Adrian Petre (fodboldspiller)|Esbjerg|Fodbold|Europa League|Torino




https://www.dr.dk/sporten/fodbold/europaleague/19-aarige-lindstroem-brager-broendby-mod-braga

Europa League19-årige Lindstrøm brager Brøndby mod BragaBrøndby vandt 4-1 over Lechia og klar til tredje runde af Europa League-kvalifikationen, hvor portugisiske S.
C.
Braga venter.
Jesper Lindstrøm (th.
) scorede to gange, da Brøndby vandt 4-1 over Lechia Gdansk.
Foto: Anders Kjærbye/ Ritzau Scanpix/Scanpix 2019) 01.
aug.
2019 kl.
22.
14 | opdateret 02.
aug.
2019 kl.
19.
06Bemærk: artiklen er mere end 30 dage gammelLæs op19-årige Jesper Lindstrøm blev helten for Brøndby, da superligaklubben torsdag aften sikrede sig adgang til tredje runde af kvalifikationen til Europa Leagues gruppespil med en samlet sejr over Lechia Gdansk.
Her skal danskerne op mod den portugisiske storklub S.
C.
Braga.
Den ordinære kamp endte 2-1 til Brøndby, og i den forlængede spilletid scorede indskiftede Lindstrøm to gange til slutresultatet 4-1.
Dermed er Brøndby videre med samlet 5-3.
Læs også:Fra bankdirektør til Brøndby IF: Niels Frederiksen har taget Excel-arket med ind i omklædningsrummetBrøndbys to første mål blev scoret af finnen Paulus Arajuuri og polakken Kamil Wilczek.
Niels Frederiksen havde valgt at satse på rutinerede kræfter og bænke talenterne Jesper Lindstrøm og Anton Skipper Hendriksen, efter at de havde imponeret i weekendens 3-2-sejr over OB.
Den disposition skulle vise sig at være fornuftig.
Forsvarsspilleren Paulus Arajuuri, der var valgt på bekostning af Skipper Hendriksen, headede Brøndby i front efter et kvarter, da han kom først på bolden efter et hjørnespark.
Offensivt Brøndby-presEfter en lidt hektisk start på kampen var det danske hold derfor sammenlagt i front på reglen om udebanemål.
Det ændrede dog ikke på Brøndbys offensive taktik.
Hjemmeholdet fortsatte med at presse, og Arajuuri kunne være blevet dobbelt målscorer, ligesom anfører Kamil Wilczek også havde en god mulighed før pausen.
Læs også:Møde med hviderussisk mur slukker Esbjergs europæiske drømmeSvenskeren Simon Hedlund var tættest på en 2-0-scoring i første halvleg, da han fem minutter før pausen sendte bolden på sammenføjningen.
I den anden ende var Brøndby tilsvarende heldig med, at Lukas Haraslin ikke allerede havde udlignet, da han brændte en kæmpe chance efter et indlæg.
Lindstrøm lukkede kampenSyv minutter inde i anden halvleg kom så den forløsning, der sikrede ro i Brøndby-lejren.
Her viste Wilczek større træfsikkerhed end i første halvleg, da han overlegent dirigerede et indlæg fra Simon Hedlund i mål.
I de følgende 12 minutter kunne to gange svensk Simon - Tibbling og Hedlund - mere eller mindre have lukket kampen, men begge brændte store chancer.
Afbrænderne blev kostbare.
Ovenpå en god Brøndby-periode reducerede den portugisiske skarpretter Flavio Paixao på hovedstød efter 66 minutter.
Dermed var det samlede resultat helt lige.
Læs også:Wilczek vender truende Brøndby-nederlag til tre pointNi minutter før tid ramte Brøndbys Dominik Kaiser stolpen, og kampen skulle afgøres i forlænget spilletid.
Her var der kun spillet tre minutter, da indskiftede Jesper Lindstrøm kastede sig ind i et indlæg fra Kevin Mensah og scorede for anden kamp i træk.
Brøndby brændte flere store chancer, inden frisk og hurtig Lindstrøm løb fra det polske forsvar og gjorde det til 4-1 i det 118.
minut.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Kamil Wilczek (fodboldspiller)|Fodbold|Europa League




https://www.dr.dk/sporten/fodbold/superliga/fck-har-skov-afloeseren-klar

SuperligaFCK har Skov-afløseren klarFCK er enige med Real Zaragoza om et køb af 22-årige spanske fodboldspiller Pep Biel.
FCK-cheftræner Ståle Solbakken gestikulerer under kampen i 3F Superligaen mellem FC København og AGF i Telia Parken i København fredag den 19.
juli 2019.
 01.
aug.
2019 kl.
21.
42 | opdateret 02.
aug.
2019 kl.
19.
06Bemærk: artiklen er mere end 30 dage gammelLæs opFC København har købt den spanske midtbanespiller Pep Biel i Real Zaragoza, og han får en femårig kontrakt.
22-årige Biel er født på Mallorca og har blandt andet spillet for Mallorca, inden han skiftede til Zaragoza.
- Pep Biel er en meget interessant spiller med et stort potentiale, siger FCK-træner Ståle Solbakken til fodboldklubbens hjemmeside.
Pep Biel er udset til at være afløseren for Robert Skov, der er blevet solgt til tyske Hoffenheim.
- Han gjorde det rigtigt godt for Zaragoza i sidste sæson, hvor han ofte var afgørende for dem med mål og assister.
- Vi har kendt til ham gennem noget tid, fordi vi var bevidste om, at vi kunne få brug for en tilgang på den position efter salget af Robert Skov, siger Solbakken.
Prisen oplyses ikke, men tidligere torsdag skrev B.
T.
, at klubberne var enige om et beløb på omkring fem millioner euro, hvilket er cirka 37 millioner kroner.
Det er i så fald FC Københavns dyreste indkøb til dato.
Pep Biel er venstrebenet ligesom Robert Skov.
I sidste sæson scorede spanieren seks mål i 21 kampe i Spaniens næstbedste række.
/ritzau/FacebookTwitterKopier linkEmner:FC København|Ståle Solbakken (fodboldtræner)|Zaragoza|Fodbold|Mallorca




https://www.dr.dk/nyheder/udland/syrisk-regering-klar-til-vabenhvile-i-oprorsk-region

UdlandSyrisk regering klar til våbenhvile i oprørsk regionEfter tre måneders offensiv i Idlib-provinsen er der nye toner fra styret.
01.
aug.
2019 kl.
21.
32Bemærk: artiklen er mere end 30 dage gammelLæs opSyriens regering er klar til en våbenhvile i Idlib-provinsen gældende fra torsdag aften.
Det meddeler regeringen ifølge det statslige nyhedsbureau Sana, skriver nyhedsbureauerne AP og AFP.
Der var ikke umiddelbart nogen kommentar fra oprørernes side.
BetingelserVåbenhvilen er fra syrisk side betinget af, at en tyrkisk-russisk aftale om at etablere en stødpudezone i Idlib implementeres.
Det siger en militær kilde til Sana.
Ifølge den såkaldte Sotji-aftale, der blev indgået sidste år mellem Tyrkiet og Rusland, skal oprørsgrupperne i området trække deres tunge våben væk fra stødpudezonen.
Denne zone skal holde syriske regeringsstyrker og oprørere adskilt, og skal overvåges af russiske og tyrkiske soldater.
Hundreder dræbt i offensivSyriske regeringsstyrker har - med støtte fra russiske kampfly - været i gang med en militær offensiv i Idlib-provinsen i de seneste tre måneder.
Offensiven har sendt over 400.
000 mennesker på flugt fra området og kostet hundredvis af mennesker livet.
Det Syriske Observatorium for Menneskerettigheder, som fra Storbritannien overvåger situationen i Syrien gennem et netværk af aktivister og andre kilder, siger, at der først på aftenen torsdag ikke er tegn på, at en våbenhvile er trådt i kraft.
Der er fortsat kampe i den sydlige del af det område, oprørsgrupperne kontrollerer, melder observatoriet ifølge Reuters.
FN åbner undersøgelseFå timer inden, at meldingen om våbenhvilen kom fra det syriske medie, havde FN's generalsekretær, António Guterres, bedt om at få en undersøgelse af angreb mod sundhedsklinikker og skoler i Idlib-provinsen.
I alt 14 steder er klinikker og skoler, som er støttet af FN, blevet ramt under offensiven.
Redningstjenesten De Hvide Hjelme, der er i opposition til præsident Bashar al-Assads styre, siger endvidere til AP, at regeringsstyrker og deres allierede har ramt 15 af gruppens redningscentre og dræbt syv frivillige i løbet af de tre måneder, offensiven har stået på.
/ritzau/FacebookTwitterKopier link




https://www.dr.dk/nyheder/viden/kroppen/det-mener-boern-om-maend-med-skaeg-de-er-staerke-men-grimme

KroppenDet mener børn om mænd med skæg: De er stærke, men grimmeIndtil børn går i puberteten, bryder de sig ikke om skæggede mænd, viser ny australsk forskning.
Af Jeppe Kyhne Knudsen01.
aug.
2019 kl.
20.
04Bemærk: artiklen er mere end 30 dage gammelLæs opHvorfor har mænd egentlig skæg?
Det har du måske også undret dig over.
Så er du ikke alene.
Charles Darwin - der selv havde et imponerede skæg - grublede over, hvilken evolutionær betydning mænds ansigtsbehåring egentlig har.
I bogen “The Descent of Man” kom han frem til, at mænd simpelthen har skæg for at tiltrække det modsatte køn.
Og den teori har nyere forskning bekræftet.
Men hvor en mand med en flot skægpragt altså kan tiltrække kvinderne, så skræmmer han børnene væk.
Det viser ny australsk forskning.
Fra de australske børn er helt små, og til de kommer i puberteten, finder de nemlig skæg grimt og utroværdigt.
Der sker dog noget i 13-års-alderen.
Her begynder børnene at ændre deres syn på skæggede mænd - og de begynder bedre og bedre at kunne lide det.
Barberet eller ubarberet?
For at undersøge hvordan børn har det med skæg, rekrutterede de australske forskere 634 børn og unge fra tumlingealderen og op til 22 år.
Alle børnene - uanset alder - blev præsenteret for den samme billedserie af en række mænd - med og uden skæg.
Forskerne bad så børnene om at pege på, hvilken mand, de syntes, så pænest, stærkest og ældst ud.
Og resultaterne var klare.
Børnene syntes ikke, at skæg var pænt, men de valgte konsekvent mænd med skæg, når de blev bedt om at pege på den stærkeste eller ældste.
Havde børnene selv en far med skæg, var de knap så skeptiske, som dem der ikke havde.
Skæggede mænd er de bedste til dragekampI en efterfølgende undersøgelse fortalte forskerne en historie om en magisk ø til børnene.
I historien mødte børnene forskellige forhindringer - fra drager der skulle nedkæmpes og store sten, der skulle flyttes, til et skattekort, der skulle gemmes.
Børnene skulle så vælge, hvilken mand der skulle hjælpe dem.
Og her faldt valget oftest på mænd med skæg, når det handlede om opgaver, der krævede styrke - såsom at nedkæmpe dragen.
Handlede det derimod om tillid, valgte børnene den glatbarberede mand.
Resultaterne viser altså, skriver den amerikanske public-service radiostation NPR, at børn tidligt lærer at forbinde skæg med styrke.
Men også, at skægget symboliserer noget farligt, som man ikke nødvendigvis kan stole på.
Så er du lige blevet optaget på pædagogstudiet, så kan det da godt være, at du skal overveje at fjerne skægpragten.
Skal du derimod ud på datingmarkedet - gro løs!
Forskningen bag:•Children's judgements of facial hair are influenced by biological development and experience, University of Queensland.
FacebookTwitterKopier linkEmner:Charles Darwin (forsker)|Videnskab|Australien




https://www.dr.dk/sporten/oevrig/guldet-glippede-nu-jagter-undervandsrugbylandsholdet-oprejsning-i-bronzekamp

Øvrig sportGuldet glippede: Nu jagter undervandsrugbylandsholdet oprejsning i bronzekampDanmark tabte torsdag semifinalen ved VM i undervandsrugby 0-1 til Colombia.
Lørdag spiller herrerne bronzekamp mod Tyskland.
Det danske herrelandshold i undervandsrugby tabte torsdag semifinalen ved verdensmesterskabet.
Foto: Privat.
Af Emil Halkier01.
aug.
2019 kl.
21.
33Bemærk: artiklen er mere end 30 dage gammelLæs opDer er nederlag, der gør ondt, og så er der dem, som indkapsler nederlagets smerte i yderste potens.
Sådan ét led herrerne på det danske landshold i undervandsrugby torsdag mod Colombia i VM-semifinalen.
Danmark havde hidtil i turneringen holdt samtlige modstandere fra at score, men dybt inde i den forlængede spilletid, og kort før en eventuel straffekastkonkurrence, gik det galt.
Colombianerne kom på tavlen og vandt således semifinalen 1-0.
Derfor spiller Danmark lørdag bronzekamp mod de tyske viceverdensmestre.
Skuffelsen ovenpå den kendsgerning var til at tage og føle på, da LIGA på P3 torsdag aften havde hul igennem til Kristian Schäfer, angriber på undervandsrugbylandsholdet.
- Jeg er ikke helt kommet mig over det endnu, lød det på en telefon fra VM-lejren i Østrig.
VM har ikke været en skuffelseMed ni minutter tilbage af den forlængede spilletid tog colombianerne en timeout, og herfra stod danskerne egentlig med en ganske god følelse i kroppen.
- De havde ikke lyst til at skyde straffekast mod os.
Der tror jeg, de vidste, at vi ville tage dem.
Så vi gravede os lidt ned og var tilfredse, fordi vi vidste, at vi har et super forsvar, fortæller Kristian Schäfer.
- Men så sker der bare det, der ikke måtte ske.
Dét, der nu betyder, at danskernes tre år lange forberedelse frem mod et VM-guld erstattes af en tvekamp om bronzemedaljerne mod Tyskland.
- VM har ikke været en skuffelse.
Selvfølgelig vil vi vinde hver gang, vi hopper i vandet.
Og vi ville rigtig gerne vinde VM-guld.
Det er kæmpestort.
Nu har vi tabt den kamp, og nu er der mulighed for at vinde en VM-medalje, og det er også ekstremt stort.
Det har vi ikke gjort i lang tid, så nu bruger vi dagen i dag på at slikke sår, fredag lader vi op, og så er vi klar til at vinde en medalje på lørdag, siger Kristian Schäfer.
Bronzekampen mellem Danmark og Tyskland begynder klokken 14.
15 og kan følges her.
FacebookTwitterKopier linkEmner:Tyskland|Colombia|Østrig




https://www.dr.dk/nyheder/vejret/dmi-juli-maaned-endte-gennemsnitlig-men-fik-en-meget-vaad-afslutning

VejretDMI: Juli måned endte gennemsnitlig – men fik en meget våd afslutningSamlet set bød juli på 36 skybrud.
24 af dem kom i går.
Juli måned har både budt på meget varme og meget våde dage.
Af Diana Bengtsen01.
aug.
2019 kl.
20.
06Bemærk: artiklen er mere end 30 dage gammelLæs opJuli har vejrmæssigt været en interessant måned, men også en ret gennemsnitlig én af slagsen.
Det viser DMI's opgørelse af juli måned 2019.
Den har budt på omfattende lokale, regionale og landsdækkende varme- og hedebølger.
Men der er også blevet registreret flere skybrud.
Faktisk 36 af slagsen, hvoraf otte kom i forgårs og 24 kom i går på månedens sidste dag.
- Det er ikke som sådan unormalt med så mange skybrud i en juli måned.
Men det er ret usædvanligt med så mange på én dag, siger Frank Nielsen, vagthavende meteorolog hos DMI.
De mange skybrud de seneste par dage skyldes, at de forrige dages meget varme luft – som også resulterede i hedebølger – blev presset af køligere vinde fra nordøst og vest, som fik himlen til for alvor at åbne sig.
- At der er målt 24 skybrud i går, er ikke det samme, som at der kun har været 24.
Det er jo kun vores målestationer, vi har data fra, så man kan sagtens forestille sig, at der har været endnu flere, siger Frank Nielsen.
Samlet set er der på landsplan faldet 67 millimeter regn i juli 2019.
Det er godt ti procent mindre end ti års gennemsnittet fra 2006-2015, hvor der i snit faldt 73 millimeter.
Men sammenligner man med den såkaldte klimanormal, som dækker perioden 1961-1990, er der dog faldet omtrent to procent regn mere end normalt.
- Så i den henseende har det jo hverken været en særlig våd eller tør juli.
Den har bare haft en ret våd afslutning, siger meteorolog Frank Nielsen.
Hverken rigtig kold eller rigtig varmDet er ikke kun nedbøren, som gør juli 2019 ret gennemsnitlig.
Både middeltemperaturen har været mindre og solskinstimerne færre, når man sammenligner med ti års gennemsnittet.
Mens begge har været højere, når man sammenligner med klimanormalen.
Juli 2019 endte nemlig med en døgnmiddeltemperatur på 16,7 grader, mens den i perioden 2006-2015 lå på 17,4 grader – altså 0,7 grad mere.
Kigger man på klimanormalen for juli måned hedder tallet 15,6 grader, hvilket er 1,1 grader mindre.
Det samme billede gælder for antallet af solskinstimer.
Dem havde vi 222 af i juli måned i år.
Det er 20 færre end i perioden 2006-2015, men 26 flere end klimanormalen.
- Så her kan man faktisk ikke bruge statistik til ret meget.
For juli har været ret opdelt med nogle ret kølige uger og ret varme uger.
Og alt efter hvilken uge, man har haft ferie i, vil man have oplevet sommeren i juli forskelligt.
Men langt hen ad vejen har den altså været ret middelmådig, siger Frank Nielsen.
FacebookTwitterKopier linkEmner:Vejret|Danmarks Meteorologiske Institut|Twitter




https://www.dr.dk/nyheder/indland/34-aarig-mand-og-hans-boern-draebt-i-trafikulykke

Indland34-årig mand og hans to børn dræbt i trafikulykkeEn personbil og en lastbil stødte frontalt sammen nord for Brædstrup.
Silkeborgvej er spærret i begge retninger omkring Brædstrup.
Af Anna Sol Jørgensen01.
aug.
2019 kl.
18.
04 | opdateret 01.
aug.
2019 kl.
19.
21Bemærk: artiklen er mere end 30 dage gammelLæs opTre personer har mistet livet i en trafikulykke på Rute 52 Silkeborgvej nord for Brædstrup mellem Silkeborg og Horsens.
Der er tale om en 34-årig mand og hans to børn på henholdsvis et og syv år, som er fra lokalområdet omkring Brædstrup.
Det oplyser Sydøstjyllands Politi, der tilføjer, at de pårørende er underrettet.
Ulykken fandt sted omkring klokken 16, hvor en lastbil og en personbil stødte frontalt sammen, fortæller vagtchefen ved Sydøstjyllands Politi.
Der har været både lægehelikopter, redningsmandskab og politi på stedet, og Silkeborgvej har været spærret i begge retninger.
Omkring klokken 19.
15 er der ryddet op efter uheldet, og Silkeborgvej er genåbnet.
FacebookTwitterKopier linkEmner:Sydøstjyllands Politi|Jylland|Ulykker|Twitter|Vejtrafik




https://www.dr.dk/nyheder/vejret/vinavl-i-det-danske-vejr-bente-og-carsten-har-taget-et-stykke-norditalien-med-til

VejretVinavl i det danske vejr: Bente og Carsten har taget et stykke Norditalien med til SydfynVed at bruge koldklimadruer, som kan klare det danske vejr, dyrker parret som de første i Danmark biodynamisk vin.
Af Diana Bengtsen01.
aug.
2019 kl.
21.
06Bemærk: artiklen er mere end 30 dage gammelLæs opDer er travlt på den lille sydfynske vinmark i Skårupøre, hvor Bente Rasmussen og Carsten Andersen som de eneste i Danmark dyrker biodynamisk vin.
Det blev de godkendt til sidste år.
Parret startede allerede tilbage i 2002 med konventionel vindyrkning, men omlagde til økologisk drift tilbage i 2012.
Nu krydres den økologiske drift også med biodynamiske principper og metoder:- Det har vi valgt at gøre af flere årsager.
Blandt andet fordi vi gerne vil passe på den jord, vi har, og den biodiversitet, der er, siger Bente Rasmussen, som sammen med sin mand, Carsten Andersen, ejer Skaarupøre Vingaard.
Vejret her i Danmark kan godt spænde ben for høsten.
Bente Rasmussen, vinbonde og ejer af Skaarupøre Vingaard.
På den lille vingård i Skårupøre dyrker de hvidvin, rosé og mousserende vin på druer.
Derudover laver de også frugtvine.
- De druer, vi har, er det man kalder koldklimadruer.
Det gør, at de kan vokse her.
Men vejret her i Danmark kan godt spænde ben for høsten, siger Bente Rasmussen.
For selvom sorterne er hærdede, så skal der stadig de rigtige vejrforhold til, hvis druerne skal blive til ordentlig vin:- Der skal være sol og regn på de rigtige tidspunkter, ellers sprækker druerne, siger Bente Rasmussen.
Drømte om en vingård i NorditalienOprindeligt var drømmen at flytte til Norditalien og tilbringe pensionistlivet som vinbønder, fortæller Bente Rasmussen.
Vi anede faktisk intet om vin, da vi gik i gang.
Men vi gik ud fra devisen 'Hvor svært kan det være'.
Bente Rasmussen, vinbonde og ejer af Skaarupøre Vingaard.
Men parret fandt ud af, at det ville blive for dyrt og koste dem hele deres opsparing.
Så i stedet valgte de at bringe et stykke af Norditalien til Sydfyn:- Drømmen var at flytte til Piemonte-området.
At sidde og kigge ud over vinmarkerne og drikke vin.
Men da vi fandt ud af, hvad det ville koste os, fandt vi en ny drøm.
Vi bor jo i et område, der altid har været omtalt som Fyns frugthave, så det inddrager vi også i vores vine, siger hun.
For Bente Rasmussen og Carsten Andersen gælder det nemlig om at se muligheder frem for begrænsninger:- Vi anede faktisk intet om vin, da vi gik i gang.
Men vi gik ud fra devisen 'Hvor svært kan det være'.
Vi lærer hele tiden og udvikler på vores vine.
Det handler om at have fokus på kvaliteten og at give de gæster, der kommer til vores vingård, en god oplevelse, siger Bente Rasmussen.
Bente Rasmussen og Carsten Andersen begyndte sidste år at dyrke biodynamisk vin og er i år klar til at sælge de første danske biodynamiske vine i Danmark.
 Parret står selv for alt arbejde på deres vingård.
De passer selv deres vinstokke.
 De sørger også selv for presning, opbevaring og tapning.
 Her ses nogle af de vine, som de har lavet.
Hvidvinen, Freja, er fremstillet på Solaris druen.
 I år solgte parret deres første biodynamiske vine.
1 / 5Bente Rasmussen og Carsten Andersen begyndte sidste år at dyrke biodynamisk vin og er i år klar til at sælge de første danske biodynamiske vine i Danmark.
1 / 5Parret står selv for alt arbejde på deres vingård.
De passer selv deres vinstokke.
2 / 5De sørger også selv for presning, opbevaring og tapning.
3 / 5Her ses nogle af de vine, som de har lavet.
Hvidvinen, Freja, er fremstillet på Solaris druen.
4 / 5I år solgte parret deres første biodynamiske vine.
5 / 5Dansk vin bliver stadig mere udbredtDet var først i august 2000, at Danmark blev godkendt til at være et erhvervsmæssigt vinproducerende område.
Indtil da var det kun tilladt at fremstille druevin til eget forbrug.
Vi er ikke det store vinland endnu, men vi gør en stor indsats for at blive det.
Hans Münter, formand for Foreningen Dansk Vin.
Så da den første årgang vine i 2001 var klar, var det blot med to danske vinbønder på det danske vinmarked.
Sidenhen er antallet af professionelle danske vinavlere vokset til mellem 90 og 100, oplyser Hans Münter, som er formand for Foreningen Dansk Vin.
Foreningen har desuden omkring tusind hobbyavlere registreret som medlemmer.
- Vi er ikke det store vinland endnu, men vi gør en stor indsats for at blive det, siger Hans Münter.
Da vindyrkning i Danmark stadig er en forholdsvis ny ting, er der ikke nogen faste traditioner for, hvordan vinen skal dyrkes, som der i andre vinlande.
Men det er noget af det, der gør de danske vine helt unikke – og det kan både have sine fordele og ulemper, fortæller Hans Münter.
- Vi har ikke en dansk vinstil.
Hvis du køber en Amarone eller Riesling, har du en ide om, hvad du får.
Det ved du ikke med dansk vin.
Det kan være en charme, men det kan også være en begrænsning, hvis du som køber ønsker at få den samme smag, du kender, hver gang, siger han.
Danmark er et land til lette vineSamtidig sætter det danske vejr nogle særlige betingelser til den danske vinavl.
I hvert fald hvis man kigger på det med kommercielle øjne.
Danmark er et land til lette vine.
Det vil sige mousserende vin, hvidvin og rosé.
Hans Münter, formand for Foreningen Dansk Vin.
- Danmark er et land til lette vine.
Det vil sige mousserende vin, hvidvin og rosé.
Man kan godt lave en god rødvin et enkelt år, hvis vejret er til det, men som erhvervsavler skal man være konsistent i kvaliteten, og der er det svært med rødvin og det danske vejr, siger Hans Münter.
Til gengæld giver det selv samme danske vejr nogle andre muligheder:- Selvom Danmark ikke er særligt stort, har vi et meget forskelligt klima.
Så hvad der fungerer hos mig på Djursland, fungerer ikke nødvendigvis i Skårupøre.
Men det giver mulighed for at eksperimentere og være innovative, siger Hans Münter.
FacebookTwitterKopier linkEmner:Vin|Vejret|Planteavl|Italien|Fyn




https://www.dr.dk/nyheder/udland/bliv-hjemme-unge-polakker-slipper-indkomstskat

UdlandBliv hjemme: Unge polakker slipper for indkomstskatRegeringen i Polen forsøger at forhindre, at arbejdskraft forlader landet.
Vinduespudsere på en skyskraber i Warszawa.
Af Jakob Busk Olsen01.
aug.
2019 kl.
20.
01Bemærk: artiklen er mere end 30 dage gammelLæs opFra og med i dag slipper næsten to millioner polakker for at betale indkomstskat.
Det nye initiativ fra Polens regering gælder arbejdstagere under 26 år, som tjener under 149.
000 kroner om året, skriver nyhedsbureauet AP.
Formålet er at forhindre, at unge forlader Polen for at få en højere hyre i de mere velstående lande i EU.
Regeringen håber også, at polakker, som allerede har forladt landet, kunne få lyst til at vende hjem med udsigten til en indkomstskat på nul.
Stærk vækstPolen oplever en stærk økonomisk vækst på omkring 4,5 procent, og arbejdsløsheden ligger på under 6 procent.
Men mange arbejdsgivere har problemer med at skaffe kvalificeret arbejdskraft, fordi mange - især unge - bliver lokket af højere lønninger i for eksempel Storbritannien og Tyskland.
Den polske regeringsleder Mateusz Morawiecki sagde for nylig, at han håbede, tiltaget ville forhindre en yderligere "åreladning af befolkningen, som er særligt smertelig, når det handler om den unge generation.
"Mellem 1,5 og 2 millioner personer er udvandret, siden Polen blev medlem af EU i 2004.
For at lukke hullet i arbejdsstyrken har firmaer hentet arbejdskraft i for eksempel Ukraine.
Det anslås, at cirka to millioner ukrainere arbejder i Polen.
FacebookTwitterKopier linkEmner:Polen|EU|Storbritannien|Arbejdspladser|Privatøkonomi




https://www.dr.dk/nyheder/politik/husker-du-da-verdens-mest-magtfulde-maend-besoegte-danmark

Trumps aflyste besøgSe temaPolitikHusker du?
Da verdens mest magtfulde mænd besøgte DanmarkDen 2.
september bliver Donald Trump den fjerde siddende amerikanske præsident, der besøger Danmark.
Af Robin Patrick Stampe Seierby01.
aug.
2019 kl.
18.
03Bemærk: artiklen er mere end 30 dage gammelLæs opDer er sjældent langt fra tanke til handling for USA's 45.
præsident Donald J.
Trump.
I forgårs sagde han til en flok amerikanske journalister, at han overvejede at besøge Danmark, og i går lå der en pressemeddelese klar fra Det Hvide Hus, hvor Trump annoncerede sit besøg her i landet den 2- og 3.
september.
Men selv om vi altså får besøg af USA's førstemand og førstedame om godt en måned, så er er Trump ikke den første siddende præsident, der sætter fod på dansk jord.
Den trend startede Bill Clinton (USA's præsident 1993-2001), da han den 11.
juli trådte ud af Air Force One i Københavns Lufthavn.
Under sit besøg lagde Clinton vejen forbi Fredensborg, hvor han hilste på dronningen.
Dagen efter trådte han op på scenen på Nytorv i det centrale København, hvor han foran tusindvis af begejstrede danskere takkede for Danmarks indsats under borgerkrigen i Jugoslavien.
Bush på fransk visitOtte år efter - den 5.
juli 2005 - landede Air Force One igen i København.
Denne gang hed præsidenten George W.
Bush (USA's præsident 2001-2009), der på trods af sit ærkeamerikanske ophav fra Texas blot var på et fransk visit på 16 timer på vej til et G8-topmøde.
Men i løbet af de 16 timer nåede han forbi Fredensborg Slot, hvor dronningen ventede med kage i anledning af Bush's 59-års fødselsdag.
Den 2.
oktober 2009 besøgte Barack Obama (USA's præsident 2009-2017), som den tredie siddende amerikanske præsident i træk Danmark.
Her var der dog ikke tale om et officielt statsbesøg, da Obama var i København for at reklamere for hjembyen Chicago som OL-vært.
Det lykkedes ikke, men det lykkedes Obama at besøge dronningen på Christiansborg i løbet af det indtil videre korteste besøg af en amerikansk præsident.
Besøget varede omkring fem timer.
Obama tog dog en form for revance, da han dukkede op igen i december samme år i forbindelse med klimatopmødet COP 15.
Når Donald Trump lander med Air Force One den 2.
september, bliver han altså den fjerde siddende præsident i træk, der besøger Danmark.
Og det er allerede planlagt, at han skal besøge dronningen, da det officielt er dronningen, der har inviteret Trump.
Du kan se klip fra de tidligere besøg i videoen øverst i artiklen.
FacebookTwitterKopier linkEmner:Barack Obama (politiker)|Bill Clinton (politiker)|USA|København|Fredensborg Slot




https://www.dr.dk/sporten/fodbold/england/ivoriansk-stjernefroe-bliver-arsenals-dyreste-indkoeb-nogensinde

EnglandIvoriansk stjernefrø bliver Arsenals dyreste indkøb nogensindeIvorianeren Nicolas Pepe skifter fra franske Lille til Premier League-klubben Arsenal på en femårig aftale.
Nicolas Pepe scorede 22 ligamål i 38 kampe for Lille i den franske liga i sidste sæson.
Foto: REUTERS/Pascal Rossignol 01.
aug.
2019 kl.
19.
00 | opdateret 02.
aug.
2019 kl.
19.
07Bemærk: artiklen er mere end 30 dage gammelLæs opPremier League-storklubben Arsenal har torsdag slået klubbens egen transferrekord ved at købe den ivorianske kantspiller Nicolas Pepe fra franske Lille.
Det skriver Arsenal på sin hjemmeside.
Den eksakte pris på den 24-årige kantspiller er ikke oplyst.
Ifølge Sky Sports og BBC er prisen 72 millioner pund, hvilket svarer til 590 millioner kroner.
Nicolas Pepe har fået en kontrakt, der strækker sig fem år ud i fremtiden.
Læs også:Huddersfield sælger endnu en dansker til Premier LeagueArsenal-manager Unai Emery er sikker på, at han har fået en klar forstærkning til sit mandskab.
- Nicolas er en højtskattet og talentfuld kantspiller, som mange europæiske topklubber har været ude efter.
Det har været et af vores mål at skrive kontrakt med en dygtig kantspiller i sommerens transfervindue, og jeg er meget glad for, at vi nu har gjort det.
- Han vil tilføje fart, power og kreativitet, som skal hjælpe os til at score flere mål, siger Emery.
Emotionelt skifteNicolas Pepe var et stort aktiv for Lille i den forgangne sæson.
Han scorede 22 ligamål i 38 kampe og hjalp klubben til en andenplads i Ligue 1.
Han ser nu frem til nye udfordringer.
- Det er et meget emotionelt øjeblik for mig at være her, for det har ikke været let at nå hertil.
Jeg er kommet langt, jeg har kæmpet, og det en kæmpe belønning at skrive under med så stor en klub, siger Nicolas Pepe ifølge Arsenal.
Læs også:Chelsea udelukker fan på livstid for racismeLille købte ham i Angers for to år siden.
Dengang betalte Lille angiveligt 75 millioner kroner for venstrefodede Nicolas Pepe.
Den nu tidligere transferrekord i Arsenal tilhørte den lynhurtige angriber Pierre-Emerick Aubameyang.
Da Arsenal købte ham fra af Dortmund i januar 2018 kostede han cirka 470 millioner kroner.
/ritzau/FacebookTwitterKopier linkEmner:Arsenal FC|Storbritannien|Fodbold|Sky Sport|BBC




https://www.dr.dk/nyheder/udland/tusinder-evakueres-fra-odelagt-daemning-i-engelsk

UdlandTusinder evakueres fra ødelagt dæmning i engelsk byDele af en væg i et vandreservoir er kollapset på grund af store mængder nedbør.
Politi advarer om livsfare.
01.
aug.
2019 kl.
17.
45Bemærk: artiklen er mere end 30 dage gammelLæs opBritisk politi har beordret en by i det nordvestlige England med 6.
500 indbyggere evakueret, fordi der er fare for, at en dæmning vil kollapse.
Politiet siger, at beboerne i byen Whaley Bridge skal forlade deres hjem, fordi det truende dæmningskollaps udgør en "betydelig livsfare".
Politiet skriver videre, at beslutningen om at evakuere indbyggerne i byen er taget efter grundige overvejelser, og at der er tale om en "hidtil uset nødsituation i hastig udvikling".
En del af en væg i reservoiret er blevet beskadiget på grund af de store mængder nedbør, der er faldet i det nordlige England.
Det rapporterer den britiske tv-station BBC.
Dæmningen er fra 1800-tallet.
Kaskader af vandBilleder på sociale medier viser kaskader af vand strømme ud fra reservoiret, skriver nyhedsbureauet Reuters.
Den britiske miljøstyrelse har udsendt et varsel om risiko for alvorlige oversvømmelser.
Vandstanden i floden Goyt, der løber gennem byen, kan stige lynhurtigt, lyder det fra myndighederne.
I de seneste dage har alvorlige oversvømmelser ramt store dele af det nordlige England.
Nogle steder er broer kollapset og veje lukket af vandmasserne.
Onsdag faldt der 50 millimeter regn på kun en time, oplyser Storbritanniens meteorologiske institut ifølge Reuters.
/ritzau/FacebookTwitterKopier linkEmner:Storbritannien|England|Vejret|BBC|Miljøstyrelsen




https://www.dr.dk/nyheder/udland/russisk-oppositionsleder-fastholder-han-blev-forgiftet

UdlandRussisk oppositionsleder fastholder at han blev forgiftetAleksej Navalnyj har indgivet en officiel klage over forløb, hvor han mener, at han blev forgiftet.
Den russiske oppositionsleder, Aleksej Navalnyj, er blevet diagnosticeret med en allergisk reaktion.
01.
aug.
2019 kl.
18.
55Bemærk: artiklen er mere end 30 dage gammelLæs opDen fængslede russiske oppositionsleder Aleksej Navalnyj fastholder, at han blev forgiftet søndag, mens han var i myndighedernes varetægt.
Han har indgivet en officiel klage, oplyser hans advokat, Vadim Kobsev, torsdag på sociale medier.
Søndag blev Navalnyj bragt til hospitalet med noget, der blev beskrevet som en allergisk reaktion.
Han havde kraftige hævelser i ansigtet, og huden var rød.
Men dagen efter blev han udskrevet fra hospitalet og sendt tilbage til det fængsel, hvor han i 30 dage skal være frihedsberøvet for at have opfordret til deltagelse i en ulovlig demonstration.
Læs også:Mystik om diagnose: Oppositionsleder indlagt på hospitaletHar aldrig haft allergiOnsdag meddelte det statslige hospital i Moskva, hvor Navalnyj var indlagt, at de prøver, som russiske læger tog på Navalnyj, ikke viser spor af giftstoffer.
Hospitalet oplyste ikke yderligere om, hvad der så var galt med Navalnyj.
Navalnyj siger selv, at det ikke giver mening, at han skulle have haft en allergisk reaktion, idet han aldrig tidligere har haft allergi.
Derfor frygter både Navalnyj selv samt hans egen læge og advokat, at han var blevet forgiftet i russisk politis varetægt.
/ritzau/ReutersFacebookTwitterKopier linkEmner:Rusland|Sygdomme og lidelser|Allergi|Hospitaler|Moskva




https://www.dr.dk/musik/amerikansk-duo-banker-verdens-stoerste-stjerner-har-tjent-mere-end-300-millioner-kroner

MusikAmerikansk duo banker verdens største stjerner: Har tjent mere end 300 millioner kronerDuoen The Chainsmokers topper listen over de bedst indtjenende dj's det seneste år.
Se top ti her.
The Chainsmokers har de seneste 12 måneder tjent omkring 311 millioner danske kroner.
Af Christian Ellegaard01.
aug.
2019 kl.
17.
35Bemærk: artiklen er mere end 30 dage gammelLæs opDu kender dem for hits som 'Closer', 'Something Just Like This' og 'Don't Let Me Down'.
Den amerikanske producer-duo The Chainsmokers har de seneste par år leveret nogle af de allerstørste pophits på verdensplan - arbejde der i dén grad nu har vist at bære frugt.
The Chainsmokers topper nemlig listen over de dj's, der har skrabet allerflest penge sammen i løbet af de seneste 12 måneder.
Det skriver det amerikanske finansmagasin Forbes, der siden 2012 årligt har opgjort listen over de bedst betalte dj's.
Hør hittet 'Closer' her, mens du læser videre:The Chainsmokers feat.
Halsey - CloserThe Chainsmokers har i løbet af de sidste 12 måneder indtjent 46 millioner dollar - før skat - svarende til omkring 311 millioner danske kroner.
De seneste seks år har den skotske hitmager Calvin Harris toppet listen foran kolleger som Tiësto og David Guetta, men nu har den storhittende - og storrygende - duo altså banket dem alle på vejen til banken.
Listen udgøres i år udelukkende af mænd, som det har været tilfældet hvert år siden 2012.
Har spillet i Danmark to gange i årThe Chainsmokers består af medlemmerne Drew Taggart og Alex Pall, der har lavet musik sammen siden 2012.
De fik deres helt store gennembrud i 2016 med sangen 'Closer', der nåede førstepladsen på hitlister i både USA og Danmark.
Læs også:Danske hitmagere er trætte af fordom: 'Nej, vi står ikke bare og piller ved en knap'I marts gav duoen koncert i Royal Arena i København, og tidligere på sommeren gæstede de desuden den fynske festival Tinderbox.
Gruppen er lige nu aktuelle med singlen 'Takeaway' fra den kommende plade 'World War Joy'.
Se listen over de bedst betalte dj's i 2019 i galleriet herunder: Nummer 10: Armin van Buuren, Holland, 43 år.
Har tjent 15 millioner dollar svarende til cirka 100 millioner kroner.
 Nummer 9: Zedd, Rusland, 29 år.
Har tjent 17 millioner dollar svarende til omkring 115 millioner kroner.
 Nummer 8: David Guetta, Frankrig, 51 år.
Har tjent 18 millioner dollar svarende til omkring 121 millioner kroner.
 Nummer 7: Martin Garrix, Holland, 23 år.
Har tjent 19 millioner dollar svarende til omkring 128 millioner kroner.
 Nummer 6: Tiësto, Holland, 50 år.
Har tjent 24 millioner dollar svarende til omkring 160 millioner kroner.
 Nummer 5: Diplo, USA, 40 år.
Har tjent 25 millioner dollar svarende til omkring 169 millioner kroner.
 Nummer 4: Steve Aoki, USA, 41 år.
Har tjent 30 millioner dollar svarende til omkring 202 millioner kroner.
 Nummer 3: Calvin Harris, Skotland, 35 år.
Har tjent 38,5 millioner dollar svarende til omkring 260 millioner kroner.
 Nummer 2: Marshmello, USA, 27 år.
Har tjent 40 millioner dollar svarende til omkring 270 millioner kroner.
 Nummer 1: The Chainsmokers, USA, 29 og 33 år.
Har tjent 46 millioner dollar svarende til omkring 311 millioner kroner.
1 / 10Nummer 10: Armin van Buuren, Holland, 43 år.
Har tjent 15 millioner dollar svarende til cirka 100 millioner kroner.
1 / 10Nummer 9: Zedd, Rusland, 29 år.
Har tjent 17 millioner dollar svarende til omkring 115 millioner kroner.
2 / 10Nummer 8: David Guetta, Frankrig, 51 år.
Har tjent 18 millioner dollar svarende til omkring 121 millioner kroner.
3 / 10Nummer 7: Martin Garrix, Holland, 23 år.
Har tjent 19 millioner dollar svarende til omkring 128 millioner kroner.
4 / 10Nummer 6: Tiësto, Holland, 50 år.
Har tjent 24 millioner dollar svarende til omkring 160 millioner kroner.
5 / 10Nummer 5: Diplo, USA, 40 år.
Har tjent 25 millioner dollar svarende til omkring 169 millioner kroner.
6 / 10Nummer 4: Steve Aoki, USA, 41 år.
Har tjent 30 millioner dollar svarende til omkring 202 millioner kroner.
7 / 10Nummer 3: Calvin Harris, Skotland, 35 år.
Har tjent 38,5 millioner dollar svarende til omkring 260 millioner kroner.
8 / 10Nummer 2: Marshmello, USA, 27 år.
Har tjent 40 millioner dollar svarende til omkring 270 millioner kroner.
9 / 10Nummer 1: The Chainsmokers, USA, 29 og 33 år.
Har tjent 46 millioner dollar svarende til omkring 311 millioner kroner.
10 / 10FacebookTwitterKopier linkEmner:Calvin Harris (musiker)|Pop og rock|København|Tinderbox|Royal Arena




https://www.dr.dk/nyheder/indland/danskere-splittet-om-trumps-besoeg-fra-flot-han-goer-det-til-han-kan-blive-hvor-han

Trumps aflyste besøgSe temaIndlandDanskere splittet om Trumps besøg: Fra 'flot, han gør det' til 'han kan blive, hvor han er'DR Nyheder har spurgt en række danskere på gaden i Aabenraa, hvad de synes om, at Donald Trump besøger Danmark.
Af Sally Frydenlund Larsen og Louise Mandrup (interview)01.
aug.
2019 kl.
17.
32Bemærk: artiklen er mere end 30 dage gammelLæs opOm godt en måned skal danskerne rulle den røde løber ud for en helt særlig gæst.
Den amerikanske præsident Donald Trump aflægger nemlig besøg i landet sammen med førstedame Melania Trump.
Besøget er kommet i stand efter invitation fra dronning Margrethe.
Det danske erhvervsliv, som præsidenten blandt andet skal mødes med repræsentanter fra, jubler og kalder besøget 'et scoop', men på gaden i Aabenraa, er stemningen mere lunken.
I videoen i toppen af artiklen, kan du møde Hans Jørgensen.
Han glæder sig til præsidentens besøg.
- Jeg synes, det er flot, at han gør det, når vores dronning har inviteret ham.
Jeg kan forstå, at han skal mødes med nogle topfolk fra dansk erhvervsliv.
Det, synes jeg, er spændende, siger Hans Jørgensen, der selv er entreprenør.
Tvivler på, at besøget gavner DanmarkMen den forventningens glæde står han alene med på gågaden i Aabenraa.
Pensionist Birgit Kofod er anderledes skeptisk:- Det bryder jeg mig ikke om.
Han kan blive, hvor han er.
Jeg tror ikke, de får noget ud af det, siger hun om besøget fra USA.
Og hun er ikke den eneste, der tvivler på, at præsidentens besøg vil komme Danmark til gavn.
Pensionist Erna Holm frygter endda, at besøget vil koste danskerne så mange penge, at det vil komme til større skade en gavn:- Jeg ved ikke rigtigt, om det har noget formål for os.
Jeg håber det da, men jeg tvivler.
Vi får jo i hvertfald en masse omtale, men så koster det en masse penge, siger hun til DR Nyheder.
Besøget i Danmark vil finde sted den 2.
og 3.
september i år.
Det er endnu uklart, hvilke dele af landet der får besøg af præsidentparret.
Selve programmet og nærmere detaljer for statsbesøget offentliggøres senere, oplyser kongehuset.
FacebookTwitterKopier linkEmner:Donald Trump (politiker)|Melania Trump (fotomodel)|Aabenraa|USA|Erhverv




https://www.dr.dk/nyheder/indland/retsanalytiker-trump-besoeg-er-den-stoerste-opgave-man-kan-give-dansk-politi

Trumps aflyste besøgSe temaIndlandRetsanalytiker: Trump-besøg er den største opgave, man kan give dansk politiEt kæmpe koordineringsarbejde mellem danske og amerikanske myndigheder er gået igang forud for besøget af USA's præsident.
Sikkerhedsopbuddet, da præsident Bush var på statsbesøg i Danmark i 2005, var massivt.
Det bliver nok ikke mindre, når præsident Donald Trump ankommer til Danmark den 2.
september (Arkivfoto)Af Retsanalytiker Mette Mayli Albæk01.
aug.
2019 kl.
17.
30 | opdateret 05.
aug.
2019 kl.
11.
18Bemærk: artiklen er mere end 30 dage gammelLæs opDer findes en artikel fra en ganske anden tid, hvor en kriminalassistent detaljeret fortæller om at blive placeret på et tag ved Kongens Nytorv i centrum af København for at spotte mistænkelige personer gennem en lille grå kikkert.
© drDR's retsanalytiker Mette Mayli AlbækMette Mayli Albæk er DR's retsanalytiker og analyserer og rapporterer om alt fra skudepisoder over forhold i fængslerne til terrorsager.
Læs mereArtiklen blev trykt i Jyllands-Posten den 14.
maj 2004, samme dag som kronprins Frederik fik sin prinsesse Mary ved et bryllup omhyggeligt pakket ind af dansk politi.
I ugerne op til begivenheden havde dansk politi undersøgt alle underjordiske garageanlæg og låst kloakker og postkasser af, og efterretningstjenestens observationshold havde været oppe og kravle på byens tage langs bryllupsruten, kigget på loftsrum og spurgt beboere, om de havde oplevet noget usædvanligt.
Alt sammen for at have styr på sikkerheden til den rosenrøde begivenhed, som krævede møjsommelig planlægning og lagde beslag på hundredvis af danske politibetjente.
Kronprins Frederik og kronprinsesse Mary på vej gennem København i karet ved kronprinsens 50 års-fødselsdag i maj 2018.
(arkivfoto) Præcis som statsbesøget af den amerikanske præsident Donald Trump vil gøre det i starten af september, når han og konen gæster Danmark.
Vi ser den slags i film, men i dag og stribevis af europæiske terrorangreb siden er det ganske sjældent, at vi får et indblik i, hvordan politiet ruster sig til de helt store sikkerhedsopgaver.
Med det varslede besøg af USA's præsident bliver dansk politi sendt på en af de allerstørste opgaver overhovedet.
Det er naturligvis ikke så ressourcekrævende som eksempelvis måneders konstant og massiv grænsekontrol, men især koordineringen og kontakten til samarbejdsparter i ind- og udland er omfattende og tidskrævende.
Her er det, dansk politi skal have styr på.
Et arbejde, der allerede er i fuld gang:Sikkerhedsvurdering af programProgrammet for præsident Donald Trump og hans følge skal på plads, og der skal laves enkeltvise sikkerhedsvurderinger af de konkret steder.
Herefter skal der laves en konkret set-up.
Den slags planer ligger der skabeloner for i politiets skuffer, men hver enkelt lille politigruppe eller politideling skal specifikt have en plan særligt for Trump-besøget.
Trusselsvurderinger skal skrivesDe konkrete politiplaner bliver lavet ud fra sikkerhedsvurderinger, som Politiets Efterretningstjeneste står for at lave.
Den slags bliver løbende rettet til og skrevet om på baggrund af efterretninger og analysearbejde.
Helt konkret handler det om at få skrevet ned, hvilke trusler der kunne være mod præsidenten og den amerikanske delegation, hvor en trussel kan opstå og hvem der kunne stå bag.
En trusselsvurdering vil som hovedregel være hemmelig for offentligheden og bliver brugt som et internt redskab i politiet både i forhold til bevogtning, planlægning, og hvad der i værste tilfælde kan ske.
Møder med amerikanske sikkerhedsfolkNår en statsleder er på besøg i Danmark, har vedkommende altid sine egne sikkerhedsfolk med.
Det er ikke problemfrit, for der er oftest forskellige regler for, hvad udenlandske sikkerhedsfolk må i hjemlandet, og hvad dansk politi gør herhjemme.
Det kan eksempelvis handle om at være bevæbnet, og vi har tidligere set ved statsbesøg, at de kulturelle forskelle også spiller ind.
Trumps egne sikkerhedsfolk vil på forhånd have været i Danmark for at undersøge forholdene og dermed på forhånd kende de steder, præsidenten skal besøge.
Der skal indkaldes rigeligt med betjenteDet er næsten altid en hemmelighed, hvor mange politifolk der deltager i en konkret episode, så vi skal ikke forvente et tal over, hvor mange betjente der vil være på gaden for at passe på Trump.
Selv om besøget sandsynligvis kun kommer til at foregå i Københavns Politikreds, vil mange betjente fra andre politikredse blive kaldt på arbejde for at hjælpe til, så man ikke tømmer en hel kreds for arbejdskraft.
Københavns Politi skal også tage sig af andre opgaver under besøget.
Rettelse: Ved billedet af kronprinseparret i karet stod der tidligere, at billedet var fra deres bryllup, men det er fra kronprinsens 50 års-fødselsdag, og billedteksten er derfor rettet.
FacebookTwitterKopier linkEmner:Donald Trump (politiker)|København|Politi|Politiets Efterretningstjeneste|USA




https://www.dr.dk/nyheder/udland/optrapning-af-handelskrigen-trump-haever-igen-tolden-paa-kinesiske-varer

UdlandOptrapning af handelskrigen: Trump hæver igen tolden på kinesiske varerFra 1.
september bliver varer for 300 milliarder dollar pålagt 10 procent told.
Amerikanske bønder har ikke oplevet et lovet boom i antallet af ordrer fra Kina, siger Trump.
Her ses en mark med sojaplanter i Illinois.
(Foto: DEREK R.
HENKLE © Scanpix)Af Jakob Busk Olsen01.
aug.
2019 kl.
20.
30 | opdateret 02.
aug.
2019 kl.
06.
06Bemærk: artiklen er mere end 30 dage gammelLæs op"En lille tillægstold".
Sådan betegner USA's præsident, Donald Trump, den kommende stigning af tolden i den igangværende handelskrig med Kina.
På Twitter skriver Trump, at varer til en værdi af 300 milliarder dollar vil blive pålagt en told på 10 procent fra 1.
september.
Brudte løfterI forvejen har USA lagt en told på 25 procent på kinesiske varer til en værdi af 250 milliarder dollar, mens de to lande forhandler om at løse handelskrigen.
Trump har gentagne gange klaget over, at forhandlingerne går for langsomt.
I forbindelse med den nye toldtrussel klager præsidenten over, at Kina ikke er begyndt at købe amerikanske landbrugsvarer i stort omfang, som kineserne havde lovet.
Trump kritiserer også Kinas præsident, Xi Jinping, for ikke at have overholdt et løfte om at bremse salget af stoffet fentanyl - et syntetisk smertestillende stof, som mange amerikanere er afhængige af.
Aktier falderMeldingen fra den amerikanske præsident kommer, efter at repræsentanter for Kina og USA ikke kunne fortælle om de store fremskridt i forhandlingerne i Shanghai i denne uge.
Begge sider har dog beskrevet møderne i Shanghai som "konstruktive".
Flere møder mellem forhandlerne er planlagt til at finde sted i september.
Trumps tweet har her til aften dansk tid fået de amerikanske aktier til at falde markant.
Præsidenten skriver dog samtidig, at USA "ser frem til at fortsætte vores positive dialog med Kina om en omfattende handelsaftale".
Han tilføjer, at han "føler, at fremtiden mellem vores to lande vil være meget lys!
".
FacebookTwitterKopier linkEmner:Donald Trump (politiker)|Xi Jinping (politiker)|Kina|Twitter|Udenrigspolitik




https://www.dr.dk/sporten/fodbold/kvindelandsholdet/fodboldekspert-om-vm-udvidelse-en-rigtig-god-nyhed-det-danske

KvindelandsholdetFodboldekspert om VM-udvidelse: 'En rigtig god nyhed for det danske kvindelandshold'At VM i kvindefodbold udvides fra 24 til 32 nationer i 2023 er en god ting for Danmark, vurderer Henrik Liniger.
Foto: Henning Bagger/Ritzau Scanpix Af Emil Halkier og Kasper Heide Lund01.
aug.
2019 kl.
18.
12Bemærk: artiklen er mere end 30 dage gammelLæs opI 2011 var der 16 deltagende nationer.
I 2015 steg det til 24 lande.
Og nu får VM i kvindefodbold nok engang vokseværk, kunne Fifa-præsident Gianni Infantino onsdag meddele.
Ved næste verdensmesterskab i 2023 skal 32 hold nemlig kæmpe om det trofæ, USA's kvinder denne sommer hævede på Parc Olympique Lyonnais i den franske by Lyon.
VM-udvidelsen er en rigtig god nyhed for Danmark.
Henrik Liniger, DR Sportens fodboldekspertEn beslutning, der går hånd i hånd med den store succes slutrunden i Frankrig viste sig at være, vurderer DR Sportens fodboldekspert Henrik Liniger.
- Alle kunne se, at kvindefodbold havde taget et skridt frem, og at der var stor interesse omkring det.
Det har gjort, at man – nærmest i eufori – har sagt, at så skal vi selvfølgelig have flere lande med, siger fodboldeksperten og understreger, at en sådan beslutning rummer flere lag.
DR Sportens kommentator Henrik LinigerHenrik Liniger er kommentator på DR Sporten, hvor han dækker flere områder, især fodbold, atletik, cykling samt skiskydning og nytårsskihop om vinteren.
Læs mere- Når man graver et spadestik dybere, er der flere ting i det.
Den vigtigste er politik.
Det er klassisk Gianni Infantino-politik at sørge for, at flere lande får mulighed for at være med til de store begivenheder, fortæller Henrik Liniger.
God nyhed for DanmarkSelvom det endnu ikke vides, hvordan de ekstra VM-billetter fordeles, er slutrundeudvidelsen umiddelbart en god ting set med danske briller, mener DR Sportens fodboldekspert.
- Hvis man kigger isoleret på den seneste VM-kvalifikation, er det her en vanvittig god nyhed for Danmark, fordi vi havde været med i Frankrig, hvis det var sådan, at man havde udvidet med eksempelvis tre hold.
Dermed havde man undgået playoff-kampene, og så var Danmark, Schweiz og Belgien også kommet med til VM.
Det tror jeg niveaumæssigt, at VM sagtens kunne have holdt til.
USA's kvindelands hævede VM-trofæet ved sommerens slutrunde i Frankrig.
Foto: REUTERS/Bernadett Szabo TPX - Det er uhyre vanskeligt at kvalificere sig til et VM i Europa, fordi der kun har været ni pladser til rådighed, og fordi der er så mange gode europæiske lande.
Så det er en rigtig god nyhed for Danmark, som lige nu ligger omkring top-10 i Europa, lyder vurderingen fra Henrik Liniger.
Større niveauforskel på den korte baneNår FIFA lukker flere lande ind i VM-folden, betyder det samtidig, at der i første omgang indlemmes nationer, som ikke har niveauet til at gøre sig gældende i verdenstoppen, mener DR Sportens fodboldekspert.
Det er et spørgsmål om, at man også vil løfte kvindefodbolden rent politisk.
Det sender et signal til en række lande, som hidtil ikke har satset på kvindefodbold.
Henrik Liniger, DR Sportens fodboldekspertDet vil på kort sigt kunne ses i form af større niveauforskel mellem de etablerede kvindefodboldnationer og de nytilkomne.
- Om et VM med otte ekstra hold sportsligt er bæredygtigt, vil mit umiddelbare svar nok være nej.
Det kan være vanskeligt på verdensplan at finde otte hold, som kan gå ind og holde samme niveau.
Problemet er også, at de fleste ville være europæiske, siger Henrik Liniger.
- Det er stensikkert, at Europa ikke får alle pladser.
Mit gæt er, at det højest får to eller tre pladser, mens resten bliver fordelt ud på hele verden.
På den korte bane vil det betyde en vis form for sportslig udvanden, men Fifa’s håb er, at når det bliver nemmere at komme til VM, vil vi også se nogle lande, som begynder at satse på kvindefodbolden, og dermed løfte niveauet, fortæller han.
Politisk løft af kvindefodboldenHos herrerne har Fifa også valgt at udvide VM-slutrunden (til 48 nationer, red.
), og det vil unægtelig give fodboldforbundenes verdensorganisation en stor økonomisk fortjeneste.
Udvidelsen af kvindernes VM lugter ikke i samme grad af at være et spørgsmål om kroner og øre, mener Liniger.
- Jeg ser ikke det her som en pengemaskine hos Fifa.
Det er et spørgsmål om, at man også vil løfte kvindefodbolden rent politisk.
Det sender et signal til en række lande, som hidtil ikke har satset på kvindefodbold, siger fodboldeksperten.
- Jeg har ikke set ret mange negative reaktioner på udvidelsen af kvindernes VM i fodbold.
Jeg har set en masse bekymringer omkring det sportslige niveau, men selve signalet i at udvide VM, tror jeg, vil blive modtaget rigtig godt i det meste af verdenen.
FacebookTwitterKopier linkEmner:FIFA|Fodbold|Frankrig|Gianni Infantino (idrætsleder)|Belgien




https://www.dr.dk/nyheder/udland/udenrigsministeriet-advarer-tropisk-storm-i-vietnam-kan-ramme-fly-afgange

UdlandUdenrigsministeriet advarer: Tropisk storm i Vietnam kan ramme fly-afgangeDer er fare for stormflod og oversvømmelser i forbindelse med en tropisk storm i den nordlige del af landet.
Den tropiske storm har allerede ramt i det sydlige KIna, hvor gader er blevet oversvømmet.
Af Anna Sol Jørgensen01.
aug.
2019 kl.
16.
37Bemærk: artiklen er mere end 30 dage gammelLæs opEn tropisk storm med navnet "Wipha" ventes at gå i land på Vietnams nordlige kyst tæt ved byerne Hau Phong og Ha Long i løbet af de næste dage.
Stormen kan medføre stormflod og oversvømmelser i den nordlige del af landet, og der er risiko for, at flyafgange til og fra Hai Phong og Hanoi kan blive aflyst på grund af vejret.
Det skriver det danske udenrigsministerium på Twitter.
Vinden kommer ifølge prognoserne til at ramme med en styrke på 18 meter i sekundet, mens der kan komme vindstød på 22 til 26 meter i sekundet.
Ifølge vejrtjenesten AccuWeather bør alle, der opholder sig i nærheden af stormvejret, tage sine forholdsregler allerede nu.
- Lyt til rådene fra de lokale myndigheder og deres repræsentanter og lad dig evakuere, hvis du bliver bedt om det.
Hold gasbeholdere fyldt og mobiltelefoner opladt, lyder det på vejrtjenestens hjemmeside.
Den tropiske storm har været undervejs i flere dage og er blevet dannet i et lavtryk over Det Sydkinesiske Hav, og det har været frygtet, at det ville udvikle sig til en tyfon.
Det ser dog ikke ud til, at det bliver tilfældet, før uvejret formodentligt rammer Vietnam, Laos og dele af Kinas sydlige kyst i morgen.
Ifølge AccuWeather vil der være høj sø, der kan medføre fare for både sejlende og svømmere på tværs af Det Sydkinesiske Hav fra Filippinerne til Kina.
Derudover vil der ifølge vejrtjenesten være risiko for kraftigt nedbør, der kan medføre ødelæggelser hele vejen langs med og nord for stormen.
I Kina har de allerede fået en forsmag på stormen, der har kastet omkring 100 milimeter regn af sig over storbyen Hongkong i løbet af i går og i nat.
Kombinationen af den kraftige nedbør og den stærke vind fik i går Hongkongs uddannelsesministerium til at lukke skoler, og myndighederne opfordrede sine kontoransatte til at tage hjem.
FacebookTwitterKopier linkEmner:Vejret|Kina|Twitter|Vietnam|Oversvømmelser




https://www.dr.dk/nyheder/penge/energiselskab-meldt-til-politiet-vildlede-kunder

PengeEnergiselskab meldt til politiet for at vildlede kunderWaoo og Telia slipper med rap over nallerne, mens energiselskab politianmeldes for vildledende priser.
Priser på el- og teleabonnementer skal være gennemskuelige for forbrugerne, lyder kritikken.
Modelfoto.
Af Alexander Hecklen01.
aug.
2019 kl.
17.
12Bemærk: artiklen er mere end 30 dage gammelLæs opEt godt tilbud om abonnement på telefon eller energi er desværre ikke altid så godt, som det ser ud til.
Sådan lyder kritikken af de tre selskaber:Forbrugerombudsmanden har for nylig vurderet, at Waoos, Telias og Natur-Energis markedsføring var vildledende.
Waoo havde ikke oplyst tydeligt i umiddelbar tilknytning til prisen, at der kunne blive pålagt et installationsgebyr for etablering af fibernet oven i den samlede pris i bindingsperioden.
Telia havde heller ikke oplyst tydeligt i umiddelbar tilknytning til den månedspris, som Telia fokuserede på i sin markedsføring, at der kunne blive pålagt et betalingsadministrationsgebyr.
Telia havde dog indregnet gebyret i den ”månedlige mindstepris”, som blev oplyst neden under månedsprisen.
Natur-Energi havde markedsført priser på sine elprodukter uden at indregne et uundgåeligt engrosgebyr i den markedsførte pris.
Engrosgebyret fremgik et andet sted af markedsføringen, og forbrugeren skulle selv udregne den samlede pris for elprodukterne.
Forbrugerombudsmanden vurderede, at Waoos, Telias og Natur-Energis markedsføring kunne forvride forbrugerens opfattelse af prisen på henholdsvis abonnementerne og elprodukterne, så de kom til at fremstå mere fordelagtige, end de reelt var.
Kun Natur-Energi er politianmeldt.
De to teleselskaber har ændret deres markedsføring og fået en indskærpelse.
Kilde: ForbrugerombudsmandenSådan lyder advarslen fra Forbrugerombudsmanden.
Et energiselskab er nu endt med at blive anmeldt til politiet, fordi selskabet ifølge forbrugermyndigheden har vildledt sine kunder om priserne på elprodukter.
- Forbrugerombudsmanden har politianmeldt Natur-Energi for ikke at indregne det uundgåelige engrosgebyr i den markedsførte pris, skriver myndigheden i en pressemeddelelse.
'Ekstra gebyr vildleder'Selskabet har ifølge Forbrugerombudsmanden ikke medregnet ekstraomkostninger for et bestemt gebyr, som kunder skal betale, når de tegner et abonnement om at få leveret strøm.
Et særligt 'engrosgebyr' bliver nemlig i sidste ende lagt oven i abonnementsprisen hos selskabet.
Men gebyret er ifølge myndigheden ikke taget med i den samlede pris for abonnementer, som potentielle kunder præsenteres for.
Prisen for gebyret er i stedet vist som en note et andet sted i markedsføringen, og potentielle kunder skal derfor på egen hånd kunne udregne den samlede pris for elprodukterne.
Den form for markedsføring er ikke i orden, lyder kritikken fra forbrugerombudsmand Christina Toftegaard Nielsen.
- Prisen er en væsentlig del af beslutningsgrundlaget, når forbrugerne vurderer fordele og ulemper ved produkter, siger hun.
Teleselskaber retter ind efter kritikOgså teleselskaberne Waoo og Telia får kritik af forbrugermyndigheden for brug af lignende, vildledende markedsføring.
Waoo havde et uigennemsigtigt gebyr for installation af fibernet.
I tilfældet med Telia var det et gebyr for administration af betalingen, der fik forbrugernes vagthund til at kontakte selskabet.
Om ForbrugerombudsmandenForbrugerombudsmanden fører tilsyn med, at virksomheder overholder:Markedsføringsloven, e-handelsloven, tobaksreklameloven, lov om juridisk rådgivning, samt med en række forbrugerbeskyttende regler i betalingstjenesteloven og lov om tjenesteydelser i det indre marked.
De to teleselskaber har dog siden valgt at ændre deres markedsføring, efter at Forbrugerombudsmanden har indskærpet reglerne over for dem.
Og det er vigtigt, at der netop er styr på reglerne, så priser for tele-, el- eller andre ydelser er gennemsigtige, lyder det fra Christina Toftegaard Nielsen.
- Derfor skal forbrugerne kunne stole på, at uundgåelige omkostninger er indregnet i den pris, der bliver fokuseret på i markedsføringen, og at det fremgår tydeligt, hvis der er eller kan komme ekstra omkostninger ud over den oplyste pris.
- Det gælder også, når der er tale om et abonnement, siger Christina Toftegaard Nielsen.
Sådan skal selskaber præsentere abonnementspriser:•Det skal oplyses i umiddelbar tilknytning til abonnementets pris, hvis der er eller kan være ekstraomkostninger forbundet med køb af et abonnement, som ikke kan beregnes på forhånd, og som derfor heller ikke kan indregnes i abonnementets pris.
•Det er Forbrugerombudsmandens opfattelse, at oplysningerne skal være tydelige.
•Det er for eksempel ikke nok at skrive oplysningerne med lysegrå skrift på hvid baggrund eller et andet sted end prisen, så oplysningerne kan blive overset.
•Kilde: ForbrugerombudsmandenFacebookTwitterKopier linkEmner:Christina Toftegaard Nielsen (jurist)|Forbrugerombudsmanden|Forbrug|Telia|Telebranchen




https://www.dr.dk/nyheder/politik/kaldte-trump-det-gennemfoerte-mareridt-der-er-ingen-tvivl-om-vi-ser-forskelligt-paa

Trumps aflyste besøgSe temaPolitikKaldte Trump 'det gennemførte mareridt': Der er ingen tvivl om, at vi ser forskelligt på nogle tingJeppe Kofod er i dag udenrigsminister, og nu er tonen mere diplomatisk over for den kommende gæst.
Udenrigsminister Jeppe Kofod udtrykker sig i dag i mere diplomatiske vendinger om den amerikanske præsident Donald Trump og hans regering i Washington.
(© (C) DR Nyheder)Af Oliver Batchelor01.
aug.
2019 kl.
15.
35Bemærk: artiklen er mere end 30 dage gammelLæs op'Obama blev den uforløste drøm.
Trump kan blive det gennemførte mareridt.
'Sådan indledte daværende europaparlamentsmedlem og næstformand for Europa-Parlamentets USA-delegation Jeppe Kofod (S) 11.
januar 2017 sit debatindlæg på det politiske nichemedie Altingets netavis.
Samtidig kaldte han den amerikanske præsidents regering for 'et farligt bekendtskab for alle andre end de republikanske kernevælgere'.
I dag er Jeppe Kofod Danmarks udenrigsminister og skal være med til at modtage præsident Donald Trump og førstedame Melania, når de kommer til Danmark på statstsbesøg i 2.
og 3.
september.
Mener du stadig det, du skrev i indlægget, nemligt at Trump kan blive det gennemførte mareridt og er et farligt bekendtskab?
- Der er ingen tvivl om, at vi ser forskelligt på nogle ting i Danmark og USA.
Eller mellem præsident Trump og den regering, vi har nu (i Danmark, red.
).
For eksempel i forhold til klimaspørgsmålet, hvor der ikke er tvivl om, at Danmark er parat til at gennemføre Paris-aftalen, der skal undgå temperaturstigninger, som ødelægger vores klima, siger udenrigsministeren til DR Nyheder.
Læs også:Trump-besøg deler danske politikere: 'Jeg står forrest i demonstrationerne imod ham'Mildere toner fra Jeppe KofodI sit debatindlæg fra 2017 skriver Jeppe Kofod desuden, at hvor Obama var den kølige, intellektuelle præsident med klare planer og mål, så vil 'Trump være den temperamentsfulde, utilregnelige præsident'.
- I hvert fald, hvis man skal dømme ud fra hans optræden på kampagnesporet og i tiden mellem hans valgsejr og hans indsættelse, skriver Kofod.
Men i dag, hvor rollen som oppositionspolitiker er skiftet ud med udenrigsministerposten, er retorikken i forhold til den amerikanske præsident mere afdæmpet.
- Når man kommer til Danmark, vil man se et land, hvor både befokningen og erhvervslivet er stærkt optaget af klimaspørgsmålet og mener, at der skal ske noget.
Og der er god mulighed for præsidenten for at se, at der er en anden vej i forhold til at løse det her.
Så der er en helt konkret uenighed mellem den amerikanske præsident, Danmark og meget af den øvrige verden, siger han.
Gode relationer til USAKan du på det grundlag svare ja eller nej til, om USA stadig er en af Danmarks tætteste allierede?
- USA er en af vores tætteste allierede.
Vi har rigtig mange gode relationer mellem USA og Danmark på det erhvervsmæssige område, men også i forhold til sikkerhedspolitik og udenrigspolitik, siger Jeppe Kofod og fortsætter:- Der er en masse kontakter mellem Danmark og USA, mellem stater, virksomheder og folk, der studerer og rejser frem og tilbage.
Og der er (danske, red.
) familier, der har stærke rødder i USA og omvendt.
Så det er vigtigt for os både mellemfolkeligt, politisk, kulturelt og historisk, og derfor er det stort, når en amerikansk præsident besøger Danmark.
Regeringen meldte for få dage siden ud, at den ser positivt på Storbritanniens ønske om, at Danmark bidrager til en flådemission i Hormuzstrædet i Den Persiske Golf.
Vil der komme presserende emner på bordet som for eksempel konflikten med Iran og situationen i Hormuzstrædet?
- Jeg kender ikke den præcise dagsorden endnu.
Men det er vigtigt for os at drøfte de ting, der gør, at vi har en mere sikker verden at leve i.
For eksempel at vores skibe kan sejle på verdenshavene, og at man respekterer de regler, der gælder i FN og i forhold til navigationsfrihed.
Det er vigtigt for både USA og Danmark, siger Jeppe Kofod.
FacebookTwitterKopier linkEmner:Donald Trump (politiker)|Jeppe Kofod (politiker)|Socialdemokraterne|USA|EU-forhold




https://www.dr.dk/nyheder/regionale/oestjylland/isabella-er-en-af-titusindvis-som-i-dag-skifter-adresse-svaert-vide

ØstjyllandIsabella er en af titusindvis, som i dag skifter adresse: 'Svært at vide, hvor stram økonomien bliver'To eksperter giver gode råd til dig, som for første gang holder en nøgle til egen hybel.
Isabella Serup Kristensen er en af de mange tusinde, der har fået nye nøgler i dag.
det er især unge, som skifter bolig i august.
Af Tina Vestergaard Andersen, Carl Jonathan Odorico Sejersen og Sarah Friis Elkjær01.
aug.
2019 kl.
13.
51Bemærk: artiklen er mere end 30 dage gammelLæs opDe holder ude foran mange opgange i øjeblikket.
Trailerne fyldt med madrasser, potteplanter, et skrivebord og lidt bestik og service.
1.
august er nemlig årets største flyttedag, og rigtig mange af de 36.
500, der i 2018 skiftede adresse denne dato, var unge mennesker, der for eksempel fløj fra reden.
SUen går mest til huslejen, så det er begrænset, hvor meget der er til alt muligt andet.
Isabella Serup Kristensen, kommende studerendeEn af dem er 18-årige Isabella Serup Kristensen, der rykker fra Mørke på Djursland til en lejlighed i Aarhus for at læse til bygningsingeniør.
Hun glæder sig vildt til alt det nye, men er også allerede opmærksom på, at der jo lige er det der med økonomien, der skal løbe rundt.
- SUen går mest til huslejen, så det er begrænset, hvor meget der er til alt muligt andet, så jeg spændt på, hvordan jeg kommer til at håndtere det, siger hun.
Hun er især spændt på, om hun kommer til at bruge for mange, dumme penge.
- Jeg kunne måske godt komme til lige at købe lidt for meget tøj eller en pizza eller to for meget.
Det kunne jeg godt blive lokket til.
Især hvis jeg har været i byen og lige skal have noget til dagen efter, siger hun.
Vil lægge et budgetStærkt inspirert af forslag fra sin mor er Isabella Serup Kristensen i gang med at tage tilløb til at lægge et budget.
- Jeg har prøvet at kigge på, hvad jeg skal have til morgenmad og frokost og sætte penge af til aftensmad.
Jeg vil måske lave en ret, der holder to dage for at holde udgifterne nede.
Måske også handle økonomisk ind og gå efter tilbuddene, hvis man vil gøre sig nogle økonomiske besparelser, siger hun.
Isabella Serup Kristensen aner faktisk ikke, hvordan man lægger budget, så nu er hun gået lavpraktisk til værks og er begyndt at tjekke priser.
- Jeg er jo ikke vant til at handle.
Jeg har prøvet at cirka-beregne, hvor meget jeg bruger på frugt, mælk, rugbrød og den slags om måneden.
Det er svært at vide, hvor meget jeg lige bruger af det hele, når jeg ikke er vant til at bo ude.
Turen væk fra reden er faktisk et vigtigt tidspunkt at forholde sig til sine udgifter.
Det siger projektchef i økonomi- og gældsrådgivning i Forbrugerrådet Tænk, Lone Buchardt.
Hun giver gode råd til at holde styr på økonomien i faktaboksen herunder.
Sådan får du styr på din økonomi, når du flytter hjemmefra:•Skab et overblik over de faste udgifter og skriv dem ned.
Det kan være husleje, transport, mad, forsikringer og computer.
Nogle udgifter kommer hver måned, mens andre kommer et par gange om året.
Derefter kan du se, hvor mange penge du har til andet forbrug.
•Del dit månedlige forbrugsbeløb ud på ugebasis, hvis du synes, at det er uoverskueligt.
Lav et beløb per uge til forbrug og til mad, så alle pengene ikke er væk i starten af måneden.
•Tal med dine venner og familie om, hvad du har råd til at deltage i og sig fra.
Man behøver ikke at være sammen om restaurantbesøg hver gang, men man kan lave mad sammen eller gøre andre ting, der ikke slår bunden ud af budgettet.
I går fik Isabella nøglerne til sit nye hjem, og selvom økonomi-overvejelserne er svære, så er alt det nye først og fremmest spændende på en god måde.
- Det er et nyt kapitel, der begynder nu, og jeg er megaspændt på, hvad det kommer til at bringe.
Jeg tror, at det bliver megafedt.
Jeg glæder mig i hvert fald, siger hun.
Martin tog springet ud af storbyenStuderende Martin Nielsen flytter i dag fra Roskilde sammen med sin kæreste til Nørre Aaby på Fyn.
Han læser medicin på Syddansk Universitet og har pendlet i tre år.
Han er vokset op ved vestkysten, mens kæresten er vokset op ved storbyen.
De har valgt at købe et hus frem for at leje en lejlighed i byen, hvilket de fleste studerende gør.
- Hvis vi kigger på det, vi kunne få i storbyen, og sammenligner med, hvad vi har givet for huset, så har vi her meget mere plads, og der er højt til himlen.
Hvis vi skulle have noget tilsvarende i Odense, så var det blevet meget, meget mindre, siger han.
Martin Nielsen er flyttet tættere på sit studie efter tre år som pendler fra Roskilde til Syddansk Universitet i Odense.
Isabella Serup Kristensen og Martin Nielsen har fundet en bolig, men der er andre, der har lidt sværere ved det.
Administrerende direktør hos Boligportal Anders Hyldborg giver i faktaboksen råd til en god studiestart, hvor du ikke skal sove på en sofa hos en ven, men har en fast bopæl fra start.
Sådan finder du en studievenlig bolig uden at blive snydt:•Tag boligsøgningen seriøst.
Der er stor risiko for, at udlejerne sorterer de henvendeler fra.
Fortæl om dig selv og dine interesser.
Der er rift om de billige, centrale lejligheder, så søg også i forstanderne, da ingen tager skade af at cykle fem kilometer i skole.
•Vær opmærksom på at du skal skriver under på kontrakten, inden du betaler.
Det kan være forudbetalt husleje, depositum eller andre beløb.
Du skal desuden se lejligheden, inden du underskriver kontrakten.
•Lav et flyttesyn, inden du flytter ind.
Gennemgå hele lejligheden for fejl og mangler og dokumenter, hvis der er noget at komme efter.
•Betal aldrig depositum kontant eller gennem udenlandske betalingsløsninger som Western Union.
Mange svindlere forsøger at gennem sig bag udenlandske konti og betalingsløsninger.
Brug din egen bank, så der er et digitalt spor, hvis der sker noget.
•Billige lejeboliger i indre by hænger ikke på træer.
Tænk derfor kreativt.
Det kan være, at du har en fire-fem værelses stor lejlighed, som du kan dele med fire andre.
Det kan være nødvendigt at se efter de store lejligheder, da der ikke er nok studieboliger lige nu i Danmark.
I gennemsnit er der knap 90.
000 flytninger i august.
De fleste flytninger i 2018 mellem kommuner gik til de store byer som København og Aarhus.
Det er især de unge, der flytter rundt i landet.
Personer mellem 20 og 24 år flyttede oftest bolig i 2018.
De stod for 21 procent af alle årets flytninger, mens de 25 til 29-årige stod for 16 procent af flytningerne.
FacebookTwitterKopier linkEmner:Økonomi|Bolig|Aarhus|København|Forbrugerrådet




https://www.dr.dk/sporten/fodbold/europaleague/minut-minut-overbevisende-broendby-er-videre-i-europa-league






https://www.dr.dk/nyheder/penge/nikolaj-er-ufaglaert-og-vil-gerne-efteruddanne-sig-men-hvor-skal-han-gaa-hen

PengeNikolaj er ufaglært og vil gerne efteruddanne sig - men hvor skal han gå hen?
Nikolaj Dyrholm savner et overblik over AMU-kurserne.
Af Mathias Sommer og Magnus Jep Nielsen Winther01.
aug.
2019 kl.
12.
00Bemærk: artiklen er mere end 30 dage gammelLæs opFra 457.
000 i 2009 til 200.
000 i 2018.
Så stort har faldet været i antallet af AMU-kurser, som de danske arbejdere tager for at efteruddanne sig.
AMU er en forkortelse for arbejdsmarkedsuddannelse og er en grundpille i efteruddannelsessystemet, som skal holde arbejdsstyrken gearet til et arbejdsmarked i forandring.
For 24-årige, ufaglærte Nikolaj Dyrholm handler det først og fremmest om tilgængelighed.
Han er godt klar over, at der er et stort udbud af AMU-kurser, men han er ikke blevet vejledt og ved ikke, hvor han skal gå hen.
- Der er ikke nogen, der fortæller mig, hvor jeg skal gå hen for at finde en efteruddannelse.
Vi har vores egen portal, men der står ikke noget om AMU-kurser derinde, så der er noget, vi selv må finde ud af, siger Nikolaj Dyrholm, der er specialarbejder ved Hofor.
Digital platformNikolaj Dyrholm er ufaglært arbejder på en byggeplads, hvor hans primære opgave er at køre lastbil.
- Jeg er den eneste på teamet, der kan køre lastbil, så hvis der skal køres grus, så er det mig, der bliver ringet til, siger Nikolaj Dyrholm.
Han kunne godt tænke sig at få nogle flere kompetencer på CV'et.
Men han savner et sted at gå hen, siger han:- Jeg tror, det ville være godt med en digital platform, hvor man kan sortere efteruddannelserne i kategorier, siger Nikolaj Dyrholm.
Se mere i videoen ovenfor.
FacebookTwitterKopier linkEmner:Efteruddannelse|Arbejdsmarked|HOFOR A/S




https://www.dr.dk/nyheder/indland/brandvarm-kartoffel-derfor-vil-trump-og-mette-frederiksen-tale-om-arktis-og

Trumps aflyste besøgSe temaIndlandBrandvarm kartoffel: Derfor vil Trump og Mette Frederiksen tale om Arktis og GrønlandIsen smelter i Arktis, og det skaber magtpolitiske spændinger.
Her ses et amerikansk flådefartøj det arktiske ocean, der er scene for en stadig mere højspændt konflikt mellem USA, Kina og Rusland som de væsentligste parter.
Af Theis Lange Olsen01.
aug.
2019 kl.
15.
31Bemærk: artiklen er mere end 30 dage gammelLæs opDet kan godt være, at Danmark i den store verden betragtes som en miniput-nation, men når det handler om Arktis, udgør vi en reel stormagt.
Og når den amerikanske præsident, Donald Trump, lægger vejen forbi i september vil det med al sandsynlighed kunne mærkes.
Hele spørgsmålet om det højspændte område højt mod nord ventes nemlig at stå rigtig højt på dagsordenen og vil blive drøftet mellem Trump og statsminister Mette Frederiksen (S), der skal navigere i et gigantisk politisk kapløb.
USA har ikke lagt skjul på, at de opfatter Kina og Rusland som modstandere i det arktiske område, der på grund af klimaforandringerne i disse år åbner sig som et helt nyt ocean.
Arktis og Arktisk RådI takt med at klimaforandringer får isen til at smelte, opstår der både miljøproblemer og helt ny adgang til Arktis.
Det drejer sig blandt andet om adgang til råstoffer samt nye handelsruter, men også mulighed for at spille med militære muskler.
Danmark er sammen med Sverige, Norge, Island, Canada, Finland, Rusland og USA medlem af Arktisk Råd.
Det er kun lande med territorier i arktiske egne, der kan være medlem.
Her forsøger landene at samarbejde om udfordringerne i forhold til blandt andet miljø, sociale forhold og økonomi, altså alt andet end militære forhold.
Men ideen om Arktis som et fredeligt udviklingsprojekt udfordres i den grad af militær oprustning i området i disse år, primært udført af USA, Rusland og Kina.
Det er muligt i stadig stigende grad at sejle, øge sin militære tilstedeværelse og jagte værdifulde naturressourcer i det arktiske område.
Det har medført betydelige spændinger og oprustninger på begge sider, og det tvinger Danmark frem af busken for at tage stilling.
USA har for eksempel en klar sikkerhedspolitisk interesse i at kunne operere militært fra Grønland i højere grad og sikre, at andre nationer ikke får indflydelse her, lyder det fra journalist Martin Breum, der er forfatter til flere bøger om Arktis.
- Hvis Trump tager det her op med Mette Frederiksen, er det et led i en meget større øvelse, hvor amerikanerne har fået øje på udfordringerne i Arktis.
Rusland og Kina betragtes her som væsentlige modstandere, og Grønland er en væsentlig brik for USA i forhold til, hvordan de orienterer sig i det arktiske område, siger han.
- Amerikanerne ser gerne, at Danmark øger den militære indsats i Arktis.
Det gælder i særlig grad overvågningen af det arktiske luftrum, altså luftrummet over Grønland, som man dog ikke rigtig har kapacitet til i det danske forsvar.
Vi ved rent faktisk ikke, hvad der foregår i luftrummet over Grønland, siger Martin Breum.
Gør sig tilnærmelser til GrønlandUSA er i øjeblikket militært til stede på Thulebasen i det nordvestlige Grønland, men vil meget gerne øge adgangen til andre lufthavnsfaciliteter i Grønland.
I de seneste år har kineserne presset voldsomt på for at investere i netop grønlandsk infrastruktur.
Derfor er der også et klart motiv for amerikanerne til at besøge Danmark.
På kortet ovenfor ses Nordvestpassagen som den røde linje.
Den forbinder Atlanterhavet og Stillehavet og løber i sin fulde længde fra Grønlands vestkyst langs Canadas og Alaskas nordlige kyster til Beringstrædet.
Denne placering og det, at passagen bliver sejlbar, giver Nordvestpassagen en geostrategisk betydning.
Under besøget i Danmark skal Donald Trump da også mødes med både den grønlandske landsstyreformand Kim Kielsen og den færøske lagmand Aksel V.
Johannesen.
Ifølge Jon Rahbek-Clemmensen, lektor på Institut for Strategi ved Forsvarsakademiet, er det interessant, at USA på den måde er opmærksomme på at tage grønlænderne og færingerne med på råd.
- Det gjorde man ikke under Den Kolde Krig.
Det afspejler, at amerikanerne for tiden er ved at række en meget stor hånd ud mod grønlænderne for at vise dem, at hvis de samarbejder, så kan USA hjælpe på en række civile og økonomiske måder, siger Jon Rahbek-Clemmensen.
Læs også:USA vil holde Kina væk fra lufthavnsbyggeri i GrønlandI den grønlandske regerings koalitionsaftale fra sidste år står der, at et selvstændigt Grønland ønsker at være medlem af Nato, så bevægelsen hen mod et bedre forhold til USA er så småt sat i gang.
- Jeg tror, at de i Grønland også begynder at tænke over, at det ikke er helt så skidt at have et godt forhold til USA, og at de denne gang kan være med ved bordet, siger Jon Rahbek-Clemmensen.
Bombastiske amerikanske udtalelserVed det seneste møde i det Arktiske Råd, der består af blandt andet Danmark, Canada, Rusland og USA, udtalte den amerikanske udenrigsminister Mike Pompeo sig i meget utvetydige vendinger.
- Under Donald Trump er vi ved at styrke USA's sikkerhed og diplomati i området.
På sikkerhedssiden og delvis som svar på Ruslands destabiliserende aktiviteter afholder vi militære øvelser, øger vores tilstedeværelse, genopbygger vores isbryderflåde, udvider kystbevogtningsbudgettet og opretter en ny ledende stilling for arktiske anliggender i vores militær, lød det i maj i Finland, hvor mødet blev afholdt.
Klimaforandringer og smeltet is gør det muligt at sejle helt nye steder i det arktiske område.
Det har fået mange lande til rette opmærksomheden herhen.
Martin Breum var til stede ved det pressemøde, og det kom bag på alle, hvor bombastisk den amerikanske udenrigsminister var i sine udtalelser, lyder det.
- Han udpegede meget præcist Rusland og Kina i Arktis som nye modstandere, altså nye i den forstand, at de nu også er modstandere i det arktiske område, siger journalisten, der vurderer, at også kinesernes oprustning og aktiviteter i den grad bekymrer amerikanerne for tiden.
- USA har et ønske om at forhindre, at Kina øger sin interesse i det arktiske område.
Kina har de seneste år - ikke så meget militært, men politisk og økonomisk - øget sine kontakter i hele den arktiske verden, inklusive i Grønland.
Amerikanerne tænker, at Kina ikke skal have indflydelse i USA's egen baghave.
Der er jo ikke så langt fra USA tværs over det arktiske ocean til Kina og Rusland, siger Martin Breum.
FacebookTwitterKopier linkEmner:Arktis|Donald Trump (politiker)|Grønland|Socialdemokraterne|Militær




https://www.dr.dk/nyheder/udland/rwanda-lukker-graensen-til-ebolaramte-drcongo

UdlandRwanda lukker grænsen til ebolaramte DRCongoPå etårsdagen for et ebolaudbrud i DRCongo har Rwanda valgt at lukke grænsen til det ramte naboland.
Grænsen mellem DRCongo og Rwanda er nu lukket.
01.
aug.
2019 kl.
11.
10 | opdateret 01.
aug.
2019 kl.
12.
35Bemærk: artiklen er mere end 30 dage gammelLæs opDet centralafrikanske land Rwanda har lukket grænsen til nabolandet Den Demokratiske Republik Congo (DRCongo), der er ramt af et ebolaudbrud.
Det oplyser det congolesiske præsidentkontor torsdag.
Det sker, efter at et tredje tilfælde af ebola er blevet opdaget i den congolesiske by Goma, der ligger ved grænsen til Rwanda.
Læs også:Særlige kameraer, håndvaske og læger med termometer: Grænseovergang sikrer sig mod ebolaIfølge DRCongos sundhedsministerium er der tale om en etårig datter af en ebolasmittet mand.
Han døde onsdag af den dødelige virus.
Hvis tilfældet bekræftes, vil det være første gang, virusset er blevet overført fra en person til en anden i Goma.
Det skriver nyhedsbureauet AP.
WHO: International krisesituationVerdenssundhedsorganisationen (WHO) har klassificeret ebolaudbruddet som en international krisesituation for folkesundheden.
Over 1800 personer har mistet livet, skriver AP.
Det er torsdag den 1.
august præcis et år siden, at de første tilfælde af ebola blev registreret i den østlige del af DRCongo.
Millionbyen Goma ligger cirka 350 kilometer fra det område, hvor udbruddet blev registreret første gang.
Der ligger blandt andet en international lufthavn i Goma, og det har været frygtet, at virusset ville nå frem til byen.
Det har været svært for myndighederne at inddæmme udbruddet i den østlige del af det store centralafrikanske land.
Det skyldes blandt andet, at området er præget af en voldelig konflikt, og at der er skepsis over for at lade sig behandle.
Det svenske nyhedsbureau TT har talt med den congolesiske læge Jean Paul Buhendwa.
Ifølge ham er myter den største trussel mod at stoppe smitten.
- Det er en udbredt opfattelse i mit land, at ebola ikke er et smitsomt virus, men er skabt i et laboratorie for at udrydde visse mennesker, siger lægen.
Han siger, at nogle mener, at ebola er blevet skabt for slå congolesere ihjel.
Ebola udløser diarre, opkast, feber og blødninger og smitter via kropsvæsker.
/ritzau/AFPFacebookTwitterKopier linkEmner:WHO|Rwanda|Sygdomme og lidelser|Sundhed og velvære|Den Demokratiske Republik Congo




https://www.dr.dk/nyheder/udland/aap-rocky-afgiver-forklaring-i-retten-vi-proevede-undgaa-slagsmaal

UdlandA$AP Rocky afgiver forklaring i retten: Vi prøvede at undgå slagsmålRapperen har for første gang udtalt sig ved retssag i Stockholm, hvor han er tiltalt for vold.
A$AP Rockys forklaring i retten blev fulgt af journalister fra hele verden.
Af Jakob Busk Olsen01.
aug.
2019 kl.
16.
44Bemærk: artiklen er mere end 30 dage gammelLæs op- Vi er i et fremmed land, vi bliver antastet af to fremmede med aggressiv opførsel.
Sådan lød det fra den amerikanske rapper A$AP Rocky, da han i dag fik mulighed for at give sin version af den episode 30.
juni, som har bragt ham på anklagebænken i Sverige.
A$AP Rocky er sammen med to assistenter tiltalt for vold mod en 19-årig afghaner i det centrale Stockholm.
I byretten i den svenske hovedstad forklarede den 30-årige rapstjerne, at han og hans følge gjorde alt, hvad de kunne, for at undgå et slagsmål med den 19-årige og en anden mand.
- Jeg gik ud fra, at de her fyre var påvirket af et eller andet stof, sagde rapperen, der har det borgerlige navn Rakim Mayers.
#freerockySagen mod rapperen A$AP Rocky har vakt stor opstandelse i USA, hvor kendisser som Justin Bieber, Kim Kardashian West, Kanye West og Snoop Dogg har forsøgt at lægge pres på de svenske myndigheder for en hurtig løsladelse.
Præsident Donald Trump har endda haft ringet til den svenske statsminister Stefan Löfven og tilbudt at kautionere for rapstjernen.
På sociale medier har en lang række andre stjerner sluttet sig til kampen for at få A$AP Rocky løsladt under hashtag som #freerocky.
Mange af opslagene har været ledsaget af opfordringer til at boykotte svenske firmaer og varer.
'Vi var bange'Rapperen fortalte retten, at den 19-årige mand og mandens ven blev ved med at følge efter ham og hans slæng gennem gaderne i Stockholm.
- Vi gik ned i kvarteret, hvor de også fulgte efter os.
Vi bad dem igen om at lade være med at følge efter os.
På dette tidspunkt var vi bange, fordi min vagt blødte, og jeg vidste ikke, hvad jeg kunne forvente, sagde A$AP Rocky.
Ifølge ham blødte sikkerhedsvagten, fordi den 19-årige mand havde kastet høretelefoner efter ham.
Afghaneren har selv erkendt at have kastet høretelefonerne i retten tidligere i dag.
Forinden havde vagten skubbet til afghaneren, så høretelefonerne gik i stykker, for at få ham til at fjerne sig.
Ifølge rapperen var vagten den første til at bruge fysisk kontakt.
Da A$AP Rocky ifølge eget udsagn så, at vagten blødte efter slaget med høretelefonerne, handlede han.
- Jeg greb ind og kastede med (navnet på den 19-årige mand, red.
) og sparkede til hans arm.
Jeg slog ham med knytnæve, sagde han.
Rapperens mor, Renee Black, (tv) ankommer til dagens retsmøde.
Hvad med flasken?
Et afgørende spørgsmål, der også optog retsmødet i dag, er, hvorvidt den 19-årige mand blev slået med flasker, eftersom han havde snitsår på armen efter slagsmålet.
I retten forklarede A$AP Rocky, at han havde samlet en flaske op for at undgå, at afghaneren og hans ven brugte den mod dem.
Han erkendte ikke at have brugt flasken mod den 19-årige.
- Jeg lagde flasken fra mig igen, da jeg vurderede, at det ikke var smart at have den i den her situation, forklarede Rakim Mayers i retten.
En knust flaske blev fundet på gerningsstedet.
A$AP Rockys sikkerhedsvagt fik ham drejet væk fra slagsmålet, og da rapperen igen var på sit hotelværelse, tænkte han ifølge sin forklaring i retten, at han ikke ville anmelde kontroversen.
- Jeg tænkte ved mig selv, vil jeg anmelde det her?
Vil jeg have den her sag i medierne?
Det ville jeg ikke.
Jeg ville bare lægge det bag mig.
Jeg er på tour og vil ikke have koncerter aflyst, sagde han.
'Mit liv er specielt'A$AP Rocky forklarede desuden, at han er blevet angrebet af fremmede flere gange de seneste år.
- Du må forstå, at mit liv er meget, meget unikt og specielt, sagde han til anklageren.
Rapperen fortalte blandt andet, at han for ti måneder siden blev stukket i ansigtet af fremmede, og at hans hus er blevet røvet af bevæbnede mænd to gange på to år.
- Jeg ved ikke, hvad jeg skal forvente, når jeg bliver angrebet af fremmede, det er derfor jeg har sikkerhedsvagt, sagde A$AP Rocky.
Retssagen skal afgøre, om rapperen udøvede vold eller handlede i nødværge under episoden 30.
juni.
I morgen afgiver vidner forklaring i retten.
FacebookTwitterKopier linkEmner:Stockholm|Vold|Forbrugerelektronik|Sverige|Retsvæsen




https://www.dr.dk/nyheder/regionale/midtvest/byggeboom-i-fiskeriet-vaerfter-bygger-paa-16-danske-fartoejer

Midt- og VestjyllandByggeboom i fiskeriet: Værfter bygger på 16 danske fartøjerFlere danske fiskere investerer i nyt efter flere år med god indtjening Der er nye fartøjer på vej til flere danske fiskere.
Af Helge Røjle og Asta Pil Heltborg01.
aug.
2019 kl.
11.
35Bemærk: artiklen er mere end 30 dage gammelLæs opDe næste par år kommer vi til at se flere moderne fartøjer i de danske farvande.
For en stigende optimisme i fiskeriet, efter flere år med en god indtjening, lader sig mærke.
Ifølge en aktuel opgørelse i Fiskeritidende er der lige nu 16 danske skibe i ordrebøgerne.
Der er gode fangstmuligheder, gode fiskepriser, en lav rente og relativt lave brændstofpriser.
Ove Kristensen, VestværftetAlene hos Vestværftet i Hvide Sande er man involveret i byggeriet af ni nye fiskefartøjer i forskellige størrelser.
Og det er et udtryk for gode tider i fiskeriet, fortæller Ove Kristensen, der er medejer af Vestværftet.
- Det går op og ned, men det har været nogle gode år for fiskeriet.
Der er gode fangstmuligheder, gode fiskepriser, en lav rente og relativt lave brændstofpriser, siger han.
For få år siden var det udenlandske ordrer, der stod for langt det meste af beskæftigelsen hos de danske værfter, som bygger fiskefartøjer.
Men en række år med fremgang har fået flere fiskere til at investere i nyt, og det er vigtigt, at de danske fiskere smeder, mens jernet er varmt, mener Ove Kristensen.
- Hvis du har en relativt gammel båd, der er ved at være umoderne, så skal man investere.
Det er i de gode tider, man skal udbygge den mulighed, siger han.
Udvikling kan hurtigt vendeI fiskeflåden går det som bekendt meget op og ned - også økonomisk.
Derfor er det ikke sikkert, at udviklingen med flere danske fiskefartøjer fortsætter.
- Fiskeriet er et erhverv der bliver reguleret meget kortsigtet rent politisk, så det er svært at investere langsigtet med den politik, der bliver ført, fortæller Ove Kristensen fra Vestværftet.
Lige nu presser truslen om et hårdt brexit og en udsigt til små torskekvoter, hvilket bestemt kan få indflydelse på de danske fiskeres investeringer.
- Jeg tror, det flader ud nu.
Der er ingen, der ved, hvor vi ender med brexit, så jeg tror, det køler lidt af igen, siger Ove Kristensen og uddyber:- Men jeg håber og tror, der stadig er folk, der vil investere.
Jeg tror dog ikke, det bliver på det niveau, vi ser nu.
I alt er der godt 2.
100 fiskefartøjer registreret i Danmark.
FacebookTwitterKopier linkEmner:Erhvervsfiskeri|Økonomi|Storbritannien|Erhverv|Hvide Sande




https://www.dr.dk/nyheder/regionale/nordjylland/maend-i-rumdragter-fjerner-livsfarligt-stof-ved-jernbanebyggeri

NordjyllandMænd i 'rumdragter' fjerner livsfarligt stof ved jernbanebyggeri Et depot med cyanid er dukket op ved udgravningen til en ny jernbane ved Aalborg.
Cyanid afslører sig selv ved at afgive en blålig farve, når det kommer i kontakt med luften.
Nu er den giftige jord fjernet.
(© BaneDanmark)Af Klaus Videbæk og Martin Møller Geertsen01.
aug.
2019 kl.
11.
50 | opdateret 01.
aug.
2019 kl.
19.
30Bemærk: artiklen er mere end 30 dage gammelLæs opLige nu knokles der på livet løs for at gøre plads til den nye jernbane, der skal forbinde togstrækningen fra Aalborg og ned gennem Jylland med Aalborg Lufthavn.
Undervejs er man dog stødt på en ekstra lille udfordring, som nu er løst.
De 6.
000 tons jord, der skal fjernes for at gøre plads til jernbanen, har nemlig vist sig at gemme på et ganske særligt og usædvanligt giftigt stof.
Folk, der fysisk skulle ud og arbejde derude, har haft rumdragt på.
Altså engangskedeldragt med lufttilføring og gummistøvler og gummihandsker.
Jan Rudebeck, BanedanmarkDer er tale om det livsfarlige cyanid, som blandt andet blev brugt som giftstof under 2.
verdenskrig.
Herhjemme har stoffet haft en række almene formål, og når det dukker op på strækningen mellem Lindholm og Aalborg Lufthavn kan det skyldes, at et lokalt gasværk har sendt restaffald til stedet, mener Banedanmark.
Klædt på til opgavenDa stoffet både er farligt at komme i fysisk kontakt med og at indånde, er der ikke blevet taget nogen chancer i forbindelse med oprydningsarbejdet.
Det gælder både ved deponeringen nær Aalborg-forstaden Klarup og på selve grunden, hvor stoffet blev opdaget.
- Folk, der fysisk skulle ud og arbejde derude, har haft rumdragt på.
Altså engangskedeldragt med lufttilføring og gummistøvler og gummihandsker, oplyser projektleder i Banedanmark Jan Rudebeck.
Lykkeligvis afslører stoffet sig selv, når det kommer i kontakt med luften, hvorved det får en blå farve.
Tydelige spor af cyanid ved den nye jernbane.
(© BaneDanmark) Skaderne er dog begrænsede har det vist sig.
(© BaneDanmark)1 / 2Tydelige spor af cyanid ved den nye jernbane.
(© BaneDanmark)1 / 2Skaderne er dog begrænsede har det vist sig.
(© BaneDanmark)2 / 2Men da det kan tage op til ti dage, før reaktionen finder sted, så er banearbejdere, der kan have været i kontakt med stoffet, inden det blev opdaget, blevet tilbudt et tjek hos embedslægen.
Begrænset mængdeDer er imidlertid tale om en relativt lille mængde cyanid i jorden, har analyserne ved Klarup vist.
- Det er ikke væsentligt over Miljøstyrelsens grænseværdier, fortæller Hans Ole Nilsson, produktionschef hos virksomheden RGS Nordic, der står for at rense jorden.
Det er da heller ikke første gang Hans Ole Nilsson er stødt på stoffet, som for 20 år siden dukkede op i højere koncentrationer andre steder i området.
- Der kunne man tydeligt se det.
Der var det blåt, rigtig blåt, fortæller han.
Koster for BanedanmarkNår den cyanidholdige jord, der også kan indeholde andre stoffer som eksempelvis tungmetaller og tjære, er færdiganalyseret, skal jorden enten lægges ud et sted, hvor det ikke gør skade, eller efterbehandles og renses.
Hos Banedanmark havde man gerne undgået det ekstra stykke arbejde, men alt er forløbet, som det skal, oplyser områdechef Marianne Rasmussen.
- Vi har haft nogle ekstra udgifter ved det, men vi er ikke færdige med at få regnestykket gjort op, siger hun.
På stedet, hvor giften blev fundet, er der nu lagt et sikkerhedsnet ned, der skal advare mod at grave dybere ved fremtidige anlægsprojekter.
Derudover er der lagt et rent lag jord ovenpå.
FacebookTwitterKopier linkEmner:Adolf Hitler (politiker)|Banedanmark|Aalborg|Aalborg Lufthavn|Togtrafik




https://www.dr.dk/nyheder/regionale/oestjylland/jeg-faar-det-helt-daarligt-bare-ved-se-en-politibil

Østjylland'Jeg får det helt dårligt bare ved at se en politibil'Forsøg med en psykiatrisk sygeplejerske i politibilen glæder Ulla, der er blevet tvangsindlagt mere end 50 gangeUlla Rønnow håber, at en psykiatrisk sygeplejerske i politibilen kan være med til at give færre tvangsindlæggelser.
Af Sofie Møller Themsen og Sarah Friis Elkjær01.
aug.
2019 kl.
15.
10Bemærk: artiklen er mere end 30 dage gammelLæs opEt nyt samarbejde mellem politi og psykiatri skal være med til at løfte politiets akutopgaver med personer, der er til fare for sig selv og andre.
Fra i dag vil der i fire af landets politikredse sidde en psykiatrisk sygeplejerske på passagersædet, når politiet rykker ud til akutopgaver med psykisk syge personer.
Det er ikke kun politiet, der glæder sig over den ændring.
Det gør blandt andet 37-årige Ulla Rønnow fra Hinnerup også.
- Det er megagodt og nødvendigt.
Jeg synes, at det er på tide, siger hun.
Udover at være mor til to er hun diagnosticeret med den psykiatriske sygdom borderline, der gør, at hun i perioder er selvskadende.
- Jeg håber, at med den viden, en psykiatrisk sygeplejerske kommer med, vil forståelsen være meget, meget større i forhold til, hvad det er for nogle lidelser, jeg kæmper med.
Siden 2007 er antallet af tvangsindlæggelser, hvor politiet medvirker, steget med 74 procent på landsplan, og derfor politikredsene teste den nye metode fra i dag og tre år frem.
Ulla Rønnow fortæller om, hvordan en psykiatrisk sygeplejerske vil kunne hjælpe hende:Ulla Rønnows sygdom gør også, at hun jævnligt bliver tvangsindlagt af politiet.
Det er sket over 50 gange.
- Jeg er enormt opkørt som regel og kan finde på at stå på en motorvejsbro eller tæt på togskinnerne.
Jeg vil ikke fjernes fra situationen, fordi jeg har så mange selvskadende tanker, at jeg ikke kan se mig ud af situationen, så de må fjerne mig med magt, siger hun.
Få hjælp hvis du har tanker om selvskade eller selvmordHvis du går med tanker om selvmord eller selvskade, kan du få hjælp af for eksempel Livslinien på telefon 70 20 12 01 eller gennem deres hjemmeside.
Men det er sjældent den bedste løsning for Ulla Rønnow, som oplever, at politiet ikke er klædt på til at tage sig af sådan nogle situationer.
- De har ikke viden om, hvad det er for en situation, jeg er i, og hvad jeg tænker.
Det bliver meget noget med, at de siger, at jeg har to børn og må lige tage mig sammen og tage hjem og være sammen med dem.
Men det hjælper ikke, når jeg er i den situation, og det er frustrerende for mig, siger hun.
Dårlige erfaringer med politietSelvom politiet stadig vil være til stede, så håber hun, at metoden kan give flere frivillige indlæggelser fremfor tvangsindlæggelser.
- Politiet vil jo være nødt til at hive mig op over rækværket, men efterfølgende kan dialogen med sygeplejersken forhåbentlig gøre, at jeg falder ned og blive overtalt til at tage med på den psykiatriske modtagelse.
I forsøgsperioden vil den særlige psykiatriske akutbil være på vejene otte timer om dagen fra mandag til fredag, og selvom det er en god start, så frygter Ulla Rønnow, at én bil ikke er nok.
Men i første omgang håber hun, at den psykiatriske sygeplejerske kan være med til at gøre livet en del lettere.
Både i de selvskadende perioder og i de raske perioder.
- Lige nu har jeg et så anspændt forhold til politiet, at jeg får det helt dårligt bare ved at se en politibil, fordi det minder mig om de meget dårlige oplevelser.
Jeg håber, at jeg på sigt kan tænke, at de er her for at hjælpe mig og ikke for at være modbydelige, siger hun.
Sædet tættest på kameraet skal tages ud, og passagersædet skal kunne drejes 180 grader for at skabe et samtalerum.
Sparring mellem betjente og sygeplejerskerDen nye ordning træder i kraft fra i dag hos Sydsjælland og Lolland-Falster, Fyn, Midt- og Vestjylland og Østjyllands Politi.
Hos Østjyllands Politi vurderer afdelingsleder i sags- og patruljeafdelingen René Raffo, at de lokale betjente vil få stor gavn af sygeplejerskens faglighed og viden om psykiske sygdomme.
Bilen er indrettet med et samtaleplads, hvor borgeren kan sidde uforstyrret og få rådgivning og have en dialog med sygeplejersken ansigt til ansigt.
Sygeplejersken får rollen med at skabe en relation til borgeren, siger regional leder af Psykiatriens Hus og daglig leder for de psykiatriske sygeplejersker i teamet Tanja Jessen.
- Sygeplejersken kan skabe tryghed omkring de borgere, der kommer i kontakt med politiet, og de kan foretage en vurdering ud fra en psykiatrisk viden, siger hun.
Rene Raffo og Tanja Jessen foran den bil, som skal ombygges til ’Det Fælles Udrykningskoncept’.
Den særlige patruljevogn er bemandet af to betjente og en psykiatrisk sygeplejerske fem dage om ugen.
Rigspolitet står bag forsøget, som er støttet med 37,9 millioner kroner fra satspuljemidlerne frem til 2022.
Uniformer virker provokerendeSelvom ordningen glæder landsformand i foreningen SIND Knud Kristensen, så tror han ikke, at det vil hjælpe alle patienter.
- Det vil stadig være sådan, at når politiet er med, vil det på nogen virke så provokerende, at der kommer uniformerede betjente med, at der vil være situationer, som for den pågældende virker meget ubehagelige, siger han.
Derfor håber han, at det nye samarbejde mellem politi og psykiatri giver anledning til at kigge nærmere på, hvordan psykiatrien kan spille en større rolle fremover.
- Vi ser allerhelst, at psykiatrien er så tilgængelig, at det ikke bliver nødvendig med den her service.
Men indtil vi får hjulpet alle så tidligt og så godt, at det ikke er nødvendigt, så er det selvfølgelig en god mulighed at have, siger han.
Hovedstadsområdet har haft et målrettet psykiatrisk akutberedskab siden 2014, og her er erfaringerne, at specialiseret fagpersonale har succes med frivillige indlæggelser fremfor tvangsindlæggelser.
FacebookTwitterKopier linkEmner:Psykiske lidelser|Politi|Østjyllands Politi|Jylland|Lolland-Falster




https://www.dr.dk/sporten/cykling/dansk-em-trup-taeller-fire-tour-de-france-deltagere

CyklingDansk EM-trup tæller fire Tour de France-deltagereKasper Asgreen, Michael Mørkøv, Mads Würtz Schmidt og Magnus Cort deltager i EM på landevej i næste uge.
Kasper Asgreen (forrest) hentede en andenplads på 17.
etape i Tour de France.
I næste uge kører han EM i Holland.
01.
aug.
2019 kl.
08.
48Bemærk: artiklen er mere end 30 dage gammelLæs opDanmarks Cykle Union har torsdag morgen sat navn på den herretrup, der skal repræsentere Danmark ved det forestående EM i Holland.
Af de otte ryttere, der skal køre om medaljer i linjeløbet på landevej, har halvdelen netop deltaget i Tour de France.
Heriblandt er Kasper Asgreen (Deceuninck-Quick Step), der var tættest på en dansk etapesejr i Touren med andenpladsen på 17.
etape.
Temporytteren Asgreen stiller desuden til start i enkeltstart sammen Martin Toft Madsen (BHS-Almeborg Bornholm).
Asgreen vandt tidligere på sommeren DM-guld i enkeltstart.
I DM-linjeløbet blev Asgreen nummer to efter holdkammeraten Michael Mørkøv, som ligeledes var med i Touren og nu også skal køre EM.
De øvrige Tour de France-deltagere, der er rejser med til Holland, er Mads Würtz Schmidt (Katusha) og Magnus Cort Nielsen (Astana).
Derudover består den danske trup af Mikkel Frølich Honoré (Deceuninck-Quick Step), Mads Pedersen (Trek-Segafredo), Rasmus Byriel Iversen (Lotto-Soudal) og Asbjørn Kragh Andersen (Sunweb).
EM i Alkmaar afvikles fra 7.
til 11.
august.
Linjeløbet køres på sidstedagen, mens enkeltstarten løber af stablen 8.
august.
/ritzau/FacebookTwitterKopier linkEmner:Astana Pro Team|Kasper Asgreen (cykelrytter)|Magnus Cort (cykelrytter)|Cykelsport|Frankrig




https://www.dr.dk/nyheder/politik/tog-imod-bush-og-clinton-derfor-inviterer-dronningen-trump-til-danmark

Trumps aflyste besøgSe temaPolitikTog imod Bush og Clinton: Derfor inviterer dronningen Trump til DanmarkEt statsbesøg har en helt fast procedure, fortæller dronningens tidligere ceremonimester.
Af Oliver Batchelor01.
aug.
2019 kl.
11.
26Bemærk: artiklen er mere end 30 dage gammelLæs opDet bliver den helt store pakke med æreskompagni i lufthavnen, statsmiddag i fuld gallauniform og møde i Statsministeriet, når USA's præsident til september besøger Danmark.
Det fortæller tidligere ceremonimester Christian Eugen-Olsen, efter at kongehuset i aftes meldte ud, at Donald Trump og førstedame Melania har takket ja til at en officiel invitation fra dronningen.
- Når det er tale om et statsbesøg, så er det dronningen som statsoverhoved, der inviterer og byder velkommen.
Og så følger der en helt særlig procedure, til forskel fra hvis der havde været tale om et officielt besøg.
Læs også:Trump kommer til Danmark- Hvis det var et officielt besøg, så kunne indholdet af det være af mere politisk karakter efter invitation fra statsministeren.
Så ville dronningen normalt kun være involveret i en frokost, fortæller Christian Eugen-Olsen.
Christian Eugen-Olsen var i 22 år ceremonimester for dronning Margrethe.
Han var ceremonimester for dronning Margrethe fra 1990 til 2012 og derfor med til at modtage de forhenværende amerikanske præsidenter Bill Clinton og George W.
Bush, der var på statsbesøg i Danmark i 1997 og 2005.
Dronning modtog også Barack Obama, der to gange var i Danmark i 2009 - for at reklamere for Chicago som OL-værstsby og for at deltage i klimatopmødet i København - men her var der ikke tale om statsbesøg.
Statsmiddag på Fredensborg SlotAf sikkerhedsmæssige årsager bliver det ikke meldt ud i offentligheden, hvor det amerikanske præsidentpar ventes at blive indkvarteret, når de kommer til Danmark til september, fortæller Christian Eugen-Olsen.
- Sikkerheden fylder enormt meget, når en amerikansk præsident kommer på besøg.
Det kan være, at præsident Trump beslutter sig for at bo på Hotel Mariott i København og så køre op til statsmiddagen på Fredensborg Slot.
Bill Clinton talte for omkring 80.
000 mennesker på Nytorv i København i juli 1997 - det var første gang, at en siddende amerikansk præsident var på statsbesøg i Danmark.
Statsmiddagen foregår i fuld gallauniform med omkring 120 deltagere - kongehusets medlemmer, regeringen, de øverste embedsmænd, Folketingets præsidium og dele af erhvervslivet med relationer til USA.
- Her vil dronningen begynde med at holde en tale for præsidenten, hvorefter den amerikanske nationalmelodi bliver afspillet.
Derefter holder præsidenten den anden tale, og så går middagen i gang.
Bagefter er der kaffe, hvor præsidenten kan få lejlighed til at hilse på så mange gæster som muligt, fortæller Christian Eugen-Olsen.
- Og så er programmet ellers afhængigt af, hvor meget tid der er til rådighed.
Trump skal mødes med statsministerenDet står dog klart, at den amerikanske præsident, der besøger Danmark 2.
og 3.
september i forlængelse af sin rejse til Polen, også skal mødes med statsminister Mette Frederiksen (S).
Det bekræftede Statsministeriet i aftes i en pressemeddelelse, hvor det tætte forhold mellem USA og Danmark i forbindelse med Nato-samarbejdet blev nævnt, ligesom danske virksomheders engagement på det amerikanske marked.
Statsminister Mette Frederiksen får besøg af den amerikanske præsident under Donald og Melania Trumps statsbesøg i begyndelsen af september.
Formentlig vil det blive sådan, at Donald Trump på besøgets andendag først vil blive modtaget i Folketinget af formand Henrik Dam Kristensen (S), som også er blandt de inviterede til statsmiddagen.
Derefter fortsætter præsidenten direkte til Statsministeriet for at mødes med Mette Frederiksen, fortæller Christian Eugen-Olsen.
Efter mødet med den danske regeringschef kan der blive tale om, at præsidentparret besøger steder, som har deres særlige interesse.
- Og så slutter man normalt af med en takkereception, hvorefter de flyver videre, siger den tidligere ceremonimester.
Historiker: Besøg har taget tid at planlæggeIfølge professor i samtidshistorie ved Københavns Universitet Poul Villaume har der formentlig været diplomatisk kontakt mellem Danmark og USA igennem længere tid for at stable mødet på benene.
- Trump har jo vidst, at han skulle Polen.
Og jeg vil tro, at han i den forbindelse har spurgt sine rådgivere, om der kunne være andre lande i regionen, som ville være oplagte at besøge.
Derefter har man taget kontakt til Danmark, fortæller Poul Villaume.
USA's præsident og førstedame rejser direkte til Danmark efter at have været med til at markere 80-året for starten på 2.
Verdenskrig i Polen 1.
september.
I tirsdags meldte den amerikanske præsident så ud i forbindelse med et pressemøde i Det Hvide Hus, at der kunne blive tale om et besøg i Danmark.
- Når han i første omgang nævnte et besøg offentligt, så er det fordi, han for et stykke tid siden har fået grønt lys.
Men han har altså skulle vente på den officielle invitation, som nu er kommet, siger Poul Villaume.
FacebookTwitterKopier linkEmner:Barack Obama (politiker)|Bill Clinton (politiker)|Socialdemokraterne|USA|Royalt




https://www.dr.dk/nyheder/kultur/millionaerer-inden-de-er-fyldt-18-ar-norske-poptvillinger-tjener-styrtende-med-penge

KulturMillionærer inden de er fyldt 18 år: Norske poptvillinger tjener styrtende med pengeDe norske influencere og poptvillinger Marcus og Martinus Gunnarsen tjente mange millioner i 2018.
Royal Arena i København var tætpakket med skrigende teenage-fans, da den norske popduo Marcus og Martinus gav koncert sidste år.
01.
aug.
2019 kl.
10.
59Bemærk: artiklen er mere end 30 dage gammelLæs opDe er endnu ikke 18, har over 1,5 millioner følgere på Instagram og tjente et tocifret millionbeløb sidste år.
Siden 2012 har det norske tvillingepar Marcus og Martinus Gunnarsen vekslet en sejr i MGP til en millionforretning.
Det skriver det norske erhvervsmedie Dagens Näringsliv.
- Økonomien i 2018 er et resultat af, at Marcus og Martinus fortsætter deres solide arbejde for at blive internationale popstjerner, skriver Marte Schei, presseansvarlig for Marcus og Martinus, til det norske medie.
De 17-årige tvillingers holdingselskab, M&M Artister, har omsat for 60 millioner norske kroner i 2018, hvilket blev vekslet til et driftsresultat på 22 millioner norske kroner.
Lyt til tvillingernes gennembrudshit 'Elektrisk', mens du læser videre.
Marcus & Martinus - ElektriskUdsolgte koncerter i DanmarkMarcus og Martinus vandt som tiårige det norske MGP med sangen "To dråper vann".
Siden da er de blevet markante stjerner på sociale medier i hele Norden.
De har blandt andet spillet flere udsolgte koncerter i Danmark.
Tvillingerne har foruden 1,5 millioner følgere på Instagram flere hundredtusinder af følgere på Facebook.
En stor del af deres forretning er da også, at de har gjort sig til et brand.
- Den voksende og lokale fanbase gør, at artisterne har etableret sig som en interessant kommerciel aktør.
I 2018 har de indgået globale samarbejder med internationale brands som H&M og EA Sports, skriver Marte Schei til Dagens Näringsliv.
De norske poptvillinger Marcus og Martinus omsatte for 60 millioner norske kroner i 2018.
Forretningen Marcus og Martinus er delt op i tre.
En koncertdel, musikrettigheder og merchandise.
Sidstnævnte stod for halvdelen af omsætningen i 2018, altså 30 millioner norske kroner.
Før skat blev det til et resultat på 11 millioner norske kroner.
Da Marcus og Martinus selv er under 18 år, ejer deres far, Kjell-Erik Gunnarsen, deres selskaber.
Det er tidligere meldt ud, at de bliver ejere, når de fylder 18.
/ritzau/FacebookTwitterKopier linkEmner:Instagram|Erhverv|Facebook|H&M|Økonomi




https://www.dr.dk/nyheder/penge/syv-spoergsmaal-til-professoren-vil-lavere-rente-give-aktie-og-boligejere-bonus-eller

BidragssatserSe temaPengeSyv spørgsmål til professoren: Vil lavere rente give aktie- og boligejere bonus eller blodtud?
Amerikansk centralbank sænker renten i forsøg på at beskytte landet mod en eventuel krise.
Hvorfor påvirker lavere rente i USA aktiekurserne?
Få svaret på det og seks andre spørgsmål.
Af Alexander Hecklen01.
aug.
2019 kl.
13.
18Bemærk: artiklen er mere end 30 dage gammelLæs opFor første gang siden finanskrisen har USA's centralbank, FED, valgt at sænke den amerikanske rente.
Dermed skruer USA nu yderligere op for den lempelige pengepolitik og pumper penge ud i økonomien for at holde gang i hjulene og beskytte landet mod en eventuel krise.
Vi har spurgt økonomiprofessor Bo Sandemann Rasmussen fra Aarhus Universitet, hvorfor det er sket, og hvad den lavere amerikanske rente kan have af betydning herhjemme?
1Seneste rentesækning var i 2008.
Hvorfor sker det nu?
- Som det ser ud lige nu, er den amerikanske økonomi stærk.
Det, der kan være problematisk, er, at der kan være usikkerhed omkring, hvordan verdensøkonomien udvikler sig.
Der er tendens til, at væksten er på vej ned.
Der er usikkerhed i forhold til USA's forhandlinger med Kina, som skaber uro omkring, at fremtiden vil blive sværere.
Derfor har centralbanken på forhånd sagt, at man vil styrke økonomien lidt ved at sænke renten.
2Skal vi være bekymret for, at sænkningen skaber uro?
- Problemet er, at sædvanligvis er den amerikanske centralbank meget uafhængig af det politiske system i USA, men vi har nu en præsident i USA, som meget direkte prøver at påvirke centralbankens handlinger.
Det er ikke særligt hensigtmæssigt, for vi ved, at jo mere politisk indflydelse, der er på centralbankens beslutninger, jo dårligere resultat, ender man med.
Kort før USA's centralbank nedsatte renten, var USA's præsident, Donald Trump, ude med riven, fordi han ikke mener, "The Fed" gør "nok".
3Vil rentesækningen eksempelvis skabe lavere renter på boliglån herhjemme?
- Det danske renteniveau er mere stemt af, hvad der foregår i Europa; altså den rentepolitik, som Den Europæiske Centralbank fører.
Den bliver ikke umiddelbart påvirket.
Selvfølgelig kan der komme nogle effekter i Europa, men før ECB gør noget, vil der ikke komme de store konsekvenser her i Danmark.
Renten er allerede så lav herhjemme, at det er tvivlsomt, om der kommer en mærkbar effekt.
Det sker der, når renten sænkes•Den danske krone er bundet i fast kurs til euroen, og en sækning af den amerikanske rente har derfor ikke en konsekvens nu og her.
•Under normale omstændigheder følger Nationalbanken i Danmark renteændringerne fra den Den Europæiske Centralbank, ECB.
•Hvis ECB på et tidspunkt reagerer på rentesækningen, kan det dog få betydning.
•ECB går efter en inflation på knap to procent og kan sætte renten ned for at få inflationen op.
•Ligger inflationen for lavt, vil forbrugerne holde igen, og investeringerne vil stoppe, da forventningen om endnu lavere priser holder forbruget nede.
Hvorfor købe i dag, når man kan få det billigere i morgen?
•En rentenedsættelse svækker euroen, så eurokursen ikke er for stærk i forhold til dollaren.
•En svagere euro vil gøre varer fra eurolandene billigere i udlandet, sætte gang i eksporten og dermed væksten.
•Når væksten kommer op i gear, vil forbrugerne bruge flere penge, og inflationen vil stige.
Det er målet.
•Kilde: Ritzau, Bo Sandemann Rasmussen4Hvad så hvis man har investeret sine penge i aktier?
- Det er klart, at renteændringer i USA påvirker aktiekurserne.
Normalt når renten bliver sænket, så stiger aktiekurserne, men denne gang er de faktisk faldet lidt.
Det er, fordi den her rentesækning var lidt mindre, end man kunne have forventet.
Det vil også påvirke danske investorer.
På sigt kan kurserne dog stige på grund af rentesænkningen.
5Hvorfor påvirker rentesækningen aktiekurserne?
- Investorer går efter at få et godt afkast på de penge, de placerer.
Og når det bliver mindre profitabelt at investere i obligationer, som giver et lavt renteafkast, så søger de andre steder hen, og det er så typisk over i aktier.
Dermed stiger aktiekurserne på sigt, fordi der er flere, der ønsker at købe dem, og der kommer et øget afkast på aktier.
Det er det, vi har set i alle årene efter finanskrisen, hvor renten har været meget lav og dermed har styrket aktiekurserne.
6Skal vi så omvendt være bekymrede for, at renterne stiger igen?
- Det er i hvert fald lidt en bekymring, at de her meget lave renter kunstigt pumper aktiemarkederne op.
Normalt skal aktiemarkederne afspejle, hvad de fremtidige indtjeningsmuligheder i virksomhedernee er.
- Men hvis kurserne bare stiger og stiger på grund af lavere renter, så er der altså noget problematisk i, at den dag, renterne stiger, vil der være nogle kraftige fald i aktiekurserne.
Det kan have uheldige effekter på økonomien, når forbrugerne mister deres opsparing og dermed holder mere på pengene.
Det giver risiko for lavere vækst.
Lempelig pengepolitik•Pengepolitik er de handlinger, som en centralbank foretager for at påvirke et lands økonomiske situation.
•Centralbanken kan påvirke samfundsøkonomien ved at ændre på renten eller pengemængden i samfundet.
Nationalbanken styrer eller påvirker dermed borgernes mulighed for at låne penge, hvilket påvirker forbruget.
•Hvis formålet er en øget efterspørgsel, kan Nationalbanken føre en lempelig pengepolitik.
Så sættes renten ned, så det bliver lettere for borgerne at låne penge.
Konsekvensen er, at forbruget stiger.
En øget efterspørgsel efter varer vil få produktionen til at stige, hvilket igen vil betyde øget behov for arbejdskraft.
Arbejdsløsheden vil falde, men importen vil stige.
Det kan føre til, at lønniveauet vil stige, så danske varer bliver dyrere at producere.
Så vil efterspørgslen efter danske varer i udlandet falde, og det kan betyde starten på en negativ spiral.
7Hvad kan man gøre som aktieejer?
- Der er ikke så meget at gøre.
Det er meget svært at få et afkast af betydning med obligationer.
Der findes også det, der kaldes 'alternative investeringer'.
Men dér kan problemet være, at risikoen kan være større, end man forudser, fordi investeringerne kan være svære at komme af med, hvis det hele pludselig brænder sammen.
- Traditionelt set har obligationer været det sikre, fordi de ikke giver så store kursskift, når der sker noget i økonomien.
Men lige nu er afkastet bare så lavt i obligationerne, så hvis man skal tjene på det, skal man også have aktier, og det giver en større usikkerhed.
Så det er en svær situation.
FacebookTwitterKopier linkEmner:Bo Sandemann Rasmussen (professor)|Den Europæiske Centralbank|Donald Trump (politiker)|Økonomi|USA




https://www.dr.dk/nyheder/udland/demokrater-angreb-joe-bidens-fortid-i-demokratisk-valgdebat

UdlandDemokrater angreb Joe Bidens fortid i demokratisk valgdebatJoe Biden, der i øjeblikket fører i meningsmålingerne, blev beskudt fra alle sider under demokratisk debat.
)01.
aug.
2019 kl.
08.
24Bemærk: artiklen er mere end 30 dage gammelLæs opDen tidligere vicepræsident Joe Biden var i defensiven, da ti demokratiske præsidentkandidater natten til torsdag tørnede sammen i en valgdebat på tv-stationen CNN.
76-årige Biden, der tjente under Barack Obama og i øjeblikket fører i meningsmålingerne, måtte forsvare flere politiske positioner.
- En demokrat i 2019, der gerne vil være præsident, kan ikke stå og tale for en plan, der ikke giver alle borgere mulighed for at blive forsikret.
Det er utilgiveligt, sagde senator Kamala Harris til Biden, der har fremlagt en mere midtersøgende reformplan for sundhedsvæsnet.
Harris og de øvrige kandidater på scenen brugte i flere omgange deres krudt på Biden - både hans politiske platform, men også hans politiske beslutninger som senator.
Her blev han udsat for kritik for blandt andet sin stemme for krigen i Irak og en retsreform, han var ophavsmand til i 1990'erne, der er blevet kritiseret for at føre til fængsling af især afroamerikanere.
Biden forsøgte selv at skærme sig ved at henvise til sine otte år som vicepræsident under Obama, der stadig er enormt populær blandt demokratiske vælgere.
- Vi taler om ting, der skete for lang tid siden.
Alle taler om, hvor forfærdelig jeg er på de her områder.
Barack Obama vidste, hvem jeg var, parerede Biden.
- Du nævner dit samarbejde med præsident Obama hele tiden.
Du kan ikke kun gøre det, når det er belejligt, lød kritikken fra senator Cory Booker.
Biden blev også kritiseret for dele af Obama-administrationens politik.
Særligt i forhold til indvandring, hvor der i de otte år, Obama sad i Det Hvide Hus, blev deporteret tre millioner mennesker, skriver nyhedsbureauet AP.
Debatten er den anden af to debatter, der afholdes over to dage.
Ti kandidater dystede i første runde natten til onsdag.
Debatterne bliver af flere kommentatorer set som knald eller fald for mange af de mindre kandidater.
Ifølge Reuters ventes flere at indstille deres kampagner efter denne runde.
Primærvalgene begynder i februar næste år.
Den endelige demokratiske kandidat skal udnævnes på partiets konvent i juli.
Præsidentvalget afholdes tirsdag 3.
november 2020.
/ritzau/FacebookTwitterKopier link




https://www.dr.dk/nyheder/indland/gymnasier-bifalder-ministerindgreb-vi-skal-favne-bredt

IndlandGymnasier bifalder ministerindgreb: Vi skal favne bredtDet er godt, at undervisningsminister bløder adgangskrav op for unge, der søger mod gymnasierne, mener lærere.
Undervisningsministeren bløder op for adgangskravene til gymnasier, og det vækker glæde.
01.
aug.
2019 kl.
09.
03 | opdateret 01.
aug.
2019 kl.
10.
26Bemærk: artiklen er mere end 30 dage gammelLæs opSmilene har bredt sig hos både rektorer, lærere og elever på landets gymnasier, efter at undervisningsminister Pernille Rosenkrantz-Theil (S) har fortalt, at hun foretager et lynindgreb, som giver flere unge adgang til gymnasierne.
Det er nemlig vigtigt, at gymnasierne favner bredt i befolkningen, og selv elever med lavere karakterer kan klare sig godt.
Sådan siger Tomas Kepler, formand for Gymnasieskolernes Lærerforening (GL).
- Jeg synes, det er meget glædeligt, at man tager et opgør med de optagelseskrav, som den tidligere regering gennemførte.
De forhindrer unge, som sagtens kan komme gennem en gymnasial uddannelse, i rent faktisk at komme ind.
- De får nu muligheden for at gennemføre, og vi ved, at det er en entydigt rigtig god ting.
Det giver dem mange muligheder for at komme videre, siger han.
Skrotter regel om adgangskravHidtil har bestemte grupper af unge, der har bestået folkeskolens adgangsprøve, skullet til en optagelsesprøve til gymnasiet.
Det drejer sig om unge, som har taget 10.
klasse på en prøvefri fri- eller efterskole.
Også unge, der ikke søger direkte ind på gymnasiet på grund af udlandsophold eller arbejde, samt unge, der er erklæret uegnet til gymnasiet, skal til en optagelsesprøve til gymnasierne.
I fagene dansk, engelsk, matematik og fysik skal man ved prøven mindst opnå karakteren 4, for at man kan optages.
Det er den regel, som undervisningsministeren har grebet ind over for.
Læs også:Rektorer om ny optagelsesprøve til gymnasiet: 'Det går ud over eleverne'Så selv hvis man faldt for pointgrænsen i ét fag, kan man stadig blive optaget, såfremt det samlede pointniveau i de fire fag er højt nok.
Dermed kan en række unge alligevel begynde på gymnasier i august, selv om de i et af fagene fik karakteren 02 - der er bestået.
Gymnasieelever: Bifalder indgrebMartin Mejlgaard, der er formand for Danske Gymnasieelevers Sammenslutning (DGS), tager positivt imod ændringen.
- Vi bifalder indgrebet, men det rejser samtidig spørgsmålet om adgangskravet i bred forstand, og det er desværre ikke væk.
Vi ved, at det rammer skævt, så vi synes ikke, at indgrebet går langt nok, siger han.
En planlagt evaluering af optagelsesprøven er færdig om en måned.
Jenny Bøving Arendt, direktør i Danske Gymnasier, ønsker at tale med ministeren om optagelsesbekendtgørelsen snarest.
- Vi vil gerne i dialog med ministeren straks i august, fordi vi synes, der skal indføres ændringer allerede fra næste års optag, så det haster.
Hun mener, at det er bureaukratisk tungt, at eleverne skal gennem både afgangsprøve i 9.
klasse og optagelsesprøve til gymnasiet samtidig, når de minder meget om hinanden.
Ifølge Danske Gymnasier er der plads til de elever, som var blevet afvist.
- Men som det er for alle elever, kan man ikke være sikker på at få sin førsteprioritet opfyldt, siger Jenny Bøving Arendt.
/ritzau/FacebookTwitterKopier linkEmner:Gymnasiale uddannelser|Pernille Rosenkrantz-Theil (politiker)|Socialdemokraterne|Uddannelse|Danske Gymnasieelevers Sammenslutning




https://www.dr.dk/nyheder/udland/virkelig-gode-folk-og-hader-usa-saadan-har-trump-talt-om-danmark-og-danskere

Trumps aflyste besøgSe temaUdland'Virkelig gode folk' og 'hader USA': Sådan har Trump talt om Danmark og danskereDen amerikanske præsident har mange gange udtalt sig om Danmark - men linjen kan være svær at følge.
Donald Trump kommer til Danmark i begyndelsen af september.
Af Flemming Brandt01.
aug.
2019 kl.
11.
59Bemærk: artiklen er mere end 30 dage gammelLæs opDen amerikanske præsident Donald Trump har inden statsbesøget flere gange gjort sig bemærket, når han offentligt har ytret sig om Danmark, den danske samfundsmodel og udvalgte danskere.
Det kan dog være svært at få øje på en stabil linje i præsidentens opfattelse af det land, som han besøger om en måned.
DR har samlet en række af Trumps ytringer om Danmark i et forsøg på at finde ud af, hvad den amerikanske præsidents forhold til landet er.
1Danskerne er virkelig gode folkLars Løkke gjorde et fremragende job ifølge Donald Trump.
Tilbage i marts 2017 var daværende statsminister Lars Løkke Rasmussen på besøg i Det Hvide Hus.
Dengang var Trump meget begejstret.
Han sagde i hvert fald følgende, når han skulle fortælle om sin opfattelse af Danmark og danskerne:- Som en meget god allieret.
Virkelig god.
Virkelig gode folk.
Løkke fik også en Trump-kærlighedserklæring med på vejen, inden de to mænd talte sammen under private forhold.
- Han er en vidunderlig mand, som gør et vidunderligt stykke arbejde.
Vi skal have forskellige udvekslinger, som bliver frugtbare.
2Hader USA mere end nogen andenMargrethe Vestager er tilsyneladende det menneske i hele verden, der hader USA mest - det mener Donald Trump i hvert fald.
Men det er tilsyneladende ikke alle danskere, som Trump er lige så begejstret for.
I hvert fald er han ret overbevist om, at den danske EU-kommissær Margrethe Vestager bogstaveligt talt hader USA:- Hun hader USA måske mere end nogen anden person, jeg nogensinde har mødt.
Hun sagsøger alle vores virksomheder.
Sådan sagde præsidenten i slutningen af juni i år under et interview med Fox Business Network, hvor den amerikanske præsident kritiserede EU-bøderne til amerikanske it-giganter som Google og Facebook.
315 procent lavere levestandardDemokraten Bernie Sanders har mange gange fremhævet Danmark som den ideelle samfundsmodel.
Måske var det derfor, at Trumps administration havde travlt med at skyde den danske model ned?
Det var ikke Donald Trump selv, der var afsender, men derimod Det Hvide Hus, da man i oktober sidste år offentliggjorde rapporten ”The Opportunity Costs of Socialism”.
- Selvom de nogle gange bliver fremhævet som de mere relevante succeshistorier, når det kommer til socialisme, så understøtter erfaringerne fra de nordiske lande (Danmark, Norge, Sverige, Finland og Island, red.
) konklusionen om, at socialisme sænker levestandarden, stod der i rapporten, som var udarbejdet af Trumps økonomiske rådgivere.
I den 72 sider lange rapport blev Danmark nævnt 20 gange.
Blandt andet blev det hævdet, at levestandarden i de nordiske lande er mindst 15 procent lavere end i USA, og selv fattige husholdninger i USA i visse henseender har en bedre levestandard end den gennemsnitlige indbygger i Danmark, Sverige og Finland.
Flere danske politikere, heriblandt Socialdemokratiets daværende udenrigsordfører Nick Hækkerup, betegnede rapporten som 'fake news' og ville have udenrigsministeren til at tage fat i sin amerikanske modpart for at få rettet op på misforståelserne.
4Kongen af DanmarkAlle ved, hvordan Lars Løkke Rasmussen ser ud.
Her er de ægte Kongen af Danmark-bolsjer.
Nu kan Donald Trump så i stedet med egne øjne se, hvordan det danske samfund fungerer, og hvor høj levestandarden er.
Samtidig kan han måske også få styr på de forskellige titler og roller i toppen af det danske samfund.
Det kneb tilsyneladende da, da Lars Løkke Rasmussen ringede for at sige tillykke med valgsejren i 2016.
Den amerikanske politiske journalist Yashar Ali har ifølge Berlingske på Twitter skrevet, hvordan Trumps svigerdatter Vanessa Trump var til stede under opkaldet, hvilket Løkke ifølge Ali ikke var briefet om på forhånd.
Og da Trump fortalte Vanessa Trump, hvem han talte i telefon med, lød beskeden:- Jeg taler i telefon med kongen af Danmark.
FacebookTwitterKopier linkEmner:Donald Trump (politiker)|Lars Løkke Rasmussen (politiker)|USA|EU|EU-forhold




https://www.dr.dk/nyheder/penge/trods-penge-og-loefter-faa-tager-en-efteruddannelse

PengeTrods penge og løfter: For få tager en efteruddannelseFor få tager et AMU-kursus.
Særligt ufaglærte siger nej tak til at efteruddanne sig.
600.
000 voksne danskere har problemer med at læse.
Særligt denne gruppe kan være svær at overbevise, når der udbydes AMU-kurser.
Af Mathias Sommer, Magnus Jep Nielsen Winther og Ole Ørskov01.
aug.
2019 kl.
08.
00Bemærk: artiklen er mere end 30 dage gammelLæs opArbejdsmarkedet er i hastig forandring.
Og skal lønmodtagerne holde trit med udviklingen og fortsat gøre sig relevante for deres arbejdsgiver, skal de huske at efteruddanne sig.
Men nye tal fra Undervisningsministeriet viser, at kun 200.
000 lønmodtagere sidste år var på et arbejdsmarkedskursus, de såkaldte AMU-kurser.
Det er mere end en halvering i forhold til 2009, hvor 457.
000 tog et AMU-kursus.
- Vi vil jo gerne, at der er flere ufaglærte og faglærte, som tager en efteruddannelse.
Og hvis de ikke gør det, så er der jo noget, der skal justeres i systemet, siger Søren Heisel, forbundssekretær i 3F.
2,5 milliarder til efteruddannelseSelv om efteruddannelse var det helt store fokus, da arbejdsmarkedets parter og den tidligere regering indgik en trepartsaftale i efteråret 2017, så viser de nye tal, at det ikke er lykkedes at vende udviklingen.
Fakta om trepartsaftalenOmkring 400 millioner kroner til en omstillingsfond, der skal give ufaglærte og faglærte mulighed for på eget initiativ at efter- og videreuddanne sig.
Bedre muligheder for læse-, skrive- og regneundervisning samt en pulje på 100 millioner kroner til at øge kendskabet til mulighederne for at få undervisningen.
Nye fag i it og engelsk.
Takster til skolerne hæves, så AMU-området tilføres 280 millioner kroner til at styrke kvaliteten i tilbuddene.
Derudover afsættes en kvalitetspulje til AMU på 140 millioner kroner til skolerne.
Opsparingen i virksomhedernes indbetalinger til VEU-godtgørelse anvendes dels til omstillingsfonden til efter- og videreuddannelse, dels til tilbagebetaling på 680 millioner kroner til virksomhederne i 2017.
Desuden gøres VEU-bidraget fleksibelt, så ubalancer undgås fremadrettetKilder: Regeringen.
dk.
- Med denne aftale er det intentionen, at kvaliteten i det offentlige voksen-, efter- og videreuddannelsessystem forbedres, at udbuddet gøres mere fleksibelt, og at der er samfundsmæssig effekt af indsatsen, står der i aftalen.
I alt blev der afsat 2,5 milliarder kroner over fire år til bedre efteruddannelse.
For AMU-kurserne blev taksterne hævet med 70 millioner kroner om året, så godtgørelsen ved deltagelse på AMU-kurser blev forhøjet fra 80 til 100 procent af dagpengene.
Et initiativ, der dog foreløbigt ikke har haft den store effekt.
- AMU-systemet har været udfordret, og derfor indgik vi også en aftale mellem regeringen og arbejdsmarkedets parter for halvandet år siden.
Men jeg synes, at AMU-systemet skal fungere bedre, og jeg har en tro på, at de systemer og initiativer, vi tog, lige skal løbes i gang, siger Jacob Holbraad, der er direktør i Dansk Arbejdsgiverforening (DA).
Han peger på, at det i økonomisk gode tider kan være ekstra svært at få folk på efteruddannelse, fordi mange virksomheder mangler arbejdskraft og derfor ikke vil give slip på deres medarbejdere.
Ufaglærte siger nej til kurserAf tallene fremgår det, at det særligt er ufaglærte, som fravælger en efteruddannelse.
Og da denne gruppe samtidig er den mest sårbare over for forandringer på arbejdspladsen, udgør det et reelt problem, at de ikke får bygget tilstrækkeligt med kompetencer på, mener Dansk Arbejdsgiverforening:- Cirka hver anden ufaglærte siger, at de ikke har behov for efteruddannelse.
Og det er et problem, som skal tages alvorligt.
Det skal det af medarbejderne, af virksomhederne og af fagforeningerne, siger Jacob Holbraad.
- Jeg synes, det er en fælles opgave for os alle sammen at sørge for, at ikke mindst de ufaglærte får taget den mængde efteruddannelse, de skal, så de er klar til at være en del arbejdskraften i fremtiden, fortsætter han.
Også hos 3F vækker det bekymring, at det særligt er de ufaglærte, som takker nej til tilbuddet om efteruddannelse.
- Udviklingen går rigtig stærkt.
Det man laver i dag, kan produceres efterfølgende om nogle år andre steder.
Derfor skal vi sørge for at udvikle vores arbejdskraft.
Akademikere er gode til at spørge til efteruddannelse, når de er til jobsamtale.
Der skal vi have håndens arbejde med, så de også kan udvikle sig, og vi kan få nye kompetencer ind, siger Søren Heisel fra 3F.
De bogligt svageDet spiller dog også ind, at mange ufaglærte kan være bogligt svage og derfor ikke har lyst til at gentage nederlaget fra sidst, de var på skolebænken.
- Hvis man har mange nederlag med fra grundskolen, hvor man har siddet på bagerste række, så går man ikke og skilter med, at man ikke kan læse.
Så har man lært sig, at man er hamrende klog med sine fingre og virkelig kan producere noget.
Men man går ikke og siger 'Hey, jeg er 40 år og har aldrig rigtig lært at læse,' siger Søren Heisel.
En lignende udlægning kommer fra Jens Joel, børne- og undervisningsordfører for Socialdemokratiet.
- Der er nok flere ting, som kan stå i vejen, blandt andet at en ufaglært kan have haft en dårlig skoleoplevelse og ikke har gået i skole i mange år, siger han.
Ifølge trepartsaftalen har 600.
000 voksne danskere problemer med at læse.
Se indslaget fra trepartsaftalens indgåelse i oktober 2017.
Ny trepartsaftaleSocialdemokratiet var blandt støtterne af den trepartsaftale, som blev indgået i 2017.
Jens Joel hæfter sig ved, at man trods alt har set en mindre stigning i antallet af kursister fra 2017 til 2018.
Men tallet er for lavt, mener regeringspartiet:- Jeg er glad for, at vi har set en lille stigning.
Men det er slet ikke godt nok endnu.
Vi skal have det tal op, siger Jens Joel.
Børne- og undervisningsordfører Jens Joel (S) vil styrke efteruddannelserne og nedbryde barrierer, så arbejdsstyrken opkvalificeres.
- Vi vil investere i uddannelse og opkvalificering i samarbejde med arbejdsmarkedets parter.
Det er ekstremt vigtigt, at vi får nedbrudt den her barriere, det er vigtigt for den enkelte og for samfundet, fortsætter han.
At få flere ufaglærte til at tage springet til at blive faglærte er både vigtigt for den enkelte og for samfundet, vurderer Jens Joel:- Det er et helt klart mål for den enkelte, som opnår bedre løn og større sikkerhed i jobbet.
Derudover ved vi, at vi får brug for flere faglærte.
Derfor er det også enormt vigtigt for samfundet.
Den nugældende trepartsaftale udløber efter 2021.
Mona Møller er pakkeriarbejder på Nørager Mejeri, hvor hun gik fra at være ufaglært til faglært industrioperatør.
I klippet nedenfor fortæller hun blandt andet, hvad hun har lært:Efteruddannelse•Prognoser fra AE Rådet viser, at der i 2025 vil mangle ca.
70.
000 faglærte og samtidig være et overudbud af 110.
000, der er ufaglærte eller kun har en gymnasial uddannelse, hvis der ikke sker et markant kompetenceløft.
Det gælder en lang række brancher.
•Undersøgelser dokumenterer samtidig, at efteruddannelse er med til at sikre lavere sygefravær, øget jobsikkerhed, jobmobilitet, et længere arbejdsliv og højere løn.
•Efteruddannelse og opgradering af kompetencer er dermed afgørende både for samfundet, for virksomhederne og for det enkelte medlem: Når medlemmerne har de nødvendige kompetencer, sikres de en høj tilknytning til arbejdsmarkedet, og virksomhederne sikres adgang til kvalificeret arbejdskraft til gavn for dansk økonomi.
•Kilde: 3FFacebookTwitterKopier linkEmner:Arbejdsmarked|Efteruddannelse|Jens Joel (politiker)|Søren Heisel (politiker)|Arbejderbevægelsens Erhvervsråd




https://www.dr.dk/sporten/oevrig/koerestolsrugby-aendrede-sofies-liv-nu-toer-jeg-droemme

Øvrig sportKørestolsrugby ændrede Sofies liv: 'Nu tør jeg drømme'Sofie Skoubo har muskelsvind, og da hun blev udtaget til landsholdet i kørestolsrugby, blev hendes liv fyldt med drømme og ambitioner.
Af Rikke Smed Iversen01.
aug.
2019 kl.
08.
30Læs opDet giver genlyd i hallen i Korsør, når en modspiller brager ind i Sofie Skoubos screening.
Det ser voldsomt ud, men det er hverken første eller sidste gang, at vi hører den høje lyd af to rugby-kørestole, der støder sammen.
DR Sporten er til stede til landsholdets sidste træning, før EM begynder den 7.
august, og man kan mærke intensiteten af dagens træning på sidelinjen, fordi forberedelserne spidser til.
EM i kørestolsrugbyDu kan se alle Danmarks kampe til EM i kørestolsrugby på DRTV.
Første kamp er den 7.
august klokken 16.
00.
Der er optakt fra klokken 15.
50.
På bordet i hallen ligger bananer og energibarer klar ved siden af en lille bøtte med harpiks, som bruges til at få fuldt greb om bolden, og langs væggene står spillernes hverdags-kørestole klar til igen at transportere dem rundt, når det to-timers træningspas er overstået.
Enkelte steder på det lyse trægulv er der sorte mærker fra de gange, hvor en spiller har bremset hårdt op eller lavet en hurtig vending i den specialkonstruerede rugby-kørestol.
Jeg satte mig i stolen for at bevise, at jeg ikke kunne.
Sofie Skoubo24-årige Sofie Skoubo lægger hele kroppen i, når hun skubber sig selv og kørestolen i den rette position.
Netop placeringen på banen er hendes fornemste opgave på holdet, når Danmark spiller EM på hjemmebane i Vejle.
En kamp, hvor Sofie Skoubo for første gang skal vise sin familie, hvad det er, hun bruger så mange kræfter på i hverdagen.
Sofie Skoubo i en tackling for det danske landsholdKørestolsrugby ændrede livetFor fire år siden havde Sofie Skoubo aldrig prøvet at dyrke en sport, der krævede fysisk udfoldelse.
Som seks-årig fik hun nemlig konstateret den livslange sygdom muskelsvind.
Diagnosen overbeviste hende om, at hun aldrig kom til at prøve kræfter med en fysisk sportsgren.
Men den virkelighed skulle gå hen og blive fortid.
Hvad er kørestolsrugby?
Kørestolsrugby er en holdsport for personer med nedsat funktion i både arme og ben.
Det er en sport, der er kendetegnet ved en høj grad af fysisk udfoldelse, som ses ved et højt tempo på banen og dramatiske tacklinger.
Spillet foregår i specialbyggede manuelle kørestole (rugbystol), hvor man spiller fire mod fire.
Spillet foregår på en bane med samme størrelse som en basketballbane, og bolden minder om en volleyball.
Kilde: Parasport DanmarkSofie Skoubo spillede i mange år elhockey, der foregår i elektriske kørestole, og da tilbuddet om at prøve kræfter med kørestolsrugby opstod, var det for Sofie mentalt ikke en realitet, at hendes krop kunne klare det.
Men en standhaftig træner fik hende alligevel overtalt til at komme i hallen – denne gang i en manuel kørestol.
- I starten tænkte jeg: 'Det skal jeg ikke prøve.
Det kan jeg ikke.
Mine arme kan jo ingenting'.
Men de blev ved med at presse på, og til sidst satte jeg mig i stolen for at bevise, at jeg ikke kunne, fortæller hun.
Men det kunne hun.
Og blot et år senere kunne hun også trække den rød/hvide landsholdstrøje over hovedet og spille for det danske landshold.
Kørestolsrugby blev en af de væsentlige faktorer, der ændrede Sofie Skoubos liv.
Et liv, der i mange år handlede om begrænsninger, og et liv, hvor muskelsvind blev undskyldningen for dovenskab.
I dag har hun skiftet den elektriske kørestol permanent ud med en manuel.
Hun har tabt sig, blevet stærkere og så har hun ændret sin mentalitet fuldstændig.
- Jeg kan næsten ikke huske, hvordan tingene var for tre-fire år siden.
Der er sket så mange gode ting på så kort tid.
Jeg synes, jeg er blevet en meget bedre person, end jeg var før, jeg startede til kørestolsrugby.
Familien støtter hele vejenLivet som landsholdsspiller i en fysisk sport lå ellers ikke i kortene for en muskelsvindsramt Sofie Skoubo, selvom hun er vokset op i en sportsglad familie.
Hendes storebror, Morten Skoubo, har spillet seks kampe for det danske A-landshold i fodbold, så hun har altid været med på diverse stadions og rejst rundt i Europa for at se ham spille.
Jeg er blevet en meget bedre person, end jeg var før, jeg startede til kørestolsrugby.
Sofie Skoubo- Da jeg var yngre, så jeg meget op til min storebror, og jeg ville også gerne være professionel fodboldspiller, men det fandt jeg desværre lynhurtigt ud af i skolegården, da jeg hele tiden væltede over mine egne ben, at det måske ikke var den vej, jeg skulle gå.
Hendes forældre har altid sørget for at finde alternative sportsgrene, som kunne erstatte drømmen om at blive fodboldspiller, men samtidig holde liv i gejsten for sport og skabe en aktiv hverdag.
- Når mine kammerater i folkeskolen kom hjem med medaljer fra håndbold, så havde jeg været til elhockey, hvor jeg så havde en medalje med hjem og kunne fortælle om det i stedet for.
På den måde har jeg altid fundet et fællesskab i sport.
Sofie Skoubos med sin familie, der skal se hende spille på landsholdet for første gang til EM på hjemmebane.
Storebroren Morten Skoubo er ikke aktiv som professionel fodboldsspiller længere, men familien er ikke færdig med at rejse rundt for at se elitesport, for nu er det Sofie Skoubos tur til at være familiens sportsstjerne.
- Min familie kommer og hepper til alle kampene.
Jeg glæder mig helt vildt meget til at vise, hvad det egentlig er, jeg har lavet de sidste par år, for jeg ofrer jo en masse ting, når jeg vælger at dyrke elitesport.
- Jeg er stolt over, at jeg på en eller anden måde har kunnet klare mig på det her niveau.
Det havde jeg ingen drømme om for bare få år siden.
Sofie Skoubo i aktion for Danmark.
'Nu tør jeg drømme'Kørestolsrugby - pointsystemI kørestolsrugby er man inddelt i et pointsystem.
Det betyder, at man bliver klassificeret fra 0,5 til 3,5, alt efter hvilket handicap, man har.
De, der kan meget, har et højt point, og de, der kan mindre, har et lavt point.
Der må være fire spillere på banen, der maksimalt må have otte point samlet.
De individuelle point afgør, hvilken rolle man får på banen.
Eksempelvis har Mark Peter det højeste point på 3,5, og hans rolle er blandt andet at score mål og køre stærkt frem på banen.
Landsholdsspilleren Sofie Skoubo kan næsten ikke huske sig selv fra før karrieren i kørestolsrugby.
Hendes udvikling har været så markant, at hun i dag lever et liv med overskud, energi og tro på egne evner.
Og denne livsstil står i stærk kontrast til hverdagen for blot fire år siden, der var præget af træthed, søvnbesvær og generelle problemer med at komme igennem dagen.
- Min tankegang i dag er fuldstændig anderledes.
Nu ved jeg, at jeg kan meget mere, end jeg tror.
Jeg skal bare kaste mig ud i det og se, hvad der sker.
- Jeg er blevet mere risikovillig, og jeg har en større selvtillid i forhold til at tro på mine egne evner – både inden for sport, men også min uddannelse og hele livet generelt.
Til dagligt læser Sofie Skoubo en kandidat ved siden af sporten i politik og administration på Aalborg Universitet.
Men tidligere havde Sofie ikke turde drømme, sådan som hun gør i dag.
- Jeg har lige pludselig fået nogle drømme, som gør, at jeg skal kæmpe for noget.
Jeg har fået ambitioner, der gør, at jeg har et helt andet fokus.
Jeg rykker mine grænser konstant, fordi der nu er noget, jeg vil være god til.
Men det kommer ikke let til mig - jeg ofrer meget.
Jeg bliver aldrig den hurtigste spiller, men hvis jeg så kan bruge min taktiske sans og spilforståelse på banen til at hjælpe dem, der kan køre stærkt, så kan jeg jo få det her landshold langt.
Sofie SkouboNår man er til stede i træningshallen og kigger på den eneste kvinde på banen, Sofie Skoubo, spille med det danske landshold, så kan det for det utrænede øje se ud som om, hun ikke har store chancer mod de 11 mænd, der også er udtaget til landsholdet.
Men man skal ikke lade sig snyde.
- Jeg bliver aldrig den hurtigste eller stærkeste spiller, men når jeg kan bruge min taktiske sans og spilforståelse på banen til at hjælpe dem, der kan køre stærkt, så kan jeg jo få det her landshold langt.
Hvor langt Sofie Skoubo og resten af det danske landshold i kørestolsrugby når, kan du se direkte på DRTV, når vi sender live fra EM på hjemmebane i Vejle fra den 7.
august.
Du kan også følge linket her.
FacebookTwitterKopier linkEmner:Handicaps|Vejle|Handicapsport|Folkeskolen (Danmark)|Morten Skoubo (fodboldspiller)




https://www.dr.dk/nyheder/indland/erhvervslivet-jubler-over-trump-besoeg-det-er-guld-vaerd

Trumps aflyste besøgSe temaIndlandErhvervslivet jubler over Trump-besøg: 'Det er guld værd'USA's præsident kan åbne døre for danske virksomheder til det amerikanske marked.
Donald Trumps besøg i Danmark kan få stor betydning for dansk erhvervsliv, siger administrerende direktør i Dansk Erhverv Brian Mikkelsen.
Af Theis Lange Olsen01.
aug.
2019 kl.
07.
46Bemærk: artiklen er mere end 30 dage gammelLæs opEt decideret scoop.
Så langt vil administrerende direktør i Dansk Erhverv Brian Mikkelsen strække sig i sin reaktion på, at USA's præsident, Donald Trump, kommer til Danmark på et officielt statsbesøg i september.
Besøget kan nemlig blive en stor gevinst for Danmark, fordi den kontroversielle præsident kan åbne døre til det amerikanske marked for en række danske virksomheder.
Læs også:Trump kommer til Danmark- Det er et scoop og en meget glædelig nyhed for dansk erhvervsliv.
USA er verdens største økonomi og vores næststørste eksportmarked.
At ramme 330 millioner indbyggere i USA er guld værd for danske virksomheder, siger Brian Mikkelsen.
Ifølge en pressemeddelelse fra Det Hvide Hus skal Donald Trump under besøget i Danmark mødes med "business leaders".
Hvem erhvervslederne er, ved Brian Mikkelsen endnu ikke, men han håber blandt andet, at Donald Trump får mulighed for at trykke hånd med nogle af lederne af de danske medicinalfirmaer.
- Sundhedssektoren betyder meget i USA lige nu, fordi de har nogle af verdens største sundhedsudgifter.
Så det ville være oplagt at mødes med nogle af vores store medicinalfirmaer som Novo Nordisk og Lundbeck.
Det ville betyde rigtig meget at få adgang til det amerikanske sundhedssystem, siger Brian Mikkelsen.
Dansk energieffektivitetOgså hele energiområdet i Danmark, som er et af de mest effektive og grønne i verden, er værd at vise frem for Donald Trump, lyder det.
- Vi har en fantastisk innovationskraft inden for sundhedssektoren, men også inden for energiområdet.
Særligt vores energieffektivitet vil være oplagt at vise præsidenten, siger Brian Mikkelsen.
Han ved på nuværende tidspunkt ikke, om han selv skal mødes med Donald Trump, men håber meget på det.
- Jeg vil gøre meget for at komme til at mødes med ham, for budskabet fra Dansk Erhverv er, at det er til gavn for Danmark og verden, hvis vi har mest mulig frihandel og globalisering og kommer væk med toldbarrierer, siger han.
Venstres udenrigsordfører, Michael Aastrup Jensen, erklærer sig også meget begejstret på vegne af dansk erhvervsliv ved udsigten til besøget fra den amerikanske præsident.
- USA er et større og større handelsmarked for danske virksomheder.
Vi skal ikke glemme, at Det Hvide Hus selv er ude at sige, at han skal møde erhvervsledere.
Det er rigtig godt, siger han.
Eksport for over 125 milliarderI en pressemeddelelse fremhæver statsminister Mette Frederiksen (S) også, at de danske virksomheder er meget engagerede på det amerikanske marked.
- Jeg ser frem til at møde den amerikanske præsident i Danmark, hvor vi vil drøfte globale emner af fælles interesse, og hvordan vi sammen kan styrke samarbejdet mellem Danmark og USA inden for blandt andet sikkerhedspolitik, arktiske spørgsmål og fremme af samhandel og investeringer, udtaler hun.
Danmark eksporterer i øjeblikket for over 125 milliarder kroner om året til det amerikanske marked.
Præsident Trumps besøg i Danmark vil finde sted den 2.
og 3.
september i år.
Selve programmet og nærmere detaljer for statsbesøget offentliggøres senere, oplyser Kongehuset.
FacebookTwitterKopier linkEmner:Donald Trump (politiker)|Mette Frederiksen (politiker)|Socialdemokraterne|USA|Erhverv




https://www.dr.dk/nyheder/penge/ny-hjemmeside-skal-guide-gennem-junglen-af-efteruddannelser

PengeNy hjemmeside skal guide gennem junglen af efteruddannelserDer er omkring 4.
000 forskellige efteruddannelser.
Ny hjemmeside hjælper på vej.
Tusindvis af tilbud om efteruddannelse gør det svært at vælge den rigtige efteruddannelse.
Nu lancerer Pensionsdanmark en hjemmeside, som gør det nemmere at finde rundt i mængden.
Af Mathias Sommer, Magnus Jep Nielsen Winther og Ole Ørskov01.
aug.
2019 kl.
09.
49Bemærk: artiklen er mere end 30 dage gammelLæs opArbejdsmarkedet er i hastig forandring.
Og skal de danske lønmodtagere undgå at blive efterladt på perronen, er det vigtigt, de tager sig en efteruddannelse, lyder det samstemmende fra arbejdsmarkedets parter.
Men det gør de bare ikke i tilstrækkelig grad, viser tal, som DR Nyheder har trukket hos Undervisningsministeriet.
En af forklaringerne er, at mange ufaglærte har svært ved at finde rundt i junglen af tilbud.
- Tilbagemeldingerne fra vores medlemmer er, at det her med voksenefteruddannelse er svært at tilgå, fordi nogle beskriver det som en jungle.
Man har svært ved at navigere i de mange tilbud - ja, der er op til 4.
000 voksenefteruddannelsestilbud på markedet, siger Jakob Overgaard Jørgensen, der er uddannelseschef i Pensiondanmark.
I foråret lancerede Pensionsdanmark en hjemmeside for efteruddannelse.
Planen er, at den skal guide sine 230.
000 kunder, som har mulighed for at tage en efteruddannelse, gennem virvaret af efteruddannelsestilbud.
Det nye efteruddannelsessite trækker data fra eksterne platforme.
Dermed bliver forslaget til efteruddannelse skræddersyet til det enkelte medlem ud fra medlemmets data.
Efteruddannelse.
dkI forbindelse med den seneste trepartsaftale, som blev indgået i oktober 2017, blev det desuden besluttet at videreudvikle og opgradere efteruddannelse.
dk.
Efteruddannelse.
dk er en landsdækkende tilmeldings- og ansøgningsportal for erhvervsrettet voksen- og efteruddannelse, herunder AMU-kurser.
Her kan man søge sig frem i udbuddet af efteruddannelse ud fra blandt andet branche og geografi.
Og spørger man fagforeningen 3F, er det fuldstændigt afgørende, at man benytter sig af de mange tilbud om efteruddannelse:- Det går rigtig stærkt rundt om i verden, og hvis ikke vi udvikler vores firmaer og sikrer os nye kompetencer, så risikerer vi, at det, vi producerede i går, kan vi ikke producere i morgen, og derfor er vi nødt til at udvikle os, siger Søren Heisel, forbundssekretær hos 3F.
I klippet nedenfor viser Jakob Overgaard Jørgensen, hvordan man klikker sig rundt på Pensiondanmarks efteruddannelsesside.
Pensiondanmarks kompetencefonde•Pensiondanmark administrerer 18 overenskomstaftalte kompetenceudviklingsfonde, som giver medlemmerne tilskud til relevant efteruddannelse.
Over 12.
000 virksomheder og 230.
000 medarbejdere er omfattet af de kompetenceudviklingsfonde, som Pensiondanmark administrerer.
•Det er nemt for virksomhederne at få tilskud, når de sender medarbejderne på efteruddannelse.
Det understøtter, at medlemmer og virksomheder er bevidste om mulighederne for efteruddannelse, der løbende sikrer en opkvalificering af medarbejdernes almene og erhvervsfaglige kompetencer.
•De 18 kompetenceudviklingsfonde, som PensionDanmark administrerer, har i 2018 givet tilskud til 44.
000 uddannelsesforløb.
•Kilde: Pensiondanmark.
FacebookTwitterKopier linkEmner:Efteruddannelse|PensionDanmark|Søren Heisel (politiker)|Arbejdsmarked|3F




https://www.dr.dk/sporten/oevrig/tre-aar-og-en-kulturaendring-senere-er-danmarks-undervandskrigere-gearet-til-vm-guld

Øvrig sportTre år og en kulturændring senere er Danmarks undervandskrigere gearet til VM-guldDet danske herrelandshold i undervandsrugby spiller torsdag VM-semifinale mod Colombia.
Dansk jubel under puljekampen mod de tyske viceverdensmestre.
Foto: PrivatAf Emil Halkier01.
aug.
2019 kl.
07.
40Bemærk: artiklen er mere end 30 dage gammelLæs opFor tre år siden satte det danske herrelandshold i undervandsrugby sig ned, løftede hænderne og pegede ind i fremtiden.
Mod verdensmesterskabet i 2019.
Mod podiets øverste trin.
Mod guldmedaljerne.
Torsdag eftermiddag klokken 14 kan danskerne tage et rigtig stort skridt mod at indfri netop dén langsigtede målsætning, når de skal op mod Colombia i VM-semifinalen.
Vi har et helt klart mål om at vinde VM-guld.
Det har været sat op på en piedestal lige fra starten for tre år sidenAndreas Wielandt, landsholdsspiller i undervandsrugbyKulminationen på flere års intensivt arbejde siden seneste verdensmesterskab, hvor endestationen var en kvartfinale - dengang ligeledes mod colombianerne.
- Hvor man tidligere på landsholdet havde kigget et halvt år frem, trænet og hygget sig lidt, kom der mere en vinderkultur og et fokus på, at vi kan vinde VM-guld, fortæller forsvarsspiller Andreas Wielandt om den udvikling, herrelandsholdet har været igennem.
Fokus på intet andet end guldUndervejs i de lange VM-forberedelser har undervandsrugbylandsholdet arbejdet med en række målsætninger.
Der skulle hentes metal.
Dét lykkedes blandt andet med en EM-sølvmedalje i 2017 og et nordisk mesterskab i fjor.
Nu venter så den helt store prøvelse, nemlig om de også kan forcere gærdet til VM-finalen.
Nu kender vi hinanden godt både på land og i vandet.
Det har vi ikke gjort tidligere på landsholdet.
Andreas Wielandt, landsholdsspiller i undervandsrugby- Vi har et helt klart mål om at vinde VM-guld.
Det har været sat op på en piedestal lige fra starten for tre år siden.
Det var det, vi trænede frem mod.
Alt vi har snakket om, lavet og mødtes om, har været at vinde VM-guld, siger Andreas Wielandt.
Danmark har faktisk tidligere kriget sig til et verdensmesterskab under vandoverfladen, nemlig tilbage i 1983.
Alle kender deres opgaverLandstræner Michael Kragh har kaldt herrelandsholdet historisk stærkt, og i spillertruppen føler de sig også gearet til at gentage bedriften fra 1983.
De mange, mange træningstimer i bassinet har givet spillerne en stor fælles forståelse for hinanden, lyder det.
- Det er et nonverbalt spil, hvor du kun kan snakke sammen, når du sidder oppe på land og er skiftet ud.
Så hvis der er nogen former for tvivl eller usikkerhed omkring, hvad vi skal gøre under vandet, kommer tingene bare ikke til at fungere.
Det er det, som er blevet lettere ved, at aftalerne er helt faste og gjort meget præcise.
Alle ved, hvad deres job er, fortæller landsholdsspiller Mikkel Rasmussen, der følges op af holdkammeraten Andreas Wielandt.
Læs også:Danske undervandsvikinger på VM-togt: 'Man kan godt være god og tyk på samme tid'- Det har vi udviklet på de tre år.
Nu kender vi hinanden godt både på land og i vandet.
Det har vi ikke gjort tidligere på landsholdet.
Det har mere været individualister og et hold bestående af satellitter, siger Andreas Wielandt.
Det danske herrelandshold i undervandsrugby har været ganske suveræne ved VM-slutrunden indtil videre.
I puljespillet blev det således til en 37-0 sejr over Storbritannien, 8-0 over Tjekkiet og uafgjort 0-0 mod viceverdensmesterne fra Tyskland, før danskerne i kvartfinalen slog de østrigske VM-værter 15-0.
For kvindelandsholdet har slutrunden budt på tre nederlag i gruppespillet, og de spiller derfor om en placering blandt de 9-14 bedste ved verdensmesterskabet.
Herrerne spiller semifinale torsdag klokken 14.
00 dansk tid, hvor de møder Colombia.
Kampen kan følges live via livestream her.
Kvindelandsholdet spiller torsdag morgen klokken 8.
00 placeringskamp om 9.
-14.
pladsen mod USA.
Det er også muligt at få et lille kig ind i VM-lejren på Snapchat, hvor de danske landshold har overtaget styringen af DR Sportens konto.
FacebookTwitterKopier linkEmner:Colombia|Svømmesport|Storbritannien|Snapchat|Tjekkiet




https://www.dr.dk/nyheder/regionale/hovedstadsomraadet/200-nye-midlertidige-studieboliger-er-paa-vej-i-koebenhavn

København200 nye midlertidige studieboliger er på vej i København8.
400 studerende har akut brug for en studiebolig i København, vurderer Dansk ByggeriVed en gammel DSB-bygning på Vesterbro bliver der bygget 200 nye midlertidige studieboliger inden 2020.
Af Karoline Kert og Nanna Mortensen01.
aug.
2019 kl.
07.
28Bemærk: artiklen er mere end 30 dage gammelLæs opEfter flere tusinde kommende studerende i sidste uge fik at vide, at de er kommet ind på en videregående uddannelse, er den vilde boligjagt gået i gang.
Tal fra interesseorganisationen Dansk Byggeri viser, at der er akut behov for 8.
400 studieboliger i København alene.
På landsplan er behovet 22.
000.
Men der er nye boliger på vej, hvis man er klar til at bo lidt anderledes.
CPH Village, der sidste år opførte containerboliger med plads til 164 studerende på Refshaleøen i København, er nemlig klar med 200 nye studieboliger inden januar 2020.
Denne gang på Vesterbro i en gammel DSB-ejendom, fortæller Frederik Noltenius Busck, der er direktør.
- De nye bæredygtige studieboliger kommer til at være nogle af de billigste private boliger i København, der kommer til at blive lagt vægt på det sociale fællesskab, og samtidig skal boligerne bygges i træ og kommer til at respekterer det grønne område omkring, siger han.
Lige nu står 5.
500 studerende på venteliste til en af CPH Village's nye boliger.
Dansk Byggeri: Midlertidige boliger er den eneste løsningManglen på boliger er kun vokset i takt med det høje optag af studerende de seneste år.
Derfor er de midlertidige boliger en nødvendig del af løsningen, siger Sebastian Kaldahl, der er økonomisk konsulent i Dansk Byggeri.
Fakta om CPH VillageCPH Village har en ambition om at opføre i alt 2.
000 nye flytbare studieboliger i København inden 2021De midlertidige studieboliger opføres med hjemmel i den nye planlov, der blev vedtaget af Folketinget i sommeren 2017, som giver mulighed for midlertidige dispensationer til studieboliger i op til 10 årContainerboligerne på Refshaleøen med plads til 164 studerende koster 4.
080 kr.
pr.
måned for 20 m2 med eget køkken og et badeværelse, som man deler med én person.
Prisen er før boligsikringInden 1.
januar 2020 står 200 nye midlertidige studieboliger klar på Vesterbro til samme pris som containerboligerneKilde: CPH Village- Mens vi venter på, at det permanente ungdomsboligbyggeri bliver færdigt, så er den eneste løsning, vi har lige nu, de midlertidige boliger, siger han og fremhæver fordelene ved at bygge på den måde.
- Det kan bygges noget hurtigere end de permanente studieboliger, så derfor burde det kunne lade sig gøre at få sat rigtig mange midlertidige boliger op relativt hurtigt, så de studerende kan få en god studiestart og bo der, indtil de finder noget mere permanent, siger han.
Læs også:S vil garantere studerende en bolig i København .
.
.
i fremtidenOg med det høje antal af akut boligsøgende studerende, undrer det Sebastian Kaldahl fra Dansk Byggeri, at Københavns kommune ikke har udpeget flere steder at bygge midlertidige boliger.
- Fra politisk side virker det til, at man har prøvet at gøre rigtig meget, men fra forvaltningens side er der ikke sket nok.
Det må der ikke have gjort, siden vi kun står med 100 midlertidige boliger i dag, siger han.
I Københavns Kommune mener de ikke, at midlertidige boliger er den eneste løsning, men de vil gerne satse meget mere på midlertidige ungdomsboliger, siger Jonas Bjørn, der er politiskordfører for Socialdemokratiet på Københavns Rådhus.
- Kommunen kan ikke selv lave ungdomsboliger, så vi er afhængige af, at andre gør det.
Derfor skal vi som kommune blive bedre til at give mulighed til dem, der gerne vil lave midlertidige ungdomsboliger, siger han.
Midlertidig bolig er ikke en nødløsningI 2017 blev planloven i København ændret, så man måtte bygge midlertidige boliger, som kan huse studerende i op til 10 år.
Det blev taget i brug på Refshaleøen, hvor 164 studerende siden sidste år er flyttet ind i containerboliger.
En af dem er 24-årige Jeppe Svan Sørensen.
Jeppe Svan Sørensen har et værelse på 20 kvadratmeter i en af containerboligerne på Refshaleøen.
Der er 84 containerboliger på Refshaleøen med plads til 164 studerende.
Hver studerende har deres eget tekøkken i de midlertidige containerboliger.
1 / 3Jeppe Svan Sørensen har et værelse på 20 kvadratmeter i en af containerboligerne på Refshaleøen.
1 / 3Der er 84 containerboliger på Refshaleøen med plads til 164 studerende.
2 / 3Hver studerende har deres eget tekøkken i de midlertidige containerboliger.
3 / 3- Jeg synes faktisk, at det er ret luksus.
Det er lyst og rart, og jeg synes ikke, den måde, det er lavet på med et stort vindue og masser af omgivelser, er spor kompromis-agtig, siger han.
Og udsigten til 200 flere nye studieboliger på Vesterbro, er en rigtig god løsning på de mange studerende, som mangler en bolig, mener Jeppe Svan Sørensen.
- Det er helt vildt fedt.
Studieboligkrisen skal selvfølgelig løses, så det er fedt, at der bliver eksperimentet lidt med skibscontainere her på Refshaleøen og trækasser på Vesterbro, som kan flyttes rundt, siger han.
FacebookTwitterKopier linkEmner:Bolig|Frank Jensen (politiker)|København|Uddannelse|Dansk Byggeri




https://www.dr.dk/nyheder/udland/resterne-af-top-gangster-skal-graves-op-i-usa

UdlandResterne af top-gangster skal graves op i USAJohn Dillinger var i 1930'erne manden bag en stribe bankrøverier.
Til september bliver hans rester gravet op.
John Dillinger blev i 1934 skudt og dræbt af folk fra FBI i Chicago.
(© FBI)01.
aug.
2019 kl.
06.
29Bemærk: artiklen er mere end 30 dage gammelLæs opResterne af den amerikanske gangster fra 1930’erne John Dillinger skal graves op til september.
Det sker, 85 år efter at han blev skudt og dræbt af forbundspolitiet, FBI.
Åbningen af graven, som er dækket af cement, kan én gang for alle lægge låg på konspirationsteorier om, at liget slet ikke befinder sig på kirkegården i Indiana.
Dillinger var i sin tid en af USA’s mest notoriske kriminelle.
Ifølge FBI dræbte han sammen med sin bande ti mennesker i forbindelse med en serie af blodige bankrøverier i Midtvesten i 1930’erne.
Det er en af Dillingers nevøer, som har anmodet om at få graven åbnet.
Han har ikke fortalt, hvorfor han vil have graven åbnet.
Men tv-netværket bag History Channel har meddelt, at de dækker opgravningen til en dokumentar om gangsteren.
Resterne bliver efter planen gravet op og begravet igen 16.
september.
Begravet under flere lag cementDet er ikke nødvendigvis en let opgave, der venter, fortæller historiker fra Indiana Susan Sutton.
Dillingers far sørgede nemlig for at åbne graven og begrave kisten under flere lag cement.
- Frygten var, at nogle ville komme grave graven op og enten skænde liget eller stjæle det.
Dillinger-familien var faktisk blevet tilbudt penge for at udlåne liget til udstillinger, så de var lidt bekymrede, siger Susan Sutton.
Ifølge Sutton var John Dillinger høflig, selv når han røvede bankerne.
Han blev aldrig dømt for drab.
I 1934 ventede han på en retssag i forbindelse med et drab på en politimand i Chicago, men han flygtede fra fængslet.
Mens han var på flugt, fik han ansigtet ændret ved hjælp af plastikkirurgi, og det siges, at han også forsøgte at fjerne sine fingeraftryk med syre.
I juli samme år blev han skudt og dræbt af folk fra FBI i Chicago.
/ritzau/APFacebookTwitterKopier linkEmner:USA|Kriminalitet|Chicago|Pengeinstitutter




https://www.dr.dk/nyheder/udland/topjurist-med-praesidentkampagner-paa-cvet-overvaager-retssag-mod-aap-rocky

UdlandTopjurist med præsidentkampagner på cv'et overvåger retssag mod A$AP RockyDen amerikanske rapper skal i dag give sin forklaring af, hvad der præcist hændte foran en burgerbar i Stockholm.
Robert O'Brien har tidligere arbejdet for Bush-administrationen og arbejder nu som særlig udsending for det amerikanske udenrigsministerium.
Af Louise Brodthagen Jensen og Elisabeth Thiis01.
aug.
2019 kl.
12.
32Bemærk: artiklen er mere end 30 dage gammelLæs opSelvom der naturligt nok vil være størst fokus på Rakim Mayers - bedre kendt som A$AP Rocky, som i dag skal give sin version af, hvad der skete i Stockholm den 30.
juni, er det værd at rette blikket et par rækker bag den amerikanske rap-stjerne.
For nogle rækker bag Mayers sidder juristen Robert O'Brien, der er ansat i det amerikanske udenrigsministerium.
Her tjener han som ambassadør og særlig udsending i gidselsituationer.
Retssagen mod A$AP Rocky risikerer at fortsætte efter weekenden.
- Præsidenten bad mig om at tage afsted for støtte de amerikanske statsborgere.
Vi arbejder på, at de kan komme hjem så hurtigt som muligt, siger O’Brien ifølge nyhedsbureauet AFP.
O'Brien står ifølge det amerikanske udenrigsministeriums hjemmeside i spidsen for "USA's diplomatiske indsats i gidsel-relaterede sitautioner " og "rådgiver ledelsen i den amerikanske regering i gidselsager".
Sagen mod A$AP RockyNatten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
5.
juli blev tre af dem varetægtsfængslet, herunder A$AP.
20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
Retssagen finder sted i Retten i Stockholm tirsdag, torsdag og fredag i denne uge.
A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
De tiltalte risikerer op til to års fængsel, hvis de bliver kendt skyldige.
Den 19-årige mand, som ifølge tiltalen blev overfaldet, er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
Robert O'Brien har blandt andet arbejdet for fire forskellige kampagner for tidligere republikanske præsidentkandidater, heriblandt Mitt Romney og Ted Cruz, og har arbejdet tæt sammen med præsidentens nationale sikkerhedsrådgiver, John Bolton.
Men han risikerer at sætte sit renommé på spil ved at være til stede i retssagen mod den amerikanske rapper, lyder kritikken blandt andet fra Dan Baer, der er tidligere ambassadør for Obama-administrationen.
- Skandaløst embedsmisbrug.
Forestil jer, hvor seriøst andre nu vil tage O’Brien, efter han har gjort sig selv til grin ved at lade sig selv og sin stilling blive brugt til det her, skriver han på Twitter.
Vicedirektør for den udenrigspolitiske afdeling af tænketanken Brookings Institution, Suzanne Maloney, kalder situationen "latterlig".
- Det er samtidig til at blive rasende over, når man tænker på, at der sidder mindst et halvt dusin amerikanere i iranske fængsler, nogle af dem har siddet der i årevis, siger hun til The Independent.
19-årig i vidnesskrankenRetssagen i dag er indledt med, at den 19-årige forurettede blev afhørt af forsvarsadvokaten for A$AP Rocky, Slobodan Jovicic.
Selv blev A$AP Rocky ført ind i retten som den sidste af de tre tiltalte.
Iklædt grøn bluse og grønne bukser, med de sorte fletninger samlet i en knold og med hænderne i håndjern foran sig blev han ført til sin plads af to betjente.
Håndjernene blev taget af, inden han tog plads i stolen og sagde godmorgen med et smil til de to kvindelige oversættere på sin venstre side.
Retstegning viser Rakim Mayers, i den grønne trøje ved siden af blandt andre sin advokat.
Den 19-årige har blandt andet forklaret, at han ikke var klar over, hvem det var, han var stødt på uden for burgerkæden Max.
- For mig var de ligesom alle mulige andre.
Jeg vidste ikke engang, hvem de var, lød det.
Forsvarsadvokaten har blandt andet spurgt i detaljer til den 19-åriges opførsel under episoden, heriblandt om manden var ædru.
- Jeg er nødt til at spørge, var du virkelig ædru?
For jeg får indtryk af, at det ikke er en særlig ædruelig opførsel, hvis det, du siger, er sandt, konstaterede Slobodan Jovicic blandt andet, inden en af de andre tiltaltes forsvarsadvokat tog over.
Den 19-årige har tidligere forklaret i retten, at han befandt sig ved burgerbaren Max i Stockholm på tidspunktet for voldsepisoden, fordi han skulle mødes med en ven.
Ifølge A$AP Rockys advokat havde den 19-årige passet rapperen og hans følge op og været voldsomt provokerende.
Manden selv har flere gange nægtet at have truet eller chikaneret amerikanerne og hævder i stedet at være blevet sparket og slået flere steder på kroppen med flasker.
Den 30-årige rapper skal selv afgive forklaring i dag.
Retsformand Per Lennerbrandt har dog allerede fastslået, at medmindre det kommer til at forløbe hurtigt, vil der ikke som efter planen blive afhørt vidner i dag, og det betyder, at retssagen risikerer at fortsætte efter weekenden.
FacebookTwitterKopier linkEmner:Mitt Romney (politiker)|USA|Stockholm|Udenrigspolitik|Twitter




https://www.dr.dk/nyheder/indland/minister-skrotter-omstridt-optagelseskrav-gymnasier

IndlandMinister skrotter omstridt optagelseskrav for gymnasierOmstridt optagelseskrav, som blokerer elever fra studiestart, sløjfes øjeblikkeligt af undervisningsminister.
Reglen, som ministeren nu ophæver kort før studiestart, er led i en større ændring i optagelseskravene fra gymnasiereformen i 2016.
(Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)01.
aug.
2019 kl.
05.
57Bemærk: artiklen er mere end 30 dage gammelLæs opUndervisningsminister Pernille Rosenkrantz-Theil (S) vil foretage et lynindgreb for at hjælpe elever, der er blevet ramt af et omstridt optagelseskrav.
Det skriver Politiken.
Den tidligere regering indførte et krav om, at elever på prøvefri fri- og efterskoler skal bestå en optagelsesprøve for at kunne komme i gymnasiet.
Uanset om eleven har bestået 9.
-klasses afgangsprøve.
Læs også:Rektorer om ny optagelsesprøve til gymnasiet: 'Det går ud over eleverne'Eleverne skal bestå fire forskellige fag - dansk, engelsk, matematik og fysik - med point svarende som minimum til karakteren 4.
Hvis eleverne får point svarende til karakteren 2 i blot et enkelt fag, nægtes de optagelse - uden mulighed for kompensation.
Sløjfer krav øjeblikkeligtMen det krav vil Pernille Rosenkrantz-Theil nu sløjfe med øjeblikkelig virkning.
Selv om en planlagt evaluering af optagelsesprøven først er færdig om en måned.
- Jeg er ikke sat på jorden for at forhindre unge mennesker i at komme i gang med en uddannelse, alene fordi de har klaret optagelsesprøven dårligt i et fag, siger undervisningsministeren til Politiken.
- Hvis de samlet set er blevet vurderet egnede til at komme i gang, og i øvrigt har klaret de andre fag fint, kan jeg ikke se, hvorfor de ikke skal have chancen.
Reglen, som ministeren nu ophæver kort før studiestart, er led i en større ændring i optagelseskravene fra gymnasiereformen i 2016.
Med virkning fra i år indførte reformen en fire timer lang skriftlig prøve, der blandt andet er obligatorisk for elever fra skoler, som ikke benytter prøver.
Det er uvist, hvor mange elever, der ikke klarede prøven i juni.
Fortvivlede ungeMen både Danske Gymnasier, Efterskoleforeningen og Dansk Friskoleforening er blevet kontaktet af fortvivlede unge, som er dumpet og ikke ved, hvad der skal ske med dem.
Foreningerne glæder sig over ministerens beslutning.
Omvendt forsvarer Liberal Alliances undervisningsordfører, Henrik Dahl, optagelseskravet, som blev indført under tidligere børne- og undervisningsordfører Merete Riisager (LA).
Han kalder det over for Politiken "skadeligt for samfundet" at fjerne karakterkravet igen.
/ritzau/FacebookTwitterKopier linkEmner:Liberal Alliance|Merete Riisager (politiker)|Pernille Rosenkrantz-Theil (politiker)|Socialdemokraterne|Uddannelse




https://www.dr.dk/nyheder/indland/kritik-af-ny-undersoegelse-er-forhoejet-blodtryk-og-hoefeber-kroniske-lidelser

IndlandKritik af ny undersøgelse: Er forhøjet blodtryk og høfeber kroniske lidelser?
Studie gør os mere syge, end vi er, og skaber et forvrænget billede, lyder kritikken.
Er forhøjet blodtryk en kronisk lidelse eller en risikofaktor?
Det er der delte meninger om blandt læger.
(Arkiv) Af Kevin Ahrens01.
aug.
2019 kl.
06.
30Bemærk: artiklen er mere end 30 dage gammelLæs op23,3 procent har forhøjet blodtryk.
10 procent har depression.
4,7 procent har KOL.
Sådan lyder nogle af tallene fra et nyt forskningsstudie fra Aalborg Universitet lavet på registerdata fra sygehuse og almen praksis for samtlige danskere over 16 år – i alt 4,5 millioner personer.
Det er en indviklet og videnskabelig diskussion.
Der er ikke en epidemi af kronisk sygdom lige pludseligt.
Det her handler om en ny måde at tælle de syge og de raske på.
Anders Beich, praktiserende læge, formand for Dansk Selskab for Almen MedicinIfølge undersøgelsen lider to ud af tre danskere af en eller flere former for kroniske lidelser.
Læs også:To ud af tre danskere har en kronisk lidelse: David skal hele tiden tænke over, hvad han gørEn undersøgelse og konklusion som allerede skaber debat i fagkredse.
Før studiet gik man nemlig ud fra, at det var omkring en ud af tre danskere, som led af en kronisk sygdom.
Ifølge Anders Beich, praktiserende læge og formand for Dansk Selskab for Almen Medicin, er kronisk sygdom ikke et fasttømret begreb, og man kan godt indføre nye definitioner.
Men han mener ikke, at undersøgelsen skaber et retvisende billede af danskernes sundhed - eller mangel på samme.
Han forstår blandt andet ikke, hvorfor man skal medregne hæmorider, høfeber og hjertesvigt i samme pulje som andre kroniske lidelser.
- Når man medregner revl og krat og siger, at hver tredje unge menneske under 25 år lider af en kronisk sygdom, så passer det dårligt med det billede, som både borgere og læger har.
Det er ikke for at anfægte, at man kan tælle på den måde, men vi devaluerer kronisk lidelse ved at medtage alting, siger han i P1 Orientering.
Sygeliggørelse af en befolkningOg Anders Beich er ikke den eneste kritiker, der har meldt sig, efter at DR Nyheder og andre har sat fokus på den nye undersøgelse.
Det gør Svend Brinkmann, forfatter og professor i psykologi på Aalborg Universitet, også.
I et opslag på Facebook skriver han, "at vi bevidner en massiv sygeliggørelse af almindeligt menneskeligt ubehag.
"- Det værste ved overbehandlingen og sygeliggørelsen af livet er, at det bliver vanskeligt at skelne mellem dem, der har diverse lette eller forbigående problemer, og så dem der er alvorligt syge, og det risikerer at gå ud over sidstnævnte gruppe, skriver han.
Kroniske lidelserKroniske lidelser eller sygdomme er defineret ved at vare i mere end 12 måneder, at være tilbagevendende og at være skyld i en funktionel begrænsning eller kræve medicinsk behandling.
En kronisk lidelse behøver dog ikke vare hele livet.
Kilde: A nationwide study of prevalence rates and characteristics of 199 chronic conditions in Denmark, Aalborg UniversitetKamp om kriterierSøren Paaske Johnsen er professor ved Klinisk Institut på Aalborg Universitetshospital og en forskerne bag undersøgelsen.
Ifølge ham har målet med undersøgelsen været at lave et mere omfattende måleinstrument eller kortlægning af kronisk sygdom i den danske befolkning end de tal, der tidligere har været fremme.
- Der er en hel del flere sygdomme, der opfylder de kriterier end de gængse otte, ti eller 25 sygdomme, som man typisk har brugt i tidligere opgørelser.
- Det er en legitim del af den offentlige debat, at vi diskuterer, hvordan vores sygdomsmønster ser ud i befolkningen, siger Søren Paaske Johnsen.
Mens Søren Paaske Johnsen og Anders Beich er enige om, at tallene ikke gør flere syge eller raske, er de dog langt fra enige om, hvorvidt forhøjet blodtryk for eksempel er en kronisk lidelse.
Anders Beich kalder forhøjet blodtryk for en risikofaktor, mens Søren Paaske Johnsen fastholder, at forhøjet blodtryk er en væsentlig udfordring for befolkningssundheden i Danmark.
Pres på sundhedsvæsenetDebatten om fremtidens ældrebyrde og kroniske lidelser har efterhånden kørt i mange år.
Med undersøgelsen mener Søren Paaske Johnsen, at vi kan få en mere kvalificeret debat om, hvordan vi indretter fremtidens sundhedsvæsen.
- Det er ikke et fremtidsscenarie.
Det er her sådan set allerede.
Der er det her studie en lille brik som dokumentation til de påstande, siger han.
Anders Beich, der til daglig er praktiserende læge, er dog bekymret for, hvilken betydning undersøgelsen kan få for netop sundhedsvæsenet.
- Folk går ned til deres læge og siger, "hvis to ud af tre er syge, og jeg er 70 år, så det er måske fire ud af fem, der er syge, så må jeg da fejle et eller andet".
Det belaster sundhedsvæsenet, at man fortæller folk, at de med stor sandsynlighed har en kronisk sygdom, som de bærer på uden at vide det, siger Anders Beich.
Ifølge ham kan det at få en diagnose sætte en stopper for folks egen evne til at omstille sit liv.
- Sundhedsvæsenet skal primært tage sig af syge mennesker og forebyggelsesformål er noget, der må blive vedtaget politisk.
Førhen var det sådan, at man var rask, indtil det modsatte var bevist, siger Anders Beich.
FacebookTwitterKopier linkEmner:Svend Brinkmann (professor)|Sygdomme og lidelser|Sundhed og velvære|Aalborg Universitet|Aalborg




https://www.dr.dk/nyheder/kultur/film/ny-film-om-forbudt-forelskelse-bliver-siddende-i-kroppen-derfor-er-den-noget

FilmlandSe temaAf Ida RudFilm og serierNy film om forbudt forelskelse bliver siddende i kroppen: Derfor er den noget helt særligtTo unge kvinders forelskelse er omdrejningspunktet i den nye, spanske film 'Carmen & Lola'.
De to hovedroller i 'Carmen & Lola' rammer den nysgerrige sødme helt perfekt, mener anmelder Ida Rud.
(© Scanbox)01.
aug.
2019 kl.
06.
01Bemærk: artiklen er mere end 30 dage gammelLæs opBare ét blik på Carmen.
Mere skal der ikke til, for at 16-årige Lola forelsker sig hovedkulds i den smukke pige.
De er begge to romaer og bor i de tætbyggede forstæder til Madrid.
I et ildeset parallelsamfund lever sigøjnerne, som de selv kalder sig, efter gamle traditioner og regelsæt.
Stokkonservativt og voldsomt mandsdomineret.
17-årige Carmen er derfor allerede forlovet med en jævnaldrende fyr, som hun dårligt nok kender.
Kvinder skal giftes tidligt og føde nogle unger.
'Carmen & Lola'Instruktør: Arantxa EchevarríaMedvirkende: Zaira Romero, Rosy Rodríguez, Moreno BorjaPremiere: 1.
augustHun glæder sig, og familien har investeret i en kjole med absurde mængder similisten og kig til navlen samt øreringe så store som tekopper i anledningen af forlovelsesfesten.
Lola har andre planer, diskret hjulpet på vej af sin undertrykte mor.
Få romaer kan skrive og regne, men Lola går i skole sammen med en masse 'hvide', som faderen med vrængende stemme kalder spanierne.
Som uvidende seer er det svært at se, at Carmen og Lola overhovedet skulle være mørkere i huden end andre spaniere med deres lækre olivenglød.
Men der hersker ingen tvivl i filmen: Da Carmen søger en frisørelevstilling, bliver hun mødt med et: 'Du er jo roma?
'Både Rosy Rodríguez, der spiller Carmen og ses på billedet her, og hendes medspiller Zaira Romero, der spiller Lola, debuterer som skuespillere i 'Carmen & Lola'.
En film, der allerede har vundet adskillige priser på filmfestivaler rundt omkring i verden.
(© Scanbox)Farlig forelskelseDa Lola skal have forældrenes tilladelse til, at hun må tage på skoleekskursion, flipper faren ud.
Datteren kan jo allerede skrive, hvad mere har hun brug for?
Hun skal jo bare stå i hans markedsbod, hvor der sælges frugt og grønt, og så er det ellers på tide, at hun bliver gift – og han er pisseligeglad med, om det er en grov type, bare det er en roma.
Men Lola ved, at hun er lesbisk, og efter sit første møde med Carmen udvikler der sig et venskab mellem de to unge piger.
Godt hjulpet på vej af, at det faktisk er Lolas fætter, som Carmen skal giftes med.
Ida RudSommeren igennem skriver Ida Rud om de største filmpremierer og nye film herhjemme.
Ida Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
Da det går op for Carmen, at Lola er lesbisk, væmmes hun først.
Det er hun opdraget til, og homoseksualitet er sjældent set i deres samfund.
Men hurtigt bliver hun nysgerrig efter at vide mere.
Da hun finder ud af, at Lola aldrig har kysset en pige, spørger hun, hvordan hun så kan vide, at hun er lesbisk?
Men Lola svarer klogt tilbage, at hvis Carmen aldrig har kysset en pige, kan hun jo heller ikke vide, om hun er lesbisk.
Ung kærlighed opstår.
Kameraet er håndholdt og helt tæt på de to unge piger, der holder hånd, nusser lår og hår og kysser.
Det er meget dydigt og kært.
Men i det sammenspiste miljø er der sladderdrevne øjne overalt.
Det er ikke ofte, der er mulighed for at se spansksprogede film i de danske biografer.
Men nu har du chancen med 'Carmen & Lola'.
(© Scanbox)Imponerende debutanterZaira Romero og Rosy Rodríguez er selv romaer og spiller henholdsvis blide Lola og bramfri Carmen.
De to piger har ingen tidligere erfaring, men de rammer den nysgerrige sødme helt perfekt.
Indblikket i romaernes kultur og liv er dét, der gør filmen til noget særligt.
De medrivende sange i kirken, festerne og den bidske stolthed over at være roma.
Ellers er der tale om en ret ordinær kærlighedshistorie om to unge piger, der vil hinanden, men møder modstand fra dem, de elsker.
Det er gjort langt bedre og stærkere med 'Fucking Åmål' i 1998, 'Brokeback Mountain' i 2005 og den intense 'Adéles liv' fra 2013.
Heldigvis er film om homoseksuel kærlighed blevet helt normalt, og 'Carmen & Lola' har ud over sit interessante indblik i en minoritet også masser af humor.
Derudover har den en ekstremt dramatisk og vanvittigt velspillet slutning, som sidder længe i kroppen, efter man forlader biografen.
Læs også:Anmelder roser ny gyserfilm: Muligvis den smukkeste du nogensinde kommer til at se(© Scanbox)FacebookTwitterKopier linkEmner:Homoseksualitet|Madrid




https://www.dr.dk/nyheder/indland/kommune-forbyder-ansatte-ryge-i-selvbetalte-pauser

IndlandKommune forbyder ansatte at ryge i selvbetalte pauserSelvom der reelt er tale om deres fritid, må de ansatte i Ishøj Kommune ikke selv bestemme, om de vil ryge eller ej.
Der er slut med at ryge - også i de selvbetalte frokostpauser, hvis du er ansat i Ishøj Kommune.
Af Flemming Brandt01.
aug.
2019 kl.
07.
38Bemærk: artiklen er mere end 30 dage gammelLæs opHvis du er ansat i Ishøj Kommune, er det fra i dag slut med at snuppe en cigaret eller bappe på piben i din frokostpause.
Også selvom du ikke får løn i pausen.
Kommunen har indført røgfri arbejdstid, og reglen gælder også de ansatte, som selv betaler for deres frokost.
Det skriver Fagbladet FOA.
Forbuddet gælder også, selvom man befinder sig uden for kommunens matrikler og er klædt i civilt tøj.
I teksten fra Ishøj Kommune står der, at en overtrædelse af reglerne vil kunne få 'ansættelsesretlige konsekvenser'.
Det kan dårligt forstås som andet end en trussel om en fyring, hvis man trods forbuddet alligevel tænder for tobakken.
FOA klar til at køre sagerFagforbundet FOA er klar til at køre sager for medlemmer, der kommer i klemme.
Det siger Steen Vadgaard, der er næstformand i FOA 1 og nærmeste faglige repræsentant for medlemmerne i Ishøj.
- Hvis et af vores medlemmer får en sanktion med baggrund i, at han har røget i sin selvbetalte frokostpause - altså i sin fritid - vil jeg med det samme rejse en sag over for kommunen.
Jeg ville spørge med hvilken ret, kommunen havde gjort det.
For hvis de kan det, så kan de jo også gøre det i hans øvrige fritid, siger Steen Vadgaard til fagbladet.
Henrik Wolsing Jensen, der er tillidsrepræsentant og teknisk serviceleder på Ishøj Skole, er selv ikke-ryger, men han mener, at kommunen går over grænsen med de nye regler.
- Hvis de vil have hånd i hanke med, hvad jeg gør i min frokostpause, så kan de bare betale.
Jeg betaler selv min pause, og så har jeg fri.
Så er det er ikke min arbejdstid, siger Henrik Wolsing Jensen.
Røgfri kommuneIshøjs borgmester, Ole Bjørstorp (S), forklarer forbuddet med, at Ishøj har et stærkt ønske om at blive helt fri for røg.
- Vi vil jo gerne være en røgfri kommune, og da vi skulle beslutte hvordan, så var det byrådets holdning, at der ikke skal være undtagelser.
Det var en meget klar beslutning.
- Vi kan altså ikke begynde at lave undtagelser for nogen.
Ishøj Kommune skal være røgfri, og det gælder hele arbejdsdagen, fra man kommer om morgenen, til man går hjem om eftermiddagen, siger borgmesteren til Fagbladet FOA.
Udover Ishøj er der yderligere tre kommuner, der med virkning fra i dag indfører røgfri arbejdstid.
Det er Nordfyn, Mariagerfjord og Viborg.
Men i Nordfyn og Mariagerfjord må medarbejdere, der selv betaler deres frokostpause, gerne ryge i deres pauser, forudsat at de ikke er i arbejdstøj og befinder sig uden for kommunens matrikler.
FacebookTwitterKopier linkEmner:Ole Bjørstorp (politiker)|Socialdemokraterne|FOA|Ishøj|Rygning




https://www.dr.dk/nyheder/udland/efter-14-ars-debat-burkaforbud-traeder-i-kraft-i-holland

UdlandEfter 14 års debat: Burkaforbud træder i kraft i HollandDet er usikkert, hvorvidt et burkaforbud vil blive håndhævet i Holland, da offentlige instanser protesterer.
På etårsdagen for det danske tildækningsforbud træder et forbud mod at dække sit ansigt til i offentlige bygninger i kraft i Holland.
01.
aug.
2019 kl.
06.
09Bemærk: artiklen er mere end 30 dage gammelLæs opTorsdag træder et tildækningsforbud i kraft i Holland.
Det sker efter 14 års intens politisk debat om emnet.
Forbuddet indebærer, at beklædningsgenstande, der "dækker ansigtet" - såsom burkaer og slør - fra 1.
august ikke længere må bæres i offentlige institutioner.
Forbuddet gælder således blandt andet på hospitaler, i skoler, regeringsbygninger og offentlige transportmidler.
Det hollandske indenrigsministerium har opfordret de lokale myndigheder i landet til at håndhæve forbuddet.
Bøde på 150 euroSikkerhedspersonale i offentlige bygninger skal således fremover bede tildækkede kvinder om at vise deres ansigt.
Hvis de nægter, kan de blive nægtet adgang til bygningen og blive pålagt en bøde på mindst 150 euro.
Det svarer til omkring 1100 danske kroner.
Forbuddet gælder også andre former for tildækning af ansigtet som eksempelvis elefanthuer og hjelme, der dækker hele ansigtet.
Der er dog tvivl om, hvorvidt forbuddet reelt vil blive til håndhævet.
Det skyldes, at flere byer, hospitaler, busselskaber og politibetjente offentligt har bekendtgjort, at de ikke har tænkt sig at følge forbuddet.
Det hollandske forbud træder i kraft på etårsdagen for, at et dansk tildækningsforbud trådte i kraft 1.
august 2018.
Læs også:Nu er det vedtaget: Fremover udløser det en bøde at bære burka og niqab på gadenI løbet af det seneste år er i alt 39 personer blevet sigtet for at overtræde forbuddet i Danmark.
Det viser en opgørelse fra Rigspolitiet, skriver Radio24Syv.
Heraf er 22 blevet sigtet for at bære burka eller niqab.
De resterende 17 er for "masker, elefanthuer, hætter, kasketter, halsedisser, tørklæder, solbriller, poser medvidere, som har været båret på en sådan måde, at de pågældendes ansigter har været tildækket", lyder det ifølge radiostationen fra Rigspolitiet.
Frankrig var det første land i Europa, der forbød tildækning af ansigtet i 2011.
Siden er flere andre europæiske lande fulgt trop med hele eller delvise forbud.
/ritzau/dpaFacebookTwitterKopier linkEmner:Holland|Radio24syv|Rigspolitiet|Tøj|Politi




https://www.dr.dk/nyheder/indland/i-dag-er-arets-travleste-flyttedag-titusinder-skifter-hjem

IndlandI dag er årets travleste flyttedag: Titusinder skifter hjemStudiestart er den primære årsag til, at 1.
august er årets helt store flyttedag.
Især de unge skifter bolig.
I gennemsnit finder der knap 90.
000 flytninger sted i august.
01.
aug.
2019 kl.
05.
46Bemærk: artiklen er mere end 30 dage gammelLæs opI dag skifter titusinder af borgere rundtom i landet boligen ud med en ny.
1.
august er nemlig årets travleste flyttedag, viser tal fra Danmarks Statistik.
August er også den måned, hvor absolut flest danskere skifter bolig.
I 2018 flyttede 94.
000 borgere i august.
Og 36.
500 af disse flytninger - svarende til 39 procent - fandt sted den første dag i måneden.
Ifølge Danmarks Statistik er forklaringen, at en stor del af de unges flytninger sker i forbindelse med studiestart på uddannelsesinstitutioner i august.
Læs også:Mikkel, Rune og Terese søger studiebolig: 'Det er virkelig svært.
Alt er dyrt, og det ryger hurtigt'Hos findroommate.
dk, hvor boligsøgende og udlejere mødes, mærker de, at hele juli bygger op til den store flyttedag.
Ifølge Kristian Matthes, direktør og stifter af findroommate.
dk, er flere unge begyndt at tilvælge bofællesskabet de senere år.
- For det første er det blevet lettere tilgængeligt, og jeg tror også, at især unge ser sig nødsagede til at gøre det, hvis de vil have et sted at bo - i hvert fald i de store byer.
- Det er nødvendigt at bo sammen med andre, hvis man vil opnå en lavere husleje.
Og så tror jeg også, at der er mange, der får øjnene op for, at det ikke er så farligt at bo sammen med andre mennesker, siger Kristian Matthes.
Hans råd til dem, der gerne vil bo i et bofællesskab, er hurtigt at få lavet nogle klare husregler.
- De gængse husregler skal være på plads, så der ikke opstår ubehagelige situationer eller oplevelser.
Og så skal man være åbensindet, siger Kristian Matthes.
Knap 90.
000 flytningerI gennemsnit finder der knap 90.
000 flytninger sted i august.
De fleste flytninger i 2018 mellem kommuner gik til de store byer som København og Aarhus.
Det er generelt især de unge, der flytter rundt i det ganske land.
Personer mellem 20 og 24 år flyttede oftest bolig i 2018.
De stod for 21 procent af alle årets flytninger, mens de 25-29-årige stod for 16 procent af flytningerne.
/ritzau/FacebookTwitterKopier linkEmner:Findroommate.
dk|Danmarks Statistik|Bolig|København|Aarhus




https://www.dr.dk/nyheder/udland/usa-udskyder-sanktioner-mod-irans-atompartnere

UdlandUSA udskyder sanktioner mod Irans atompartnereUSA forlænger dispensationer for lande, der samarbejder med Iran om udvikling af atomkraft til civile formål.
- Pointen er, at vi holder et meget tæt øje med de atomaktiviteter, siger John Bolton, Donald Trumps nationale sikkerhedsrådgiver.
)01.
aug.
2019 kl.
02.
49Bemærk: artiklen er mere end 30 dage gammelLæs opUSA forlænger sanktionsdispensationer for lande, der samarbejder med Iran om udvikling af atomkraft til civile formål.
Det meddeler præsident Donald Trumps nationale sikkerhedsrådgiver, John Bolton, i et interview med Fox Business Network.
Dispensationerne forlænges med 90 dage.
- Pointen er, at vi holder et meget tæt øje med de atomaktiviteter.
Så der er tale om en kort forlængelse på 90 dage, lød det fra Bolton.
En række lande samarbejder i øjeblikket med Iran om den civile atomkraft.
Det drejer sig blandt andet om flere europæiske lande, Rusland og Kina.
Udmeldingen kommer, kort tid efter at USA har indført sanktioner mod Irans udenrigsminister, Mohammad Javad Zarif, der spillede en afgørende rolle i tilblivelsen af den internationale aftale om det iranske atomprogram.
Donald Trump trak USA ud af aftalen sidste år, men de øvrige aftalepartnere forsøger stadig at holde aftalen i live.
USA har efterfølgende genindført en stribe sanktioner mod lande, der samarbejder med Iran.
Blandt andet har man sanktioneret lande, der køber iransk olie.
USA's udenrigsminister, Mike Pompeo, besluttede allerede i maj at forlænge en række dispensationer i forhold til atomkraft i Iran.
Frygten for en åben konflikt mellem USA og Iran er taget til over de seneste uger med blandt andet en række konfrontationer i det strategisk vigtige Hormuzstræde.
USA har beskyldt Iran for at angribe olietankskibe, ligesom Iran har nedskudt en amerikansk drone.
/ritzau/ReutersFacebookTwitterKopier linkEmner:Donald Trump (politiker)|Iran|Mike Pompeo (politiker)|USA|Atomkraft




https://www.dr.dk/sporten/fodbold/europaleague/minut-minut-hviderussere-slutter-esbjergs-europaeiske-eventyr






https://www.dr.dk/nyheder/udland/blodbad-i-yemen-missil-og-selvmordsangreb-draeber-mange

Humanitær krise i YemenSe temaUdlandBlodbad i Yemen: Missil og selvmordsangreb dræber mangeBåde en militærparade og en politistation blev i dag angrebet i havnebyen Aden.
Militærparaden var for nye soldater, som netop havde gennemført deres uddannelse.
Af Jakob Busk Olsen01.
aug.
2019 kl.
14.
36Bemærk: artiklen er mere end 30 dage gammelLæs opTo tilsyneladende adskilte angreb har i dag udløst et blodbad i havnebyen Aden, som er hovedby for Yemens regering.
En militærparade for styrker, som er loyale over for De Forenede Arabiske Emirater (UAE), blev ramt af et missil, som Yemens houthi-oprørere har taget skylden for.
UAE er en del af den internationale koalition, som kæmper på regeringens side i borgerkrigen, anført af Saudi-Arabien.
Antallet af dræbte efter missilangrebet er usikkert, men nyhedsbureauet Reuters skriver "over 30", inklusiv en general.
Nyhedsbureauet AP sætter antallet af dræbte til 40.
Missilet efterlod et krater på paradepladsen.
Den dræbte general var netop trådt ned fra en scene for at byde en gæst velkommen, da en stor eksplosion fandt sted.
Houthierne oplyser, at de har brugt missiler og droner til angrebet.
Ifølge houthierne var styrkerne samlet for at forberede militære angreb rettet mod provinser, der er kontrolleret af oprørerne.
Angreb mod politistationLidt før angrebet på militærparaden angreb selvmordsbombere en politistation i Aden, hvor betjente var samlet til parole.
AP fortæller, at en bil, en bus og tre motorcykler pakket med eksplosiver blev brugt til angrebet, der dræbte mindst 11 personer og sårede mindst 29.
En udbrændt bil foran den ramte politistation.
Ingen har endnu taget skylden for angrebet mod politistationen, men terrorgrupperne Islamisk Stat og al-Qaeda har begge udnyttet de seneste års kaos i Yemen til at vokse sig stærkere i landet.
En embedsmand i sundhedsvæsenet udtaler til nyhedsbureauet, at i alt 51 er blevet dræbt og mindst 56 er såret ved dagens to angreb i Aden.
Borgerkrig i Yemen•I over fire år har der været krig i Yemen mellem houthi-oprørerne og den internationalt anerkendte regering, der er ledet af præsident Abdrabbuh Mansour Hadi.
•Houthi-oprørerne kontrollerer hovedstaden Sanaa og de folkerige provinser i den nordlige og vestlige del af landet.
•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
FacebookTwitterKopier linkEmner:Islamisk Stat|al-Qaeda|Saudi-Arabien|Yemen|Krige og væbnede konflikter




