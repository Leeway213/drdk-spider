https://www.dr.dk/sporten/oevrig/video-se-dannebrog-blive-baaret-ind-til-european-games-aabning

Øvrig sportVIDEO Se Dannebrog blive båret ind til European Games' åbningBadmintonspilleren  Line Kjærsfeldt var fredag aften dansk fanebærer foran et feststemt publikum ved European Games i Minsk.
21.
juni 2019 kl.
23.
10Bemærk: artiklen er mere end 30 dage gammelLæs opDen anden udgave af European Games - det europæiske OL - er officielt åbnet.
Det skete ved fredagens åbningsceremoni på Dinamo Stadium i Minsk, der kan huse godt 22.
000 tilskuere.
Allerede en time inden ceremonien begyndte, var der kun få tomme sæder at spotte, og de sidste havde fået deres ejer, da trupperne fra de deltagende nationer i samlet flok gik en runde på stadion, som det også er kendt fra OL.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Omkring 4.
000 atleter fra 50 deltagende lande tog del i løjerne, der for alvor blev skudt i gang med en nedtælling fra ti, som mundede ud i et pompøst festfyrværkeri, hvorefter Hvideruslands nationalhymne blev afspillet.
Da atleterne kom ind på scenen, var badmintonspilleren Line Kjærsfeldt i front for den danske delegation som fanebærer.
En ære hun officielt blev tildelt torsdag.
Kjærsfeldt har da også allerede et specielt forhold til European Games.
Da det første gang blev afholdt i Baku for fire år siden, vandt hun guld i damesingle.
Denne gang er hun topseedet.
Læs også:DIF har ingen medaljemålsætning ved European GamesLine Kjærsfeldt er en af de 54 atleter, som stiller op for Danmark ved European Games.
De fleste danske atleter deltog i optoget, mens enkelte endnu ikke er kommet til Hviderusland.
Det gælder blandt andet kajakholdet, der først lander lørdag.
Enkelte sportsgrene tyvstartede konkurrencerne fredag inden åbningsceremonien.
Blandt danskerne var bueskytterne i aktion med Baku-sølvvinderen fra 2015 Maja Jager i spidsen.
Lørdag bliver de første medaljer ud af i alt 201 medaljesæt så uddelt ved begivenheden.
European Games fortsætter indtil 30.
juni, når der er afslutningsceremoni ligeledes på Dinamo Stadium.
/ritzau/Du kan se European Games på DR's kanaler.
Allerede lørdag sender vi fra kl.
07.
55 på DR2, hvor bueskydningskonkurrencen løber af stablen.
FacebookTwitterKopier linkEmner:Hviderusland|DR2|Baku|Minsk




https://www.dr.dk/nyheder/indland/eksperter-er-rystede-danske-patientdata-ender-i-usa

IndlandEksperter er rystede: Danske patientdata ender i USAIt-medarbejdere i USA har adgang til journaler fra Sundhedsplatformen.
Flere eksperter mener, at sundhedsmyndighederne har taget alt for let på patientdatasikkerheden.
21.
juni 2019 kl.
22.
29Bemærk: artiklen er mere end 30 dage gammelLæs opEn større gruppe amerikanske it-medarbejdere har via Sundhedsplatformen adgang til dybt personlige oplysninger om patienter i hovedstaden og på Sjælland.
Det fremgår af en rapport om beskyttelse af persondata i Sundhedsplatformen fra advokatfirmaet Bech-Bruun, som Politiken har fået aktindsigt i.
Rapporten kaster ifølge Politiken lys over 22 punkter, som indebærer en potentiel risiko for privatlivet.
Punktet "overladelse af personoplysninger til tredjelande" er markeret med rødt og kategoriseres som en trussel, hvor "personer kan opleve betydelige konsekvenser".
- Supportmedarbejdere hos Epic i England og USA har adgang til personoplysninger på patienter og ansatte i Sundhedsplatformens produktionsmiljø, skriver Bech-Bruun i rapporten.
Rapporten er bestilt af Region Hovedstaden og Region Sjælland.
'Meget problematisk'På baggrund af Bech-Bruun-rapporten vurderer flere eksperter, at sundhedsmyndighederne har taget alt for let på patientdatasikkerheden.
En af dem er lektor i sundhedsret Kent Kristensen fra SDU.
Han er rystet over, at det har kunnet ske.
Sagen viser, at Sundhedsplatformen udgør en betydelig risiko for patienter og også de ansattes privatliv.
Professor Thomas Ploug, forsker i it- og medicinsk etik på Aalborg Universitet- Jeg havde ikke forestillet mig, at man kunne gå så langt, at man stiller borgernes helbredsoplysninger til rådighed for nogen, som skal udføre en servicefunktion i et usikkert tredjeland, siger Kent Kristensen til Politiken.
Professor Thomas Ploug, som forsker i it- og medicinsk etik på Aalborg Universitet, kalder sagen "meget, meget problematisk".
- Det viser, at Sundhedsplatformen udgør en betydelig risiko for patienter og også de ansattes privatliv, siger han.
Det har ikke været muligt for Politiken at få en kommentar fra regionsformand Sophie Hæstorp Andersen (S).
Regionen Hovedstaden oplyser til Politiken, at det tager rapporten "meget alvorligt".
- Det er rigtigt, at de har adgang til personoplysninger.
Der er dog langtfra tale om en ubegrænset adgang, hvor Epic-medarbejderne har frit lejde til se på data.
- Epic-medarbejderne må kun tilgå data, hvis de bliver bedt om det af en af de to regioners medarbejdere, siger vicedirektør Pia Kopke fra Region Hovedstadens Center for It, Medico og Telefoni til Politiken.
/ritzau/FacebookTwitterKopier linkEmner:Bech-Bruun|Socialdemokraterne|Sophie Hæstorp (politiker)|USA|Sundhedsvæsen




https://www.dr.dk/nyheder/udland/putin-forbyder-russiske-flyvninger-til-georgien

UdlandPutin forbyder russiske flyvninger til GeorgienDet har skabt uro i Georgien, at en russisk politiker torsdag fik lov til at tale i det georgiske parlament.
Studerende demonstrerede fredag i hovedstaden Tbilisi mod det russiske besøg - dagen efter de voldsomme protester foran parlamentet.
21.
juni 2019 kl.
21.
30Bemærk: artiklen er mere end 30 dage gammelLæs opRuslands præsident, Vladimir Putin, har fredag underskrevet et dekret, der forbyder russiske luftfartsselskaber i at flyve til Georgien fra den 8.
juli.
Det fremgår af et dekret fra styret i Kreml.
Det sker, efter at der har været uro i Georgien, som følge af at en russisk politiker torsdag talte i det georgiske parlament.
- Fra den 8.
juli 2019 bliver det midlertidigt forbudt for russiske selskaber at gennemføre flyvninger fra Rusland til Georgien, lyder det.
Det var en tale fra den russiske politiker Sergej Gavrilov, der bragte sindene i kog i Georgien torsdag.
Gavrilov leder en russisk delegation, der er i Georgien som en del af et internationalt forum for ortodokse kristne.
Torsdag fik han lov til at tale fra formandssædet i parlamentet i Georgien.
Den russiske politiker Sergej Gavrilov satte sig i formandsstolen i parlamentet i Georgien - og det udløste vrede protester i befolkningen.
Det fik demonstranter til at forsøge at storme det georgiske parlament.
De forlanger, at landets parlamentsformand trækker sig.
Georgiens præsident, Salomé Zurabisjvili, kaldte sent torsdag Rusland for "en fjende og en besættelsesmagt".
Det skriver nyhedsbureauet Reuters.
Georgien er hovedsageligt provestligt, og det har ikke haft diplomatiske forbindelser til Rusland siden 2008.
Her tabte landet en kort og blodig krig mod russerne om de uafhængige regioner Abkhasien og Sydossetien.
Oppositionen i Georgien beskylder det regerende parti, Georgiens Drøm, for ikke at at være tilstrækkelig hård over for Rusland.
- Georgiens Drøm har bragt russiske besættere ind og ladet dem sidde i formandens stol, sagde Elene Khosjtaria, der er parlamentsmedlem for oppositionen, torsdag ifølge Reuters.
- Det er et slag i ansigtet på Georgiens seneste historie, lød det.
/ritzau/AFPFacebookTwitterKopier linkEmner:Georgien|Rusland|Vladimir Putin (politiker)|Moskva




https://www.dr.dk/nyheder/indland/kommunerne-udskyd-straf-hoejt-skolefravaer-med-et-aar

IndlandKommunerne: Udskyd straf for højt skolefravær med et årKommunerne er ikke klar til at tilbageholde børneydelse ved højt fravær.
Som led i den afgående regerings strategi mod parallelsamfund skal børneydelsen fremover inddrages ved højt skolefravær.
Af Lisbeth Quass21.
juni 2019 kl.
21.
01Bemærk: artiklen er mere end 30 dage gammelLæs opFremover skal kommunerne tilbageholde børnechecken, når børn har for højt skolefravær.
Men den nye økonomiske straf af forældrene må udskydes.
Sådan lyder budskabet fra interesseorganisationen Kommunernes Landsforening (KL) til den kommende regering.
Kommunerne er simpelthen ikke klar til at forvalte sanktionen på forsvarlig vis, siger Thomas Gyldal Petersen (S), der er formand for KL's børne- og undervisningsudvalg:- I værste fald risikerer vi, at familier, der skulle sanktioneres, ikke bliver det, eller at familier bliver sanktioneret, selvom de ikke skulle have været det.
Læs også:Nu falder hammeren: Tusindvis kan miste børnechecken ved lange rejser og pjækSanktionen skulle efter planen træde i kraft 1.
juli, men er blevet fanget i et politisk dødvande.
Den afgående undervisningsminister nåede ikke at underskrive den bekendtgørelse, der skulle sætte sanktionen i kraft.
Derfor må man nu vente på, at en ny regering er dannet og en ny undervisningsminister udpeget.
Her går fraværsgrænsen•En lovændring pålægger folkeskoler at underrette kommunen, når en elev i løbet af et kvartal har mere end 15 procent ulovligt fravær.
•Herefter skal kommunen automatisk tilbageholde børne- og ungeydelsen til elevens forældre i et kvartal.
•Lovændringen blev vedtaget i forbindelse med den afgående regerings strategi mod parallelsamfund.
•I skoleåret 2017 til 2018 havde 5.
166 folkeskoleelever så meget ulovligt fravær, at børnechecken ville ryge.
I går oplyste Undervisningsministeriet, at tidsplanen for fraværsstraffen kan skride, og at det ikke er muligt at sige, hvornår sanktionen så kan indføres.
Spørger man KL, er det en dårlig idé at haste straffen igennem eller at lancere den halvvejs inde i et skoleår.
- Lad os af hensyn til børn, familier og retssikkerheden gøre det på en ordentlig måde – ved skolestart næste år, siger Thomas Gyldal Petersen, der også er borgmester i Herlev Kommune.
Han påpeger, at kommuner og skoler ikke kan komme i gang med at oplære og vejlede de medarbejdere, der som følge af lovændringen skal registrere og behandle fravær på en ny måde.
IT-systemerne, der skal håndtere fraværsindberetningerne, er heller ikke på plads.
Kommunerne har desuden ikke haft mulighed for at informere forældre til folkeskoleelever, om hvad konsekvensen fremover vil blive, hvis deres børn har for højt fravær.
- Man vil introducere et helt nyt element i vores måde at samarbejde med familier om skolefravær, og det kræver en ordentlig forberedelse, siger Thomas Gyldal Petersen.
- Systemet skal være skud- og nagelfast, for nu stiller loven nogle helt andre krav.
Det er ikke et samarbejde længere, nu er det en klar sanktion.
Læs også:Rød bloks partier lægger pres på S: Nej til automatisk træk i børnecheckenThomas Gyldal Petersen tilføjer, at formålet med loven ikke er at trække en masse familier i deres offentlige ydelser, men at sikre, at deres børn kommer i skole.
- Hvis det skal lykkes, og lovens intention skal blive til virkelighed, skal vi have tid til at implementere det på en måde, så alle familier kan være trygge ved, at de bliver behandlet ordentligt i det her system, siger han.
Socialdemokratiet har ikke ønsket at stille op til interview om inddragelsen af børneydelse, mens partiet leder de igangværende regeringsforhandlinger.
I klippet herunder kan du høre, hvorfor skolelederne er bekymrede over den nye fraværsstraf:FacebookTwitterKopier linkEmner:Kommunernes Landsforening|Folkeskolen (Danmark)|Uddannelse|Retsvæsen|Thomas Gyldal Petersen (politiker)




https://www.dr.dk/sporten/oevrig/danske-faegtere-skriver-historie-med-em-soelvmedalje

Øvrig sportDanske fægtere skriver historie med EM-sølvmedaljeDanmark tabte i kårde for hold en tæt EM-finale til Rusland, men Danmark fik EM-medalje for første gang.
Danmark slog de regerende verdensmestre fra Schweiz på vej mod EM-sølvet.
21.
juni 2019 kl.
19.
43Bemærk: artiklen er mere end 30 dage gammelLæs opDet danske herrelandshold i fægtning leverede dansk fægtehistorie fredag, da holdet i kårde var nået til EM-finalen i tyske Düsseldorf.
Her måtte Danmark i en tæt finale se sig besejret af Rusland, der topper verdensranglisten, men EM-sølvet er aldrig før uddelt til de danske fægterne.
Det danske hold bestod af Patrick Jørgensen, Frederik von der Osten, Troels Robl og Kenneth Knudsen, og Patrick Jørgensen var i vælten til sidst, da det hele blev afgjort.
Læs også:Tidligere dansk verdensmester får lunken start ved European GamesHer var danskeren oppe imod Sergey Bida, og med 28 sekunder igen udlignede Patrick Jørgensen til 28-28.
Han bragte også Danmark foran 29-28 med 22 sekunder igen, og det tvang russeren frem, og begge fægtere blev noteret for et point med 15 sekunder igen.
Patrick Jørgensen var på podiet ved VM i 2015, hvor han vandt bronze.
30-29-føringen skulle dermed forsvares, men Sergey Bida udlignede, og der skulle fægtes et minut mere, og her tog russeren sejren.
Læs også:Knockoutet bokseunion giver håb til danske OL-drømmeTidligere i EM-turneringen slog Danmark de regerende verdensmestre fra Schweiz ud i et drama i kvartfinalen, da Danmark vandt med et enkelt point i overtid.
De danske fægtere kunne både glæde sig over sølvmedaljerne, men også over værdifulde point via podiepladsen ved EM i bestræbelserne på at opnå kvalifikation til OL i Tokyo.
/ritzau/FacebookTwitterKopier linkEmner:Kampsport|Rusland|Schweiz|Tyskland




https://www.dr.dk/nyheder/udland/ekspert-om-polsk-nej-til-eu-klimamaal-den-groenne-boelge-er-ikke-naaet-til-polen

UdlandEkspert om polsk nej til EU-klimamål: Den grønne bølge er ikke nået til PolenPolen var et af de EU-lande, der i går modsatte sig et nyt klimamål for hele unionen.
Omkring 80 procent af Polens energi kommer fra kulkraftværker.
Af Per Bang Thomsen - Bruxelles21.
juni 2019 kl.
19.
33Bemærk: artiklen er mere end 30 dage gammelLæs opDe grønne forventninger var skyhøje hos mange, da EU’s 28 stats- og regeringschefer i går satte sig til rette ved forhandlingsbordet i Bruxelles.
Her var de samlet til EU-topmøde.
Og et af de afgørende punkter på dagsordenen var, om EU-lederne kunne nå til enighed om et nyt, ambitiøst klimamål:At gøre EU klimaneutral i år 2050.
Flere lande, herunder Danmark, havde igennem længere tid presset på for at finde opbakning til målet, der kort og godt går ud på, at EU-landene skal optage lige så meget CO2, som de udleder.
Og da den tyske kansler, Angela Merkel, ved ankomsten til topmødet annoncerede, at hun trods tidligere modstand nu bakkede op om det, var banen umiddelbart kridtet op til et grønt kompromis.
Men det skete ikke.
Læs også:EU-lande dropper at sætte mål om klimaneutralitet i 2050Den grønne bølge er ikke nået til PolenSammen med Ungarn og Tjekkiet modsatte Polen sig målet.
Det skete ifølge den polske premierminister, Mateusz Morawiecki, for at ”beskytte interesserne for de polske virksomheder og borgere”.
Polen er stækt forurenet19 ud af Europas 20 mest forurenede byer er i Polen, målt på benzopyren.
35,5 procent af polakker i byområder er udsat for koncentrationer af nogle af de mest sundhedsskadelige partikler i en grad, så det overstiger EU’s mål.
For Danmark er tallet 0.
I Polen mister 44.
500 hvert år livet som følge af luftforureningen.
I Danmark er tallet 2.
800.
Kilder: Det Europæiske Miljøagentur.
Alle tal er for 2016.
- Som alle ved, er bekæmpelsen af klimaforandringer forbundet med meget store omkostninger og risici for lande, som står midt i en økonomisk omstillingsproces, tilføjede han.
Selvom der var bred opbakning til målet blandt medlemslandene, skal der være enstemmighed for at få landet en aftale.
I stedet blev det tilføjet i en fodnote i aftaleteksten fra mødet, at et stort flertal af EU-medlemslandene vil være klimaneutrale i 2050.
Men det kommer ikke bag på Søren Riishøj, der er lektor ved Syddansk Universitet med speciale i Østeuropa, at polakkerne modsatte sig målet.
- Den grønne bølge, som har man oplever den i Danmark, Tyskland og resten af det gamle Europa, er ikke nået til Polen.
Til trods for, at landet døjer med en forfærdelig forurening, er det ikke rigtig noget, der fænger i den brede befolkning, forklarer han.
19 ud af Europas 20 mest forurenede byer ligger i Polen, og knap 50.
000 polakker dør årligt som følge af smog og luftforurening, fortæller Søren Riishøj.
- Klimaforandringerne bliver diskuteret i Polen, og der er planer om at reducere CO2-udledningen frem mod 2030, selvom de er væsentligt mere beskedne end vores i Danmark.
Men i befolkningen er der ikke stemning for det, og klimaet er ikke et spørgsmål, som kan afgøre valg.
Ellers ville det have været på den politiske dagsorden, siger han.
Læs også:Organisationer: Vi må gå andre veje end EU for at redde klimaetStærk kul-lobbyEn af årsagerne er, at Polen forsat bruger meget kul.
Omkring 70 procent af polakkerne brænder affald og kul af dårlig kvalitet i gamle ovne for at varme deres hjem op om vinteren.
Derudover generer en stribe gamle, ineffektive kulkraftværker omkring 80 procent af Polens elektricitet.
- Når man taler om eksempelvis problemerne med smog, så går løsningerne på, hvordan man kan forbedre kvaliteten af kullene, fortæller Søren Riishøj.
Derudover er kullobbyen yderst stærk i Polen.
- Den står stærkt inden for fagbevægelsen, og den har stor indflydelse på regeringens holdninger, forklarer Søren Riishøj.
Ved siden af det er forholdet mellem den nationalkonservative polske regering i Warszawa og EU-toppen langt fra varmt og hjerteligt, forklarer Søren Riishøj, og det kan også spille ind på modstanden mod klimamålet.
Valg kan påvirke kursen- I Polen og resten af Østeuropa er der utilfredshed med den måde, EU behandler dem på.
De føler, de bliver behandlet som andenrangsstater, og de mener ikke, at EU skal blande sig i det spørgsmål, siger han.
- Og hvis det så ender med, at de skal binde sig til nye klimamål, så mener de også, at der skal følge penge med.
De vil have kompensation for det, og derfor forsøger de at koble spørgsmålet til debatten om det kommende EU-budget, forklarer Søren Riishøj med henvisning til EU’s næste syvårige budget, som er ved at blive forhandlet på plads.
- Klimaspørgsmålet bliver brugt som pression i budgetforhandlingerne.
Til efteråret skal polakkerne til parlamentsvalg, og landets opposition prøver nu ihærdigt at mindske opbakningen til det nuværende regeringsparti, Lov og Retfærdighed.
Hvis det ender med et regeringsskifte, kan det ifølge Søren Riishøj føre til en ændret holdning i forhold til klimaspørgsmålet.
- Der findes grønne bevægelser i Polen, ikke mindst i de større byer, og blandt den bedre uddannede del af befolkningen er der opmærksomhed på det.
Så man kan kun håbe på, at der er en grøn bølge på vej.
Men det bliver nok ikke ved valget til efteråret.
Polen har Europas mest snavsede luft.
Polen har Europas mest snavsede luft.
FacebookTwitterKopier linkEmner:Angela Merkel (politiker)|EU|Polen|Klimaændringer|EU-forhold




https://www.dr.dk/nyheder/indland/fra-i-dag-bliver-dagene-kortere-saadan-faar-du-energien-fra-sol-og-sommer-til-vare

IndlandFra i dag bliver dagene kortere: Sådan får du energien fra sol og sommer til at vare længeSommersolhverv markerer de første skridt mod vinterens mørke og kolde periode.
Fra i dag bliver dagene kortere.
Men det er faktisk muligt at lade batterierne op med sol og dansk sommer før vinterens komme, siger to eksperter.
Af Mads Korsager Nielsen21.
juni 2019 kl.
19.
02Bemærk: artiklen er mere end 30 dage gammelLæs opDagen i dag er årets længste dag.
I Skagen byder fredag den 21.
juni på mere end 18 timers dagslys, indtil solen forsvinder bag horisonten knap halvanden time før midnat.
En overflod af lys og solstråler, der betyder, at mange danskere føler sig i bedre humør samt har mere energi om sommeren end i løbet af vinteren.
Men det såkaldte sommersolhverv - når solen er længst nord for ækvator - markerer samtidig, at dagene bliver kortere, lyset forsvinder, og det samme gør måske sommerens sprudlende fornemmelse af energi og overskud.
Men det er faktisk muligt at lade batterierne op, så man er bedre rustet til at klare sig igennem den mørke periode - det forklarer to eksperter i hjernens kringelkroge, der her giver deres bedste bud på, hvordan man 'lader batterierne op' med sollys, inden det er for sent.
Begge eksperter understreger, at man altid skal huske solcreme og ikke behøver opholde sig direkte i solen.
Det er fint at sidde i skyggen.
Men skynd dig - allerede på mandag er dagen blevet et minut kortere.
Billedet her fra Amager Strand lørdag den 8.
juni.
1Carlo Volf, arkitekt og ph.
d.
med speciale i lys og sundhedHvordan får man energien fra sol og sommer til at vare længere?
- Man mener, at kroppen kan lagre D-vitamin fra solen i op til fire-seks måneder, hvis man får de rette mængder.
Det passer vældig godt sammen med, at solens UV-stråler, der blandt andet giver energi, forsvinder i oktober og først kommer tilbage i løbet af marts.
Så det handler simpelthen om at være så meget ude som muligt.
Både sommer og vinter.
Er der noget, man skal være opmærksom på?
- Det tæller ikke, hvis man er bag glas.
Det vil sige, at det ikke nytter at sidde i en udestue, medmindre det er en særlig type glas.
Man skal helt uden for.
Typen af glas er afgørende for, hvor mange af de særlige lysstråler, der slipper igennem, hvilket man blandt andet er opmærksom på, når man designer moderne hospitaler.
Man kan godt lade ekstra op ved hjælp af en D-vitaminrig kost, men det er ikke nær så effektivt som huden.
Rammer solen huden, så fordeler den D-vitamin til hele kroppen.
Det gør maven ikke.
Et billede fra sommeren 2015.
2Mads Dalsgaard, klinisk forskningsdirektør og læge, Lundbeck A/SHos Lundbeck er I specialister i hjernen og depression.
Er det muligt at opfinde 'dansk sommer' i pilleform?
- Vi forsker ikke i det, man kalder sæsonbetingede stemningsforstyrrelser, men i tilfælde, der giver en sygelig ændring i humør og funktionsevne.
Overordnet set er vi interesserede i alle former for behandlinger, men vi designer og opfinder molekyler, der kan gøre en forskel i de tilfælde.
Men når det er sagt, så er der en sammenhæng mellem neurotransmitteren serotonin og sollys.
Serotonin påvirker humøret, og det gennembrud var Lundbeck blandt andet med til at opfinde tilbage i 1970’erne.
Kan man lade sine batterier op med sollys og dansk sommer?
- Ja, det mener man faktisk er muligt.
Der er studier, der tyder på, at længerevarende eksponering især beskytter.
Populært sagt er en god, lang dansk sommer med masser af lys bedre end få dage et rigtig varmt sted.
Motion og frisk luft bidrager også, for det har en positiv effekt på humøret.
Kogt ned kan man sige, at det handler om at være så meget uden for om sommeren som muligt.
Det samme gælder om vinteren, men det er straks mere svært på grund af klimaet.
FacebookTwitterKopier linkEmner:H.
Lundbeck|Medicinalindustri|Sundhed og velvære|Vejret|Skagen




https://www.dr.dk/nyheder/kultur/film/vanvittigt-tv-faenomen-er-langt-over-graensen-hvis-du-ser-det-her-repraesenterer

BingeSe temaFilm og serierVanvittigt tv-fænomen er langt over grænsen: 'Hvis du ser det her, repræsenterer du alt, der er galt med verden'I anledning af Netflix-showet 'Historical Roasts' udpeger serieekspert de mest uforglemmelige og upassende roasts.
De såkaldte roasts af kendte er en mangeårig tradition, der er bundet op på, at stjernen i midten bliver hyldet ved at være udvalgt, men betaler prisen ved at skulle sidde og tage imod den ene over-stregen-fornærmelse efter den anden.
Lige op i sit ansigt, skriver Kasper Lundberg.
(© Lester Cohen/Getty Images)Af Kasper Lundberg21.
juni 2019 kl.
20.
03Bemærk: artiklen er mere end 30 dage gammelLæs opHvis du altid har været nysgerrig på, hvordan det ville lyde, hvis Adolf Hitler fik lov til at fortælle vittigheder om Anne Frank, så er du selvsagt bims.
Men du er også heldig, for det nye comedy-koncept 'Historical Roasts' på Netflix gør grin med et udvalg af historiske figurer fra Cleopatra til Freddie Mercury.
Personerne spilles af amerikanske komikere, mens andre komikere, i rollen som andre historiske figurer, gør groft grin med dem.
Hvis du synes, at det lyder som en sjov måde at lære lidt om verdenshistorien på, så har Nelson Mandela (spillet af komiker Jaleel White) en kommentar til dig: 'Hvis du sidder hjemme og ser det her, så repræsenterer du alt, hvad der er galt med verden lige nu.
Du har adgang til alle bøger på biblioteket og hjemmesider på nettet, og alligevel vælger du at lære om historien fra Jeff Ross.
'Jeff Ross er kendt som den store roasting-mester fra Comedy Central og er manden bag 'Historical Roasts'.
Hvad betyder det at 'roaste'?
At roaste betyder, at man kærligt driller eller ydmyger en med en joke, en tilsvining eller et rapt svar.
Kilde: Urban DictionaryHan har skrevet bøger om sin fornærmelseskomik, og ideen er da også virkelig sjov, men i udførelsen gør det ikke helt lige så ondt, som det plejer i en roast.
Selvom de har smidt Hitler ind i kampen.
For de såkaldte roasts af de kendte er en mangeårig tradition.
Men hele skuestykket er især bundet op på, at stjernen i midten bliver hyldet ved at være udvalgt, men betaler prisen ved at skulle sidde og tage imod den ene over-stregen-fornærmelse efter den anden.
Lige op i sit ansigt.
Så når de i 'Historical Roasts' fornærmer historiske personer, der alle sammen er døde for længst, så er det meget hyggeligt.
Det er bare ikke helt ligeså læbebidende og tåkrummende sjovt, som dengang Jeff Ross kaldte Justin Bieber for 'poppens svar på Kong Joffrey fra 'Game of Thrones''.
Eller dengang Snoop Dogg profetisk sagde om Donald Trumps ambitioner om at komme i Det Hvide Hus: 'Hvorfor ikke?
Det vil da ikke ville første gang, du har smidt en sort familie ud af deres hjem.
'Så hvis du er bims ligesom mig og synes, at 'Historical Roasts' er en sjov idé, men ikke er helt groft nok, så kommer her en håndfuld af de allerheftigste øjeblikke i roasts af nulevende kendte mennesker.
1Natasha Leggero går langt over grænsen med Justin BieberNatasha Leggero er både komiker og skuespiller og har blandt andet medvirket i 'He's Just Not That Into You' og 'Let's Be Cops.
' (© Michael Tran/Getty Images)Justin Bieber er på mange måder et fuldstændigt perfekt offer for en roast.
Han er en gigantisk stjerne, men ikke sådan en, der er lykkedes med at skjule særlig meget for offentligheden.
Der er med andre ord masser at gøre grin med.
Og så er han overraskende god til at tage imod hårde vittigheder.
De jokes, der alligevel kommer tættest på at få ham til at falde ned af stolen, kommer fra komikeren Natasha Leggero, der har en kaskade af lynhurtige, sarkastiske to-sætnings-vittigheder, der rammer ham på alle niveauer.
Fra hans fans: 'Justins fans bliver kaldt Beliebers.
Det er fordi, det ikke længere er politisk korrekt at kalde folk for retarderede.
'Over hans ophav: 'Justin blev født af en enlig teenage-mor.
Så det er jo ikke så mærkeligt, at han har fede moves, når han har kæmpet for at undgå metalbøjler i livmoderen.
'Til de overraskende dum-sjove: 'Det virker som i går, du blev opdaget på Youtube.
Tiden flyver, når man er en idiot.
'Se roasten af Justin Bieber her.
2Amy Schumer river Mike Tyson rundtAmy Schumers seneste stand-up show hedder 'Growing', hvor hun højgravid joker med sit ægteskab og sin graviditet.
(© Comedy Central)I 2011 var Amy Schumer ikke et af verdens største navne i comedy som i dag.
Det var før, hun blev filmstjerne, før hun blev mangemillionær på Netflix-aftaler, og før hun fik sit sketchshow.
Så her peaker hendes evne til at blinke sødt med øjnene og så chokere publikum med benhårde jokes, der starter forsigtigt og ender lang over stregen.
Og denne optræden sendte hende direkte mod stjernerne.
Det er skuespilleren Charlie Sheen, der er kendt som en af de værste bad boys i Hollywood, der egentlig er i centrum.
Men det er ikke ham, det går værst ud over.
Boksestjernen Mike Tyson har også været på scenen, og han knækker sammen af grin over den uskyldigt udseende Schumer, der siger om hans ikoniske ansigtstatovering: 'Mike Tyson, du har et røvgevir i fjæset.
Jeg kan ikke finde ud af, om jeg skal være bange for det eller komme ud over det?
'Der opstår en ret ophidset stemning, og Mike Tyson prøver at komme igen med en joke om, hvor mange Amy Schumer har haft sex med, men Schumer kigger sig bare iskoldt omkring og spørger 'Er hans tolk her?
' med henvisning til hans tydelige læspen.
Se roasten af Mike Tyson og Charlie Sheen her.
3Andy Samberg vender roastingen på hovedetAndy Shamberg er også skuespiller og har tidligere medvirket i filmen 'I Love You, Man' og serien 'New Girl'.
(© Kevin Winter/Getty Images)Nogle få gange i roasting-historien er en roaster sluppet af sted med at bryde med fornærmelsesformularen.
Det er helt utroligt risikabelt, for der er ikke mange steder, det er mere pinligt at fejle end midt i et show, der er designet til at være pinligt for en anden.
Derfor går der også et par jokes, før man helt forstår, hvad Andy Samberg, der er kendt fra sketchshowet 'Saturday Night Live' og komedieserien 'Brooklyn NineNine', har gang i.
Det er egentlig James Franco, der skal fornærmes, men Samberg spiller rollen som en komiker, der ikke har forstået konceptet og ender med at gøre grin med sig selv.
Da det er gået op for folk, hvad Samberg er i gang med, griner både publikum og de andre roastere endnu højere, end hvis han havde fulgt opskriften.
Fra de helt omvendte vittigheder: 'James Franco.
Du er så flot, at du minder mig om manden, der ødelagde mine forældres ægteskab.
'Til de avancerede, der starter som en klassisk plat fornærmelse og udvikler sig til noget helt andet: 'James er så dårlig i sengen, at han ikke engang tørrer sæden af min ryg, når han er færdig.
'Og til publikum, da de griner: 'Seriøst venner, lad være med at opføre jer så homofobisk.
'Bare lige for at vise, at han sagtens kunne have lavet et klassisk ondskabsfuldt roasting-set, slutter han af med den eneste rigtige roasting-joke om roastmaster Jeff Ross' figur:'Det var en benhård omgang roasting.
Jeff Ross ved, hvad jeg taler om.
Jeff, din smeltede flodhest.
'Se Andy Sambergs svar på roasting her.
4Ted Danson roaster Whoopi Goldberg i blackfaceWhoopi Goldberg vandt i 1991 både en Oscar og en Golden Globe for Bedste kvindelige birolle for sin præstation i filmen 'Ghost'.
(© Daily News/Getty Images)Jeg har ellers kun valgt eksempler, du selv kan se på Youtube, men der er en tradition for, at det allergroveste foregår til de roasts, der ikke bliver optaget på video.
Og egentlig er hele ideen med genren, at man skal kunne sige alt, og at intet er for ondskabsfuldt eller for lavt.
Men der er et eksempel tilbage fra 1993, der var lige ved at udfordre princippet om radikal ytringsfrihed, da historien slap ud.
Da Ted Danson fra 'Sam's Bar' skulle roaste Whoopi Goldberg, troppede han op i fuld blackface, høj hat og med masser af jokes med det rigtig grimme N-ord.
Ifølge filmkritikeren Roger Ebert, der rapporterede fra begivenheden, holdt publikum meget hurtigt op med at grine.
Man kan dog se hovedpersonen og Dansons daværende kæreste Whoopi Goldberg grine, og hun forsvarede ham også bagefter.
'Kom nu, lad os bare sige alle de der ord højt.
Man skal altså være ret modig for at stille sig frem i blackface foran 3.
000 mennesker.
Jeg er ligeglad med, om I kunne lide det.
Jeg kunne godt.
'Læs også:Har vundet flere priser: Hun står bag to af tidens sjoveste - og mest groteske - tv-serierFacebookTwitterKopier link




https://www.dr.dk/nyheder/indland/maend-anholdt-mistaenkt-drab-pa-sjaelland

IndlandTo mænd anholdt - mistænkt for drab på SjællandI to forskellige sager blev to ældre mænd fundet dræbt, efter at der var sat ild til deres respektive hjem.
En 80-årig mand indebrændte på en landejendom ved Vemmelev.
Retsmedicinerne har fastslået, at han blev dræbt, inden branden brød ud.
(Foto: Presse-fotos.
dk © Scanpix)21.
juni 2019 kl.
18.
24 | opdateret 21.
juni 2019 kl.
20.
34Bemærk: artiklen er mere end 30 dage gammelLæs opTo mænd er fredag blevet anholdt for to drab begået i Ruds Vedby og Vemmelev på Sjælland.
Det oplyser Sydsjællands og Lollands-Falsters Politi i en pressemeddelelse.
I Ruds Vedby blev den 68-årige møntsamler Kiehn Andersen dræbt i april.
Der blev sat ild til hans hus, mens liget af ham først senere blev fundet i Blæsinge Grusgrav ved Slagelse.
Læs også:Naboer til brand: 'Det er uhyggeligt og frygteligt'Og i Vemmelev blev en 80-årig mand søndag fundet dræbt i sin landejendom, som forinden var brudt i brand.
Flere ransagninger i gangVed et pressemøde fredag aften fortalte politiinspektør Kim Kliver og vicepolitiinspektør Søren Ravn-Nielsen fra Sydsjællands og Lolland-Falsters Politi, at de anholdte er to mænd på henholdsvis 34 og 42 år.
De er fra lokalområdet og er danske statsborgere.
- Lige nu bliver de afhørt.
Og vi er i gang med ransagninger flere steder og sikring af spor og beviser i sagerne, sagde Søren Ravn-Nielsen.
Se, hvad politiinspektør Kim Kliver havde at sige ved pressemødet fredag aften i videoen her:De sigtede vil lørdag blive fremstillet i grundlovsforhør.
Her vil dørene blive begæret lukket af hensyn til den videre efterforskning.
Under pressemødet rettede Kim Kliver en stor tak til de borgere, der har givet politiet tips i forbindelse med drabssagerne.
- Det er af uvurderlig værdi, at vi får den type henvendelser, fordi den information - kombineret med vores intensive efterforskning - fører os til en situation, hvor vi kan foretage anholdelser, sagde han.
Endnu et drabEfterforskningen af drabet på de to ofre blev tidligere på ugen slået sammen af Sydsjællands og Lolland-Falsters Politi.
Desuden valgte politikredsen at indgå i et samarbejde om efterforskning med Midt- og Vestsjællands Politi.
Netop i Midt- og Vestsjællands politikreds er der også i år begået et drab på en mand, som blev fundet død i et udbrændt hus.
Den dræbte - en 65-årig mand - blev fundet død i Grevinge i Odsherred den 14.
februar.
Han var blandt andet blevet udsat for grov vold.
De tre brande er sket i Vemmelev, Ruds Vedby og Odsherred.
(© dr)I den seneste af de tre sager - drabssagen fra Vemmelev - rykkede efterforskere ud til offerets adresse, allerede mens brandfolk kæmpede med at få bugt med flammerne i det brændende hus.
Det er usædvanligt, at efterforskere bliver kaldt ud til en brand så tidligt i forløbet.
Men politiet var i tvivl om, hvorvidt der var foregået noget kriminelt.
I kølvandet på branden og drabet i Vemmelev har politiet fundet tegn på, at sagen har flere ting til fælles med sagerne fra både Ruds Vedby og Grevinge.
I de tre sager er ofrene alle pensionerede og enlige mænd, der boede på landejendomme ud til landeveje.
/ritzau/De tre drabssager•Gundestrup torsdag 14.
februar: Brand i en ejendom på Færgevej 4 i Gundestrup, Odsherred.
En 65-årig mand blev fundet dræbt i huset.
Han havde skader, som var påført ham inden branden.
•Ruds Vedby, søndag 21.
april: Brand i en ejendom på Kalundborgvej 34.
Husets 68-årige beboer, Kiehn Georg Andersen, blev nogle dage efter fundet dræbt i en grusgrav.
•Vemmelev, søndag 16.
juni: Brand i en ejendom på Slagelse Landevej 108.
En 80-årig blev fundet indebrændt.
Han vurderes dræbt inden branden.
FacebookTwitterKopier linkEmner:Sjælland|Midt- og Vestsjællands Politi|Sydsjællands og Lolland-Falsters Politi|Vemmelev|Politi




https://www.dr.dk/nyheder/politik/quiz-ved-du-mere-om-folketinget-end-de-nye-folketingsmedlemmer

PolitikQUIZ: Ved du mere om Folketinget end de nye folketingsmedlemmer?
Kan du få flere rigtige end to nye medlemmer fra Venstre og Radikale Venstre?
Der var højt humør under quizzen - men er du bedre end de to nye folketingsmedlemmer?
Af Peter Boier21.
juni 2019 kl.
18.
44Bemærk: artiklen er mere end 30 dage gammelLæs opFolketingsvalget fandt sted for 16 dage siden, og for de nye medlemmer af Folketinget er dagen i dag en stor dag.
Det er nemlig første gang, at hele det nye Folketing skal samles, og de nye medlemmer skal forbi Fællessalen for at underskrive Grundloven.
Men for at færdes på Christiansborg er det en klar fordel at kende sin nye arbejdsplads - og det er ikke så let som på mange andre arbejdspladser.
Christiansborg har nemlig sit helt eget sprog på visse punkter - og en stor historie at skulle finde hoved og hale i.
Derfor har DR Nyheder lavet en quiz om Folketinget og Christiansborg og prøvet den af på de to nyvalgte medlemmer Samira Nawa fra Radikale Venstre og Morten Dahlin fra Venstre, så du kan teste din viden af mod dem.
Tag quizzen herover - og i videoen herunder kan du se, hvordan du klarede det i forhold til Morten Dahlin og Samira Nawa.
Morten Dahlin er 30 år og gammel VU-formand - og netop blevet valgt for første gang.
Han fik lov at starte med at svare, da han fik 6.
471 stemmer i Sjællands Storkreds mod Samira Nawas 4.
657 stemmer i Københavns Storkreds.
Samira Nawa er 31 år og har afghanske rødder.
Hun var før sin plads i Folketinget specialkonsulent i Økonomi- og Indenrigsministeriet.
FacebookTwitterKopier linkEmner:Folketinget|Økonomi- og indenrigsministeriet|Sjælland|København|Morten Dahlin (politiker)




https://www.dr.dk/nyheder/udland/korrespondent-om-voldelige-sammenstoed-i-georgien-fjenden-er-blevet-inviteret-ind-i

UdlandKorrespondent om voldelige sammenstød i Georgien: Fjenden er blevet inviteret ind i det allerhelligsteEfter sammenstød mellem politi og demonstranter ved Georgiens parlament i går, har parlamentsformanden trukket sig.
Af Louise Brodthagen Jensen21.
juni 2019 kl.
18.
01Bemærk: artiklen er mere end 30 dage gammelLæs opDet kan godt være, at krigen kun varede omkring en uge.
Og at den ligger 11 år tilbage i tiden.
Men i store dele af Georgiens befolkning er såret fra krigen mod Rusland i 2008 langt fra helet, og det er en del af forklaringen på, hvorfor tusindvis af demonstranter i går forsøgte at trænge ind i landets parlament.
Det førte til voldsomme sammenstød med politiet, der anvendte tåregas og skød med gummikugler mod demonstranterne.
Omkring 240 personer blev såret ved demonstrationerne, og over 100 er blevet bragt til behandling på hospitaler rundt om i hovedstaden Tbilisi.
Tusindvis havde samlet sig foran parlamentet i Tbilisi i aftes for at demonstrere mod Sergej Gavrilov, der talte i parlamentet.
Årsagen til de voldsomme protester var, at den russiske parlamentariker, Sergej Gavrilov, besøgte Georgien for at deltage i et politisk møde på tværs af landegrænser for kristne ortodokse politikere.
Det fik oppositionspolitikere i det georgiske parlament til at opfordre til demonstration mod beslutningen om at lade ham tale fra formandsstolen i parlamentet.
KrigenEt angreb på Sydossetien i det nordlige Georgien udløste i begyndelsen af august 2008 krigen mod Rusland om udbryderregionen.
Sydossetien er et område, der brød med Georgien, som havde erklæret sig uafhængigt i 1991.
Efter kort tid meddelte de russiske styrker, at Sydossetien var fri for georgiske tropper.
Efter en uges forhandlinger orkestreret af internationale aktører nikkede både den russiske præsident og den georgiske præsident ja til en fredsaftale.
Ruslands militær er dog stadig til stede i både Sydossetien og Abkhasien, som Rusland anser for at være uafhængige stater.
I dag har Rusland kontrol med omkring 20 procent af Georgiens internationalt anerkendte territorium.
- Det er en fornemmelse af, at fjenden er blevet inviteret ind i det allerhelligste, nemlig parlamentet, siger DR's Ruslands- og Ukrainekorrespondent, Matilde Kimer og henviser til, at nogle af demonstranterne har forklaret, at de derfor mener, at alle så bør have adgang for at komme ind og sprede deres budskab.
- Siden krigen har der ligget en latent vrede og utilfredshed i store dele af den georgiske befolkning, for man har måttet acceptere, at en femtedel af landets territorium de fakto er under russisk kontrol, siger hun.
Tidligere i dag meddelte Tblisis borgmester, Kakha Kaladze, at parlamentsformand Irakli Kobakhidze har trukket sig og dermed opfyldt et af demonstranternes ønsker.
Allerede ved efterårets præsidentvalg var der ifølge korrespondenten debat blandt landets oppositionskræfter om muligheden for at iværksætte demonstrationer.
Et lille land med enorm selvfølelseI november vandt Salomé Zurabisjvili med støtte fra regeringspartiet Georgiens Drøm, som den første kvinde præsidentposten med knap 60 procent af stemmerne.
- Der ligger og har længe ligget et behov for at få lukket luft ud, og det her blev så anledningen, siger Matilde Kimer, der ikke anser det for sandsynligt, at vreden og frustrationerne går væk lige foreløbig.
- Så længe den territorielle status i Sydossetien og Abkhasien forbliver den samme, og den ikke er - og ikke vil blive - internationalt accepteret, så tror jeg ikke, at store dele af den georgiske befolkning kan slutte mentalt fred med det, siger hun og tilføjer:- Det er nok et lille land, men selvfølelsen er enorm, og der er også en følelse af, at den vestlige verden lidt har svigtet i forhold til at nå en løsning, for der er intet reelt fremskridt, siger Matilde Kimer.
Demonstranterne har udover parlamentsformandens afgang også krævet, at landets indenrigsminister går af, og at der bliver udskrevet valg.
Derfor har oppositionen også opfordret til nye demonstrationer i dag.
Kort over Georgien med hovedstaden Tibilisi og landene omkring.
Oppositionen i Georgien beskylder det regerende parti, Georgiens Drøm, for ikke at være tilstrækkelig hård over for Rusland, mens Georgiens præsident kalder Rusland for "en fjende og en besættelsesmagt".
Hun antyder, at det er Moskva, som står bag voldelige uroligheder i den georgiske hovedstad, mens Moskva placerer ansvaret hos radikale politiske kræfter i Georgien.
FacebookTwitterKopier linkEmner:Georgien|Rusland|Demonstrationer|Moskva|Valg og folkeafstemninger




https://www.dr.dk/nyheder/penge/jysk-i-52-lande-saa-stor-en-forretning-skal-lars-larsens-soen-viderefoere

Lars Larsen sygemeldtSe temaPengeJysk i 52 lande: Så stor en forretning skal Lars Larsens søn videreføreJacob Brunsborg overtager et forretningsimperium med en omsætning på 30 milliarder kroner.
(© DR Nyheder)Af Oliver Batchelor og Mathias Sommer21.
juni 2019 kl.
18.
32Bemærk: artiklen er mere end 30 dage gammelLæs opFire årtier efter åbningen af den første Jysk-butik i Aarhus har den kræftsyge iværksætter Lars Larsen valgt at overdrage sit livsværk til sin søn.
Kræftsygdommen i leveren har spredt sig og er så alvorlig, at Lars Larsen ikke vender tilbage i spidsen for Lars Larsen Group, skriver selskabet i en pressemeddelelse i dag.
Læs også:Lars Larsen stopper i Jysk - sønnen overtagerDet betyder, at 47-årige Jacob Brunsborg overtager posten som bestyrelsesformand og dermed skal videreføre et familieejet forretningsdynasti med en omsætning på knap 30 milliarder kroner.
(© JYSK)Lars Larsen Group omfatter først og fremmest Jysk Group, den globale kæde med 2.
700 Jysk-butikker i 52 lande, som stadig vokser og står for 26,6 milliarder kroner af den samlede omsætning.
Det næststørste forretningsområde ligger i Furniture Group, som omfatter aktiemajoriteten i designermøbelkæden Bolia.
com med butikker i en lang række lande.
JyskJysk er en international butikskæde med skandinaviske rødder, der sælger alt til boligen.
Den første butik åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager – i resten af verden JYSK.
Furniture Group ejer også virksomheden IDdesign med kæderne Idémøbler og Ilva, der nu er ved at blive slået sammen.
I 2014 købte Lars Larsen Group desuden SengeSpecialisten med 27 butikker, der sælger kvalitetssenge, madrasser og udstyr.
Golf, mad og designLars Larsen har grundlagt en investeringsdivision, der omfatter en lang række virksomheder inden for golf, mad og design.
Blandt andet står den golfglade forretningsmand bag hotel- og golfanlægget Himmerland Golf & Spa Resort i Nordjylland.
Lars Larsen står bag European Tour golfturneringen Made in Denmark som initiativtager og sponsor med tøjfirmaet Backtee.
Her overrækker han trofæet til sidste års vinder Matt Wallace fra England.
Lars Larsen har derudover holdt hånden under golftøjmærket Backtee og investeret i den danske producent af luksus-golfbiler, Garia.
På listen over investeringer findes også kæden Letz Sushi med restauranter i København og Aarhus samt hotellet Ferdinand i Aarhus.
Andre virksomheder i Lars Larsens Investments portefølje omfatter møbelvirksomhederne Actona Company, Scancom og Interior Direct.
Solid Leasing, der udlejer luksusbiler, er ligesom Vision Properties, der køber og renoverer ejendomme, også en del af forretningen.
Lande med Jysk-butikker:•Danmark, Norge, Sverige, Finland, Polen, Tjekkiet, Ungarn, Holland, Slovakiet, Tyskland, Østrig, Schweiz, Island, Canada, Grønland, Færøerne, Estland, Letland, Litauen, Ukraine, Kosovo, Bulgarien, Kasakhstan, Rumænien Frankrig, Storbritannien, Slovenien, Nord Makedonien, Kroatien, Italien, Spanien, Bosnien-Hercegovina, Serbien, Indonesien, Armenien, Montenegro, Grækenland, Vietnam, Albanien, Malta, Portugal, Georgien, Belarus, Tadsjikistan, Moldova, Kuwait, Belgien, De Forenede Arabiske Emirater, Thailand, Irland, Cypern og Aserbajdsjan.
•I Tyskland og Østrig går Jysk-butikkerne under navnet "Dänisches Bettenlager.
"Tidligere fremgik det af ovenstående faktaboks, at alle butikker ud over de tysksprogede bærer 'Jysk'-navnet.
Dette er dog ikke rigtigt - og nu præciseret.
FacebookTwitterKopier linkEmner:Østrig|Storbritannien|Tyskland|Norge|Polen




https://www.dr.dk/nyheder/indland/naevn-syrere-faar-lov-til-blive-i-danmark

IndlandNævn: Syrere får lov til at blive i Danmark Flygtningenævnet fastslår, at syrisk flygtningefamilie får forlænget opholdstilladelse.
Flygtningenævnet har fastslået, at en syrisk familie fra Damaskus-området kan blive i Danmark trods en forbedret sikkerhedsmæssig situation i området.
Af Lars Lindevall21.
juni 2019 kl.
17.
13Bemærk: artiklen er mere end 30 dage gammelLæs opI en principiel afgørelse slår Flygtningenævnet fast, at et syrisk ægtepar og deres børn kan blive i Danmark.
Dermed omgør nævnet Udlændingestyrelselsens afvisning på en forlængelse af familiens opholdstilladelse.
Udlændingestyrelsen havde begrundet afvisningen med, at de sikkerhedsmæssige forhold var forbedret i Syrien, og at det dermed var muligt at hjemsende syrere med midlertidig opholdstilladelse.
Men det har Flygtningenævnet nu afvist.
- Klagerne er etniske arabere og sunni-muslimer fra en forstad til Damaskus, Syrien.
Den mandlige klager har som asylmotiv henvist til, at han ved en tilbagevenden til Syrien frygter, at hans familie bliver slået ihjel som følge af krigen, skriver Flygtningenævnet i afgørelsen.
Nævnet finder "det sandsynliggjort, at den mandlige klager ved en tilbagevenden til Syrien risikerer forfølgelse som følge af, at de syriske myndigheder anser ham for politisk aktiv og modstander af styret".
Nævn: Ægtepar har talt usandtFlygtningenævnet skriver dog også, at ægteparret har afgivet "divergerende forklaringer om alle centrale dele af asylmotivet og det i så massivt et omfang, at dette ikke kan forklares.
"- Der er således intet grundlag for at antage, at den mandlige klager har deltaget i demonstrationer, været tilbageholdt af myndighederne, eller været genindkaldt til militæret, skriver Flygtningenævnet.
På trods af, at Flygtningenævnet har vurderet, at flere af ægteparrets oplysninger var ukorrekte, er familien udsat som følge af medie-eksponeringen, da de har udtalt sig i interviews til avisen Berlingske, skriver nævnet:- Uanset at den mandlige klager ikke har været politisk aktiv, vil han på grund af avisartiklen for de syriske myndigheder fremstå som værende modstander af det syriske styre.
Sagen kortFlygtningenævnet har fredag afgjort en prøvesag om afslag på asyl på grund af generelle forhold i Syrien.
Udlændingestyrelsen gav for to måneder siden en syrisk flygtningefamilie afslag på forlængelse af opholdstilladelsen, da man vurderede, at den generelle sikkerhedssituation i Damaskus-området var forbedret.
Fredag har Flygtningenævnet imidlertid omgjort afgørelsen, og familien får alligevel lov til at blive.
På trods af, at nævnet har vurderet, at familien har givet usande oplysninger om deres motiver for at søge asyl, har nævnet lagt til grund for afgørelsen, at familien er blevet eksponeret i forhold til de syriske myndigheder i pressen.
Sagen er den første af seks berammede prøvesager, der kan have en principiel karakter.
Første afgørelse i en række sagerAfgørelsen er den første afgørelse i en række principelle sager.
Udlændingestyrelsen gav for to måneder siden den syriske flygtningefamilie afslag på forlængelse af opholdstilladelsen, da man vurderede, at den generelle sikkerhedssituation i Damaskus-området var forbedret.
Det skete efter en landerapport offentliggjort i februar, der var udarbejdet af Udlændingestyrelsen og Dansk Flygtningehjælp.
- Siden den syriske regering tog fuld kontrol over Damaskus-provinsen i maj 2018, er sikkerhedssituationen betydeligt forbedret, fremgik det blandt andet i rapporten.
Sagen er den første af seks berammede prøvesager, der handler om flygtninge, som har fået asyl på baggrund af de generelle forhold i hjemlandet efter udlændingelovens paragraf 7, stk.
3.
I Danmark er det omkring 4.
700 af de godt 20.
000 flygtninge, som har fået asyl på den baggrund.
Sagerne handler udelukkende om de syriske flygtninge, der er fra Damaskus-provinsen.
Får status som individuelt forfulgtI den første prøvesag har Flygtningenævnet vurderet, at familien skal have status som individuelt forfulgt i stedet for asyl på baggrund af den generelle situation.
Vicedirektøren i Udlændingestyrelsen, Anders Dorph, har tidligere i et indlæg i Altinget skrevet, at prøvesagerne kommer efter en lovændring fra 2015.
- Det fremgår blandt andet udtrykkeligt af bemærkningerne til loven, at der kan ske inddragelse (af opholdstilladelsen, red) efter forbedring af de generelle forhold i hjemlandet, uanset at forholdene - trods forbedringerne - fortsat er alvorlige og må betegnes som skrøbelige og uforudsigelige, skrev Anders Dorph.
FacebookTwitterKopier linkEmner:Flygtningenævnet|Udlændingestyrelsen|Flygtninge og asylansøgere|Syrien|Udlændingepolitik




https://www.dr.dk/nyheder/indland/dyne-larsen-takker-af-det-vidste-du-ikke-om-ham

Lars Larsen sygemeldtSe temaIndlandDyne-Larsen takker af: Det vidste du ikke om hamMangemilliardæren er blandt andet et bevis på, at man kan være nærig, men gavmild over for andre.
Herunder er otte forskellige historier om Lars Larsen.
Af Anne Øllgaard21.
juni 2019 kl.
19.
31Bemærk: artiklen er mere end 30 dage gammelLæs opDet kan være svært at skrive noget nyt om en mand, der har fået husstandsomdelt en selvbiografi i 2,4 millioner eksemplarer, som Lars Larsen gjorde det i 2004, da han kunne fejre sit 25-års jubilæum for sit dyne-imperium Jysk.
Alligevel gør DR Nyheder forsøget - så læs med, for her er otte ting, du (måske) ikke vidste om hele Danmarks Dyne-Larsen, der nu takker af og efterlader scenen til sin søn.
1Larsen bag Danmarks mest læste bogLars Larsen foran Jysk Sengetøjslager.
Vi starter ved føromtalte bog.
For Larsen Larsen er ikke bare en god købmand - han er også en af Danmarks mest læste forfattere.
Den gratis selvbiografi "Go'daw, jeg hedder Lars Larsen.
Jeg har et godt tilbud", der udkom i 2004, kostede Lars Larsen 15 millioner kroner at få husstandsomdelt.
Til gengæld kunne han to måneder efter kalde sig Danmarks mest læste forfatter.
Ifølge en bruger-undersøgelse havde cirka 800.
000 danskere nemlig læst bogen, og næsten ligeså mange var i gang med at læse sig igennem de 192-sider om købmanden fra Thy.
Bogen er i øvrigt oversat, så den kan læses i alle de lande, Jysk har åbnet butikker i.
2Deler hotelværelse med sine medarbejdereLars Larsen bruger ikke sine penge på hvad som helst og sparer gerne, hvor spares kan.
Selvom Lars Larsen vurderes til at være en Danmarks fjerde rigeste mand med en formue, der i efteråret blev gjort op til 35,1 milliarder kroner, så er han ikke kendt for at rutte med formuen.
Dyne-Larsen voksede op i et fattigt hjem som barn af en enlig mor - og det er en af årsagerne til, at han tænker over, hvordan han bruger de penge, han har arbejdet hårdt for at tjene, fortæller han i et interview med Politiken i 2004.
- Når man vokser op i et hjem med meget få midler, bliver det siddende i rygraden, at penge ikke er noget, man sviner med.
Derfor deler milliardæren gerne hotelværelse med sine ansatte, hvis det kan spare virksomheden for ekstra udgifter, siger han i interviewet.
I interviewet fortæller Dyne-Larsen også, at han af samme grund sidder bagerst i flyet, når han flyver - præcis som sine medarbjedere.
- I øvrigt har jeg opdaget, at man kommer frem på samme tid, uanset om man har betalt 5.
000 eller 10.
000 kroner for billetten.
3Hård start: Min mor ødelagde megetMed en hård barndom og fattig barndom lå det ikke i kortene, at Lars Larsen en dag ville stå i rampelyset som en af Danmarks rigeste mænd.
Lars Larsens liv har ikke altid være lige let.
For ikke alene voksede Larsen som barn op i en fattig familie - kort tid før Lars Larsen kommer til verden, dør hans far, og hans mor bliver alene om at tage sig af Lars Larsen og hans tre søskende.
Som barn flytter Lars og familien rundt fra sted til sted, og moderen får alvorlige psykiske problemer, der går ud over de fire børn, fortæller Lars Larsen i et DR-portræt i 2016.
Her åbner Lars Larsen op for sin private side, og fortæller, at han ikke elskede sin mor, der truede med at begå selvmord og anvendte psykisk terror over for de fire søskende.
Gense dokumentaren om Lars Larsen her:4Deler overskud med de ansatteDyne-Larsen er ikke kun gavmild med fadøllene.
Nok er Lars Larsen en købmand, der passer på sine penge.
Men når der er grund til fejring, deler han gerne ud af sin formue til dem, der har hjulpet ham med at tjene den ind - nemlig de ansatte.
Så da Jysk i 2018 får rekordoverskud, sætter Lars Larsen 14,5 millioner kroner af til bonusser til sine 1.
200 ansatte, der i gennemsnit hiver godt 12.
000 kroner ind som tak for indsatsen i Jysk.
5Dyne-kongen i kæmpe shitstormLars Larsen ejer ikke kun Jysk, men også møbelkoncernen IDdesign.
I dag tæller virksomheden møbelkæden Ilva, der for nylig er blevet lagt sammen med Idemøbler under Ilvas navn.
I 2016 ender den ellers så folkekære Larsen i en regulær shitstorm på nettet.
Kunderne hos Idemøbler klager over lange ventetider på leveringen af deres møbler og en elendig kundeservice, men Lars Larsen vil ikke udtale sig om sagen.
Et halvt år senere får kunderne dog en undskyldning, da Lars Larsen lægger sig fladt ned og beklager for den behandling, de har fået.
Se undskyldningen i videoen ovenfor.
6Computerløst kontorLars Larsen på sit kontor i Jysks hovedsæde.
Her finder du ikke en computer.
Lars Larsen er ikke den store fan af moderne teknologi.
Han er mest til pen og papir, og selvbiografien "Go'daw jeg hedder Lars Larsen" blev først skrevet i hånden.
Af samme grund har han ikke en computer på sit kontor.
Den styrer sekretæren, lyder det fra Larsen i interview med Berlingske.
7Dyrt reklame-upsJysk Sengetøjslager fejrede overalt i Danmark Lars Larsens 50-års fødselsdag.
Men en uklar tv-annonce med Larsen efterlod det indtryk, at folk kunne få alle dyner til 50 kroner.
Det var en fejl.
I sensommeren 1998 fejrer Jysk Sengetøjslager, som det dengang hedder, Lars Larsens 50-års fødselsdag med en reklamekampagne på TV.
I reklamen optræder Lars Larsen med "et godt tilbud", som han siger.
Næste dag vil kunderne nemlig købe dyner til 50 kroner stykket - uanset tidligere pris, lyder det i reklamen.
Og det er et tilbud, danskerne kan forstå.
120.
000 danskere valfarter til Jysk Sengetøjslager butikker for at få fingrene i en billig dyne, men tilbudet viser sig kun at gælde sommerdyner med en før-pris på 149 kroner.
Kunderne er utilfredse, og Lars Larsen kommer da også til at punge ud for "misforståelsen".
Sø- og Handelsretten slår nemlig senere fast, at reklamen er ulovlig markedsføring, og Jysk Sengetøjslager må betale en bøde på 125.
000 kroner.
8Larsens museumLarsen er en samler, og derfor har han nu et museum i hovedkvarteret i Braband.
Lars Larsen er en samler.
Til sidst blev det for meget for Larsens kone, Kristine Brunsborg, og hans sekretær, skriver Berlingske i et 70-års portræt af Lars Larsen.
Derfor samlede de hans rod i et lille museum på hovedkvarteret i Brabrand ved Aarhus.
På museet kan nyansatte og samarbejdspartnere blandt andet se de forskellige Jysk-skjorter, som de ansatte har båret gennem tiden og originaludgaven af selvbiografien.
FacebookTwitterKopier linkEmner:ILVA|Jysk|Lars Larsen (erhvervsleder)|Litteratur|Jylland




https://www.dr.dk/nyheder/udland/trump-jeg-bremsede-angreb-paa-iran-i-sidste-oejeblik

UdlandTrump: Jeg bremsede angreb på Iran i sidste øjeblikIfølge den amerikanske præsident afbrød han i nat et angreb på Iran, 10 minutter før det skulle finde sted.
Præsident Trump siger, at USA i nat var millimeter fra at bombe mål i Iran.
Af Sean Coogan21.
juni 2019 kl.
17.
20Bemærk: artiklen er mere end 30 dage gammelLæs opUSA var i nat helt klar til at angribe tre forskellige mål i Iran.
Men da det gik op for præsident Trump, at det ville koste 150 mennesker livet, så bremsede han angrebet.
Sådan lyder udmeldingen fra den amerikanske præsident på Twitter.
Meldingerne om et planlagt angreb kommer i kølvandet på, at Iran torsdag skød en militær amerikansk drone ned ved Hormuzstrædet.
Ifølge USA blev dronen skudt ned, mens den befandt sig i internationalt luftrum, hvorimod iranerne påstår, at dronen krænkede iransk luftrum.
Læs også:Trump om nedskydning af amerikansk drone: Det må have været en fejlIfølge præsident Trump ville de planlagte angreb ikke være proportionelle med nedskydningen af en ubemandet drone.
- Jeg har ikke travlt.
Vores militær er genopbygget, nyt og klar, langt det bedste i verden, skriver præsidenten på det sociale medie.
En iransk general udtaler i dag på et pressemøde i den iranske hovedstad, at man også kunne have skudt et amerikansk spionfly ned, der havde 35 mennesker om bord.
- Vi kunne have angrebet flyet, det var vores ret, og ja, det var amerikansk, men vi gjorde det ikke.
Vi ramte det ubemandede fly, siger general Amir Ali Hajizadeh ifølge AP.
Fly omdirigeretTorsdagens iranske nedskydning af en amerikansk drone var den seneste episode i en voksende strid mellem USA og Iran.
Forholdet mellem de to lande er blevet stærkt forværret under præsident Trump-administrationen, hvor USA har taget en ny kurs i forhold til præstestyret sammenlignet med Obama-administrationen.
Spændingerne er taget til, siden USA trak sig fra en atomaftale sidste år.
I den seneste tid har USA også beskyldt Iran for at stå bag angreb på tankskibe i området omkring Hormuz-strædet, hvor en stor del af verdens olie passerer.
I nat meddelte den amerikanske luftfartsmyndighed, FAA, at den udsteder flyveforbud for amerikanske fly i dele af Irans luftrum i kølvandet på torsdagens nedskydning.
Det kommer som følge af bekymring for de stigende spændinger og nu militære konfrontationer i området, der er en hovedtrafikåre for flytrafik.
Siden har flere internationale flyselskaber såsom australske Qantas, tyske Lufthansa og hollandske KLM fulgt trop, skriver AP.
Har talt imod krigForud for dagens melding fra den amerikanske præsident havde den amerikanske avis New York Times rapporteret, at præsident Trump havde beordret et angreb på Iran, men skiftet mening.
Det fik i nat dansk tid den demokratiske præsidentkandidat Elizabeth Warren til at beskylde præsidenten for at "indlede endnu en unødvendig konflikt".
Tidligere i dag vurderede Carina Ann Meyn, der har speciale i amerikansk sikkerhedspolitik ved Forsvarsakademiet, over for DR Nyheder, at tanken om krigsførsel i Iran strider mod præsident Trumps logik.
Han gik nemlig blandt andet til valg på, at USA skulle trække sig fra konfliktområderne i Mellemøsten, ligesom han flere gange har understreget, at han var imod amerikanernes invasion af Irak i 2003.
Man skal dog ikke være blind for, at der sidder nogle politiske hardlinere i den amerikanske administration, der er villige til at bevæge sig langt op ad konfliktstigen, påpeger hun.
Udmeldingen fra den amerikanske præsident i dag kan åbne for en mulig dialog mellem de to stridende lande, vurderer Helle Malmvig, der er seniorforsker ved Dansk Institut for Internationale Studier (Diis), over for Ritzau.
- Nu kan Iran indlede dialog, uden at det ser ud som om, at de bukker under for maksimalt pres, siger hun og understreger, at dialogen vil kræve en mellemmand, som har relationer til begge lande.
Iranerne fremviste i dag, hvad der skulle være vragrester fra den amerikanske drone, der har et prisskilt på omkring en milliard kroner.
Donald Trump og udenrigsminister Mike Pompeo har flere gange understreget, at man ikke ønsker en væbnet konflikt, men har i den seneste tid oprustet i regionen og meddelt, at man vil udsende flere end 2.
000 soldater samt bombefly og krigsskibe til Mellemøsten.
Også Iran har talt en krig ned.
Så sent som i går skrev den iranske ambassadør i FN, Majid Takht Ravanchi, et brev til FN's generalsekretær, Antonio Guterres, hvor han slog fast, at man ved nedskydningen af den amerikanske drone blot har forbeholdt sig retten til at forsvare landets suverænitet og territorium.
FacebookTwitterKopier linkEmner:António Guterres (politiker)|Donald Trump (politiker)|Iran|Twitter|Flytrafik




https://www.dr.dk/nyheder/indland/18-aarig-faar-otte-maaneders-faengsel-efter-uroligheder-ved-paludan-demonstration

Indland18-årig får otte måneders fængsel efter uroligheder ved Paludan-demonstration14.
april udviklede en demonstration med Rasmus Paludan sig voldsomt.
Nu er den første dømt.
Politiet var talstærkt til stede på Nørrebro 14.
april og blev blandt andet angrebet med brosten.
Af Emil Eller21.
juni 2019 kl.
16.
42 | opdateret 21.
juni 2019 kl.
17.
06Bemærk: artiklen er mere end 30 dage gammelLæs opEn 18-årig mand er i dag blevet dømt som den første efter de uroligheder, der opstod efter en demonstration med Stram Kurs-partileder Rasmus Paludan på Nørrebro 14.
april.
Den 18-årige har fået otte måneders ubetinget fængsel for vold mod tjenestemand i funktion og for grov forstyrrelse af den offentlige orden.
Det skriver Københavns Politi på Twitter.
Han var 17 år på gerningstidspunktet, men er i mellemtiden fydt 18.
Han har også fået en såkaldt advarsel i medfør af udlændingeloven.
Det betyder, at han kan blive udvist af Danmark, hvis han dømmes igen på et senere tidspunkt.
Han er ifølge politiet dømt for at have kastet med en sten, et romerlys og et glasskår.
Afbrændte biler og containereDe voldsomme uroligheder 14.
april opstod, efter Rasmus Paludan havde afholdt en demonstration på Blågårds Plads på Nørrebro.
Dengang blev 23 personer anholdt.
Under urolighederne blev der brændt biler, containere og cykler af og kastet brosten efter politiet.
Flere anholdte blev efterfølgende sigtet for eksempelvis at have kastet brosten og affyret fyrværkeri mod politiet.
Se DR Nyheders video fra dagen, hvor biler blev sat i brand i gaderne efter demonstrationen med Rasmus Paludan:Forventer flere domme og anholdelserHos Københavns politi fortæller videpolitiinspektør Jesper Beuschel, at i alt ni personer har været varetægtsfængslet efter urolighederne 14.
april.
- Efter 14.
april er der sket det, at vi i Københavns Politi nedsatte en efterforskningsgruppe ud fra, at vi så nogle meget voldsomme uroligheder, som var uacceptable.
- Derfor ønskede vi at lave en fokuseret og intensiveret efterforskningsindsats og se, om vi kunne identificere de skyldige, siger Jesper Beuschel.
Han fortæller samtidig, hvordan politiet oplevede dagen 14.
april:- Vi så jo, at politiet blev angrebet med alverdens kasteskyts som sten, kegler og stænger.
Desuden så vi biler og containere blive brændt af og en bydel, der var præget af massive ødelæggelser.
Han forventer, at det ikke bliver den eneste dom i sagen, og at der er flere nyheder på vej.
- Efterforskningen har taget lang tid, men nu ser vi resultaterne.
Vi er tilfredse med, at vi får den første dom, og vi forventer også både flere domme og flere anholdelser, siger han.
FacebookTwitterKopier linkEmner:Københavns Politi|Nørrebro|Twitter|Politi|Rasmus Paludan (advokat)




https://www.dr.dk/nyheder/udland/analyse-derfor-roeg-vestager-ud-af-kabalen

Kamp om EU-topposterSe temaUdlandANALYSE Derfor røg Vestager ud af kabalenDrømmen om at blive første kvindelige kommissionsformand blev punkteret – af en anden magtfuld kvindeI løbet af torsdagens topmøde svandt Margrethe Vestagers mulighed for en toppost ind til næsten ingenting.
Af Karin Axelsson og OLE RYBORG - DR'S EU-KORRESPONDENT21.
juni 2019 kl.
19.
07Bemærk: artiklen er mere end 30 dage gammelLæs opKvinder er kvinder værst, lyder det ofte – og i nat blev det virkeligheden for Margrete Vestager, omend ufrivilligt.
Ironisk nok var det nemlig den tyske kansler, Angela Merkel, der ellers i årevis har kæmpet for flere fremtrædende kvinder i politik, som endte med at spænde ben for Vestagers drøm om kommissærformandsposten.
Og dermed også for et udbredt ønske i EU-kredse om at udvise fornyelse ved for første gang siden 1958 at give posten til en yngre, velrespekteret kvinde efter 13 midaldrende eller gråhårede mænd.
For den tyske kansler er der imidlertid vigtigere ting på spil, som handler om tysk indenrigspolitik.
Hensyn, som betød, at Merkel i nat var den direkte årsag til, at tingene blev trukket i langdrag, og at beslutningen om en topjob-kabale nu er udskudt 10 dage til næste søndag.
Hensyn, som gør, at Vestagers chancer for at lande jobbet blev kraftigt minimeret på under et døgn.
Her er de fem EU-topposter, der skal genbesættes i år.
Hvilke hensyn var det?
I den strøm af møder, der gik forud for topmødet mellem de forskellige stats- og regeringschefer, i forsøget på at få kabalen til at gå op, gjorde Merkel det klart over for sine europæiske kolleger, at hun stod i en indenrigspolitisk knibe, som bandt hendes muligheder for at handle.
Det har længe stået klart for de fleste, at den tyske kandidat fra hendes egen politiske familie, EPP, Manfred Weber, ikke har en chance for at samle opbakning til jobbet.
Særligt ikke efter onsdag formiddag, hvor lederne af de to næststørste politiske familier, socialdemokraterne og de liberale, fortalte Weber, at de ikke ville kunne stemme for hans kandidatur i parlamentet, som ellers krævet.
Weber skønnes af næsten halvdelen af regeringscheferne at være for vag til det krævende job, og desuden mangler han regeringserfaring.
Manfred Weber manglede støtteMen af hensyn til sin koalitionspartner CSU, som Manfred Weber kommer fra, kæmpede Merkel støt videre for ham, selvom de færreste troede på, at hun selv anså ham for ideel kandidat.
Først i nat erkendte Merkel offentligt, at Weber ikke ville kunne samle støtte, og at der måtte kigges andre steder hen.
Men hun kunne og ville samtidig ikke kigge i retning af Vestager - eller den socialdemokratiske kandidat, Timmermanns, for den sags skyld.
For som hun fortalte de andre ledere i samtalerne forud for topmødet; hvis hun både afsagde Weber OG kommissionsformandsposten på samme tid, ville både hendes eget parti CDU og CSU gøre oprør, og så ville hendes vaklende storkoalitions-regering helt sikkert ryge.
Ingen kan vide, om de ville gøre alvor af truslen, men Merkel fik det, som hun ville have det.
Angela Merkels forsøg på at køre Manfred Weber i stilling til en toppost faldt til jorden.
Føler sig selvskreven til toppostDen kristdemokratiske konservative gruppe, EPP, som Merkel tilhører, er den største i Europa-Parlamentet, og har på nær enkelte undtagelser siddet tungt på kommissærformandsposten.
Og selvom EPP gik markant tilbage ved Europa-Parlamentsvalget, er det stadig den største gruppe, og som den største gruppe mener EPP’erne, at de er selvskrevet til den magtfulde kommissionsformandspost.
Derfor så man også EPP gå til modkamp i går og erklære, at hvis ikke de andre ville støtte Weber, ville EPP sørge for, at også Vestager og Timmermanns var ude af spillet.
Derfor havnede vi i nat i den situation, at ingen af de tre grupper ville støtte en af de andre gruppers kandidat.
Læs også:Forstå grupperne: Sådan sidder de danske politikere i Europa-ParlamentetI de næste ti dage handler det derfor om at bringe flere navne i spil og forhandle om, hvordan man kan lægge en kabale uden om de tre oprindelige kandidater.
Det åbner blandt andet også muligheden for, at stats- og regeringschefer med egne ambitioner nu kan komme på banen, og at der kan komme en mere fri diskussion om navne og kvalifikationer, uden at være bundet af den spitzenkandidat-proces, som de fleste regeringschefer vrænger på næsen af.
Der sidder minimum tre liberale ledere, der godt kunne se sig selv i sådan en kabale, og derfor spurgte mange uden for lokalet sig selv, hvor fuldtonet den belgiske Michel, hollandske Rutte, danske Løkke og ikke mindst den franske præsident Macron egentlig kæmpede for Vestager?
Europas mest magtfulde kvinde gjorde i hvert fald ikke.
Se den nuværende formand for Europa-Kommissionen, Jean-Claude Juncker, og Donald Tusk, formand for Det Europæiske Råd, gøre status efter topmødet i videoen herunder.
FacebookTwitterKopier linkEmner:Angela Merkel (politiker)|Donald Tusk (politiker)|Europa-Parlamentet|Frankrig|EU-forhold




https://www.dr.dk/nyheder/udland/fem-maend-far-skaerpet-dom-i-omstridt-spansk-voldtaegtssag

UdlandFem mænd får skærpet dom i omstridt spansk voldtægtssagFem mænd er fredag kendt skyldige i voldtægt i en berygtet sag, der har forårsaget masseprotester i Spanien.
Der var store demonstrationer under retssagen sidste år mod de fem mænd.
Der blev de idømt ni års fængsel for seksuelt overgreb, men ikke dømt for voldtægt.
21.
juni 2019 kl.
16.
41Bemærk: artiklen er mere end 30 dage gammelLæs opFem mænd er i Spaniens højesteret fredag blevet kendt skyldige i at have voldtaget en 18-årig kvinde i Pamplona i det nordøstlige Spanien i 2016.
Sagen har været kontroversiel i Spanien og har ført til store demonstrationer.
Den har også skabt debat om landets voldtægtslov.
De fem mænd, der selv kalder sig for "Wolf Pack" ("Ulveflokken"), er tidligere hver blevet idømt ni års fængsel.
De blev i første omgang ikke dømt for voldtægt, men for seksuelt overgreb.
Det er fredag blevet ændret i højesteret til voldtægt.
De er idømt 15 års fængsel, mens en af dem har fået yderlige to år for at stjæle det kvindelige offers mobiltelefon.
Voldtægten skete ved opgangen til en lejlighed i byen Pamplona.
Det var i juli i forbindelse med byens populære byfest, San Fermin, hvor hvidklædte personer med røde tørklæder løber side om side med tyre.
"Voldtægtsmænd skal i fængsel", står der på et af protestskiltene.
De fem mænd havde ubeskyttet sex - herunder oralsex - med kvinden, der var fuld.
De efterlod hende nøgen ved opgangen - og én stjal hendes mobil.
De filmede episoden med deres mobiltelefoner og lagde det op på kommunikationstjenesten WhatsApp.
Optagelsen er under retssagen blevet brugt mod mændene.
Men den er også blevet brugt mod offeret for at vise hendes passivitet.
Da mændene i første omgang blev dømt for seksuelt overgreb - og altså ikke voldtægt - var det, fordi retten vurderede, at mændene ikke havde brugt vold eller trusler, og fordi kvinden ikke gjorde modstand.
Læs også:Efter massive protester over sexdom: I Spanien skal tavshed også betyde nejEn af tre dommere mente, at mændene helt skulle frikendes.
Det medførte store protester i Spanien.
På et skilt under en demonstration skrev en person:- Hvis du gør modstand, så dræber de dig, og hvis du ikke gør modstand, så giver du din tilladelse.
Hvad skal man gøre?
/ritzau/AFPFacebookTwitterKopier linkEmner:Spanien|Pamplona|Voldtægt|Seksualitet|Kriminalitet




https://www.dr.dk/sporten/oevrig/tidligere-dansk-verdensmester-faar-lunken-start-ved-european-games

Øvrig sportTidligere dansk verdensmester får lunken start ved European GamesMaja Jager blev nummer 20, da bueskytterne kæmpede om seedninger ved European Games i Minsk.
Maja Jager vandt sølv ved European Games i 2015.
I år er hun ikke kommet alt for godt fra start.
21.
juni 2019 kl.
16.
29Bemærk: artiklen er mere end 30 dage gammelLæs opEuropean GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
European Games - det europæiske OL - åbnede fredag i Minsk med fire danske bueskytter i aktion.
Den danske verdensmester fra 2013, Maja Jager, lavede det bedste resultat, da der fredag var seedningsrunde i OL-disciplinen recurve.
Jager, der vandt sølv ved European Games i 2015, sluttede dog på en beskeden 20.
-plads ud af de 48 deltagere.
Efter den første halvdel lå hun nummer 28, men hun arbejdede sig op i anden halvdel og sluttede med en score på 630 point.
Læs også:Knockoutet bokseunion giver håb til danske OL-drømme- Jeg er tilfreds med indsatsen i forhold til måden, jeg arbejdede med tingene på og kom tilbage, men pointmæssigt lå jeg ikke, hvor jeg gerne ville.
- Men der var også noget vind, der trak niveauet ned på hele banen.
Den var lidt tricky, siger Maja Jager.
Hun kommer lige fra VM, hvor det ikke blev til medalje, men derimod en kvoteplads til næste års OL i Tokyo.
- Ved VM i sidste uge skød jeg 20 point mere, og 20 point er relativt meget.
Der ville jeg gerne have ligget igen, men ud over vinden havde jeg lidt problemer med fokus i starten, forklarer Jager.
Fredagens runde har betydning for, hvem man kommer til at møde, når turneringen fortsætter med knald eller fald-kampe på tirsdag.
Kommer direkte fra VMVejen til en gentagelse af medaljen fra Baku i 2015 er dermed blevet sværere, end hvis Jager var sluttet blandt de bedste i seedningsrunden.
- Jo højere, jo bedre selvfølgelig, men nummer 20 er ok i forhold til min modstander i den første kamp.
Jeg ser stadig muligheder for at nå langt.
Læs også:Pletskud: Bueskytten Maja Jager sikrer OL-billet- Det var fedt at vinde sølv i Baku, men jeg har ingen egentlig målsætning, da jeg lige kommer direkte fra VM.
Jeg skyder så godt, jeg kan, og ser, hvor langt det rækker, lyder det fra den 27-årige Jager.
Maja Jager blev i 2013 kåret til Årets Sportsnavn i Danmark.
 I 2013 vandt Jager verdensmesterskabet i recurve-bueskydning.
1 / 2Maja Jager blev i 2013 kåret til Årets Sportsnavn i Danmark.
1 / 2I 2013 vandt Jager verdensmesterskabet i recurve-bueskydning.
2 / 2De andre danskere i recurve sluttede længere tilbage i feltet.
Randi Degn blev nummer 34 med 609 point, mens Anne Marie Dorscheus Laursen sluttede tre pladser længere tilbage med sine 605 point.
Tidligere fredag blev Tanja Jensen nummer seks i den tilsvarende runde i compound, der ikke er på OL-programmet.
Hun scorede 696 point.
/ritzau/FacebookTwitterKopier linkEmner:Skydesport|Baku|Minsk|De Olympiske Lege|Maja Jager (sportsskytte)




https://www.dr.dk/sporten/boksning/knockoutet-bokseunion-giver-haab-til-danske-ol-droemme

BoksningKnockoutet bokseunion giver håb til danske OL-drømmeVed OL i 2020 kommer der betragteligt flere kvindelige boksere med, og det er en fordel for Danmark.
De mandlige boksere ved OL i 2020 får selskab af en stor gruppe kvindelige boksere, og det kan vise sig at blive en fordel for Danmark.
Af Rasmus Dalgaard21.
juni 2019 kl.
15.
14Bemærk: artiklen er mere end 30 dage gammelLæs opIntet er så slemt, at det ikke er godt for noget.
Det gamle ordsprog kan Danmarks Bokse Union (Dabu) tilslutte sig, for det kaos, der for tiden er i Den Internationale Amatørbokseunion (Aiba), har nu ført til, at Danmarks chancer for at få boksere med til OL i 2020 i Tokyo er blevet bedre.
Det fortæller Lars Brovil, der er formand i Dabu.
- Det er meget positivt.
Med de atleter, vi lige nu har til rådighed, og som vi mener, der har sportsligt niveau til at konkurrere, mener vi, det er en fordel, siger han.
Mens IOC forsøger at få ryddet op i toppen af international amatørboksning, så har en taskforce overtaget planlægningen af OL og kvalifikationsturneringerne.
Det førte tidligere på ugen til, at man ændrede på vægtklassefordelingen ved OL.
Det betyder, at man på herrernes side har skåret det ned til otte vægtklasser, mens man hos kvinderne har tilføjet to, så man er oppe på fem.
Og det åbner for danske OL-muligheder.
Vægtklasser ved OL i 2020Mændenes vægtklasser:Fluevægt (48 - 52 kilo)Fjervægt (52 - 57 kilo)Letvægt (57 - 63 kilo)Weltervægt (63 - 69 kilo)Mellemvægt (69 - 75 kilo)Letsværvægt (75 - 81 kilo)Sværvægt (81 - 91 kilo)Supersværvægt (91+)Kvindernes vægtklasser:Fluevægt (48 - 51 kilo)Fjervægt (54 - 57 kilo)Letvægt (57 - 60 kilo)Weltervægt (64 - 69 kilo)Mellemvægt (69 - 75 kilo)- Vi har en kvinde, Yvonne Bæk Rasmussen, der er i topeliten af dem under 69 kilo, og hun har mulighed for at komme med.
Hun forsøgte at komme med sidste gang, hvor vægtklassen var under 60 kilo, men det blev aldrig helt godt, siger Lars Brovil, der også nævner Ditte Frostholm som en af de gode OL-muligheder.
65 flere kvindelige OL-boksereDer vil stadig være 286 boksere med til OL, men i stedet for at have 250 mænd med, som man havde i Rio i 2016, så vil der i Tokyo kun være 186 mandlige boksere med.
Ved OL i 2012 i London havde Danmark en enkelt bokser med, mens der ingen var med i Rio, og derfor er planen klar i forhold til næste år.
- Vi har ambitioner om at få en kvinde og en mand afsted, men der er mange ting, der skal falde på plads, og der er lang vej endnu, men lad os se, om det ikke lykkes, siger bokseformanden.
Yvonne Bæk Rasmussen (i blåt) under en kamp i 2017.
I disse dage har Danmark Ditte Frostholm og Frederik Lundgaard Jensen til European Games, og de er begge kandidater til en tur til Japan, fortæller Lars Brovil.
Aiba har været ude i en storm på grund af kæmpe gæld, dårlig administration og kampe om præsidentposten, og det er blevet for meget for Den Internationale Olympiske Komite (IOC), der har sat Aiba udenfor døren, mens der ryddes op.
FacebookTwitterKopier linkEmner:IOC|Boksning|De Olympiske Lege|Danmarks Bokse-Union|Tokyo




https://www.dr.dk/nyheder/regionale/oestjylland/specialiseret-institution-har-sparet-50-millioner-kroner-siden-2010

ØstjyllandSpecialiseret institution har sparet 50 millioner kroner siden 2010: 'Plejen ender som fabriksarbejde'Landsbyen Sølund skal nu spare 12 millioner kroner.
Thomas Johannsen (th.
) har allerede fået flere vikarer og færre pædagoger, og nu er hans far Leif Johannsen (tv.
) bekymret for stedets svømmehal og ridetilbud Af Tina Vestergaard Andersen og Sarah Friis Elkjær21.
juni 2019 kl.
14.
35Bemærk: artiklen er mere end 30 dage gammelLæs opPårørende til handicappede på institutionen Landsbyen Sølund i Skanderborg siger nu fra over for årelange besparelser.
De nyeste sparekrav fra kommunen lyder på 12 millioner kroner, og dermed risikerer stedet at miste personale og aktiviteter som svømning og ridning.
Uundværlige tilbud, mener Leif Johannsen, der er medlem af Pårørenderådet og far til 45-årige Thomas Johannsen, der er hjerneskadet og spastisk lammet.
Thomas Johannsen har allerede fået flere vikarer og færre pædagoger, og nu er Leif Johannsen bekymret for stedets svømmehal og ridetilbud.
I dag koster et ridetilbud 500 kroner i egenbetaling for brugerne, men det kan stige til 1.
700 kroner for det samme tilbud, alt efter hvor man ender med at spare.
- De skal bo her hele livet, og mange af dem kommer jo i princippet aldrig uden for landsbyens matrikel.
Mange oplevelser, som vi andre ser som normale, skal de selvfølgelig også have i en vis grad.
Alternativet er, at de bare sidder inde og kigger ud, siger Leif Johannsen.
Har sparet 20 procent siden 2010Siden Skanderborg Kommune overtog Landsbyen Sølund fra det nedlagte Aarhus Amt, har skiftende kommunalpolitikere i Skanderborg pålagt stedet at spare 50 millioner kroner, hvilket er 20 procent af stedets indtægt.
Ingen ved endnu, hvordan den nye besparelse vil ramme de 232 beboere på Sølund, men det risikerer at koste netop personale, svømmetilbud og ridning, så det gør ondt at spare 12 millioner kroner.
Det rejser spørgsmålet, om Skanderborg Kommune overhovedet vil drive et højt specialiseret handicaptilbud.
Det siger Sølunds leder Lone Bahnsen Rodt.
- Hvis man vil drive Sølund, som det tilbud Sølund er kendt for, hvor vi rummer beboere med store og komplekse behov, er vi ved at være ved stregen af, hvad vi kan tåle at spare, siger hun.
Derfor hænger bekymringen for fremtidens besparelser som en sky over kollegerne, siger pædagog Helene Damkjær.
- Man kan skære langt ind til benet, men så vil det blive fabriksarbejde, hvor det kun handler om at få nogle mennesker op og få mad.
Men de her mennesker har også behov for at få noget socialt og noget nærvær, fordi de ikke selv kan opsøge det.
Tilbuddene om blandt andet svømning og ridning gør Sølund til et særligt godt sted at leve som handicappet og til en arbejdsplads, man kan være stolt af, fortæller pædagog Helene Damkjær.
Kommuner vil ikke betale prisen på SølundLandsbyen Sølund skal stadig være et kvalitetstilbud til handicappede med særligt svære og dyre pasningsbehov.
Det forsikrer formand for Socialudvalget Anders Laugesen fra Venstre.
- Vi vil gerne bevare Sølund som et stærkt sted, stille vores handicappede bedst muligt og bevare Sølund som et fagligt fyrtårn, siger han.
Skanderborg Kommune sælger pladser til handicappede fra andre kommuner, og det er deres krav om en billigere pris, der nu i flere år har ramt Sølund som besparelser, forklarer Anders Laugesen- De har ved gentagne lejligheder fortalt os, at de mener, at Sølund er for dyr.
Vi har lyttet til dem med henblik på også at have et stærkt Sølund i fremtiden.
Han håber, det er sidste gang, at kommunen skærer kraftigt i pengene til et af Danmarks største bosteder for handicappede.
Når Sølund mister 12 millioner kroner, sparer Skanderborg Kommune cirka 3,5 millioner kroner, da kommunen kun optager en fjerdedel af pladserne.
De resterende pladser er optaget af beboere fra andre kommuner, som derved deler resten af besparelsen.
Landsbyen Sølund er en af Danmarks største institution for handicappede.
I dag er der 700 ansatte og 232 beboere.
Sølund Musikfestival samler fysisk- og psykisk handicappede fra hele landet.
Her i 2013.
FacebookTwitterKopier linkEmner:Skanderborg Kommune|Økonomi|Handicaps|Skanderborg|Anders Rosenstand Laugesen (politiker)




https://www.dr.dk/nyheder/penge/butikker-ma-ikke-takke-nej-til-kontanter

PengeButikker må ikke takke nej til kontanterForbrugerombudsmanden afgør, at butikker ikke må afvise betalinger med kontanter, hvis den tager imod kort.
Hvis eksempelvis en butik eller bod tager imod betalingskort, skal den også tage imod betaling i form af kontanter såsom 50 ører.
(Arkivfoto) 21.
juni 2019 kl.
13.
59Bemærk: artiklen er mere end 30 dage gammelLæs opUanset hvor mange skilte en butik eller en bod sætter op om, at den kun tager imod betaling med betalingskort eller en app, er det ikke lovligt.
Butikkerne skal tage imod kontanter, hvis den tager imod betalingskort.
Sådan lyder det i en afgørelse fredag.
Det skyldes en paragraf i betalingsloven, der er kendt som kontantreglen.
Den siger, at i tidsrummet mellem klokken 6 og 22 må virksomheder ikke afvise betaling med kontanter, hvis den tager imod betalingskort eller -apps.
Reglen gælder ikke det, som kaldes fjernsalg.
Det dækker over køb på internettet eller gennem telefon.
Det gælder også ubemandede maskiner til selvbetjening såsom ubemandede benzintanke.
- Kontantreglen er til for at beskytte de forbrugere, der vil betale med kontanter, siger forbrugerombudsmand Christina Toftegaard Nielsen.
- Virksomheden må ikke begynde at sætte hindringer op, så det bliver sværere at betale kontant.
Afgørelsen kommer efter flere henvendelser fra forbrugere og virksomheder.
/ritzau/FacebookTwitterKopier linkEmner:Christina Toftegaard Nielsen (jurist)|Forbrug|Betalingsmidler|Forbrugerombudsmanden|Detailhandel




https://www.dr.dk/nyheder/penge/koebte-mobiler-og-tablets-fem-medarbejdere-hos-bygningsstyrelsen-bortvises

PengeKøbte mobiler og tablets: Fem medarbejdere hos Bygningsstyrelsen bortvisesFem statsansatte er blevet bortvist fra Bygningsstyrelsen efter at have købt it-udstyr.
Af Mathias Sommer21.
juni 2019 kl.
15.
29Bemærk: artiklen er mere end 30 dage gammelLæs opFem medarbejdere er blevet bortvist fra Bygningsstyrelsen, efter de har købt billigt udstyr af medarbejdere hos den private installationsvirksomhed Kemp & Lauritzen.
Da sagen kom frem i sidste måned, suspenderede Bygningsstyrelsen otte medarbejdere, og nu er der altså grundlag for, at i hvert fald fem bliver bortvist fra deres arbejdsplads.
- Vi har fundet tilstrækkeligt med dokumentation for, at de fem pågældende medarbejdere har overtrådt Bygningsstyrelsens interne regelsæt i forhold til indkøb og modtagelse af gaver, skriver pressechef i Bygningsstyrelsen Carsten Engedal i en kommentar til DR Nyheder.
Der er tale om fire medarbejdere og deres teamleder, som bestrider en post under kontorchefniveau.
- Bortvisningerne sker, fordi der er fundet dokumentation for klare overtrædelser af Bygningsstyrelsens interne regler, skriver pressechefen, som afviser at stille op til et interview.
14 personer indblandetDet var Kemp & Lauritzen, der i første omgang tippede Bygningsstyrelsen om, at noget kunne være galt.
Kemp & Lauritzen har en aftale om at udføre vvs- og elarbejde for Bygningsstyrelsen.
I forbindelse med den aftale er der over fire år indkøbt it-udstyr for 175.
000 kroner, som er blevet bogført som andre varer eller ydelser, har Peter Kaas Hammer, direktør for Kemp & Lauritzen, tidligere forklaret:- Vi har via vores interne kontrolsystemer konstateret uregelmæssigheder, der vedrører indkøb af it-udstyr, som er blevet viderefaktureret under en anden betegnelse.
Kemp & Lauritzen har selv fyret fire medarbejdere for deres involvering i sagen.
Desuden er en femte medarbejder blevet suspenderet.
Udenrigsministeriet har også suspenderet en medarbejder, fordi vedkommende har deltaget i bekostelige restaurantbesøg.
Tidligere på måneden fandt en advokatundersøgelse, at de involverede havde brugt over 80.
000 kroner på syv restaurantbesøg.
Undersøgelse klar til augustDe sidste tre suspenderede medarbejdere hos Bygningsstyrelsen afventer en undersøgelse fra Kammeradvokaten, som ligger klar efter sommerferien.
- Bygningsstyrelsen har anmodet Kammeradvokaten om at undersøge, hvorvidt en afgrænset gruppe af medarbejdere i Bygningsstyrelsen har modtaget uretmæssige fordele fra leverandører og samarbejdspartnere.
- Indtil denne undersøgelse er afsluttet, kan Bygningsstyrelsen desværre ikke give yderligere oplysninger i sagen og afventer Kammeradvokatens samlede undersøgelse i august 2019.
FacebookTwitterKopier linkEmner:Bygningsstyrelsen|Arbejdsmarked|Kammeradvokaturen|Udenrigsministeriet|Advokatvirksomhed




https://www.dr.dk/nyheder/udland/loekke-til-europaeiske-kollegaer-ring-hvis-i-skal-bruge-en-pragmatisk-midaldrende

Kamp om EU-topposterSe temaUdlandLøkke til europæiske kollegaer: Ring, hvis I skal bruge en pragmatisk, midaldrende, koldblodet og liberal skandinav til EU-toppostDen danske statsminister tror dog ikke selv, at han får EU-toppost.
Af Per Bang Thomsen - Bruxelles21.
juni 2019 kl.
14.
12Bemærk: artiklen er mere end 30 dage gammelLæs opDanmarks fungerende statsminister, Lars Løkke Rasmussen (V), har i dag været til sit sidste EU-topmøde i Bruxelles.
Måske.
For selvom alt peger på, at den socialdemokratiske partiformand, Mette Frederiksen, snart kan overtage Statsministeriet, så er der en række topposter i EU, der skal genbesættes i løbet af de kommende dage.
Heriblandt formandsposten for Det Europæiske Råd, som polske Donald Tusk i dag har.
Og den post er Lars Løkke Rasmussen ikke helt uinteresseret i, erkender han nu.
- Alt det der er ude af mine hænder.
Jeg betragter det her møde, jeg har været til, som det sidste, og jeg kommer næppe til flere.
Men det er klart, at hvis de pludselig synes, at de har brug for en pragmatisk, midaldrende, koldblodet og liberal skandinav, så kan de jo bare ringe, siger han og tilføjer:- Men det forudser jeg ikke, at de gør.
Læs også:Regeringsledere giver op efter natteforhandlinger: Ingen afklaring om EU's topjobLøkke: Vestager stadig Danmarks budDet Europæisk Råd er det sted, hvor EU’s 28 stats- og regeringschefer mødes og diskuterer politik.
Formanden skal forsøge at finde en fælles linje blandt landenes positioner, og repræsenterer desuden EU på den internationale scene sammen med formanden for Kommissionen.
Det er en magtfuld post, og den indgår i den topjob-kabale, som for tiden er ved at blive lagt i EU.
Det var egentlig planen, at der skulle være blevet sat navne på posterne under det netop overståede topmøde.
Men i nat valgte man at udskyde beslutningen til næste uge, da stats- og regeringscheferne ikke kunne blive enige.
Der er mange aspekter såsom køn, geografi og politisk tilhørsforhold, der skal tages stilling til, før posterne kan blive fordelt.
Og hvem der bliver den næste formand for Det Europæiske Råd afhænger i høj grad af, hvem der bliver formand for Europa-Kommissionen.
Her har Danmark ifølge Lars Løkke Rasmussen stadig et 'et stærkt bud', nemlig den liberale konkurrencekommissær, Margrethe Vestager.
Læs også:Ole Ryborg: Vestagers drøm om EU-toppost ligger i respirator- Selvom det ser svært ud lige nu, og man kommer til at starte et helt andet sted, så skal man ikke dømme nogle muligheder ude, siger han med henvisning til, at der ikke var et flertal bag hverken Margrethe Vestager eller hendes to modkandidater, Manfred Weber eller Frans Timmermans.
Derfor valgte Donald Tusk, der står i spidsen for at få kabalen til at gå op, i nat at vaske tavlen ren og bede om nye navne.
Her fortæller rådsformand Donald Tusk, at det ikke lykkedes stats- og regeringscheferne at blive enige om topposterne.
- Det er absolut en dansk førsteprioritet at få det til at lykkes (at få valgt Margrethe Vestager, red.
).
Så er der ikke så meget mere at komme efter, siger Lars Løkke Rasmussen.
Hvordan kabalen går op, og om Lars Løkke Rasmussen bliver den næste rådsformand, bliver efter den nye plan afgjort søndag den 30.
juni.
Statsministeren understreger dog, at han brugte topmødet til at sige farvel til sine europæiske kollegaer.
- Det er 18 år siden, at jeg kom her første gang som ret ung sundhedsminister, og jeg har sidde i rådet i sammenlagt seks år.
Så det er en lille smule vemodigt, siger han.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
FacebookTwitterKopier linkEmner:Det Europæiske Råd|Donald Tusk (politiker)|EU|Polen|EU-forhold




https://www.dr.dk/nyheder/politik/officielt-her-er-folketingets-nye-ledelse

PolitikOfficielt: Her er Folketingets nye ledelseDen nye formand og de fire næstformænd er netop blevet valgt.
Pia Kjærsgaard bliver en af næstformændene.
Her bliver Henrik Dam Kristensen officielt valgt som ny formand.
Af Emil Søndergård Ingvorsen21.
juni 2019 kl.
14.
04Bemærk: artiklen er mere end 30 dage gammelLæs opHenrik Dam Kristensen fra Socialdemokratiet overtager som ventet stafetten fra Pia Kjærsgaard (DF) og bliver ny formand for Folketinget.
Det er netop blevet officielt i Folketingssalen, hvor også fire næstformænd er blevet valgt.
Valget som næstformænd er faldet på Kristian Pihl Lorentzen (V), Pia Kjærsgaard (DF), Jens Rohde (RV) og Trine Torp (SF)De udgør i fællesskab Folketingets Præsidium, som er den øverste ledelse af Folketinget.
Det er ikke nogen overraskelse, at valget er faldet på Henrik Dam Kristensen, da det i går kom frem, at samtlige partier i Folketinget bakker op om socialdemokraten.
De fire største partier - udover Socialdemokratiet, som får formandsposten - har hver kunne vælge én folkevalgt til præsidiet.
Derfor bliver SF, Radikale Venstre, DF og Venstre en del af Folketingets ledelse med hver sin næstformand.
Læs også:Pia Kjærsgaard: Jeg stopper som Folketingets formandDet betyder, at Liberal Alliance og Enhedslisten modsat sidst ikke er en del af præsidiet denne gang.
I stedet træder SF ind med Trine Torp, der blandt andet var ligestillingsordfører for partiet i den seneste valgperiode.
Trine Torp fra SF kommer i præsidiet.
Radikale Venstre har valgt Jens Rohde til den prestigefyldte post.
Jens Rohde er nyvalgt for partiet, men har tidligere siddet i Folketinget for Venstre.
Jens Rohde træder direkte fra EU og ind som næstformand for Folketinget for Radikale Venstre.
Den nu forhenværende formand, Pia Kjærsgaard, indtræder som næstformand i præsidiet for Dansk Folkeparti.
Pia Kjærsgaard fortsætter i Folketingets Præsidium i en ny rolle som næstformand.
Endelig så fortsætter Kristian Pihl Lorentzen fra Venstre.
Han har dog allerede meldt ud, at han ikke ønsker at fortsætte, men i og med at partiet endnu ikke har konstitueret sig i folketingsgruppen, så fortsætter han, til en ny Venstre-politiker kan afløse ham.
Kristian Pihl Lorentzen fortsætter i præsidiet lidt endnu.
Præsidiets opgave er at beskæftige sig med Folketingets indre forhold.
Det omhandler for eksempel ledelse af møderne i Folketingssalen, drift og officiel repræsentation af Folketinget.
Det er Folketingets formand, der tager de endelige beslutninger, da næstformændenes rolle formelt kun er rådgivende.
Præsidiet vælges for ét år ad gangen.
Her er Folketingets ti seneste formænd•Pia Kjærsgaard (DF), 2015-2019.
•Mogens Lykketoft (S), 2011-2015.
•Thor Pedersen (V), 2007–2011.
•Christian Mejdahl (V), 2003–2007.
•Ivar Hansen (V), 1998–2003.
•Erling Olsen (S), 1994–1998.
•Henning Rasmussen (S), 1993–1994.
•H.
P.
Clausen (K), 1989–1993.
•Erik Ninn-Hansen (K), 1989–1989•Svend Jakobsen (S), 1981–1989.
FacebookTwitterKopier linkEmner:Dansk Folkeparti|Folketinget|Henrik Dam Kristensen (politiker)|Jens Rohde (politiker)|Ledelse




https://www.dr.dk/musik/festival/frederik-paa-20-udfordrede-idolerne-til-drukspil-jeg-havde-aldrig-troet-de-ville-sige

COPENHELL 2019Se temaFestivalFrederik på 20 udfordrede idolerne til drukspil: 'Jeg havde aldrig troet, at de ville sige ja'Aarhusianske Baest er blevet en succes, og fans hiver og flår i dem ved Copenhell.
Af Morten Bjerregaard og Foto: Andreas Bro21.
juni 2019 kl.
16.
01Bemærk: artiklen er mere end 30 dage gammelLæs opDa 20-årige Frederik West Egerup fra Løkken skrev til bandet Baest og spurgte, om de var friske på en omgang ølbowling til Copenhell, havde han ikke regnet med, at de ville sige ja.
- Det er næsten ligesom at høre Black Sabbath, dengang de var store, siger han.
Bandet er gået hen og blevet et stort navn herhjemme, og det kan mærkes på Copenhell, hvor bandet skal spille i dag, fredag.
'Det er sgu da Baest!
''Vi glæder os helt vildt til koncerten!
', lyder fra alle sider, når bandet bevæger sig rundt på festivalpladsen.
Metalbandet består af Lasse Revsbech - guitar, forsanger Simon Olsen, Sebastian Abildsten - trommer, Svend Karlsson - guitar og Matthias Melchiorsen, også kaldet Muddi, på bas.
De kan godt selv mærke, at de er blevet mere kendte - både blandt metalfans, men også i andre dele af befolkningen - blandt andet på grund af DR3-dokumentarserien 'Den Satans Familie'.
Vi fulgte Baest-drengene, mens de spillede ølbowling med den 20-årige Frederik, og hvor der både blev tid til utrolig mange selfies med ellevilde fans og babybesøg.
- Ærligt, så går det skide godt for os i øjeblikket.
Nu spiller vi på Copenhell, senere på Roskilde, og så skal vi på en turné, og til næste år skal vi på en endnu større turné, fortæller Sebastian Abildsten, der spiller trommer i Baest, og som står yderst til venstre på billedet.
1 / 1220-årige Frederik West Egerup fra Løkken, der står i midten med kasket på, fik mere end bare en koncert med Baest.
- Vi så DR3-dokumentaren, og de virkede fucking cool, så vi skrev til dem og udfordrede dem til en omgang ølbowling.
Jeg havde aldrig troet, at de ville sige ja, siger han.
2 / 12- Baest er kæmpestore.
De er BANDET.
Når vi snakker dansk metal, så er de det hele.
Det er næsten ligesom at høre Black Sabbath, dengang de var store.
Det er lidt af en drengedrøm, der gik i opfyldelse i dag, lyder det fra Frederik West Egerup.
3 / 12Baest vandt i ølbowling-dysten 5-3 over drengene fra Nordjylland.
 DR)4 / 12- Vi kan godt mærke, at vi er blevet større, end vi var for to år siden, hvor vi spillede her sidst.
Det sker også hjemme i Aarhus, at vi bliver genkendt på gaden.
Det er sgu mærkeligt, men vildt sjovt.
Folk er bare så glade - det er lige meget, hvad vi gør, så er folk bare oppe at køre over det, siger Svend Karlsson, der er guitarist i Baest.
5 / 12En af dem, der genkendte bandet, er 39-årige Baest-fan Sandie Dolleris, som står i midten.
- Jeg er ret ny i Baest-land, men jeg har set dokumentaren om dem, og den er sjov.
Det er fedt, at det handler om metal, og at man følger dem privat også.
Derfor er det fedt lige at hilse på dem og få taget et billede med dem, siger hun.
6 / 12I DR3-dokumentaren 'Den satans familie' følger vi Baest på tur i Europa.
På turnéen var guitarist Lasse Revsbechs kæreste højgravid.
Nu har han taget den 2,5 måneder gamle søn med på Copenhell.
- Det er Viggos første festival, og man må sige, at han starter hårdt ud, siger Lasse Revsbech med et grin.
7 / 12- Hey, det er sgu da Baest!
Må vi få et billede?
lyder det, når bandet bevæger sig rundt på festivalen.
8 / 12- Hey, I skal lige møde ham her og tage et billede af hans tattoo, udbryder guitaristen Svend.
Det er ikke hverdagskost at møde en fan med en Baest-tatovering.
9 / 12Metal får begrænset spilletid radioen, men der er stadig et godt marked herhjemme, siger bassist Matthias Melchiorsen, også kaldet Muddi.
- Der er rigtig mange derude, som gerne vil høre metal.
Det kan man se på Copenhell, som er vokset fra 4.
000 til 27.
000 gæster på ti år.
10 / 12Musikmediet Gaffa har lavet en liste over, hvem man skal høre på årets Copenhell, og der bliver det blandt andet til en plads til Baest.
- Efter flere års ørkenvandring i dansk metal kan Baest meget vel blive dem, der sparker liv i døden igen, lyder det blandt andet i anbefalingen.
11 / 12Fredag skal Baest spille på Hades-scenen, som er den næststørste på Copenhell.
- Det er vores største koncert til dato, og jeg tror ,vi kommer til at ryste helt vildt, siger guitaristen Svend Karlsson, som håber på 15.
000 publikummer til deres koncert.
 DR)12 / 12FacebookTwitterKopier linkEmner:Copenhell Festival|DR3|København|Løkken|Pop og rock




https://www.dr.dk/nyheder/udland/trump-om-nedskydning-af-amerikansk-drone-det-maa-have-vaeret-en-fejl

UdlandTrump om nedskydning af amerikansk drone: Det må have været en fejlAmerikanerne har ikke interesse i at gå i krig, da det kan blive "vor generations Vietnam", vurderer forsker.
Af Louise Brodthagen Jensen21.
juni 2019 kl.
13.
53Bemærk: artiklen er mere end 30 dage gammelLæs opHvordan USA reagerer på denne her situation, vil danne international præcedens.
Sådan lyder det i en analyse i Foreign Policy om alvoren i, at Iran i går gjorde det klart for hele verden, at de natten til torsdag skød en amerikansk ubemandet drone ned over, hvad iranerne i hvert fald hævder, er iransk luftrum.
Amerikanerne derimod hævder, at det er sket i internationalt luftrum - og derfor er det internationale samfunds opmærksomhed nu rettet mod USA's svar.
Vanligt kom reaktionen fra USA's præsident, Donald Trump, prompte og via Twitter:- Iran har begået en kæmpe fejl, skrev han.
Efterfølgende blev den kortfattede melding uddybet, og præsidenten forklarede, at han mente, at der måtte være tale om en "general eller en eller anden, der ved en fejltagelse har skudt en drone ned".
Han understregede samtidig, at det gør en verden til forskel, at luftfartøjet af typen Global Hawk var ubemandet.
Det seneste døgn er beskyldningerne om, hvem der bærer ansvaret for episoden, fløjet frem og tilbage.
Pentagon har stemplet som et "uprovokeret angreb", mens iranerne omvendt har fordømt, hvad de betragter som en amerikansk aggression.
Hvis man laver et overslag over, hvad det vil koste rent økonomisk og af militære ressourcer, vil det tømme USA for midler og kan udvikle sig til en langstrakt og uvindelig krigCarina Ann Meyn, forsker ved ForsvarsakademietImens var den amerikanske præsident i løbet af i går til timelange briefinger med sine nærmeste militær- og sikkerhedsrådgivere og øverste ledere i Kongressen.
Men selvom frygten for at konflikten skal eskalere måske er taget til de seneste uger, er der ingen logisk grund til at tro, at amerikanerne skulle være interesserede i at gå i krig.
Det vurderer Carina Ann Meyn, der har speciale i amerikansk sikkerhedspolitik ved Forsvarsakademiet.
- Hvis man laver et overslag over, hvad det vil koste rent økonomisk og af militære ressourcer, vil det tømme USA for midler og kan udvikle sig til en langstrakt og fuldkommen uvindelig krig.
Det kan risikere at blive vor generations Vietnam, siger hun.
Hun henviser til, at særligt de yngre generationer af den iranske befolkning er veluddannede og forholder sig kritisk til, hvordan USA gennem de seneste år har behandlet landet.
- Jeg tvivler derfor på, at USA er villig til at gå planken ud og gå i krig, men følger derimod en Reagan-inspireret strategi om at få civilbefolkningen til at blive så utilfredse, at de vælter regeringen, siger hun.
Læk om formodet militæraktionAlligevel rapporterer både avisen New York Times og nyhedsbureauet AP i dag, at præsidenten angiveligt skulle have sanktioneret et militært angreb i Iran, på hvad der formodes at være missilbatterier og radarer.
Men i sidste ende blev angrebet dog afblæst, beretter medierne, hvis officielle kilder ikke bliver navngivet.
National sikkerhedsrådgiver, John Bolton (th.
) er en af de såkaldte "høge", der tror på en hård kurs mod Iran.
Det er dog ikke utænkeligt, at der kan være tale om helt bevidste læk fra Trump-administrationen, påpeger Carina Ann Meyn.
- Strategien kan være at sende et klart signal om, hvor langt man er villig til at gå, ikke bare til Iran, men også til sine allierede.
Der kan være tale om et signal rettet mod det europæiske kontinent, siger hun.
Carina Ann Meyn nævner eksempelvis, hvordan meddelsen, om at USA påtænkte at trække sig fra Nato, kom frem i medierne umiddelbart inden et topmøde i forsvarsalliancen sidste sommer.
Samtidig strider tanken om krigsførsel i Iran mod præsidentens logik.
Blandt Donald Trumps valgløfter var blandt andet, at USA skulle trække sig fra konfliktområderne i Mellemøsten, ligesom han flere gange har understreget, at han var imod amerikanernes invasion af Irak i 2003.
Her kan du se Trumps udtalelser fra valgkampen i 2016 om invasionen i Irak:Man skal dog ikke være blind for, at der sidder nogle politiske hardlinere i den amerikanske administration.
Heriblandt den nationale sikkerhedsrådgiver John Bolton, udenrigsminister Mike Pompeo og en af Trumps handelsrådgivere, Peter Navarro.
- De ideologiske "høge", særligt John Bolton, har en klar idé om, hvordan man forholder sig til sine politiske, ideologiske modstandere, og det kan føre ret langt ned ad en konflikt, siger Carina Ann Meyn og tilføjer, at Trump dog også lytter til sine militærrådgivere.
Forskeren minder om, at Trump grundlæggende handler som en forretningsmand og derfor ofte har stillet spørgsmål ved, hvorfor USA afholder enorme udgifter til krigsførsel rundt om i verden - ikke mindst i Mellemøsten.
- Selv har han heller aldrig ytret ønske om at ændre verden.
Så kan det godt være, han kan lide at true, tale lidt bombastisk og bedrive det, der i strategisk litteratur kaldes 'swagger'.
Men når han får forklaret den militære logik, og hvor den ophører, tror jeg, han forstår det, siger hun.
Fælles front mod IranGrundlæggende handler det for amerikanerne om at få opbygget en konsensus i det internationale samfund til fortsat at presse Iran til at ændre adfærd, lød det onsdag fra USA's udenrigsminister Mike Pompeo.
Indtil videre har både EU og Nato dog opfordret begge parter til at udvise selvbeherskelse og arbejde mod at få nedbragt spændingerne, særligt efter Iran i løbet af ugen meddelte, at man er klar til delvist trække sig fra atomaftalen fra 2015.
- I Europa er man kritiske overfor USAs valg om at smide realpolitikken overbords til fordel for en mere langsigtet, indirekte målsætning om regimeforandring i Iran, siger Carina Ann Meyn og uddyber:- Det udgør et højt spil med mange risikofaktorer - og det har gjort USA til en utroværdig spiller i den internationale retsorden, at man er gået tilbage på sit ord i forhold til atomaftalen, siger hun og henviser til, at USA i maj trak sig fra atomaftalen og genindførte de økonomiske sanktioner mod Iran, der nu har ramt landet hårdt.
Dermed ender Europa ifølge forskeren endnu en gang mellem de to parter som en helt central mægler for, hvordan fremtidssituationen kommer til at se ud.
Læs også:OVERBLIK Derfor strides USA og Iran efter angreb på tankskibe i Oman-bugtenFlyveforbud over dele af IranEfter nedskydningen af den amerikanske drone har den amerikanske luftfartsmyndighed, FAA, udstedt flyveforbud for amerikanske fly i dele af Irans luftrum, nærmere bestemt over Hormuz-strædet og Oman-bugten.
Det var her, to tankskibe var på vej igennem i sidste uge, da der pludselig opstod eksplosioner ombord.
USA har siden fremlagt, hvad de mener, er billeddokumentation for, at det var Irans Revolutionsgarde, som står bag.
Iranerne nægter enhver involvering.
USA har meddelt, at man vil udsende mere end 2.
000 soldater samt bombefly og krigsskibe til Mellemøsten, men både Donald Trump og udenrigsminister Mike Pompeo har flere gange understreget, at man ikke ønsker en væbnet konflikt.
Samme budskab kommer fra Iran, hvor den iranske ambassadør i FN, Majid Takht Ravanchi, så sent som i går i et brev adresseret til FN's generalsekretær, Antonio Guterres, slog fast, at man ved nedskydningen af den amerikanske drone blot har forbeholdt sig retten til at forsvare landets suverænitet og territorium.
FacebookTwitterKopier link




https://www.dr.dk/sporten/oevrig/nyt-dansk-rostadion-bliver-ikke-klar-til-vm

Øvrig sportNyt dansk rostadion bliver ikke klar til VMEt nyt og moderne rostadion bliver ikke klar til VM i kano og kajak i 2021, da byggeplaner er udskudt.
Roeren René Holten Poulsen kan se langt efter at komme til at ro VM på hjemmebane på et nyt rostadion i 2021.
21.
juni 2019 kl.
12.
50Bemærk: artiklen er mere end 30 dage gammelLæs opVerdensmesterskaberne i kano og kajak skulle afholdes på et nyt rostadion ved Bagsværd Sø i 2021.
Sådan lød planerne, da Dansk Kano & Kajak Forbund for to år siden bød på værtskabet, men nu er byggeplanerne blevet udskudt, så det nye stadion ikke kan bruges til VM.
Det beretter TV 2 Lorry.
Parterne bag det nye stadionprojekt tog beslutningen torsdag på et bestyrelsesmøde.
Læs også:VM i kano og kajak på dansk grund møder store problemerDet fortæller formanden for Dansk Kano & Kajak Forbund, Ole Tikjøb.
- Vi er glade for, at der nu langt om længe er kommet en afklaring.
- Selvfølgelig er vi kede af udviklingen, og vi ærgrer os over, at vi ikke kan afholde VM på det nye anlæg som annonceret, siger Ole Tikjøb til TV 2 Lorry.
Ifølge tv-stationen skal VM i stedet afholdes på det nuværende rostadion fra 1960'erne.
For at leve op til kravene fra det internationale forbund skal der blandt andet opstilles midlertidige tribuner og toiletvogne.
VM afholdes fra 26.
til 29.
august 2021.
/ritzau/FacebookTwitterKopier linkEmner:Kano og kajak|Roning|TV 2 (tv-kanal)|Bagsværd




https://www.dr.dk/nyheder/penge/jysk-vi-er-alle-utroligt-kede-af-det

Lars Larsen sygemeldtSe temaPengeJysk: Vi er alle utroligt kede af detLars Larsen er kræftsyg og trækker sig fra Jysk.
Af Mathias Sommer21.
juni 2019 kl.
15.
30Bemærk: artiklen er mere end 30 dage gammelLæs opI dag har Jysk Holding med et par klik på musen lavet en lille ændring hos Erhvervsstyrelsen, som markerer et væsentligt punktum for det midtjyske væksteventyr, Jysk.
Lars Larsen er syg af kræft, og blot 70 år gammel har han i dag givet depechen som formand for Jysk Holding videre til sin søn, Jacob Brunsborg.
JyskJysk er en international butikskæde med skandinaviske rødder, der sælger alt til boligen.
Den første butik åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager – i resten af verden JYSK.
- Lars Larsen har leverkræft, og den har desværre spredt sig.
Det er en alvorlig sygdom, og derfor er hans analyse, at han træder tilbage, så han kan bruge sin tid på familien, siger Rune Jungberg Pedersen, kommunikationsdirektør i Jysk.
Tror på JacobLige som sin far vil den nyudpegede bestyrelsesformand Jacob Brunsborg i første omgang hellige sig familien og venter derfor med at sætte ord på sit virke i spidsen for en virksomhed med en årlig omsætning på 30 milliarder kroner.
- Virksomheden har en stærk ledelse.
Lige nu skal Jacob koncentrere sig om sin familie, og så på et tidspunkt kommer han ud og udtaler sig om sin far og sin nye rolle som bestyrelsesformand, siger Rune Jungberg Pedersen.
Selv om der har været tvivl om arvefølgen i Jysk, har Jacob både evnerne, energien og erfaringen til at drive dyne-dynastiet videre, vurderer Rune Jungberg Pedersen:- Der er ingen tvivl om, at vi alle er utroligt kede af, at Lars Larsen er syg.
Men nu overtager Jacob, og det er et nyt kapitel i virksomhedens historie.
Vi er selvfølgelig rigtigt kede af årsagen.
Men vi ser også rigtigt meget frem til en fremtid med Jacob som bestyrelsesformand.
- Jacob har været en del af bestyrelserne i Lars Larsen Group i mange år og har stor viden og passion for det.
Derfor er det helt naturligt, at han går ind og afløser, siger han.
Lars Larsen kan ikke overvurderesPå 40 år har Lars Larsen skabt et enormt butiksimperium, der i dag strækker sig over 2700 butikker i 52 lande.
47-årige Jacob Brunsborg overtog i juni formandsposten i Jysk fra sin far, Lars Larsen.
(© JYSK)Og selv om Lars Larsen nu må give slip på 'sit tredje barn', så er forretningen voksede til en størrelse, hvor den kan stå på egne ben, fortæller kommunikationsdirektøren i Jysk.
- Mange vil jo sige, at Lars Larsen er Jysk.
Det var han jo også til at starte med, men heldigvis er mange siden kommet til og har hjulpet til.
Men det er svært at overvurdere Lars Larsens betydning.
Til gengæld er det bygget sådan op, at det sagtens kan stå, også selv om han ikke længere er bestyrelsesformand, siger Rune Jungberg Pedersen.
I videoen oven for artiklen kan du se, hvordan det så ud i 1996, da Pengemagasinet var på besøg under en butiksåbning i Finland - og senere til kaffe hjemme hos Lars Larsen.
Lande med Jysk-butikker:•Danmark, Norge, Sverige, Finland, Polen, Tjekkiet, Ungarn, Holland, Slovakiet, Tyskland, Østrig, Schweiz, Island, Canada, Grønland, Færøerne, Estland, Letland, Litauen, Ukraine, Kosovo, Bulgarien, Kasakhstan, Rumænien Frankrig, Det Forenede Kongerige, Slovenien, Nord Makedonien, Kroatien, Italien, Spanien, Bosnien-Hercegovina, Serbien, Indonesien, Armenien, Montenegro, Grækenland, Vietnam, Albanien, Malta, Portugal, Georgien, Belarus, Tadsjikistan, Moldova, Kuwait, Belgien, De Forenede Arabiske Emirater, Thailand, Irland, Cypern og Aserbajdsjan.
•I Tyskland og Østrig går Jysk-butikkerne under navnet "Dänisches Bettenlager.
"FacebookTwitterKopier linkEmner:Finland|Østrig|Tyskland|Erhverv|Polen




https://www.dr.dk/nyheder/politik/portraet-denne-gang-takkede-postbuddet-fra-vorbasse-ikke-nej-til-formandsposten

PolitikPORTRÆT Denne gang takkede postbuddet fra Vorbasse ikke nej til formandspostenFolketingets nye formand har tre årtiers erfaringer på tinge, fem ministerposter på CV'et og en fortid som landpostbud i Vorbasse.
Henrik Dam Kristensens udnævnelse blev mødt med klapsalver.
Af Rikke Gjøl Mansø og Kasper Duncan Gram (video)21.
juni 2019 kl.
14.
04Bemærk: artiklen er mere end 30 dage gammelLæs opHan var blandt favoritterne til at blive Socialdemokratiets nye formand, efter Mogens Lykketoft havde tabt valget i 2005.
Men trods støtte fra fagbevægelsen og utallige opfordringer fra partifæller, afstod Henrik Dam Kristensen fra at række ud efter formandsposten.
Men i dag har den 62-årige socialdemokrat takket ja til at efterfølge Lykketoft på en anden formandspost - nemlig den ærefulde post som Folketingets formand.
Dermed skal Henrik Dam Kristensen nu stå i spidsen for Folketingets arbejde, være Folketingets ansigt udadtil og tage imod officielle gæster fra ind- og udland.
På både hans politiske venner og fjender må man forstå, at Henrik Dam er en driftsikker, sindig, rar, vidende, dreven, ordentlig, ordholdende, hæderlig, sympatisk, tillidsvækkende, pragmatisk, saglig og samlende person og politiker.
Læs også:Blå profiler roser postbuddet fra Vorbasse: Han er hæderlig, rar og sagligSådan er roserne strømmet ind over ham fra alle sider, siden det i går blev kendt, at S-veteranen overtager formandsposten fra Pia Kjærsgaard (DF).
- Han er en meget eftertænksom og rolig mand, der ikke lader sig gribe af nogen form for panik.
Han har en enorm viden om hele det politiske spektrum, fordi han har været med så længe, så han er den absolut bedste mand til jobbet, opsummerer Mogens Lykketoft (S).
Artiklen fortsætter under videoen© ScanpixBlå bog: Henrik Dam KristensenFødt 31.
januar 1957 i Vorbasse.
Gift med Bente Dam Kristensen, som han har en søn og en datter med.
Medlem af Folketinget for Socialdemokratiet fra 1990-2004 og igen fra 2007.
Medlem af Europa-Parlamentet fra 2004-2006.
Gruppeformand for Socialdemokratiets folketingsgruppe fra 2013-2014 og gruppesekretær fra 2018.
Medlem af Folketingets Præsidium fra 2016.
Præsident for Nordisk Råd i 2011 og igen i 2016.
Har været både beskæftigelsesminister, transportminister, socialminister, fødevareminister og landbrugs- og fiskeriminister.
Har arbejdet som landpostbud i Vorbasse og for Dansk Flygtningehjælp og skoleleder i Grindsted.
Postbuddet fra VorbasseHenrik Dam Kristensen har været aktiv i Socialdemokratiet, siden han som 16-årig blev formand for Danmarks Socialdemokratiske Ungdom, DSU, i Ribe Amt.
Det var også her, han mødte Bente, der snart kom til at hedde Dam Kristensen til efternavn.
Det unge nygifte par blev ramt af to store tragedier med to års mellemrum, da de mistede to døtre på syv uger og tre måneder.
Det viste sig, at de var ramt af den sjældne arvelige stofskiftesygdom tyrosinæmi, som begge forældre var bærere af.
Det var først med samtaleborgen "modne mænd" i 2016, at Henrik Dam fortalte den bredere offentlighed om familiens store tab.
I et interview i forbindelse med bogudgivelsen udtalte han til BT, at han ikke havde haft lyst til, at hans børn "skulle køres gennem den mølle", og at han ikke havde villet risikere at blive beskyldt for at få "medlidenhedspoint"på grund af en privat sorg.
Siden fik parret en søn og en datter, og Henrik Dam Kristensen blev landpostbud i fødebyen Vorbasse i årene fra 1978-86.
Selvom han efterfølgende både arbejdede for Dansk Flygtningehjælp og var skoleleder i Grindsted, før han blev valgt i Folketinget i 1990, blev han på Slotsholmen hurtigt kendt som "postbuddet fra Vorbasse".
'Et mønstereksempel på en partisoldat'Det er efterhånden blevet til lige knap tre årtier på Christiansborg.
Han blev første gang valgt ind i 1990.
Allerede fire år efter blev han udnævnt til landbrugs- og fiskeriminister.
Fødevareminister Henrik Dam Kristensen fremlægger sin fødevarepolitiske redegørelse.
Sidenhen skulle han også blive fødevareminister, socialminister, transportminister og senest beskæftigelsesminister under Helle Thorning-Schmidt, der blev partiformand dengang i 2005, hvor Henrik Dam selv afstod fra at gå efter magten.
Han har selv udtalt, at han hver dag prøver at minde sig selv om, at partiet står over ham.
Nok går han efter indflydelse, men ikke efter stjerner på skuldrene.
Med andre ord er Henrik Dam "et mønstereksempel på en partisoldat", mener Mogens Lykketoft:- Han har stort set altid påtaget sig de opgaver, man nu syntes, man havde brug for ham til.
Han fik blandt andet den meget svære opgave at forsøge at overtale danskerne til at stemme ja til euroen.
Danskernes nej i folkeafstemningen om euroen i 2000 blev et af de større nederlag i Henrik Dams politiske karriere.
Han fik en ridse mere i lakken, da han få dage efter at være blevet udnævnt som transportminister i 2011 fik en bøde på 1.
500 kroner for at køre godt 10 km/t for stærkt på en vej, hvor fartgrænsen var sænket på grund af vejarbejde.
Henrik Dam var på vej til en fodboldkamp med i Vejle, da fartkontrollen klappede.
At spille den fladtPosterne på Henrik Dams politiske CV tæller også gruppeformand og gruppesekretær for Socialdemokratiets folketingsgruppe, medlem af Europa-Parlamentet, præsident for Nordisk Råd og siden 2016 medlem af den øverste ledelse på Christiansborg, Folketingets Præsidium, hvor han nu indtager stolen for bordenden.
De senere år har Henrik Dam Kristensen haft en særlig rolle i Socialdemokratiet som manden, man sendte i marken, når der var optræk til en såkaldt møgsag.
Han har nemlig en helt særlig evne til "at spille den fladt", som det betegnes, når han formår at lægge låg på et potentielt problem ved i blide vendinger og uden at lade sig gå det mindste på af kritiske spørgsmål eller standhaftige journalister.
Landbrugsminister Henrik Dam Kristensen taler i mobiltelefon i bilen på vej hjem til Vorbasse.
Heller ikke som politisk modstander er det nemt at få Henrik Dam Kristensen op i det røde felt.
Ikke engang hvis man gør et ihærdigt forsøg, måtte fungerende skatteminister Karsten Lauritzen (V) sande, da han for nogle år siden som ung ordfører havde kaldt Henrik Dam i samråd som transportminister.
- Jeg prøvede alt, hvad jeg kunne, for at hidse ham op, men han var meget afværgende – og han fik faktisk løst det problem, jeg rejste.
Og det er jo det værste, når ministeren tager de problemer, man rejser i oppositionen til sig og gør noget ved dem.
For så kan man ikke andet end at være tilfreds, siger Karsten Lauritzen med et stort smil.
'Politik er et blodigt håndværk'Trods sin rolige og rare facon er Henrik Dam Kristensen udmærket klar over, at politik er et brutalt magtspil.
Efter to år på tinge udtalte han i et interview med Politiken i 1992, at han anså politik for at være "et blodigt håndværk".
Dengang pendlede den nyvalgte socialdemokrat mellem hjemmet og familien i Vorbasse og en et-værelses lejlighed på Nørrebro i København.
I oktober 2014 præsenterede statsminister Helle Thorning-Schmidt i en ministerrokade Mette Frederiksen som ny justitsminister og Henrik Dam Kristensen som ny beskæftigelsesminister.
- Jeg lever et liv koncentreret omkring Christiansborg og storbyen.
Og her har jeg sommetider slips på.
Og så har jeg et liv, der hedder Vorbasse og omegn med cowboybukser og skovmandsskjorte og ud i haven, sagde den dengang 34-årige socialdemokrat til Politiken.
I dag bor han med sin kone i Grindsted, der ligger små 20 kilometer fra hjembyen Vorbasse.
Den et-værelses lejlighed på Nørrebro er for længst skiftet ud, og fra i dag kan Henrik Dam rykke ind den fornemme 148 kvadratmeter store formandslejlighed på Slotsholmen.
Lejlighedens forhenværende beboer, Mogens Lykketoft, har ingen råd at give den nye formand med på vejen:- Det har han slet ikke brug for.
Med hans erfaring har han helt sikkert alle de instinkter, der skal til for at varetage den her rolle rigtig fint.
FacebookTwitterKopier linkEmner:Helle Thorning-Schmidt (politiker)|Henrik Dam Kristensen (politiker)|Venstre|Vorbasse|Trafik




https://www.dr.dk/nyheder/penge/analyse-hvor-skal-jysk-finde-sin-aand-efter-lars-larsen

Lars Larsen sygemeldtSe temaAf DR’s økonomikorrespondentCasper SchrøderPengeAnalyse: Hvor skal Jysk finde sin ånd efter Lars Larsen?
Den jyske købmand videregiver en stor opgave til sønnen.
Lars Larsen er syg af kræft og trækker sig fra sit skaberværk, Jysk.
Formandsposten i Lars Larsen Group er givet videre til sønnen Jacob Brunsborg.
21.
juni 2019 kl.
13.
03Bemærk: artiklen er mere end 30 dage gammelLæs opSiden 1979 har Lars Larsen utrætteligt drevet Jysk-butikkerne frem i Danmark og i verden.
Den driftige jyske købmand lagde ud med et mål om 40 butikker i Danmark, men da det mål var nået efter et par år, kunne han ikke rigtig se nogen grund til at stoppe, nu han var i gang.
I dag har han rundet 2700 butikker i mere end 50 lande.
Fra den første butiksåbning af Jysk Sengetøjslager i Aarhus har Lars Larsen været her, der og alle vegne - både over for kunderne og over for medarbejderne - men fremover vil han ikke være der længere som følge af alvorlig sygdom, leverkræft, der har spredt sig.
Hvem skal nu være her, der og alle vegne i stedet for ham?
Ikke for at holde styr på den daglige drift - den har Lars Larsen for længst forladt, og han beskriver sig selv som en sjælden gæst på hovedkontoret i Brabrand - men for at bære firmaets ånd.
Lars Larsen bag skrivebordet i Jysks hovedsæde, der har til huse i Brabrand ved Aarhus.
Lars Larsens søn, den 47-årige Jacob Brunsborg, overtager med øjeblikkelig virkning posten som formand fra sin far.
Godt nok overtager Jacob Brunsborg en forretning i fortsat vækst og med milliardoverskud.
Den lidt rodede koncern trænger måske til en forenkling, men salget og overskuddet fejler ikke noget.
Alligevel venter der en stor opgave, og evnen til at løse den kan blive afgørende for Jysks fremtid.
For nøglen til Jysks succes ligger i den grad i den ånd, som Lars Larsen har båret gennem fire årtier.
Et firma i Lars Larsens billedeDet er en løbende diskussion blandt kloge hoveder, hvor vigtig en enkelt person da egentlig kan være, når en forretning har vokset sig så stor som Jysk med tusinder af ansatte og milliarder af kroner i omsætning.
Men i Jysks tilfælde kan man nok ikke overvurdere grundlægger Lars Larsens betydning, ikke kun i den spæde begyndelse, det gælder også i de senere år.
Butikskæden er bygget op og drevet i hans billede.
Han er, som de mest succesfulde virksomhedsstiftere verden over, blevet ét med sin forretning.
Om JyskJysk er en international butikskæde med skandinaviske rødder, der sælger alt til boligen.
Den første butik åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager.
Lars Larsen stoppede jo egentlig som direktør for næsten 20 år siden for at nøjes med at være bestyrelsesformand.
Men spørgsmålet er, om danskerne - og en god del af medarbejderne - overhovedet har opdaget det, for Lars Larsen er fortsat ufortrødent med til at levere energi og retning til forretningen og har fået den til at blive ved med at vokse med næsten daglige butiksåbninger.
Mere end et imageAllerede fra begyndelsen har Lars Larsen optrådt i avisannoncer som købmanden, der havde gjort et kup.
Det var noget med en dynefabrik, der var brændt inde med en stor ordre af fineste kvalitet, som ellers skulle have været afsted til de kræsne hollandske kunder, men nu havde Larsen altså fået muligheden for at sælge dem til en god pris.
Senere kom tv-reklamerne til, hvor sætningen "Godaw, jeg hedder Lars Larsen - jeg har et godt tilbud til dig" blev en landeplage og gjorde ham til en af mest kendte erhvervsfolk i landet.
Lars Larsens sans for at bruge sig selv som reklamesøjle har uden tvivl haft stor betydning for at sikre kæden et solidt dansk udgangspunkt, men butikkerne har for længst bevist, at man kan tjene gode penge i andre lande uden den kendte købmands ansigt over for kunderne.
I Danmark er Lars Larsen helt sikkert stadig en værdifuld del af firmaets image, men de har endnu ikke lært at sige “godaw” på jysk i Dubai, hvor Jysk også er til stede, og kommer næppe til det.
Det samme gælder på de fleste andre udenlandske markeder.
Lars Larsen måtte droppe sin drøm om at blive rejse-konge med Lars Larsen Rejser.
I 1998 sælger han rejseselskabet til det schweiziske selskab Kuoni Travel.
Firmaets åndLars Larsens vigtigste rolle har gennem de seneste år været at minde alle i firmaet - høj som lav - om, hvad Jysk bygger på, og hvad der skal bygges på i fremtiden:At arbejde hårdt, at slå en god handel af - og så at blive ved med at vokse - uanset hvad.
Efter et par tidlige fejlskud i nye brancher - postordre og rejser - har Lars Larsen fokuseret benhårdt på rollen som butikskæde med varer til folks hjem.
'Skomager, bliv ved din læst,' er blevet en del af forretningens snusfornuft.
Hvis en ansat på noget tidspunkt skulle blive i tvivl om noget i sit arbejde, så kan han eller hun bare tænke på, hvad Lars Larsen ville gøre i samme situation, så er den klaret.
Det er ikke alle virksomhedsejere, der har evnen til at træde frem på samme tydelige måde, slet ikke når virksomheden er vokset voldsomt, og mange firmaer – de fleste – fungerer da også glimrende uden.
Men i Jysk har det været en del af opskriften på succes.
I en anden familieejet virksomhed, A.
P.
Møller - Mærsk, har den gamle skibsreder Arnold Peter Møllers ord om "rettidig omhu" haft nogenlunde samme funktion.
Alle virksomheder, der bliver store, har brug for værdier at styre efter.
Når det virkelig fungerer, så er det ikke længere værdier, som nogle konsulenter har hjulpet med at skrive ned mod klækkeligt honorar, men en ånd, der gennemsyrer alt i firmaet, fra øverst oppe på hjørnekontoret og ned bag hver eneste disk i butikkerne.
I Jysk er den ånd, Lars Larsens ånd.
En ånd, der bliver holdt i live ved, at købmanden har holdt sig særdeles synlig, selvom han har forladt den daglige drift.
Tiden efter LarsenMed sin synlighed har Lars Larsen ikke levnet meget plads til arvtagerne.
Det blev tydeligt, da sønnen Jacob i en årrække blev offentligt præsenteret som en mulig administrerende direktør i fremtiden.
En plan, som siden gled i baggrunden, men som altså nu alligevel munder ud i en formandsrolle.
Lars Larsen udtrykker dog direkte i dagens meddelelse, at han selv havde håbet, at overtagelsen kunne vente nogle år.
Købmanden selv mener altså ikke helt, at forretningen er klar til at undvære ham endnu.
I en række interview de senere år har Lars Larsen selv forholdt sig til fremtiden for Jysk i de næste generationers hænder.
Det bliver Lars Larsens søn, Jacob Brunsborg, der tager over som bestyrelsesformand.
(© JYSK)Jysk må og skal fortsætte med at vokse i fremtiden, har han slået fast igen og igen.
Ifølge købmanden er det endda skrevet ind i hans testamente til børnene.
Der er altså udstukket direkte ordrer fra far til søn.
En ny ejerfond er kommet til med vedtægter, der ned i detaljer styrer forretningens fremtid.
De konkrete ejerforhold og beføjelser er endnu ukendte, men i offentligheden har man ligefrem fået fornemmelse af en grad af mistillid fra Lars Larsen til den kommende generations evne og vilje til at sikre vækst, vækst, vækst for Jysk.
Med et glimt i øjet har købmanden i et tv-interview ligefrem lovet tæsk til sine børn, hvis ikke de fortsætter hans kurs med konstante butiksåbninger.
Med et glimt i øjet, jovist, men meningen var tydelig nok.
Lars Larsen har engang udtalt, at hans vækstmål for butikskæden kun er nået, når der er ligeså mange Jysk-butikker som McDonalds-restauranter – og dem er der over 30.
000 af i dag.
Så ved Jacob Brunsborg, arvtageren, hvad han skal sigte efter.
Gense dokumentar fra 2016 om Lars Larsen her:FacebookTwitterKopier linkEmner:Detailhandel|Erhverv|Jacob Brunsborg (erhvervsleder)|Jysk|Aarhus




https://www.dr.dk/musik/festival/wow-en-snack-kasper-fandt-kaerligheden-mens-han-tissede-paa-et-festivalhegn

COPENHELL 2019Se temaFestival'Wow en snack': Kasper fandt kærligheden, mens han tissede på et festivalhegnFire kærestepar fortæller deres bedste kærlighedshistorier fra en af sommerens festivaler.
 DR)Af Betina Garcia21.
juni 2019 kl.
13.
00Bemærk: artiklen er mere end 30 dage gammelLæs opÅrets metalbrag er i fuld sving ved Copenhell, og mens der headbanges til dødsmetal, og gæsterne får afløb for deres frustrationer ved at smadre biler med mukkerter, så er der som på alle andre festivaler også masser af kærlighed i luften.
Ifølge datingappen Happn, der har kigget på sidste års datingdata fra festivalerne, så er Copenhell faktisk det tredjebedste sted at finde en flirt.
I appen kan man se de mennesker, der har krydset ens vej, og så kan brugerne ellers matche med hinanden.
Og bortset fra landets største festival i Roskilde og Northside i Aarhus, så er Copenhell den festival, hvor flest brugere matcher med hinanden.
Vi har jagtet kærlighedshistorier fra metalland, som du kan læse lige her.
Kasper fandt kærligheden, mens han pissede på et hegn DR)Det var en af de helt varme dage, hvor temperaturen ramte de 30 grader, og 29-årige Kasper Christensen var blevet fuld – enormt fuld.
På en bakke ved en af de store scener, hvor Kasper gik op og tissede op ad hegnet, fik han på øje på en meget flot pige.
- Åh, det var lidt en snack, der sad der, så jeg vendte tilbage og sagde hej, og det gør jeg ellers aldrig, fortæller Kasper.
Kasper satte sig ned ved siden af 'snacken' – 32-årige Pernille Egeblad Bernt.
De hilste på hinanden, og så gik det stærkt.
- Så nåede vi jo nok ikke at snakke mere, før vi kyssede lidt, siger Pernille, der på grund af festlighederne ikke kan huske detaljerne.
- Jeg kan godt huske, at han var pæn, og at vi kyssede, men ikke så meget mere, for så gik vi fra hinanden derefter.
Så kom hans bror løbende tilbage og sagde, at det godt kunne være, at Kasper ville snakke med mig igen.
Så fik vi skrevet vores telefonnumre på armene med en stor, fed sprittusch, men Kasper fik skrevet det spejlvendt, så jeg ikke kunne se det.
Blodigt ansigt skræmte ikke Pernille vækEfter et par timers varm festival var telefonnumrene svedt væk, og det er nærmest umuligt at finde hinanden igen, når der er tusindvis af festende gæster.
Imod alle odds fandt parret dog hinanden, og de fandt sammen – selvom Kasper på det tidspunkt havde blod i hele ansigtet.
- Jeg var faldet over mine egne ben og havde banket hovedet ned i det der meget vilde grus, der er herude, og så fik jeg blod i hele ansigtet og var inde hos samaritterne, der rensede det.
Så er det jo bare videre igen.
Men så mødte jeg Pernille igen med det der blod i hele ansigtet, og så snaver vi bare en gang til 'Rival of Sons'.
- Men så bliver vi væk fra hinanden igen.
Selvom Kasper igen forsøgte at finde Pernille, så lykkedes det aldrig.
Da han kom tilbage til Aarhus, hvor han boede, gik jagten på pigen fra festivalen ind.
Pernille sad nemlig sammen med en, som Kasper kendte meget perifert, og flere led ude i vennekæden lykkedes det endelig Kasper at få fat på Pernilles nummer.
- Så skrev jeg til hende: Hold kæft, hvor var det dejligt at se dig, hvor er jeg ked af, at vi ikke fik set hinanden senere på aftenen.
Ikke lang tid efter gik Kasper og Pernille på date, og ikke mange dates senere var de to kærester, og i dag er Kasper flyttet fra Aarhus til København for at bo sammen med Pernille.
Anders indtog scenen og friede til kæresten DR)Da Anders Thygesen sidste år gik på scenen til Copenhell, var det ikke for at fyre den af på hverken guitar, bas eller trommer – han havde en helt anden mission.
- Jeg kan ikke huske en skid, jeg var så fucking nervøs, siger Anders.
Han havde sat sig for at fri til kæresten, Amanda Laura, og det skulle gøres med maner.
- Hvad så, Copenhell, hvordan har I det derude, råbte Anders ud i det store hvide festtelt, hvor lidt over hundrede mennesker kiggede på ham.
Pludselig hørte Amanda Laura, at det var hendes navn, der blev råbt på scenen.
- Først troede jeg, at det var en surprise til min fødselsdag, indtil det gik op for mig, at Anders var ved at fri.
Anders siger, at jeg er det bedste, der er sket ham, og uanset hvor dum han er, så er jeg der altid for ham.
Skal giftes til metalbryllupAnders glemte alt om at gå ned på knæ, da han stod og fumlede med æsken, hvor sølvringen med en sort sten lå i.
Han kunne ikke få den åbnet.
"Gå ned på knæ, for helvede”, blev der råbt fra en ven, og efter lidt startproblemer, lykkedes det Anders at fri til Amanda Laura.
Hun sagde heldigvis ja.
- Jeg græd, han græd, og alle vores venner græd, mens alle ønskede os tillykke og folk klappede, siger Amanda Laura.
Nu sparer parret op til deres bryllup, der skal foregå 1.
august næste år, hvor temaet også vil afspejle, hvem de er, og hvor meget de elsker metal.
Mikkel og Camilla kunne ikke høre hinanden for musikken – så var det lettere bare at kysse DR)31-årige Camilla Mai Petersen og 36-årige Mikkel Rymark Christensen blev sat sammen af en fælles ven på Copenhell i 2017.
Vennen Magnus introducerede dem for hinanden, og så gik han ellers.
Mikkel var efterladt med Camilla og hendes veninder.
Heldigvis havde Mikkel en rygsæk med en stol med, og den blev brugt til at få Camilla i nettet.
- Den var god, for så kunne jeg stå op på den og bedre se koncerterne, mens han kunne holde mig i hånden, så jeg kunne holde balancen, siger Camilla.
- Første tænkte jeg, at han var meget galant.
Men så fik jeg lidt sommerfugle i maven, siger Camilla.
Efter det holdte hun godt fast i hånden, for Mikkel var blevet lidt fuld.
- Og jeg holdt Camilla i hånden, fordi jeg gerne ville score hende, siger Mikkel.
- Ja, og jeg tænkte bare åh nej, han må ikke blive væk, siger Camilla.
Samlede Ikea-møbler på første dateUnder festivalen havde Camilla halsbetændelse, så til sidst kunne hun ikke snakke, men det var held i uheld.
- Jeg skulle underholde ham på en eller anden måde, så vi endte med bare at kysse, for vi kunne ikke høre hinanden, og jeg kunne ikke snakke, så var det lettere bare at kysse.
- Og jeg var alt for fuld til at kunne forstå noget alligevel, så det var fint, smiler Mikkel.
Den fælles ven skrev til Camilla og spurgte, om ikke Mikkel kunne få hendes nummer, og heldigvis var svaret ja.
Et par uger senere fik Camilla ny lejlighed, og Mikkel tilbød at hjælpe med indflytningen.
- Vi havde vores første date over et Ikea-møbel.
Vi har været sammen lige siden og bor nu sammen i Roskilde, siger Camilla.
Peters Copenhell-billede skaffede ham ny kæreste DR)Camilla Aamand og Peter Rask mødte ikke hinanden på Copenhell, meeeen festivalen spillede alligevel en stor rolle i, hvordan parret fandt sammen, fortæller 22-årige Camilla Aamand.
- Jeg sad der og swipede på Tinder og så hans billede, som man kunne se var fra Copenhell.
Han havde make up på langs halsen, og man kunne se hans tatovering.
Jeg faldt for hans billede, fordi han var anderledes.
Peter havde valgt billedet, så man kunne se, at han var et 'metalhoved', som han siger.
- Jeg valgte det billede fra Copenhell, som var samme make up, som mit yndlingsband har på, for at man kunne se min tatovering på brystet.
Og for det andet syntes jeg, at jeg så pisse godt ud.
Det viste lidt om, hvem jeg var.
Et metalhoved, der godt kan lide ordentlig musik.
Og så kunne folk jo ligesom vælge mig fra på det, siger Peter.
Det er lidt over 2,5 år siden, at parret mødte hinanden, og de har været sammen i næsten to år.
Peter tog Camilla med på rock-cafeen i Aalborg på deres første date, så hun kunne se, hvad rock-miljøet var.
Nu er parret på deres første Copenhell sammen.
Det er første gang for Camilla og anden gang for Peter.
- Mit andet yndlingsband er Slipknot, så derfor tog jeg min kæreste med på Copenhell, så hun kan opleve det.
Jeg har flottet mig og købt et tenthouse, så hun ikke skal være så skide sippet med telt, siger Peter.
FacebookTwitterKopier linkEmner:Copenhell Festival|Aarhus|København|IKEA|Pop og rock




https://www.dr.dk/nyheder/politik/klaus-riskaer-vil-bruge-partistotte-pa-sjaelsmark-born

PolitikKlaus Riskær vil bruge partistøtte på Sjælsmark-børnSelv om Klaus Riskær ikke blev valgt i Folketinget, får han partistøtte.
Nu vil han støtte Sjælsmark-børn.
Riskær Pedersens parti fik 0,8 procent af stemmerne ved folketingsvalget og får partistøtte, partiet ikke blev valgt ind i Folketinget (Arkivfoto).
21.
juni 2019 kl.
12.
37Bemærk: artiklen er mere end 30 dage gammelLæs opSelv om Klaus Riskær Pedersens parti ikke fik stemmer nok til at komme i Folketinget, så giver stemmerne partistøtte.
Og støtten skal bruges til fordel for børnene på Udrejsecenter Sjælsmark.
Det oplyser partiformanden og finansmanden Klaus Riskær Pedersen, der dog endnu ikke vil fortælle mange detaljer om støtten.
Tilskuddet til Sjælsmark-børnene gives som en del af en aftale, som hans parti vil indgå med Dansk Røde Kors.
Men da aftalen først offentliggøres tirsdag, vil han endnu ikke fortælle om beløbet.
Ligeledes vil de nærmere omstændigheder om tilskuddet også først offentliggøres tirsdag.
Tilskuddet til fordel for børnene på Sjælsmark skal foreløbigt udbetales for kalenderåret 2020.
Det er hensigten, at det bliver det første af flere tilskud, som skal udbetales de kommende år til at fremme partiets politik.
Fik kun 0,8 procent af stemmerneVed folketingsvalget var Klaus Riskær Pedersens parti langt fra at komme i Folketinget, da partiet kun fik 0,8 procent af stemmerne.
I alt stemte 29.
600 vælgere på partiet, der har samme navn som partiformanden.
Med det antal stemmer står partiet til at modtage en årlig partistøtte på lidt under en million kroner.
Allerede dagen efter valget, der blev afholdt 5.
juni, meddelte Klaus Riskær Pedersen, at hans politiske projekt vil have karakter af græsrodsbevægelse.
/ritzau/FacebookTwitterKopier linkEmner:Klaus Riskær Pedersen (erhvervsleder)|Folketinget|Valg og folkeafstemninger|Røde Kors




https://www.dr.dk/nyheder/indland/jeg-har-et-godt-tilbud-til-dig-billeder-fra-40-aar-med-dyne-larsen

Lars Larsen sygemeldtSe temaIndland'Jeg har et godt tilbud til dig': Billeder fra 40 år med Dyne-LarsenLars Larsen stopper i Jysk.
Se billederne fra hans imponerende karriere.
Af Anne Øllgaard21.
juni 2019 kl.
12.
41Bemærk: artiklen er mere end 30 dage gammelLæs opEfter 40 år i spidsen for Jysk stopper Lars Larsen nu som bestyrelsesformand og indstiller karrieren på grund af sygdom.
Men 70-årige Dyne-Larsen, som han nok bedst kendt som, har ikke ligget på den lade side i sin karriere, hvor han har formået at gå fra fattig dreng i Thy til super-iværksætter og milliardær.
En lidt yngre Lars Larsen poserer foran en af sine butikker - det var dengang, virksomheden gik under navnet Jysk Sengetøjslager.
1 / 13Privat bor Lars Larsen i Sejs ved Silkeborg.
Han er gift med Kristine Brunsborg, som han har to børn med.
Det er sønnen, 47-årige Jacob Brunsborg, der overtager for Lars Larsen.
2 / 131990 stiftede Lars Larsen rejsebureauet Larsen Rejser.
Det blev solgt i 1998 til schweiziske Kuoni efter en periode med underskud.
3 / 13Lars Larsens store drøm var at åbne 40 butikker på 5 år.
I dag har Larsen over 2700 Jysk-butikker fordelt på 51 lande.
4 / 13Lars Larsen blev i første omgang kendt for sine billige dyner, men i dag sælger Jysk også dyner i bedre og dyrere kvalitet.
5 / 13Lars Larsen, da virksomheden stadig gik under navnet Jysk Sengetøjslager.
I 2001 skiftede butikkerne i Danmark, Sverige og Finland navn til ’JYSK’ fra ’Jysk Sengetøjslager’, ’JYSK Bäddlager’ og ’JYSK Vuodevarasto’.
6 / 13Lars Larsen elsker golf, og her ses han i 2018 til golfturneringen Made in Denmark, som han selv står bag.
Desuden ejer Larsen Himmerland Golf & Spa Resort.
7 / 13Lars Larsen i Jysks hovedsæde i Brabrand lidt uden for Århus.
Det er herfra Lars Larsen har bygget sit dyne-imperium op.
8 / 13Lars Larsen har vundet adskillige priser for sit arbejde.
II 2018 modtog han  Berlingske Fonds Hæderspris.
, der  går til en person, der ”…har ydet noget usædvanligt til gavn for Danmark”.
Prisen på 100.
000 kroner donerede Larsen til foreningen Parasport Danmark, der støtter dansk handicapidræt.
9 / 13Lars Larsen er ikke kun glad for golf, men også fodbold, og hjertet banker for klubben Silkeborg IF.
Der har flere gange været rygter om, hvorvidt Lars Larsen ville blive storinvestor i klubben.
Det er dog blevet ved rygterne.
Larsen har i øvrigt givet 15 millioner kroner til Silkeborg-klubbens stadion, der af samme årsag nu hedder Jysk Arena.
10 / 13Lars Larsen fotograferet med det Jysk-virksomhedens maskot, gåsen.
11 / 13Lars Larsen fik i 2016 overrakt Forårsprisen for golfturneringen Made in Denmark, der har skabt international fokus på Nordjylland.
12 / 13Dynekongen til audiens hos Dronningen, hvor han fik et ridderkors i 2017.
13 / 13FacebookTwitterKopier linkEmner:Lars Larsen (erhvervsleder)|Arbejdsmarked|Jylland|Jysk




https://www.dr.dk/nyheder/viden/kroppen/mavesmerter-og-hjertebanken-saa-voldsomt-foeles-en-spiseforstyrrelse

KroppenMavesmerter og hjertebanken: Så voldsomt føles en spiseforstyrrelse75.
000 danskere lider af fx tvangsoverspisning, bulimi eller anoreksi - og hjælp udefra er afgørende.
Af Casper Helweg Christiansen21.
juni 2019 kl.
12.
05Bemærk: artiklen er mere end 30 dage gammelLæs opDet er ikke rart at spise sammen med andre.
Ubehaget ved mad stiger.
Hjertet banker hurtigere.
Mavesmerter.
Det er svært at falde i søvn.
Du har måske selv oplevet noget af det her, eller kender nogen, der har.
Det anslås, at 75.
000 danskere lider af en spiseforstyrrelse, og derudover har 80.
000 unge mellem 16 og 19 år forhøjet risiko for at udvikle enten tvangsoverspisning, bulimi eller anoreksi.
Få mere af vide om de tre typer af spiseforstyrrelser i videoen øverst.
Hos Landsforeningen mod spiseforstyrrelser og selvskade er de klar til at hjælpe dig, hvis oplever nogle af de nævnte symptomer.
Du kan også se vores videoer om depression og angst:Kilder:Landsforeningen mod spiseforstyrrelser og selvskadeSundhedsstyrelsenFacebookTwitterKopier linkEmner:Spiseforstyrrelser|Landsforeningen mod spiseforstyrrelser og selvskade|Sundhedsstyrelsen|Psykiske lidelser|Sygdomme og lidelser




https://www.dr.dk/nyheder/politik/live-folketinget-vaelger-ny-formand






https://www.dr.dk/nyheder/penge/cigaretsalget-styrtdykker-til-laveste-niveau-siden-1961

PengeCigaretsalget styrtdykker til laveste niveau siden 1961Efter et par års stilstand er antallet af solgte cigaretter sidste år faldet til et historisk lavt niveau.
Ikke side 1961 er der solgt så få cigaretter som sidste år, viser tal fra Danmarks Statistik.
(Arkivfoto) 21.
juni 2019 kl.
11.
54 | opdateret 05.
juli 2019 kl.
13.
07Bemærk: artiklen er mere end 30 dage gammelLæs opI 2018 blev der solgt næsten en milliard cigaretter færre end året før i Danmark ifølge tal fra Danmarks Statistik.
Der er ikke blevet solgt så få cigaretter siden 1961.
I alt blev der i Danmark købt 5,12 milliarder cigaretter.
Det svarer til, at hver indbygger over 18 år har købt 1113 cigaretter.
Salget af cigaretter faldt nogenlunde stabilt fra midten af 2000'erne til 2013.
Siden da har salget stagneret og endda steget en lille smule.
I 2018 er der dog sket et mærkbart fald på 16 procent.
Til gengæld er tørsten efter alkohol vokset.
I 2018 steg salget af øl og vin med over en kvart million liter målt i ren alkohol.
/ritzau/Rettelse: Det fremgik tidligere af artiklen, at salget af øl og vin var steget med en kvart milliard liter, men det korrekte tal er en kvart million.
FacebookTwitterKopier linkEmner:Rygning|Danmarks Statistik




https://www.dr.dk/nyheder/indland/video-moed-soennen-der-skal-overtage-dyne-larsens-livsvaerk

Lars Larsen sygemeldtSe temaIndlandVIDEO Mød sønnen, der skal overtage ‘Dyne-Larsens’ livsværkJacob Brunsborg insisterede længe på at undgå at blive sat i bås som Lars Larsens søn.
Af Mads Korsager Nielsen21.
juni 2019 kl.
12.
06Bemærk: artiklen er mere end 30 dage gammelLæs opDet er formentlig noget, han har forberedt sig på det meste af sit voksne liv.
At skulle træde et skridt frem og løfte arven efter sin far, ejer og grundlægger af Jysk, Lars Larsen.
Nu sker det så.
Den 47-årige Jacob Brunsborg overtager sin fars position som formand for Jysk og Lars Larsen Group.
Det sker, fordi 70-årige Lars Larsen er syg med leverkræft, oplyser selskabet i en pressemeddelelse.
For knap tre år siden besøgte DR familien i hjemmet ved Silkeborg, hvor Lars Larsen trods milliarder på bankbogen insisterede at møblere sit hjem med inventar fra Jysk.
Det skete i forbindelse med portrætprogrammet 'Sådan blev jeg Lars Larsen'.
Her fortalte Jacob Brunsborg også, hvordan han længe forsøgte at undgå at blive stemplet som ‘Lars Larsens søn’.
- Jeg havde en lang periode, hvor jeg bare skulle være Jacob Brunsborg og hvis der var andre, der sagde andet, så blev jeg sur.
Men sådan har jeg det ikke mere, sagde Jacob Brunsborg.
Jacob Brunsborg har længe været beskæftiget i Jysk, hvor han har arbejdet sig op gennem graderne.
- Han har også skullet bevise, hvad han var værd, sagde Lars Larsen dengang.
47-årige Jacob Brunsborg udtrykker i fredagens pressemeddelelse fra Jysk sorg over sin fars sygdom.
Om sin nye rolle i spidsen for en pengetank med en årlig omsætning på 30 milliarder kroner siger han:- Min far har opbygget noget enestående, og han bliver umulig at erstatte.
Men jeg og resten af familien går ydmygt til opgaven med at videreføre hans imponerende livsværk, siger Jacob Brunsborg.
Gense dokumentar fra 2016 om Lars Larsen her:FacebookTwitterKopier linkEmner:Jacob Brunsborg (erhvervsleder)|Lars Larsen (erhvervsleder)|Jysk|Silkeborg




https://www.dr.dk/musik/festival/hiphop-hovednavn-aflyser-sin-koncert-paa-roskilde-festival

FestivalHiphop-hovednavn aflyser sin koncert på Roskilde FestivalChance The Rapper kommer ikke til at optræde på Orange Scene alligevel.
Festivalen er allerede klar med afløser.
Wu-Tang Clan kommer på Roskilde Festival, efter Chance the Rapper (billedet) har aflyst sin koncert.
(© Getty Images)Af Marie Ravn Nielsen21.
juni 2019 kl.
10.
26Bemærk: artiklen er mere end 30 dage gammelLæs opRapstjernen Chance The Rapper kommer alligevel ikke til at starte en fest på Dyrskuespladsen i Roskilde.
Rapperen har nemlig oplyst til festivalen, at han ikke kan gennemføre den planlagte koncert, skriver Roskilde Festival.
Til gengæld har festivalen sikret sig en afløser fra samme genre, nemlig den amerikanske rapgruppe Wu-Tang Clan.
- Vi er selvfølgelig ærgerlige over, at Chance The Rapper ikke kommer, men vi har knoklet i døgndrift for at finde den bedst mulige erstatning, så jeg er stolt over, at vi kan byde Wu-Tang Clan velkommen tilbage på Orange Scene, siger Roskilde Festivals programchef Anders Wahrén.
Lyt til Chance the Rappers og Ed Sheerans nye nummer 'Cross Me' her:Ed Sheeran - Cross MeHar aflyst Roskilde-koncert førDet er ikke første gang, at Chance The Rapper aflyser en koncert på Roskilde Festival – det gjorde han også i 2014.
Dengang var det dog i sidste øjeblik, at han måtte melde afbud på grund af sygdom.
Tidligere denne uge talte dr.
dk netop med Roskilde Festivals programchef om sene aflysninger, og her kom Anders Wahrén selv ind på Chance The Rappers afbud i 2014, der satte festivalholdet på overarbejde.
Wu-Tang Clan - Keep Watch- Dengang kiggede vi på, hvem der allerede var på festivalen, og så fik vi hyret Pelle Peter Jensen fra P3 og en række danske rappere og sangere til at lave et slags best of-show, sagde han.
Læs også:Aflyste få minutter før koncert: Nu bandlyser britisk festival popstjerne for evigtDenne gang har festivalen dog haft bedre tid til at skaffe et lige så stort navn fra samme genre til den store scene.
Netop Wu-Tang Clan har for kort tid siden besøgt Danmark.
Det skete, da de sammen med de andre hiphop-legender fra De La Soul, Public Enemy og DJ Premier optrådte ved et fælles show i Royal Arena i maj.
Rap-legenderne RZA (til venstre) og Method Man fra Wu-Tang Clan ses her under en 25-års jubilæumskoncert i USA i maj.
Nu kan festivalgæsterne i Roskilde også opleve dem.
FacebookTwitterKopier linkEmner:Roskilde Festival|Wu-Tang Clan|Roskilde|Pop og rock|Ed Sheeran (musiker)




https://www.dr.dk/nyheder/indland/sommerhus-eller-afbudsrejse-saadan-bliver-vejret-i-sommerferien

IndlandSommerhus eller afbudsrejse?
Sådan bliver vejret i sommerferienDanmarks Meteorologiske Institut forudser, at temperaturen i juli bliver lidt højere end normalt.
DMI forudser en sommer, der bliver varm og solrig.
Dog med let forhøjet risiko for skybrud.
Af Mads Korsager Nielsen21.
juni 2019 kl.
11.
10 | opdateret 21.
juni 2019 kl.
12.
14Bemærk: artiklen er mere end 30 dage gammelLæs opSommerferien nærmer sig for tusindvis af danskere.
Selv om det hedder sig, at det ikke er vejret men derimod påklædningen, der er noget i vejen med, så er det alligevel vigtigt for mange.
DR Vejrets Louise Gade om sommeren 2019Bliver sommeren så god som sidste år?
- Ikke helt.
Sommeren sidste år gik over vejrhistorien som enormt varm, tør og solrig.
Til sidst kunne vi jo fodre svin med meteorologiske sommerdage, hvor temperaturen når over 25 grader et eller flere steder i landet.
Denne sommer tegner til at blive mere gennemsnitlig.
Men alt i alt ret fin.
På vejrredaktionen fornemmede vi, at danskerne var vilde med sommervejret sidste år, men til sidst blev det næsten for meget med varmen, tørken, afbrændingsforbudet og svedige, søvnløse nætter.
Tør man satse på at holde sommer i Danmark i år?
- Helt sikkert.
Jeg satser da selv på sommerferie i Danmark.
Selvom temperaturerne kan svinge en smule, og sommer generelt er højsæson for kraftige byger, så bliver det generelt fint ferievejr.
En kort, intens byge på en varm sommerdag kan altså også noget.
Naturen har brug for et skvæt vand i ny og næ, og i min optik findes der næsten intet bedre end duften af nyfalden regn på en sommerdag.
Kan vi glæde os til stranddage?
- Vi kan glæde os til stranddage, ja.
Der skal nok komme dage, hvor solen deler gavmildt ud af strålerne og sender termometeret til vejrs, og vi kan høre stranden kalde.
Men vær opmærksom på vindretningen.
Hvis du ligger på en strand med pålandsvind, vil temperaturen være mærkbart lavere, fordi vinden kommer direkte ude fra det kølige hav.
Find helst en kyst med fralandsvind eller læ.
Her har Danmarks Meteorologiske Institut (DMI) godt nyt til danskerne.
Vejreksperterne forudser, at man godt kan begynde at glæde sig til en sommerferie på de hjemlige breddegrader.
Trykket over store dele af Europa er nemlig højere end normalt.
- Det vil give generelt solrigt og også tørt sommervejr, men det mulige lavtryk over De Britiske Øer kan betyde, at der kan pumpes meget varm luft op over Danmark fra syd og give tordenbyger eller varme nætter, skriver DMI om juli måned i den seneste sæsonprognose.
Der er desuden mulighed for, at juli måneds temperaturer bliver lidt højere end normalen.
Dog med kortvarige passager af skyer, noget regn og lavere temperaturer.
- Nedbørsmængden på landsplan ser ud at ende lidt under normalen, men risikoen for skybrud er let forhøjet og kan give lokale store udsving i mængden af regn geografisk og over måneden, forudser DMI.
August: Varmt og solrigtHar man først ferie til august, er der også noget at glæde sig til.
- Temperaturen ser ud til at ende lidt over normalen, mens nedbørsmængderne ser ud til at ende omkring normalen med store usikkerheder.
DMI vurderer det som ikke usandsynligt, at august i lighed med juli vil være præget af varmt og solrigt vejr, men dog med risiko for perioder med skyer, en del regn og køligere luft.
Sæsonprognosen bliver opdateret igen midt i juli, oplyser DMI.
Opdateret med citater fra Louise Gade, DR Vejret.
FacebookTwitterKopier linkEmner:Danmarks Meteorologiske Institut|Vejret|Turisme|Storbritannien




https://www.dr.dk/sporten/haandbold/kvindelandsholdet/danske-haandboldkvinder-moeder-verdensmestre-ved-dette-aars-vm

KvindelandsholdetDanske håndboldkvinder møder verdensmestre ved dette års VMKlavs Bruun Jørgensens hold møder Frankrigs regerende mestre, Tyskland, Sydkorea, Brasilien og Australien.
De danske håndboldkvinder får hård modstand, når de skal spille VM i slutningen af året.
21.
juni 2019 kl.
11.
02Bemærk: artiklen er mere end 30 dage gammelLæs opDet danske kvindelandshold i håndbold får hård gruppemodstand ved det kommende VM i Japan.
Fredag blev der trukket lod til grupperne ved turneringen, der spilles fra 30.
november til 15.
december.
Danmark skal op mod Frankrigs regerende verdensmestre.
Derover skal landstræner Klavs Bruun Jørgensens spillere møde Tyskland, Sydkorea, Brasilien og Australien.
I alt deltager 24 lande i turneringen, hvor de er inddelt i fire grupper med seks hold i hver.
Landstræneren mener næsten ikke, at modstanderen kunne være hårdere.
- Det bliver benhårdt.
Det er bare en dræbergruppe, og jeg er selvfølgelig utrolig ked af, at vi ikke havde mere lodtrækningsheld.
- Hvis vi skal helt op, skal vi slå dem alle sammen, men vejen dertil kunne godt have være lidt nemmere, siger Klavs Bruun Jørgensen til TV2 Sport.
Læs også:Danmarks landstræner sigter efter top syv til håndbold-VM: 'Det bliver benhårdt'Ud over franskmændene kan Tyskland, Sydkorea og Brasilien volde danskerne problemer, mens Australien formentlig bliver en forholdsvis nem opgave.
Danmark var placeret i andet seedningslag sammen med Norge, Sverige og Ungarn.
De fire topseedede nationer var Frankrig, Rusland, Holland og Rumænien.
For to år siden nåede Danmark frem til kvartfinalen, da VM blev afholdt i Tyskland.
Her tabte danskerne til Sverige.
/ritzau/NTBFacebookTwitterKopier linkEmner:Klavs Bruun Jørgensen (håndboldtræner)|Sydkorea|Frankrig|Håndbold|TV 2 (tv-kanal)




https://www.dr.dk/nyheder/regionale/sjaelland/nu-er-det-besluttet-skoler-skal-sammenlaegges-i-ghettoomraade

SjællandNu er det besluttet: Skoler skal sammenlægges i ghettoområde- Vi bliver holdt som gidsler, lyder det fra forældre.
Omkring 150 voksne og børn var mødt op torsdag aften for at demonstrere mod skolesammenlægningen i Guldborgsund Kommune.
Af Johanna Maj Varming og Julie Würtz21.
juni 2019 kl.
11.
41Bemærk: artiklen er mere end 30 dage gammelLæs opEt stort flertal i byrådet i Guldborgsund Kommune vedtog torsdag aften, at Østre Skole og Lindeskovskolen i Nykøbing Falster skal lægges sammen.
Det betyder, at 490 elever skal skifte skole, så de fremover skal gå i skole i et område, der står på regeringens ghettoliste.
Omkring 150 forældre og børn fra Østre Skole var ellers mødt talstærkt op for at vise deres modstand med store skilte og bannere, og flere voksne og børn måtte stå op eller sidde på gulvet for at finde plads i byrådssalen.
GhettolistenBoligområderne bliver vurderet ud fra fem kriterier.
Hvis tre er opfyldt, er området på ghettolisten.
Tilknytning til arbejdsmarked eller uddannelse.
Andel indvandrere eller efterkommere fra ikke-vestlige lande.
Kriminalitet.
Uddannelsesniveau.
Gennemsnitlig indkomst.
Kilde: Transport-, Bygnings- og BoligministerietBorgmester John Brædder fra Guldborgsundlisten syntes bestemt ikke, at det var rart at træffe en beslutning, hvor der var så meget modstand; men han mente stadig, at sammenlægningen var det rigtige at gøre.
- De seneste otte til ti år har der været en forsømt integration ude i området.
Lindeskovskolen er desværre blevet en 'fravalgsskole', og det er vi nødt til at gøre et eller andet ved, siger han.
Forældre: ’Vi er blevet taget som gidsler’23 byrådsmedlemmer stemte for skolesammenlægningen og én undlod at stemme.
Kun Dansk Folkepartis fem medlemmer stemte imod.
Mille Dahl Frandsen har en datter i 4.
klasse på Østre Skole, og hun føler sig ikke hørt af politikerne.
- Vi bliver holdt som gidsler.
Folk taler altid om, at vi skal tænke på børnene, og det gør vi også, men politikerne lytter ikke.
De har taget denne beslutning for lang tid siden, siger hun og overvejer nu, om en privatskole skal være fremtiden for hendes datter.
Mille Dahl Frandsen føler sig ikke hørt af politikerne, når det gælder skolesammenlægningen.
René Christensen fra Dansk Folkeparti mener, at det var den dårlige kommunikation med de berørte forældre, der fik hans parti til at stemme imod skolesammenlægningen.
- Hvis man skal få succes ud af at sammenlægge to skoler, så er man simpelthen nødt til at have en dialog med forældre på begge skoler, og det har man ikke haft.
Denne her beslutning er taget hen over hovedet på forældrene.
Beslutningen betyder, at 490 elever fra byskolen Østre Skole skal rykke over på Lindeskovskolen, der ligger 1,4 kilometer væk.
Lindeskovskolen huser 170 elever, hvoraf 80 procent er tosprogede.
Flere generationer på samme skolePolitikerne vil lægge de to skoler sammen for at undgå ghettolisten, men forældre fra Østre Skole frygter konsekvenserne af, at deres børn skal flyttes fra en velfungerende skole i et bykvarter til en skole i et ghettokvarter.
- Østre Skole har en værdi for mig.
Mine tre børn går her, jeg har gået der, min kone har gået der og min svigermor, lyder det fra forælder Martin Martinsen, der har tre børn på Østre Skole.
Han forstår ikke, hvorfor næsten 500 elever skal flytte ud på en skole, som har nogle problemer.
- Jeg har en dreng, der skal op i første klasse.
Han er fagligt dygtig, men socialt har han det svært.
Jeg kan ikke se, at han kan komme til at fungere derude med en skole, hvor der er så mange tosprogede.
Jeg er bange for, at han bliver tabt på gulvet, siger Martin Martinsen, der overvejer at vælge en anden skole til sin yngste søn.
Martin Martinsen er bekymret for sin yngste søn, når Østre Skole skal nedlægges og lægges sammen med Lindeskovskolen i Nykøbing Falster.
- Jeg har en mellemste søn, der går i sjette klasse.
Han sagde til mig ordret: 'Det negative kan også godt vendes til noget positivt, og jeg vil faktisk godt med derud for at se, hvordan det foregår.
Hvis det ikke fungerer, skal jeg nok sige til', siger Martin Martinsen.
'Forældrene skal give det en chance'Anja Kjær Rygaard Jensen er forældrerepræsentant i Lindeskovskolens bestyrelse og har selv en datter på skolen.
Hun mener, at det eneste rigtige er at lægge de to skoler sammen.
- Hvis vi skal integrere alle i det her samfund, er vi nødt til at være sammen.
Det er ligesom blevet 'os og dem', men hvis vi laver én stor fællesskole, så bliver vi en stor enhed, siger hun.
Anja Kjær Rygaard Jensen oplever, at både forældre og børn er glade for Lindeskovskolen, og forældrene på Østre Skole har for mange negative fordomme om skolen i Lindholmkvarteret.
Omkring 150 børn og forældre demonstrerede torsdag.
- Selvfølgelig kan jeg godt sætte mig ind i, at det ikke er rart, når man pludselig skal skifte noget af det kendte og trygge ud med noget, man ikke ved, hvad er.
Der er mange forældre, som ikke ved, hvad det er, de har valgt fra.
De har aldrig givet det en chance, siger hun.
Ifølge planen fra Guldborgsund Kommune skal sammenlægningen af Østre Skole og Lindeskovskolen gennemføres fra august 2020.
FacebookTwitterKopier linkEmner:John Brædder (politiker)|Guldborgsund Kommune|Dansk Folkeparti|Lokalpolitik|Lolland-Falster




https://www.dr.dk/sporten/oevrig/dif-har-ingen-medaljemaalsaetning-ved-european-games

Øvrig sportDIF har ingen medaljemålsætning ved European GamesEn blanding af medaljer, OL-kvalifikation og OL-erfaring er kriterierne for dansk succes ved European Games.
Bueskytten Maja Jager er den første dansker, der skal i ilden ved European Games.
21.
juni 2019 kl.
10.
41Bemærk: artiklen er mere end 30 dage gammelLæs opDa Danmark med en trup på 63 atleter rejste til den første udgave af European Games i Baku for fire år siden, lød medaljemålsætningen fra Danmarks Idrætsforbund (DIF) på fem medaljer.
Den fik kritik for at være for beskeden og defensiv, og den viste sig da også at være for lav.
Faktisk sørgede badmintonspillerne alene for 5 medaljer, og Danmark rejste hjem med i alt 12 medaljer, heraf 4 af guld.
Når den anden udgave af European Games begynder i Minsk fredag, er det uden en officiel medaljemålsætning fra DIF.
Svaret skal blandt andet findes i fejlskuddet fra 2015.
Læs også:DIF-formand ønsker flere OL-billetter ved European Games- Vi har ikke i detaljer kendskab til, hvad de andre nationer stiller med, og derfor er det svært komme med et kvalificeret bud på en målsætning, hvilket Baku også underbygger, siger holdets chef de mission, Jakob Ovesen.
- Men vi forventer, at mange kæmper om medaljer.
Blandt andet forventer vi medaljer i badminton.
- Der er også potentiale i kajak, skydning, Maja Jager i bueskydning, Jonathan Groth i bordtennis og Katrine Pedersen i karate.
Måske et par mere, siger han.
Skal høste erfaringDet er dog ikke kun medaljehøsten, der er parameteret for, hvornår begivenheden i Minsk kan kaldes en dansk succes.
European Games skal ifølge den danske chef de mission være en blanding af et prestigefyldt event samt noget, der peger frem mod OL året efter.
Det europæiske OL skal bidrage med erfaring inden OL, og der er også OL-pladser på spil i flere af sportsgrenene samt point, der kan medvirke til OL-kvalifikation.
Læs også:Axelsen melder afbud til European Games: Kæmper med græspollenallergi- Der er tre parametre.
Et er medaljer, det andet er Tokyo-kvalifikation, og så er der erfaring i at have været til en OL-lignende begivenhed.
Den sidste er svært målbar.
- Det skal efterfølgende gøres op med de respektive sportschefer, der kan kvalificere det yderligere, lyder det fra Jakob Ovesen.
Fredag lægger European Games blidt ud.
De danske bueskytter skal med Maja Jager i spidsen ud i den indledende runde.
Sent fredag aften er der åbningsceremoni på Dinamo Stadium.
/ritzau/FacebookTwitterKopier linkEmner:Danmarks Idrætsforbund|De Olympiske Lege|Baku|Minsk|Maja Jager (sportsskytte)




https://www.dr.dk/nyheder/penge/alvorligt-syg-lars-larsen-stopper-i-jysk-soennen-overtager

Lars Larsen sygemeldtSe temaPengeAlvorligt syg Lars Larsen stopper i Jysk - sønnen overtagerAlvorlig sygdom får Lars Larsen til at trække sig fra sit butiksimperium.
Grundlæggeren butiksimperiet Jysk og formand for bestyrelsen i Jysk Holding, Lars Larsen, er alvorligt syg og vender ikke tilbage til sit skaberværk, oplyser selskabet i en pressemeddelelse.
Af Mathias Sommer21.
juni 2019 kl.
10.
32Bemærk: artiklen er mere end 30 dage gammelLæs opGrundlæggeren af det globale butiksemperium Jysk, Lars Larsen, er ramt af så alvorlig sygdom, at han ikke kommer til at vende tilbage til sit skaberværk.
Sønnen Jacob Brunsborg overtager formandsposten i Jysk Holding:- Jeg er utrolig glad for og stolt over, at Jacob har valgt at tage imod rollen som bestyrelsesformand og dermed videreføre Jysk og Lars Larsen Group som en familieejet virksomhed, siger Lars Larsen i en pressemeddelelse.
Lørdag oplyste Jysk, at den 70-årige stifter er sygemeldt på ubestemt tid, og nu uddyber selskabet altså beskeden: Lars Larsen er ramt af leverkræft, som har spredt sig.
- Det er desværre en meget alvorlig diagnose, jeg har fået, og derfor vil jeg bruge min tid og mine kræfter på min familie.
Derfor betyder det meget for mig, at den fremtidige ledelse af virksomheden er på plads, siger Lars Larsen.
- Fokuserer støtte på familien47-årige Jacob Brunsborg udtrykker i pressemeddelelsen sorg over sin fars sygdom.
Om sin nye rolle i spidsen for en pengetank med en årlig omsætning på 30 milliarder kroner siger han:- Min far har opbygget noget enestående, og han bliver umulig at erstatte.
Men jeg og resten af familien går ydmygt til opgaven med at videreføre hans imponerende livsværk, siger Jacob Brunsborg.
47-årige Jacob Brunsborg overtager formandsposten i Jysk fra sin far, Lars Larsen.
(© JYSK)Med dagens besked overtager Jacob Brunsborg formandsposten i Jysk Holding fra sin far.
Tidligere i år blev det meldt ud, at Jysk Holding slår pjalterne sammen med det tyske søsterselskab Dänisches Bettenlager.
Dermed vil Jacob Brunsborg være den øverst ansvarlige for en omfattende forretning med over 2.
700 butikker i 52 lande.
I første omgang har han dog fokus på familien, fortæller han.
- Lige nu vil jeg fokusere på at støtte mine nærmeste i denne svære tid, og derfor vil jeg heller ikke komme nærmere ind på mine planer med formandsposten, siger Jacob Brunsborg.
Jacob Brunsborgs søster, Mette Brunsborg, og Lars Larsens kone, Kristine, sidder også i bestyrelsen for Jysk Holding.
Jacob Brunsborg•Jacob Brunsborg er 47 år gammel og bor i Silkeborg.
Han har de to børn, Christine og Christian.
•Jacob Brunsborg har flere direktørposter blandt ande i Ready Made og Årets Hotel og Brasserie Aps.
•Tidligere i år trak han sig fra direktørposten i Himmerland Golf & Spa, som Lars Larsen har været medejer af siden 1986.
•Jacob Brunsborg sidder i bestyrelsen for Letz Sushi Aps, som er en anden af Lars Larsens mange investeringer.
Ny Jysk-butik hver femte dagI april 1979 havde 'Dyne-Larsen' det første tilbud klar til danskerne, da dørene blev slået op til Jysk Sengetøjslagers butik på Silkeborgvej i Aarhus.
Siden er snoren klippet til et hav af Jysk-butikker, og imperiet breder sig i dag over 2.
700 butikker.
Jysk og Lars LarsenJysk er en international butikskæde med skandinaviske rødder, der sælger alt til boligen.
Den første butik åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager – i resten af verden JYSK.
Jysk er ejet af den danske købmand Lars Larsen, der står bag en række virksomheder med en samlet omsætning på 29,9 milliarder DKK.
Jysks omsætning er på 26,636 milliarder DKK.
Det svarer til, at Lars Larsen har åbnet en ny butik hver femte dag i 40 år - fraregnet de butikker, der i mellemtiden er lukket.
Butikken på Silkeborgvej i Aarhus står der endnu.
Her køber aarhusianere stadig 'lidt billigere' ting til boligen.
- Så må de venteDa TV Avisen første gang interviewede Lars Larsen i 1982 havde den jyske købmand allerede holdt åbningsfest med ekstra gode tilbud i 30 butikker i Danmark.
Varerne blev kørt ind i butikkerne på paller, og det eneste inventar, der blev investeret i, var en skranke og et kasseapparat.
- Her har vi for eksempel to ekspedienter.
Hvis der så er ti kunder, ja så må de altså vente, til det bliver deres tur, sagde Lars Larsen i sit første interview med TV Avisen i 1982.
Det var prisen for billige varer.
Børnebørn forgyldesOg det har været en god forretning at sælge gåsedunsdyner og møbler til millioner af mennesker verden over.
Med en formue på omkring 30 milliarder kroner er Lars Larsen blandt de fire rigeste personer i Danmark.
Lande med Jysk-butikker:Danmark, Norge, Sverige, Finland, Polen, Tjekkiet, Ungarn, Holland, Slovakiet, Tyskland, Østrig, Schweiz, Island, Canada, Grønland, Færøerne, Estland, Letland, Litauen, Ukraine, Kosovo, Bulgarien, Kasakhstan, Rumænien Frankrig, Det Forenede Kongerige, Slovenien, Nord Makedonien, Kroatien, Italien, Spanien, Bosnien-Hercegovina, Serbien, Indonesien, Armenien, Montenegro, Grækenland, Vietnam, Albanien, Malta, Portugal, Georgien, Belarus, Tadsjikistan, Moldova, Kuwait, Belgien, De Forenede Arabiske Emirater, Thailand, Irland, Cypern og Aserbajdsjan.
I Tyskland og Østrig går Jysk-butikkerne under navnet "Dänisches Bettenlager.
"Moderselskabet Jysk Holding leverede sidste år et milliardoverskud og havde en omsætning på 18 milliarder kroner.
Regner man omsætningen i Jysks tyske selskab, 'Dänisches Bettenlager', med, landede omsætningen sidste år på 26 milliarder kroner.
Lars Larsens øvrige investeringer genererede en omsætning på omkring fire milliarder kroner sidste år.
Allerede i 2016 sørgede Lars Larsen for, at der var styr på, hvem der skulle have en bid af kagen, når han ikke var her længere.
Og det er først og fremmest hans fire børnebørn, som med store ejerandele i Jysk Holding, er blevet gjort til milliardærer.
Hver ejer børnebørnene mellem 15 og 20 procent af Jysk Holding, hvor egenkapitalen sidste år blev beregnet til 13,3 milliarder kroner.
FacebookTwitterKopier linkEmner:Jacob Brunsborg (erhvervsleder)|Detailhandel|Lars Larsen (erhvervsleder)|Jysk|Aarhus




https://www.dr.dk/nyheder/kultur/gaming/efter-heftig-kritik-nyt-harry-potter-eventyr-skal-goere-fans-begejstrede-igen

GamingEfter heftig kritik: Nyt Harry Potter-eventyr skal gøre fans begejstrede igenI dag udkommer et nyt Harry Potter-spil, der skal forsøge at rette op på forgængerens fejl.
I mobilspillet 'Harry Potter: Wizards Unite', som udkommer i dag, vil både Hermione Granger, Harry Potter og Ron Weasley være at finde.
(© Warner Bros.
)Af Lasse Kjær Christiansen21.
juni 2019 kl.
11.
02 | opdateret 21.
juni 2019 kl.
12.
13Bemærk: artiklen er mere end 30 dage gammelLæs opDer er meget på spil for mobilspillet 'Harry Potter: Wizards Unite', der udkommer i USA og Storbritannien i dag, fredag.
Spillet er den anden store mobilsatsning fra det ultrapopulære univers - og det har en stor opgave foran sig.
For det første mobilspil 'Harry Potter: Hogwarts Mystery' blev ikke godt modtaget af fans, der kritiserede spillet for at kræve penge op af folks lommer via mikrotransaktioner, som er små tilkøb i et ellers gratis mobilspil.
'Harry Potter: Hogwarts Mystery' blev både kaldt 'forfærdeligt' og 'umuligt at spille på grund af mikrotransaktioner' af fans på nettet.
Den primære kritik gik på, at spillet havde indlagt ventetider undervejs, som man enten var tvunget til at udholde, eller som man kunne betale sig fra - og dermed komme hurtigere videre.
Jakob Stegelmann advarede også mod spillet, da det udkom sidste år:- Dette spil lovede ellers godt, men det viste sig hurtigt at være mere ventetid end spilletid – i hvert fald hvis man ikke ville ruinere sig med en masse mikrotransaktioner undervejs.
Det er altså et gratis spil, der hurtigt kan blive meget dyrt at spille – så det skal man undgå, sagde Jakob Stegelmann dengang.
Slører grænserne mellem magi og virkelighedNu er det nye Harry Potter-spil, 'Wizards Unite', altså udkommet, og det er en helt anden genre af mobilspil.
Hvor det første spil, 'Hogwarts Mystery', var en udforskning af troldmandsskolen i et klassisk, virtuelt univers, er 'Wizards Unite' et augmented reality-spil i stil med Pokémon Go.
Det er endda udviklet af det samme spilstudie, Niantic, som stod bag det ultrapopulære 'Pokémon Go'.
I 'Harry Potter: Wizards Unite' skaber din telefon eller tablet et 'magisk lag' hen over den virkelige verden, der muliggør frembringelsen af kendte figurer fra Harry Potter-universet.
(© Warner Bros.
/Niantic)At spillet er et augmented reality-spil betyder, at det blander den virkelige verden med den virtuelle verden.
Det vil sige, at spillerne skal ud i gader, parker og marker og kaste magiske besværgelser.
Og magien opstår, når man kigger gennem telefonen eller tabletens skærm, som lægger et slags filter ned over den virkelige verden.
- Et Instagram-filter kan gøre et statisk billede smukkere og mere indbydende.
Jeg tænker på de her spil som 'filtre' til den virkelige verden.
Med disse filtre føles den virkelige verden pludselig lidt mere Harry Potter-magisk, fortæller John Hanke, der er administrerende direktør hos Niantic, til Polygon.
Spillets historie starter, hvor J.
K.
Rowlings syvende og sidste bog, 'Harry Potter og Dødsregalierne', sluttede og placerer endnu engang Harry Potter, Ron Weasley og Hermoine Granger i hovedrollerne.
Magiske væsner begynder at vise sig i mugglernes verden, og det er nu spillerens opgave - i skikkelse af hovedpersonerne - at bringe ordenen tilbage mellem den magiske verden og mugglernes verden.
Bygger videre på Pokémon Go's succesSpillet udkommer i dag, så det er ikke længe, fans og journalister har haft til at prøve kræfter med 'Harry Potter: Wizards Unite'.
Alligevel tyder det på, at den indledende modtagelse af spillet er mere positiv end det kritiserede 'Hogwarts Mystery', der var ramt af mikrotransaktions-frustrationerne.
- 'Harry Potter: Wizards Unite' er alt, hvad jeg håbede 'Pokémon Go' ville være, da det udkom.
Det er gennemarbejdet, der er masser af udfordringer at kaste sig ud i, og det får dig til at føle dig som en troldmand, skriver spilmediet Kotaku.
Præcis som i 'Pokémon Go' fungerer det nye Harry Potter-spil ved, at du bevæger dig fysisk rundt i den virkelige verden, mens din figur tilsvarende flytter sig på kortet på din telefon.
Undervejs på din færd vil du så støde på utallige væsner fra J.
K.
Rowlings forunderlige univers, som du skal kæmpe mod.
(© Warner Bros.
/Niantic)- Hvis du er Harry Potter-fan vil det nuværende indhold i spillet helt klart tilfredsstille din magiske appetit og få dig til at føle dig som en del af Harry Potter-verdenen.
Jeg kan ikke sige, om spillet vil være i stand til at fastholde magien over tid, skriver teknologihjemmesiden TheNextWeb.
Om magien og fansenes begejstring fastholdes, vil vise sig de kommende uger.
'Harry Potter: Wizards Unite' udkommer til iOS og Android i dag i USA og Storbritannien.
Det er også på vej til Danmark inden længe, men præcist hvornår vides endnu ikke.
FacebookTwitterKopier linkEmner:J.
K.
Rowling (forfatter)|Pokémon|Storbritannien|Computerspil|Niantic




https://www.dr.dk/nyheder/indland/smuglervarer-litauer-faengslet-i-sag-om-16-millioner-kopicigaretter

IndlandSmuglervarer: Litauer fængslet i sag om 16 millioner kopicigaretterEn 46-årig er som den ottende mand blevet anholdt for at have haft en rolle i stort smuglernetværk.
Arkivfoto.
Seks mænd er varetægtsfængslet i samme sag.
En syvende er dømt.
21.
juni 2019 kl.
09.
19Bemærk: artiklen er mere end 30 dage gammelLæs opEn 46-årig mand fra Litauen er fredag blevet fremstillet i grundlovsforhør sigtet for at have haft en finger med i spillet i indsmuglingen af millioner af kopicigaretter til Danmark.
Som resultat af retsmødet er han blevet varetægtsfængslet i fire uger, oplyser Østjyllands Politi.
Manden nægter sig skyldig og har kæret kendelsen til landsretten, skriver politiet på Twitter.
Seks andre mænd sidder i forvejen varetægtsfængslet i sagen, mens en syvende mand allerede er blevet dømt for en del af komplekset.
I alt drejer komplekset sig om 16 millioner kopicigaretter, der er blevet smuglet til Danmark fra Polen.
Det internationale smuglernetværk trækker dog også tråde til Litauen med anholdelsen af den 46-årige.
Han er blevet udleveret fra Litauen.
Afgiftstab til den danske statTidligere er seks mænd ved Retten i Aarhus blevet varetægtsfængslet.
Det er også denne domstol, der har taget stilling til litauerens mulige varetægtsfængsling.
De seks mænd var på tidspunktet for anholdelsen mellem 42 og 54 år.
Ud over at være sigtet for medvirken til indsmugling er de også sigtet for at have påført den danske stat et afgiftstab på mellem 15 og 20 millioner kroner.
Efterforskningen af netværket har stået på i længere tid.
Det er specialenheden Særlig Efterforskning Vest, som har holdt øje med kriminaliteten.
De mange millioner cigaretter er ifølge politiet blevet ført ind i Danmark og derefter distribueret og videresolgt til forskellige danske aftagere.
Grundlovsforhør for lukkede døreFredagens grundlovsforhør foregik for lukkede døre.
Dørene blev også lukket ved de tidligere retsmøder mod de andre mænd.
En 52-årig mand fra Ringkøbing-Skjern er allerede blevet dømt i komplekset.
Han fik en straf på et år og tre måneders fængsel - heraf blev ni måneder gjort betinget.
Han fik også en tillægsbøde på knap 1,4 millioner kroner.
Han blev dømt for at have transporteret og planlagt at transportere omkring 2,8 millioner kopicigaretter fra Polen til Danmark.
/ritzau/FacebookTwitterKopier linkEmner:Kriminalitet|Litauen|Smuglerier|Polen|Østjyllands Politi




https://www.dr.dk/nyheder/udland/britisk-minister-undskylder-haardhaendet-behandling-af-klimaaktivist

UdlandBritisk minister undskylder hårdhændet behandling af klimaaktivistGreenpeace-aktivister forstyrrede møde, og en af dem blev fjernet med magt.
Af Jakob Busk Olsen og Kasper Duncan Gram (video)21.
juni 2019 kl.
10.
01Bemærk: artiklen er mere end 30 dage gammelLæs opOrganisationen Greenpeace anklager en minister i Storbritanniens regering for overfald.
Mark Field, som er minister for Asien og Stillehavsregionen i udenrigsministeriet, greb i går fat i en kvindelig klimaaktivist fra Greenpeace, som blandede sig i et møde om landets økonomi i finansdistriktet City of London.
Kvinden blev bremset af Mark Field, da hun var ved at passere hans plads.
En video af optrinnet viser, hvordan den konservative minister presser aktivisten mod en søjle og bagefter fører hende væk med et greb i nakken.
Ville fjerne trusselPolitikere fra oppositionen i Storbritannien udtrykker, at de er rystede over videoen, skriver BBC.
Arbejderpartiet Labours ligestillingsordfører Dawn Butler kræver endda, at Mark Field øjeblikkeligt suspenderes eller fyres.
Mark Field selv har forklaret, at han opfattende situationen som truende og handlede instinktivt.
- Jeg beklager dybt denne episode og undskylder ubetinget over for den pågældende kvinde for at gribe fat i hende, men i det nuværende klima følte jeg et behov for at handle beslutsomt for at fjerne truslen mod de tilstedeværendes sikkerhed, skriver han i en udtalelse.
Ministeren har nu meldt sig selv til myndighederne for at få afgjort, om han har brudt det kodeks, der gælder for ministre.
FacebookTwitterKopier linkEmner:Greenpeace|Storbritannien|BBC|Udenrigsministeriet|London




https://www.dr.dk/nyheder/politik/live-regeringsforhandlingerne-genoptages-i-roed-blok






https://www.dr.dk/nyheder/regionale/syd/239-kilometer-mark-erstattet-af-blomster-det-er-vores-ansvar-give-plads-til

Syd- og Sønderjylland239 kilometer mark erstattet af blomster: ’Det er vores ansvar at give plads til naturen’Antallet af faunastriber langs marker er fordoblet siden sidste år.
Esben Møller Xu har sået et 800 meter langt bælte med blomster langs en af sine dyrkede marker til gavn for insekter og fugle- og dyreliv.
 DR)Af Louise Mandrup (interview), Susanne Kristine Terman Pedersen og Søren Pors Grundahl21.
juni 2019 kl.
07.
00Bemærk: artiklen er mere end 30 dage gammelLæs opI kanten af Esben Møller Xus mark vokser små grønne spirer frem.
Inden længe vil de danne et bælte af farvestrålende blomster.
Han er økologisk landmand ved Varde og har sået en tre meter bred og 800 meter lang stribe med blomster langs sin mark til fordel for biodiversiteten.
En faunastribe.
- Der er masser af biller, insekter og mariehøns, der kravler rundt her på jorden, siger han, mens han roder med hænderne hen over jorden.
FaunastriberFaunastriberne er tre meter brede og 800 meter lange og såes i kanten af dyrkede marker - helst hvor markerne grænser op til krat, skov, eng eller andet vild natur.
Frøblandingen, der lægges i bælterne af blomster, består af både et- og flerårige urter som honningurt, solsikke, rødkløver og cikorie.
Faunastriberne skal forbedre levevilkårene for dyr og insekter.
Kilde: SagroAntal af faunastriber slår rekordEsben Møller Xu er med i et projekt, hvor en række kommuner, grønne organisationer og landmænd tilbyder jordejere at få sået blomster, som giver bedre livsbetingelser for vilde dyr og insekter.
- Vi har en stor påvirkning på naturen, så derfor har vi også et ansvar for, at naturen kan være her, samtidig med at vi er her, siger han.
Projektet, der begyndte i 2015, er blevet så populært, at der i år er sået 239 kilometer blomster over 1.
000 forskellige steder fra Struer i nord til Esbjerg i syd.
Det er over dobbelt så mange blomsterstriber i forhold til sidste år.
Det er første skridt på vejen til at få mere biodiversitet.
Beate Strandberg, seniorforsker, Aarhus UniversitetEt skridt i den rigtige retningHos Landbrug og Fødevarer er man glad for projektet og så gerne, at flere kommuner og landmænd sprang med på initiativet.
- For en kommune handler det bare om at bruge nogle få penge på det, og så er man med til at bakke det op.
Også for landmanden er det nemt, siger formand Martin Merrild.
Kommunen donerer nemlig frøene, mens en maskinstation står for såningen på landmandens regning.
Faunastriberne er godt nyt for båder bier, fugle og andre vilde dyr, fortæller seniorforsker ved bioscience ved Aarhus Universitet Beate Strandberg.
- Det er noget, man forholdsvis nemt kan gøre og også få en gavnlig effekt ud af.
Det er første skridt på vejen til at få mere biodiversitet.
Danmarks Naturfredning: Der skal mere tilMen selvom faunastriberne blomstrer frem flere steder, skal der mere til, hvis man vil skabe gode vilkår for vilde dyr.
Det mener Maria Reumert Gjerding, der er præsident for Danmarks Naturfredningsforening, som også er med i projektet.
- Naturen har brug for store sammenhængende områder, hvor arterne kan trives og leve.
Men faunastriber ude i landbrugslandet er et rigtig fint initiativ.
Landmand Esben Møller Xu er også godt klar over, at hans faunastribe ikke løser udfordringen alene, men på længere sigt håber han, at det har en effekt.
- Det er ikke sikkert, at jeg kan se nogen forskel i min tid, men forhåbentlig kan det være med til at skubbe i en anden retning.
Det sætter i hvert fald nogle tanker i gang.
Blomsterbælterne, der er sået i år, fylder samlet 70 hektar eller 0,003 procent af det samlede landbrugsareal i Danmark.
Med afsæt i projektet fra de ni midt- og vestjyske kommuner har landmænd over hele landet taget initiativ til selv at så faunastriber langs deres marker.
FacebookTwitterKopier linkEmner:Maria Gjerding (politiker)|Martin Merrild (erhvervsleder)|Landbrug|Aarhus Universitet|Jylland




https://www.dr.dk/nyheder/udland/slut-eller-standby-eu-ledere-uenige-om-spidskandidaters-chancer-efter-topmoede

UdlandSlut eller standby?
EU-ledere uenige om spidskandidaters chancer efter topmødeEU-landene måtte opgive at besætte posten for formand for Kommissionen i nat.
Den tyske kansler, Angela Merkel, og Frankrigs præsident, Emmanuel Macron, har ret forskellige opfattelser af nattens topmøde.
Af Jakob Busk Olsen21.
juni 2019 kl.
09.
45Bemærk: artiklen er mere end 30 dage gammelLæs op- Jeg kan med en vis tilfredsstillelse, morskab og glæde konstatere, at det er svært at erstatte mig.
Den afgående formand for EU-Kommissionen, Jean-Claude Juncker, var en af de få, som fandt situationen decideret morsom, efter EU's stats- og regeringschefer i nat måtte opgive at sætte navn på Junckers efterfølger.
Uenigheden på topmødet var så udtalt, at deltagerne bagefter ikke engang kunne blive enige om, hvad de var uenige om, konstaterer mediet Politico.
Før topmødet hilser Lars Løkke Rasmussen på Luxembourgs regeringsleder Xavier Bettel, den franske præsident Emmanuel Macron og Hollands regeringsleder Mark Rutte.
Macron: Genstart af procesDe forskellige virkelighedsopfattelser kom især til udtryk i reaktionerne på de såkaldte "spitzenkandidater", som er opstillet af de europæiske partifamilier.
De tre kandidater er den kristenkonservative tysker Manfred Weber, hollandske Frans Timmermans fra Socialdemokraterne og de liberales Margrethe Vestager (R).
Efter topmødet slog den franske præsident, Emmanuel Macron, fast, at de tre kandidater er taget af bordet, og at processen nu kan genstartes.
- Det var et nødvendigt skridt, når man påtænker det spændingsniveau, vi var nået op på på grund af den besættelse af partitilhørsforhold, som ikke passede til Europas demokratiske realitet, sagde Macron.
Derfor er formanden for EU-Kommissionen så vigtig:Merkel og Løkke mulige kandidaterSådan tolkede den anden store aktør i slaget om EU's absolutte topjob, den tyske kansler Angela Merkel, dog ikke situationen.
Merkel accepterede, at der ikke var opbakning til spitzenkandidat-processen på topmødet.
Men hun fastholdt at kandidaterne stadig er i spil, selvom formanden for Det Europæiske Råd, Donald Tusk, nu har fået til opgave at skaffe nye navne, inden EU-lederne skal mødes igen 30.
juni.
På samme måde støtter fungerende statsminister Lars Løkke Rasmussen (V) stadig Margrethe Vestagers kandidatur, selvom han erkender, at nye navne kan komme i spil.
Både Angela Merkel og Lars Løkke Rasmussen er i øvrigt blandt de navne, som analytikere nævner som mulige kompromiskandidater til EU's ledige topjob.
Ud over kommissionsformanden skal man finde en ny formand for Det Europæiske Råd, en udenrigschef og en formand for Den Europæiske Centralbank.
Det hele skal helst være på plads, inden Europa-Parlamentet mødes for at vælge deres formand 2.
juli.
Donald Tusk konstaterer, at man ikke kunne blive enige om en ny kommissionsformand:Skal Juncker forlænges?
Hollands regeringsleder, Mark Rutte, virkede dog ikke specielt stresset i nat.
- De her ting tager lidt tid - det er ligesom en regeringsdannelse, sagde han og påpegede, at sidste gang, der skulle findes en regering i hans hjemland tog det syv måneder.
Rutte er dog sikker på, at der nok skal komme en løsning.
- Vi kan ikke lade Juncker blive på posten resten af livet, sagde han.
Men der findes faktisk dem, som mener, at Jean-Claude Juncker bør blive siddende, efter hans mandat officielt udløber 31.
oktober.
Formanden for de europæiske kristenkonservative, Joseph Daul, var ifølge Politico i går så fortørnet over, at stats- og regeringscheferne ikke ville bakke op om gruppens kandidat, Manfred Weber, at han foreslog, at Juncker skulle blive siddende som formand for EU-Kommissionen måske helt indtil foråret 2020.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
FacebookTwitterKopier linkEmner:Angela Merkel (politiker)|Donald Tusk (politiker)|EU|Frankrig|EU-forhold




https://www.dr.dk/nyheder/udland/539-dode-fugle-krybskytter-under-mistanke-forgifte-elefanter-i-botswana

Udland539 døde fugle: Krybskytter under mistanke for at forgifte elefanter i BotswanaKrybskytter er kendt for at forgifte kadaverne af de dyr, de dræber, netop for at slippe af med gribbene.
(Arkivfoto).
De fleste af de døde fugle var hvidryggede gribbe.
Blandt de 539 døde fugle var også 17 hvidhovedede gribbe og 28 hættegribbe.
21.
juni 2019 kl.
06.
22Bemærk: artiklen er mere end 30 dage gammelLæs opFlere end 500 truede gribbe er døde af forgiftning i Botswana.
Det sker, efter at de mange gribbe har spist kadaverne af tre elefanter dræbt af krybskytter.
Det oplyser den botswanske regering i en erklæring.
I alt er 537 gribbe og to rovørne fundet døde på stedet i det nordlige Botswana, der ligger i den sydlige del af Afrika.
Afdelingen for Botswanas dyreliv og nationalparker oplyser ikke, hvornår de døde gribbe er blevet fundet, eller hvorfor de tre elefanter er blevet fyldt med gift, efter de er blevet dræbt.
Krybskytter er dog kendt for at forgifte kadavere netop for at komme af med gribbene, som cirkulerer over de døde dyr og dermed gør det nemmere for parkansatte at spore krybskytterne.
Forgiftet med kemikalierDe fleste af de døde fugle, 468 af dem, var hvidryggede gribbe.
Den hvidryggede grib er klassificeret som kritisk truet og er på listen over truede arter hos Den Internationale Union til Bevarelse af Natur (IUCN).
Blandt de døde fugle var også 17 hvidhovedede gribbe og 28 hættegribbe - begge arter er ligeledes kritisk truet.
- Vi mener, at forgiftningen (af fuglene, red.
) er forårsaget af tre døde elefanter, der er blevet dræbt af krybskytter.
Det antages, at kadaverne er blevet forgiftet med et kemikalie, oplyser botswanske myndigheder for dyreliv.
Myndighederne har efterfølgende afgiftet området, ligesom at prøver er blevet bragt til et laboratorie, hvor de skal analyseres.
Stigning i elefantkrybskytteriMiljøforkæmpere advarede i sidste uge om en stigning i elefantkrybskytteri i dele af Botswana.
Det anslås, at næsten 400 elefanter blev dræbt for deres stødtænder i landet i 2017 og 2018.
Botswana udløste for nylig en heftig debat, da det afrikanske land ophævede sit forbud mod elefantjagt.
Ifølge den botswanske regering vil ophævelsen hjælpe med at kontrollere en markant vækst i landets elefantbestand, hvilket har været ødelæggende for de lokale landmænd.
/ritzau/AFPFacebookTwitterKopier linkEmner:Botswana|Dyr|Jagt|Kriminalitet|Afrika




https://www.dr.dk/nyheder/udland/usa-udsteder-flyveforbud-i-dele-af-iransk-luftrum

UdlandUSA udsteder flyveforbud i dele af iransk luftrumDen amerikanske luftfartsmyndighed forbyder amerikanske flyselskaber at bevæge sig for tæt på Iran.
Det amerikanske forsvarsministerium har udsendt et videoscreenshot fra den 20 juni, som viser det, Pentagon mener, er nedskydningen af den amerikanske drone.
21.
juni 2019 kl.
05.
47Bemærk: artiklen er mere end 30 dage gammelLæs opDen amerikanske luftfartsmyndighed, FAA, udsteder nu flyveforbud for amerikanske fly i dele af Irans luftrum.
Det oplyser FAA ifølge nyhedsbureauet Reuters.
Helt konkret er der tale om områder over Hormuzstrædet og Omanbugten.
Begge områder har været scene for sammenstød mellem USA og Iran i den seneste tid.
Torsdag nedskød et iransk jord-til-luftmissil en amerikansk drone over Hormuzstrædet.
Ifølge Iran krænkede dronen iransk luftrum, men USA siger, at dronen befandt sig i internationalt luftrum.
Flere civile fly i områdetIfølge FAA befandt det nærmeste civile passagerfly sig lidt over 80 kilometer fra dronens placering, da den blev skudt ned.
- Der var op til flere civile fly i området på det tidspunkt, skriver FAA i en udtalelse tidligt fredag morgen dansk tid.
Luftfartsmyndigheden udtrykker desuden stor bekymring for de stigende spændinger og nu militære konfrontationer i et område, der også er en hovedtrafikåre for flytrafik.
Tidligere torsdag valgte det amerikanske flyselskab United Airlines af egen kraft at suspendere flyvninger mellem USA og Indien, der flyver over iransk luftrum.
FAA har opfordret til at udvise forsigtighedAllerede i maj opfordrede FAA flyselskaber til at udvise forsigtighed, når de flyver over Iran og nærliggende områder i Den Persiske Bugt på grund af øgede militære aktiviteter samt øget politisk spænding.
FAA's flyveforbud gælder kun amerikanske fly, men ifølge nyhedsbureauet AP vil de nye retningslinjer blive taget med i overvejelserne hos selskaber globalt.
Ifølge offentligt tilgængelige radardata var der tidligt fredag morgen utallige fly fra flere lande til stede i luftrummet nær Iran.
Ifølge flyradar-hjemmesiden Fligtradar24 fløj fly fra blandt andet Qatar Airways og Etihad i de områder, der nu er blevet gjort forbudt for amerikanske rutefly.
Der er foreløbigt ingen meldinger om, at flyselskaber med hjemstavn i golflandene har i sinde også at følge flyforbuddet fra den amerikanske luftfartsmyndighed.
/ritzau/FacebookTwitterKopier linkEmner:Iran|Flyselskaber|USA|Flytrafik|United Airlines




https://www.dr.dk/nyheder/viden/klima/unge-vil-gerne-vaere-groennere-men-er-daarlige-til-slukke-lyset-og-skrue-ned

KlimaUnge vil gerne være grønnere, men er dårlige til at slukke lyset og skrue ned for varmenSe, hvordan du kan gøre dit forbrug mere bæredygtigt.
Det er en del af nogle unges identitet at tage bæredygtige valg, siger ekspert.
Derfor kan det være vigtigt med synlige tiltag som for eksempel at tage cyklen.
Her er bæredygtigt forbrug af varme, el og vand mere 'usynlige' områder.
Af Pernille Kjeldgaard Kristensen21.
juni 2019 kl.
06.
30Bemærk: artiklen er mere end 30 dage gammelLæs opKødfrie dage, shoppetur i genbrugsbutikken og en tur på cyklen i stedet for at tage bilen.
Når det kommer til en bæredygtig hverdag, så mener unge mellem 18 og 30 år, at de er godt med på flere områder.
Det viser nye tal fra Epinion.
Opgørelsen viser, at når de unge skal vurdere, om de handler bæredygtigt i deres hverdag, så er de foran resten af befolkningen, når det handler om genbrug, fødevarer og transport i hverdagen.
De er også rigtig godt med, når spørgsmålet handler om madspild.
Om undersøgelsenUndersøgelsen handler om danskernes holdning til bæredygtighed.
Deltagerne tager stilling til en række udsagn om bæredygtighed.
I alt er 1.
356 personer over 18 år blevet interviewet.
Undersøgelsen kan betragtes som repræsentativ.
Undersøgelsen er bestilt af organisationen #iLoveGlobalGoals.
Undersøgelsen er udarbejdet af Epinion.
Men når det kommer til vand, varme og el, så halter de unge efter resten af befolkningen.
Det er cirka 30 procent af de unge, der mener, at de handler på en bæredygtig måde, når de bruger vand.
Hos hele befolkningen er tallet på næsten 50 procent.
Når det kommer til el og varme, så mener flere unge, at de ikke handler bæredygtigt.
Her er forskellen på ti procent mellem de unge og hele befolkningen.
Vand, varme og el er usynligtOg det giver rigtig god mening, siger Alice Grønhøj, der er lektor i forbrugeradfærd på Aarhus Universitet, hvor hun blandt andet har forsket i unge og bæredygtighed.
Hun forklarer, at tidligere forskning har vist, at unge mellem 18-20 år ikke er lige så bæredygtige som deres forældre - særligt ikke når det kommer til ‘usynlige’ forbrugsområder.
- Det er en meget triviel hverdagsaktivitet fx at spare på vandet.
Det er usynlige områder, som man måske ikke tænker meget over - og slet ikke, hvis man er en ung person, der ikke kommer direkte i kontakt med området for eksempel ved at betale elregningen, siger hun.
Det kan du selv gøreSærligt ved el-og varmeforbrug er der nemme tiltag til at få et mere bæredygtigt forbrug.
El: Vælg miljørigtige el-installationer.
Du kan vælge køleskab og fryser med det bedste energimærke (A er det bedste, G er det værste), erstatte dine glødepærer med LED-pærer (der har det bedst mulige energimærke) og få en computer med energisparemærke (kig efter Energy Star-mærket).
Det vigtigste er dog, at du først gør det, når du faktisk skal have nyt udstyr.
Du skal altså bruge din strømslugende computer, indtil den er i stykker, for det koster også på klima-kontoen at producere nyt elektronik.
Varme: Mange mennesker bor i områder, hvor de er låst af systemer som fx fjernvarme.
Men hvis du ejer en bolig i et område, hvor det ikke er tilfældet, så kan du fx udskifte dit olie- eller naturgasfyr med energi fra sol- eller jordvarme.
Bor du i en gammel lejlighed, kan du melde dig ind i bestyrelsen og være fortaler for, at murene og tagene bliver isoleret bedre.
Så skal du og dine naboer nemlig ikke skrue så meget op for varmen, når det er koldt udenfor.
Kilde: Thomas Budde Christensen, lektor i miljøplanlægning på Roskilde Universitet.
Når forbruget er ‘usynligt’, så er det også svært at lære, hvordan man kan begå sig bæredygtigt.
- Vi kunne se, at de unge mest slægter deres forældre på ved de synlige tiltag som for eksempel at vælge økologi end ved ‘usynlige’ forbrugsområder, siger Alice Grønhøj.
Hvis dine forældre tager cyklen i stedet for bilen for at passe på miljøet, så smitter det altså af på dig - i højere grad end, hvis dine forældre fokuserer på at tage korte brusebade.
Tiden har ændret sigEn anden del af forklaringen kan være, at der simpelthen ikke bliver talt nok om bæredygtighed i forhold til el, vand og varme.
Alice Grønhøj forklarer, at der de seneste år ikke har været meget fokus på energibesparende adfærd.
- Der var en del fokus på det i 90'erne, men fokusset er flyttet over på andre områder i dag, siger hun og fortsætter:- Mit indtryk er, at de unge er mere optaget af økologi, klimaforandringer og dilemmaet om, hvorvidt de skal tage på en flyrejse.
Samtidig tror hun, at bæredygtighed er en del af nogle unges identitetsdannelse.
Derfor er det også vigtigt, at det er synlige tiltag, den unge laver.
- For nogle unge signalerer det noget særligt, når de sætter plantebaserede produkter på bordet.
Når man er ung, så opbygger man jo sin identitet, og her er bæredygtighed en del af identiteten for nogle.
Og det kan være vigtigt at vise overfor andre, siger hun.
FacebookTwitterKopier linkEmner:Miljø og natur|Forbrug|Fødevarer|Aarhus Universitet|Epinion




https://www.dr.dk/nyheder/regionale/syd/meteorologer-mistaenker-sjaeldent-vindfaenomen-smadre-biler-i-aabenraa

Syd- og SønderjyllandMeteorologer mistænker sjældent vindfænomen for at smadre biler i AabenraaSkypumpen er delvist frikendt, men beviserne peger nu mod sjældent vind-tilfælde.
Siden fredag i sidste uge har meteorologer ivrigt diskuteret, hvad der kastede rundt med flere biler ved sygehuset i Aabenraa.
Flere indicier peger nu på vindfænomenet 'microburst' som en ny mistænkt sammen med en skypumpe.
(Foto: Presse-fotos.
dk © Scanpix)Af Mads Korsager Nielsen21.
juni 2019 kl.
07.
06Bemærk: artiklen er mere end 30 dage gammelLæs opHos Danmarks Meteorologiske Institut (DMI) er det blevet diskuteret som lidt af en gåde.
Altså den formodede skypumpe, der fredag for en uge siden kastede rundt med flere biler ved sygehuset i Aabenraa, som var de dominobrikker.
En Ford-personbil blev af vinden løftet op, flyttet fire pladser og smidt ned på taget.
For hvordan kunne skypumpen løfte en tonstung, sølvgrå Ford Mondeo op i luften og smide den ned på taget, uden at efterlade skypumpens sædvanlige slæbespor af knækkede grene, buske og andet nedfald?
- Det er meget plausibelt, at det var et kraftigt ‘microburst’, der smed rundt med de biler.
Det er ikke noget, der sker ofte, men det finder sted i ny og næ.
Det er en kraftig vind, der slår ned højt oppefra, og som er kraftig nok til at tvinge fly til jorden, siger John Cappelen, seniorklimatolog hos DMI.
Læs også:Skypumpe i Aabenraa imponerer DR-meteorolog på ét punktBil blev totalskadetSyd- og Sønderjyllands Politi oplyste fredag i sidste uge, at der var blevet observeret to skypumper ved Aabenraa.
En vejrfront med kraftig regn og vindstød ramte byen, hvor det tilsyneladende gik værst ud over to biler på parkeringspladsen ved sygehuset.
- Den har flyttet sig fire parkeringspladser henad.
Den er ikke blevet skubbet langs jorden, men løftet op i vejret fri af jorden og vendt helt rundt på taget, sagde Christian von Rønne, hvis sølvgrå Ford blev totalskadet.
Siden da har meteorologerne undret sig over fraværet af følgeskader, og at ingen vidner fysisk så skypumpens karakteristiske roterende snabel rasere parkeringspladsen eller tog billeder.
Det peger på microburst-fænomenet som den skyldige.
- Et microburst er i teorien lidt det samme som det kolde pust man mærker, kort før en regnbyge kommer.
Blot meget kraftigere.
Nedvindsområdet kan blive meget kraftigt, siger John Cappelen.
Netop den dag registrerede DMI’s radarer adskillige kraftige bygeskyer over Jylland, hvilket underbygger teorien om et ‘microburst’.
DMI har også registreret en kraftig stigning i både vind og nedbør i det tidsrum, hvor vejret spillede bowling med bilerne i Aabenraa.
Vind (m/s) - Aabenraa Kommune 14.
juni 2019.
Data og grafik fra DMI.
Nedbør (mm) - Aabenraa Kommune 14.
juni 2019.
Data og grafik fra DMI.
1 / 2Vind (m/s) - Aabenraa Kommune 14.
juni 2019.
Data og grafik fra DMI.
1 / 2Nedbør (mm) - Aabenraa Kommune 14.
juni 2019.
Data og grafik fra DMI.
2 / 2FacebookTwitterKopier linkEmner:Danmarks Meteorologiske Institut|Vejret|Syd- og Sønderjyllands Politi|Aabenraa|Jylland




https://www.dr.dk/musik/i-aften-skal-danske-iris-optraede-frankrigs-praesident-forhaabentlig-faar-jeg-ham-op-danse-med

MusikI aften skal danske Iris optræde for Frankrigs præsident: 'Forhåbentlig får jeg ham op at danse med mig'Albumaktuelle Iris Gold er blevet inviteret til at spille for Emmanuel Macron i Paris.
Danske Iris Gold spiller i aften koncert for Emmanuel Macron i Paris og udgiver i dag også sit debutalbum 'Planet Cool'.
Af Nanna Mejer Sørensen21.
juni 2019 kl.
06.
32Bemærk: artiklen er mere end 30 dage gammelLæs op- Kan vi ikke rykke det?
Sådan lød den danske sangerinde Iris Golds første reaktion, da hun blev spurgt, om hun havde lyst til at spille koncert i Paris i dag, fredag.
Det er nemlig også i dag, at hendes debutalbum 'Planet Cool' rammer streamingtjenesterne.
Og det havde hun tænkt sig at fejre med en releasefest.
Men da hun fik at vide, at koncerten i Paris skulle foregå i den franske præsident Emmanuel Macrons have, fik piben en anden lyd.
- Så tænkte jeg, at jeg måske godt lige kunne rykke mine planer og tage til Paris, siger hun med et grin.
Lyt til Iris Golds single, 'All I Really Know', mens du læser videre:Iris Gold - All I Really KnowHvordan præsidenten har fået øjnene op for hende, er hun ikke sikker på.
Men hun har en formodning om, at der måske har været nogle af hans folk blandt publikum til en koncert, hun spillede i Paris i silende regnvejr for et par uger siden.
En koncert, hun bestemt ikke vil betegne som en af sine bedste.
Den blev nemlig afbrudt flere gange på grund af regnen.
Men tilsyneladende forhindrede det ikke Iris Gold i at levere en overbevisende optræden.
Iris GoldDansk sangerinde med indiske og jamaicanske rødder.
Er født i London og vokset op på Christiania i København.
Er aktuel med debutalbummet 'Planet Cool':- På albummet vil jeg gerne vise, at man kan være mange ting og ikke behøver passe ned i én kasse.
Jeg følte mig meget som en outsider, da jeg var lille.
I London var jeg for dansk, i Danmark var jeg ikke dansk nok.
Jeg er opvokset i et hippiekollektiv og var ikke så fin som andre, havde ikke det rigtige tøj og sådan noget.
Men det, der gør, at du ikke passer ind, er det, der gør dig unik og speciel, fortæller Iris Gold om albummet.
En big dealDet er endnu ikke gået helt op for Iris Gold, at hun inden længe skal optræde for en af Europas vigtige beslutningstagere, som for nylig har lagt et klip fra hendes optræden på sidste års Roskilde Festival på sin Instagram.
Der må jo være en grund til, at han har valgt mig.
Jeg har tænkt mig at bringe min sædvanlige energi, fest og farver.
Iris Gold- Det er så underligt.
Det er nok, fordi alle reagerer, som de gør, at jeg har fattet, det er en big deal.
Min farmor skrev til mig, at hendes fodterapeut havde læst det og fortalt hende det.
Hun syntes, det var så vildt.
Der var mange emojis og udråbstegn, griner Iris Gold, som efterhånden har spillet 100 koncerter rundt om i Danmark og altså må siges at have oparbejdet en vis sceneerfaring.
Og der er da heller ikke meget nervøsitet at spore i hendes stemme.
- Det skal nok gå.
Der må jo være en grund til, at han har valgt mig.
Jeg har tænkt mig at bringe min sædvanlige energi, fest og farver – og forhåbentlig får jeg ham op at danse sammen med mig, fortæller sangerinden, som er begejstret for den internationale opmærksomhed, der falder heldigt sammen med udgivelsen af debutalbummet.
Lyt til 'Roll It Out' fra Iris Golds debutalbum 'Planet Cool':Iris Gold - Roll It OutTil arrangementet hos præsidenten, 'Fête de la musique 2019', spiller, udover Iris Gold, tre andre navne fra henholdsvis Frankrig, Portugal og Irland.
- Jeg tænker, at han sikkert kunne have valgt Beyoncé eller Lady Gaga.
Men så har han valgt Iris Gold fra København.
FacebookTwitterKopier linkEmner:Emmanuel Macron (politiker)|Lady Gaga (musiker)|Frankrig|Instagram|Pop og rock




https://www.dr.dk/sporten/oevrig/dif-formand-oensker-flere-ol-billetter-ved-european-games

Øvrig sportDIF-formand ønsker flere OL-billetter ved European GamesNår Europas svar på OL afvikles i Minsk de næste 10 dage, er der blandt andet OL-pladser på spil til 2020.
Solen skinner over den hviderussiske hovedstad, Minsk, der fra i dag og frem til 30.
juni er vært for European Games, og den officielle maskot, Lesik, er klar til at tage imod de mange deltagere og gæster.
21.
juni 2019 kl.
07.
47Bemærk: artiklen er mere end 30 dage gammelLæs opNår European Games - Europas svar på OL - begynder fredag i Minsk, peger begivenheden i Hvideruslands hovedstad i høj grad frem mod OL i Tokyo næste år.
European Games, der afvikles for anden gang, fungerer således også som kvalifikation til næste års største sportsbegivenhed.
I nogle af de 15 sportsgrene er der direkte pladser til Tokyo på spil, mens der er kvalifikationspoint i andre idrætter.
Men der er stadig idrætsgrene på programmet, hvor der intet er at hente i OL-øjemed.
Det sidste ærgrer Niels Nygaard, der ud over at være formand for Danmarks Idrætsforbund (DIF) også er vicepræsident i Den Europæiske Olympiske Komité (EOC), der arrangerer European Games.
Sportsgrene med dansk deltagelseAtletik: Ingen direkte OL-pladser.
Badminton: Ingen direkte OL-pladser.
Boksning: Ingen direkte OL-pladser.
Bordtennis: De tre medaljevindere samt vinderne af holdturneringen får en direkte OL-billet.
Bueskydning: I recurve er der en OL-plads til den bedste placerede, der ikke allerede er kvalificeret.
Judo: Ingen direkte OL-pladser.
Kajak: Ingen kvalifikation til OL.
Karate: Den højest rangerede atlet, der ikke opnår OL-billet på anden vis, optjener en nationsplads til OL.
Trampolin (Gymnastik): Ingen kvalifikation til OL.
Skydning: De bedst placerede, der ikke allerede er OL-kvalificerede, optjener nationspladser i skeet, riffel og pistol.
De tre sidste sportsgrene, hvor der ikke er dansk deltagelse, er cykling (bane og landevej), basketball (3 mod 3) og brydning.
Kilde: DIF og European Games.
- Der er sket en lille fremgang, så der i to-tre grene mere er OL-pladser på spil.
Det er en lille, men ikke tilstrækkelig udvikling.
Den klare ambition er, at der i 2023 er direkte pladser til OL i Paris i alle idrætter, siger Niels Nygaard.
Der er ellers arbejdet på sagen, efter European Games i 2015 for første gang blev afviklet i Baku.
- Det er en kontinuerlig forhandling og magtkamp i en løbende dialog med de internationale verdensforbund.
De skal overbevises om, at det også er i deres interesse, at European Games bliver en succes, siger Nygaard.
Der famles stadigSom isoleret sportsbegivenhed har European Games endnu ikke fået sit gennembrud, men konceptet er blevet finpudset for fire år siden.
I forhold til i 2015 er antallet af sportsgrene skåret ned fra 20 til 15 for at sikre den bedst mulige kvalitet.
Eksempelvis er svømning fjernet, da stævnet for fire år endte som et ungdoms-EM, der devaluerede det samlede produkt.
- European Games skal finde sit rette niveau og sammensætning.
Man vil altid famle sig lidt frem i starten om, hvorvidt det skal være EM i en masse idrætter og eller kvalificerende til OL året efter.
Læs også:Axelsen melder afbud til European Games: Kæmper med græspollenallergi- Vi vil prøve at bygge en tradition op, og Minsk bliver et skridt på vejen.
Det kræver en årrække, inden det kan blive en institution, lyder det fra DIF-formanden.
Fredag er bueskytterne de eneste danskere i aktion.
Med Maja Jager - sølvvinderen fra Baku - i spidsen skal de dyste i den indledende runde om seedninger til det videre forløb i turneringen.
European Games slutter 30.
juni, og hele begivenheden kan følges på DR's kanaler og platforme.
/ritzau/FacebookTwitterKopier linkEmner:Danmarks Idrætsforbund|Minsk|De Olympiske Lege|Baku|Motion




https://www.dr.dk/nyheder/udland/organisationer-vi-maa-gaa-andre-veje-end-eu-redde-klimaet

UdlandOrganisationer: Vi må gå andre veje end EU for at redde klimaetFlere parter er skuffede over, at EU's stats- og regeringschefer stadig ikke har fastsat fælles klimamål.
19 af 20 af Europas mest forurenende byer ligger i Polen, der i dag blokerede for et mål om at gøre EU klimaneutral inden 2050.
Af Oliver Fruergaard og Per Bang Thomsen - Bruxelles21.
juni 2019 kl.
00.
22Bemærk: artiklen er mere end 30 dage gammelLæs opDet er på tide, at de ambitiøse klimalande finder sammen i alliancer uden om EU, hvis man skal nå at bremse klimaforandringerne.
Det mener Maria Reumert Gjerding, der er præsident i Danmarks Naturfredningsforening.
Reaktionen kommer, efter at EU's stats- og regeringschefer torsdag aften opgav at blive enige om at binde alle medlemslande til et mål om klimaneutralitet inden 2050.
Størstedelen af landene er enige om målet, der kort og godt betyder, at EU-landene skal optage lige så meget CO2, som de udleder.
Men det blev blokeret af Polen, der blev støttet af Tjekkiet og Ungarn.
Derfor fremgår det nu af en fodnote i konklusionerne fra mødet, at et stort flertal af EU-landene skal være klimaneutrale i 2050.
- Det er så trist og fortvivlende, at enkelte lande kan bremse en hel region, siger Maria Reumert Gjerding.
Hun påpeger ligesom flere andre miljø- og klimaorganisationer, at det er afgørende, at EU-landene bliver enige om klimaneutralitet i 2050, da det vil hjælpe Europa til at lægge pres på resten af verden.
Nytter det overhovedet noget, at vi i Danmark sætter ambitiøse klimamål, når man ikke kan få resten af EU med?
- Jeg har fuld tiltro til, at det, der skal til, er, at lande som Danmark fortsætter med at gå foran.
Så er jeg helt sikker på, at andre lande også vil følge efter, siger hun og tilføjer, at de ambitiøse klimalande bør kigge efter "andre samarbejdskonstellationer".
- Det kunne indebære handelsaftaler og tætte relationer med andre lande, så vi kan parkere dem, der ikke vil være med, på perronen og udvikle os mod en grøn omstilling sammen med de lande, der gerne vil, siger hun.
Polens premierminister, Mateusz Morawiecki, ønsker ikke at binde sig til mere ambitiøse klimamål, før han kan få forsikring om, at lande som Polen vil blive kompenseret, skulle omstillingen til bæredygtig energi have økonomiske konsekvenser.
Dansk Energi: Nationalt fedtspil vandt over grønt lederskabOgså erhvervs- og interesseorganisationen Dansk Energi er skuffede over konklusionen under topmødet i EU.
Anders Stouge, der er viceadministrerende direktør, peger på, at lande, der kan blive enige, må finde sammen.
- Tiden er inde til en stærk nordisk klimaalliance mellem vores statsministre, der kan råbe Europa op, så det giver genlyd i resten af verden, siger Anders Stouge og kalder det "pinligt, skuffende og enormt bekymrende", at EU endnu ikke er nået til enighed.
- Desværre vandt nationalt fedstpil over grønt lederskab.
Det efterlader usikkerhed om FN's klimamål, siger han med henvisning til Paris-aftalen fra 2015.
Paris-aftalenHovedpunkterne i Paris-aftalen går på følgende:Den gennemsnitlige globale temperaturstigning skal holdes "godt under" to grader - målet er, at temperaturen ikke må stige med mere end 1,5 grader.
Landene går straks i gang med at reducere deres udslip af CO2.
Det er målet at udledningen af drivhusgasser skal tilbage til et niveau, som træer, planter og havet kan optage.
Dette skal ske mellem 2050 og 2100.
Landenes egne klimaplaner skal opdateres hvert femte år.
Målene kan kun opjusteres.
De rige lande skal hjælpe de fattige lande med lån og penge til at finansiere omstilling til grøn energi.
Fra 2020 skal der hvert år findes 100 mia.
dollars.
Hverandet år skal landene rapportere til FN, hvordan det går med at nå klimamålene.
Her blev verdens lande enige om, at den globale gennemsnitstemperatur maksimalt må stige med to grader celsius - og helst ikke mere end halvanden grad - i år 2100 sammenlignet med tiden før industrialiseringen.
- Skal vi holde temperaturstigningen under 1,5 grader og forhindre store klimaforandringer, skal EU være klimaneutralt allersenest i 2050, siger Anders Stouge.
Radikale er skuffedeEn anden, der er skuffet, er den radikale europaparlamentariker Morten Helveg Petersen.
- Jeg havde gerne set, at der var blevet slået et søm i det hele, og derfor er det skuffende, at medlemslandene ikke kunne blive enige, siger Morten Helveg Petersen, der har repræsenteret sit parti i Europa-Parlamentet i de seneste fem år.
Han understreger, at det ”trods alt er et fremskridt i forhold til for en måned siden”, at et land som Tyskland i dag har sagt god for 2050-målet.
Tysklands forbundskansler meldte for første gang ud i dag, at hun gerne vil binde Tyskland til at gå med på målet om klimaneutralitet i 2050.
- Men Europa-Parlamentet står nu over for en større opgave i forhold til at sikre, at EU går forrest i klimakampen, siger han.
Pernille Weiss, der er europaparlamentariker for Det Konservative Folkeparti, er også ærgerlig over, at stats- og regeringscheferne ikke kunne nå til enighed.
- Det gør ikke udfordringen mindre for hverken det nye Europa-Parlament eller den nye Kommission, siger hun.
K: Vi skal berolige PolenPernille Weiss er ligesom sin radikale kollega glad for, at Tyskland har ændret sin klimakurs.
Og hun understreger, at ”man må arbejde med de lande, der er positive” over for klimamålet.
- Så må vi håbe, at der henover de næste dage og uger opstår en situation, hvor vi kan få Polen med, siger hun.
Europas største kulkraftværk har hjemme i den polske by Belchatow.
Polen er det mest klimaforurenende land i EU.
Unionens 28 medlemslande valgte under topmødet i stedet at stile efter klimamål fastsat af FN i Paris-aftalen.
Polens premierminister, Mateusz Morawiecki, ville tilsyneladende ikke binde sig til målet om klimaneutralitet i 2050 uden sikkerhed for, at medlemslande kan blive kompenseret for eventuelle negative effekter på økonomien.
- Vi bliver nødt til at have meget konkrete regler for potentielle kompensationsmekanismer.
En formulering på retfærdig og ansvarlig energiomstilling er ikke nok for os, sagde han ifølge Politico.
Men det er en forfejlet opfattelse af den grønne omstilling, mener Pernille Weiss.
- De bekymrer sig for, om de mister job, men det er ikke noget at frygte.
Tværtimod.
Her kan vi bruge Danmark som eksempel på, at grøn energi har skabt mange nye arbejdspladser, tilføjer den konservative europaparlamentariker.
FacebookTwitterKopier linkEmner:EU|Europa-Parlamentet|Maria Gjerding (politiker)|EU-forhold|Polen




https://www.dr.dk/nyheder/udland/regeringsledere-giver-op-efter-natteforhandlinger-ingen-afklaring-om-eus-topjob

Kamp om EU-topposterSe temaUdlandRegeringsledere giver op efter natteforhandlinger: Ingen afklaring om EU's topjob EU's stats- og regeringschefer har valgt at udskyde beslutningen til næste uge.
Af Per Bang Thomsen - Bruxelles21.
juni 2019 kl.
01.
45 | opdateret 21.
juni 2019 kl.
02.
39Bemærk: artiklen er mere end 30 dage gammelLæs opDet er endnu uvist, hvem der skal stå i spidsen for EU i de kommende år.
Det står klart efter EU-topmødet i Bruxelles, der sluttede natten til fredag.
Her skulle EU's 28 stats- og regeringschefer efter planen have sat navn og ansigt på flere af de topposter, heriblandt formanden for Europa-Kommissionen, der skal genbesættes i år.
Men de kunne ikke nå til enighed, og derfor har de valgt at udskyde beslutningen til søndag den 30.
juni.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Der har især været fokus på posten som kommissionsformand, der er den mest indflydelsesrige i EU-systemet.
Det er stats- og regeringscheferne, der skal indstille en politiker til posten, mens Europa-Parlamentet efterfølgende skal godkende personen.
Her har den danske konkurrencekommissær, Margrethe Vestager (R), været i spil, sammen med blandt andet tyske Manfred Weber og hollandske Frans Timmermans.
Ifølge Donald Tusk, der er formand for Det Europæiske Råd, var der en "udførlig diskussion" om kandidaterne under torsdagens topmøde.
Men der var "ikke flertal for en kandidat", tilføjer han.
- Rådet har besluttet, at vi skal have en samlet pakke, der reflekterer EU's mangfoldighed, sagde han på et pressemøde og tilføjede, at "det er for tidligt at sige" noget om bestemte kandidater eller poster - herunder den kristenkonservative Manfred Weber, som der har være stor modstand mod fra flere sider.
- Vi har brug for at vurdere hele landskabet, sagde han.
Juncker: Det er svært at erstatte migDet er Donald Tusk, der står i spidsen for at finde opbakning til en ny formand, og han vil fortsætte sine drøftelser med stats- og regeringscheferne samt Europa-Parlamentet frem mod den 30.
juni.
Den nuværende formand for Europa-Kommissionen, Jean-Claude Juncker, tror dog ikke, at det bliver lettere at få fordelt topposterne om halvanden uge.
- Men det skal gøres, understreger han og tilføjer:- Jeg kan med en vis tilfredsstillelse, morskab og glæde konstatere, at det er svært at erstatte mig, siger Jean-Claude Juncker.
Her kan du se, hvorfor kommissionsformanden er så central i EU-systemet.
Merkel: Ingen opbakning til spitzenkandidaterEt af de store stridspunkter har været den omstridte spitzenkandidat-proces.
Det er en proces, som de europæiske partifamilier har indført, og tanken har været, at de hver især skulle stille med en spidskandidat til kommissionsformandsposten, som stats- og regeringscheferne skulle vælge ud fra.
Den har dog mødt stor modstand, heriblandt fra den franske præsident, Emmanuel Macron, og Danmarks fungerende statsminister, Lars Løkke Rasmussen (V).
Den tyske kansler, den kristenkonservative Angela Merkel, har dog bakket op om den - og om sin partifamilies kandidat, Manfred Weber.
Men efter topmødet erkender hun, at der ikke er opbakning til processen, som Margrethe Vestager også har være en del af, blandt stats- og regeringscheferne.
- Det accepterer jeg, siger hun.
FacebookTwitterKopier linkEmner:Angela Merkel (politiker)|Donald Tusk (politiker)|Europa-Parlamentet|Frankrig|EU-forhold




https://www.dr.dk/nyheder/udland/ole-ryborg-vestagers-droem-om-eu-toppost-ligger-i-respirator

Kamp om EU-topposterSe temaUdlandOle Ryborg: Vestagers drøm om EU-toppost ligger i respiratorFormanden for Det Europæiske Råd går nu i gang med at finde nye toppost-kandidater, efter at der ikke kunne findes opbakning til de nuværende.
Margrethe Vestagers vej til EU's absolutte toppost ser markant vanskeligere ud efter nattens topmøde.
Af Per Bang Thomsen - Bruxelles21.
juni 2019 kl.
07.
30Bemærk: artiklen er mere end 30 dage gammelLæs opDer var hverken opbakning til Margrethe Vestager (R) eller hendes to modkandidater til posten som formand for Europa-Kommissionen, tyske Manfred Weber og hollandske Frans Timmermans, da EU’s stats- og regeringschefer i går mødtes til topmøde i Bruxelles.
Derfor har de 28 europæiske ledere valgt at udskyde beslutningen om, hvem der skal have EU’s topposter til søndag i næste uge.
Nu skal Donald Tusk, der er formand for Det Europæiske Råd, bruge de næste ti dage på at komme med forslag til nye kandidater, der vil kunne samle opbakning blandt både stats- og regeringscheferne og europaparlamentarikerne.
- Vi har brug for at vurdere hele landskabet, lød det fra Donald Tusk, der har til opgave at finde opbakning til en ny kandidat, efter topmødet.
Donald Tusk skal altså i gang med en ny runde af konsultationer.
Og han starter med et blankt stykke papir, forklarer DR’s EU-korrespondent, Ole Ryborg.
- Han vil forsøge at komme med nye navne til alle de fem topposter, der er i spil.
Her giver Donald Tusk, formand for Det Europæiske Råd, status på de strandede topmøde-forhandlinger:Toppost-drøm er ikke dødOle Ryborg er overbevist om, at Donald Tusk nok skal få fyldt en masse nye navne på sit blanke stykke papir.
Der er nemlig mange politikere rundt om i Europa, der er interesseret i et EU-topjob.
Et af de navne, der ofte dukker op, når snakken falder på den næste kommissionsformand, er franske Michel Barnier.
Han har godt nok ikke selv været stats- eller regeringschef, sådan som de seneste fire formænd har været.
Jean-Claude Juncker blev formand for EU-Kommissionen i 2014.
Før det var han regeringsleder i Luxembourg.
 José Manuel Barroso var regeringsleder i Portugal, før han fik formandsposten i 2004.
 Romano Prodi var regeringsleder i Italien både før og efter, han var formand for EU-Kommissionen, som han stod i spidsen for mellem 1999 og 2004.
 Jacques Santer, der blev valgt til kommissionsformand i 1995, har ligesom Jean-Claude Juncker været regeringsleder i Luxembourg.
1 / 4Jean-Claude Juncker blev formand for EU-Kommissionen i 2014.
Før det var han regeringsleder i Luxembourg.
1 / 4José Manuel Barroso var regeringsleder i Portugal, før han fik formandsposten i 2004.
2 / 4Romano Prodi var regeringsleder i Italien både før og efter, han var formand for EU-Kommissionen, som han stod i spidsen for mellem 1999 og 2004.
3 / 4Jacques Santer, der blev valgt til kommissionsformand i 1995, har ligesom Jean-Claude Juncker været regeringsleder i Luxembourg.
4 / 4Men Michel Barnier har både udenrigsminister og kommissær på cv'et, og i de seneste år har han været EU’s brexit-chefforhandler.
Tilsvarende er det heller ikke svært at komme i tanke om navne til de andre topposter, heriblandt posten som formand for Det Europæiske Råd, der også skal genbesættes i år.
Et af de navne, der tales om i Bruxelles, er Danmarks fungerende statsminister, Lars Løkke Rasmussen (V).
Det er dog ikke ensbetydende med, at Margrethe Vestager, Manfred Weber eller Frans Timmermans er spillet helt af banen af den grund.
For hvis det viser sig, at den næste navnerunde bliver lige så svær som den første, så kan det ikke udelukkes, at man vælger at vende tilbage til de gamle kandidater, forklarer DR's EU-korrespondent.
- Derfor er Vestagers drøm om en EU-toppost ikke død.
Den ligger i respirator, siger Ole Ryborg og fortsætter:- Og selv om Vestagers kandidatur ikke ser ud til at ende med jobbet som formand for Kommissionen, så har hendes kandidatur og tilstedeværelse alligevel banet vejen for, at hun med stor sandsynlighed ville kunne score et af de tungeste jobs i Europa-Kommissionen, hvis en ny dansk regering bestemmer sig for at genudnævne hende.
Her kan du se, hvorfor kommissionsformanden er så central i EU-systemet:FacebookTwitterKopier linkEmner:Det Europæiske Råd|Donald Tusk (politiker)|EU|EU-forhold|Bruxelles




https://www.dr.dk/nyheder/udland/loekke-efter-eu-topmoede-der-kan-meget-vel-komme-nye-kandidater-i-spil

Kamp om EU-topposterSe temaUdlandLøkke efter EU-topmøde: Der kan meget vel komme nye kandidater i spilHverken Margrethe Vestager eller de to andre spidskandidater kunne samle tilstrækkelig opbakning på EU-topmødet.
Den fungerende statsminister, Lars Løkke Rasmussen (V), peger på, at der nok kommer nye kandidater i spil til EU's vigtigste poster.
Af Sean Coogan21.
juni 2019 kl.
03.
47Bemærk: artiklen er mere end 30 dage gammelLæs opTrods forhandlinger indtil de sene nattetimer lykkedes det ikke EU's stats- og regeringschefer at blive enige om en ny formand for EU-Kommissionen.
En post, som danske Margrethe Vestager (R) er blandt spidskandidaterne til.
Beslutningen er i stedet udskudt til søndag den 30.
juni.
Og det tyder på, at der kan være behov for i stedet at kigge på en pakkeløsning og bringe nye navne i spil, lyder vurderingen fra den fungerende statsminister, Lars Løkke Rasmussen (V), efter topmødet i Bruxelles.
Hvad er EU-Kommissionens rolle?
EU-Kommissionen er EU's politisk uafhængige udøvende organ.
Kommissionen består af 28 medlemmer, herunder formanden og næstformændene, og den sidder fem år ad gangen.
Den kan foreslå ny lovgivning, den styrer EU’s politikker og fordeler EU-finansieringen, den håndhæver EU-retten og den repræsenterer EU internationalt i flere forskellige henseender.
Hvis et land eller en virksomhed ikke overholder EU-lovgivningen, kan Kommissionen komme med henstillinger, trække dem i retten og i sidste ende få EU-Domstolen til at idømme et land eller en virksomhed bøder.
Adspurgt om, hvad dagens udvikling betyder for Margrethe Vestagers chancer for at få den magtfulde post som formand for EU-Kommissionen, lyder meldingen:- Det betyder i hvert fald, at det ikke blev i dag, at hun blev formand for Kommissionen.
Der er ingen af kandidaterne, der er på bordet nu, der kan etableres en majoritet bag, og derfor må man op på hesten igen, siger Lars Løkke Rasmussen.
Han fortæller dog, at det kan blive nødvendigt at bringe nogle andre kandidater end spidskandidaterne - Margrethe Vestager, Manfred Weber og Frans Timmermans - i spil, da der ikke var flertal for nogen af dem.
- Derfor var formandens forslag allerede fra starten af, at man er nødt til at mødes igen 30.
juni, og man nok er nødt til at få nogle flere navne på bordet, forklarer statsministeren.
- Muligvis både i forhold til kommissionsformandsposten, men altså også i forhold til de andre positioner, så det i højere grad bliver en pakke, man diskuterer, i stedet for kun hvem der skal være formand for Kommissionen, lyder meldingen.
Vestager er dansk prioritetOgså Lars Løkke Rasmussens eget navn er i den seneste tid dukket op i Bruxelles.
Her bliver der spekuleret i, om Danmarks fungerende statsminister kunne komme i spil til en anden af EU’s topposter, nemlig som formand for Det Europæiske Råd.
Direkte adspurgt om, hvorvidt han kunne komme i spil efter den seneste udvikling, påpeger han - som han også gjorde inden dagens topmøde - at fokus er på Margrethe Vestager.
- Det er en dansk prioritet, at Margrethe Vestager bliver formand for Kommissionen.
Det lykkedes så ikke i dag, og det ser selvfølgelig noget sort ud, at ingen af de tre kandidater, der er bragt i forslag, nyder tilstrækkelig opbakning.
- Det er derfor, at Tusk har konkluderet - med vores alles opbakning - at man mødes og diskuterer det hele en gang til på en ny måde, hvor det meget vel kan være, at der også kan bringes andre navne i spil end de tre, lyder det fra Lars Løkke Rasmussen.
I kølvandet på topmødet har der været modstridende meldinger om, hvad det betyder for de tre spidskandidater.
Den franske præsident, Emmanuel Macron, meddeler ifølge det politiske medie Politico, at "navnene er nu udelukket, hvilket giver os mulighed for at genstarte processen".
Omvendt siger den estiske premierminister, Jüri Ratas, at han er sikker på, at alle kandidaterne stadig er på bordet.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Stor kabaleMålet for EU’s stats- og regeringsledere har været at blive enige om en ny kommissionsformand på topmødet.
Ellers kunne det komme til at forsinke resten af processen, hvor de andre topposter skal fordeles.
Kampen om EU’s topposter er nemlig et kompliceret spil, hvor en større magtkabale i EU skal gå op, og man kan ikke lægge et kort uden samtidig at tage hensyn til de fire andre.
Derudover er der tale om en kamp uden faste spilleregler med mange hensyn.
For eksempel kandidaternes partifarve, køn og nationalitet.
Samtidig flytter besættelsen af en post på magtspillet omkring de andre poster.
Den nye kommissionsformand skal træde til 1.
november, når den nuværende, Jean-Claude Juncker, formelt træder tilbage.
FacebookTwitterKopier linkEmner:Emmanuel Macron (politiker)|EU|Europa-Kommissionen|Frankrig|EU-forhold




https://www.dr.dk/nyheder/indland/mandlig-dykker-drukner-under-vragdyk-i-oresund

IndlandMandlig dykker drukner under vragdyk i ØresundDen omkomne, der var i 30'erne, var på en dykkertur med en større gruppe mennesker nord for Øresundsbroen.
(Arkivfoto).
21.
juni 2019 kl.
05.
42Bemærk: artiklen er mere end 30 dage gammelLæs opEn mandlig dykker er død under et vragdyk i Øresund, meddeler Københavns Politi natten til i dag.
Manden, der var i 30'erne, var en del af et hold på 12 dykkere, der var på dykkertur torsdag aften nord for Øresundsbroen nær øen Saltholm.
- Der er ikke noget, der tyder på, at der er sket et kriminelt forhold.
Der er med al sandsynlighed tale om en ulykke, siger vagtchef ved Københavns Politi Henrik Brix tidligt fredag morgen.
Eftersøgning med helikoptereDykkere fra Hovedstadens Beredskab bjærgede liget af den mandlige dykker kort efter klokken to natten til fredag.
Både en helikopter og flere både har været involveret i eftersøgningen.
Politiet modtog anmeldelsen klokken 23.
55, men ifølge vagtchefen var den mandlige dykker forsvundet noget tid før anmeldelsestidspunktet.
- Forløbet skal kortlægges, og der skal gennemføres undersøgelser, blandt andet af manden og af hans udstyr, tilføjer Henrik Brix.
De 12 dykkere var fordelt på to hold af hver seks dykkere.
Da den ene gruppe kom op til overfladen igen, manglede én af dykkerne.
De øvrige dykkere er ifølge Henrik Brix rystede og er blevet tilbudt krisehjælp.
Det område, gruppen dykkede ved, ligger godt 2,5 kilometer nord for Øresundsbroen.
De pårørende til manden er underrettet.
/ritzau/FacebookTwitterKopier linkEmner:Øresundsbron|Københavns Politi|København|Ulykker|Politi




https://www.dr.dk/nyheder/regionale/hovedstadsomraadet/its-not-you-its-me-kommuner-kapper-baandene-til-venskabsbyer

KøbenhavnIt's not you, it's me: Kommuner kapper båndene til venskabsbyerFlere kommuner er begyndt at spare på de officielle venskaber med udenlandske byer.
Blandt kommunerne er der uenig om, hvad man får ud af at have venskabsbyer.
Af Nikolaj Krogh Bonde21.
juni 2019 kl.
06.
20Bemærk: artiklen er mere end 30 dage gammelLæs opHvis du i folkeskolen blev sendt til et af vores nabolande på skoleudflugt, så var det måske til din kommunes venskabsby.
De fleste kommuner har i mange år haft officielle samarbejder med udenlandske byer, som de kan hente inspiration fra, sende politikere på studieture til eller hjælpe virksomheder internationalt.
Men konceptet 'venskabsby' er under pres.
En gennemgang, DR har lavet, viser, at hver tredje kommune i hovedstadsområdet ikke har nogen officiel venskabsby, og flere er i gang med at spare på området.
Venskabsbyer hører nemlig fortiden til.
Man har - i runde tal - råd til én færre skolelærerstilling, hvis man bruger penge på det her.
Roger Buch, kommunalforsker, Danmarks Medie- og JournalisthøjskoleDet vurderer de i hvert fald i Glostrup Kommune, fortæller kommunaldirektør Morten Winge.
- Man har haft begejstring for det blandt andet omkring murens fald og inkludering af de baltiske lande i 'det frie samfund'.
Men nogle af de dagsordener, der var vigtige dengang, føles ikke så vigtige længere.
Den måde, man har dyrket venskabsbyer på, er nok gået lidt af mode.
Morten Winge mener også, at det kan være svært direkte at overføre idéer fra venskabsbyer i andre lande, fordi deres kommuner og regler og love er anderledes.
Derfor vurderede Glostrup Kommune, at det ikke kunne forsvares at bruge penge på at sende politikere afsted på venskabsrejser.
Især når der mangler penge andre steder i kommunen.
- Det har også gjort, at der er en større bevidsthed om, at man skal være meget skarp på, om man kan forsvare især udlandsrejser, siger Morten Winge.
Ballerup Kommune bruger omkring 700.
000-800.
000 kroner om året på de her venskabsbyer.
Holder fast i venskaberneIfølge kommunalforsker Roger Buch fra Danmarks Medie- og Journalisthøjskole kan venskabsbyer også nemt kritiseres, når der mangler penge andre steder i kommunekassen.
- Der er nogen, der betragter det her som en luksus, man ikke har råd til, når man i øvrigt har svært ved at få økonomien til at hænge sammen.
Og så slipper man jo også under alle omstændigheder for kritikken fra borgere eller offentligheden om, at man bruger penge på det, siger Roger Buch.
Vi kan se et behov for at vise vores børn og unge, at der er en verden uden for Danmark.
Eik Møller, kommunaldirektør, Ballerup KommuneMen selvom effekten af venskabsbyerne ikke er dokumenteret, holder nogle kommuner fast i konceptet.
Eksempelvis bruger Fredensborg og Gladsaxe kommuner omkring 350.
000 kroner om året.
Det er ikke mange penge i et kommunalt budget, men alligevel en prioritering, forklarer Roger Buch.
- Det svarer i runde tal til en sosu-assistent eller en skolelærers stilling, som man har råd til at have én mindre af, når man bruger de her penge på venskabsbyer.
Det er en politisk diskussion, om man synes, det er pengene værd, siger han.
Ballerup, Wuxi, East Kilbride, Ystad og Brandenburger an der HavelBallerup Kommune bruger ifølge kommunaldirektør Eik Møller omkring 700.
000-800.
000 kroner om året på venskabsbyerne Ystad, Brandenburger an der Havel, den kinesiske storby Wuxi og skotske East Kilbride.
Men ud af et budget på omkring to milliarder kroner er de penge godt givet ud, mener Eik Møller.
- Vi kan se et behov for at vise vores børn og unge, at der er en verden uden for Danmark, som vi med fordel kan introducere dem til og give dem mulighed for at opleve.
Ballerup Kommune sender hvert år elever til for eksempel Tyskland, så de kan lære kultur, sprog og skolegang i et andet land at kende.
Derudover har de skabt kontakt til myndighederne i Kina for en virksomhed fra kommunen, der gerne ville ind på det kinesiske marked.
Læs også:Aarhus og Aalborg indgår kultursamarbejde med Manchester: Vigtigt at styrke bånd efter BrexitKommunalforsker Roger Buch er ikke så sikker på, at venskabsbyer som sådan har en effekt.
- Der er ikke lavet nogen ordentlige undersøgelser, som kan dokumentere, at der er klare erhvervsmæssige og økonomiske gevinster ved at have venskabsbyer.
Man kan i vore dage knytte den samme type forbindelser uden at være venskabsbyer, siger han.
Moderne tilgang til venskabsbyerI Ballerup Kommune opdaterer man hvert tredje år, hvad kommunen skal have ud af deres samarbejder, forklarer Eik Møller.
- Det handler dybest set ikke alene om at besøge hinanden.
Det handler om, at der på en eller anden måde skal komme noget ud af det, siger han og fortsætter:- Ikke nødvendigvis fra mandag til tirsdag men på den lange bane.
Og der er rigtig, rigtig mange eksempler på, hvor langt vi kommer for en relativt beskeden investering.
Roger Buch tror dog ikke, at internationalt samarbejde som venskabsbyer vil dø med konceptet, men:- Der er meget lang tradition for det nordiske samarbejde.
Det tror jeg nok vil overleve mange steder.
Men omvendt tror jeg også, at nogle kommuner skruer ned for antallet af venskabsbyer, afslutter han.
FacebookTwitterKopier linkEmner:Danmarks Medie og Journalisthøjskole|Roger Buch (lektor)|Ballerup Kommune|Lokalpolitik|Kina




