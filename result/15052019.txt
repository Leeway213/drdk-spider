https://www.dr.dk/nyheder/politik/folketingsvalg/ja-eller-nej-med-rasmus-paludan-danmark-skal-melde-sig-ud-af-eu

FolketingsvalgJa eller nej med Rasmus Paludan: Danmark skal melde sig ud af EUKåre Quist stiller Stram Kurs-partilederen otte hurtige spørgsmål.
Af Casper Helweg Christiansen15.
maj 2019 kl.
23.
21Bemærk: artiklen er mere end 30 dage gammelLæs opSkal de nedslidte kunne gå tidligere på pension?
Skal privathospitalerne overtage flere opgaver?
Og skal bevillingerne til kongehuset øges?
Lederen for partiet Stram Kurs, Rasmus Paludan, var i den varme stol hos Kåre Quist i 'Mød partierne'.
Du kan se svarene i videoen øverst i artiklen eller se hele 'Mød partierne'-udsendelsen her.
FacebookTwitterKopier linkEmner:Stram Kurs (parti)|EU|Rasmus Paludan (advokat)




https://www.dr.dk/nyheder/politik/folketingsvalg/jaakusaaq-paa-17-har-set-gletsjeren-smelte

FolketingsvalgJaakusaaq på 17 har set gletsjeren smelteTre ud af fire grønlændere, som forskere har spurgt i en rapport, oplever klimaforandringer i hverdagen.
Jaakusaaq Sørensen på 17 år har oplevet isbjørne komme ind efter mad i den by i Østgrønland, han kommer fra.
Af Laura Aller Jónasdóttir15.
maj 2019 kl.
23.
19Bemærk: artiklen er mere end 30 dage gammelLæs op- Isbjørnene begynder at tage andre ruter, end de normalt gør, fordi isen er blevet mere skrøbeligt langt ude på havet.
Så vi begynder at se flere isbjørne inde i byen, siger Jaakusaaq Sørensen på 17 år.
Læs også:Ny analyse bekræfter: Grønlands is forsvinder med stigende hast- De går som regel efter lossepladserne og det tørre kød, fordi de er på sultens rand, fortæller han.
Han er vokset op i den sydlige by i Østgrønland, Tasiilaq og har mærket klimaforandringerne på en lidt anden måde, end vi gør i Danmark.
Siden han var lille, har hans familie besøgt samme gletsjer hver sommer:- Da jeg var helt lille, husker jeg, den var nede ved havet.
Da jeg omkring otte år, havde den trukket sig langt, langt tilbage.
Og nu - nu kan jeg ikke se den længere, siger Jaakusaaq Sørensen.
Jaakusaaq Sørensen har besøgt denne gletscher i Østgrønland siden han var fem år og har set den trække sig mere og mere tilbage.
Billedet har familien taget i 2009.
Hvorfor skal du læse om Grønland?
Politikerne konkurrerer næsten om at være de mest grønne i valgkampen, fordi de ved, det er vigtigt for vælgerne.
Men selvom vi herhjemme oplever storme, høje temperaturer og tørke, skal klimaforandringernes epicenter - Grønland - faktisk også stemme til folketingsvalget den 5.
juni.
Og ligesom unge i hele verden har klimaet øverst på prioritetslisten, gælder det også grønlandske unge.
Derfor stiller vi skarpt på unge i den del af Rigsfællesskabet, der oplever forandringerne på allernærmeste hold.
Klimaforandringerne fylder i hverdagenJaakusaaq er ikke alene om at opleve klimaforandringerne i Grønland.
I en rapport fra Kraks Fond Byforskning, har forskerhold rejst rundt til de mange bygder og byer i Grønland og banket på hos hundredevis af grønlandske familier for at høre, hvordan de oplever alt fra smeltevand til isbjørne i baghaven.
- Det, der er virkelig interessant, er, at tre ud af fire vi har talt med, siger, at de personligt har oplevet følgerne af klimaforandringer, siger Kelton Minor, der er en af forskerne bag rapporten.
Det er delkonklusionen af undersøgelsen, som stadig ikke er offentliggjort endnu.
Læs også:Otte ud af 10 grønlændere mærker klimaforandringerne: I Iginniarfik falder folk gennem isenOg det er ikke så mærkeligt, at så mange kan se og mærke klimaforandringerne.
Kigger man på udviklingen, så går det hurtigere i Grønland end i resten af verden.
Grønlands klimapolitikGrønland har et territorialt forbehold.
Det betyder, at de ikke har tilsluttet sig Paris-aftalen, hvori næsten 200 lande ellers har forpligtet sig på at nedbringe deres udledning af drivhusgasser fra 2020.
Det skyldes, at Grønlands regering mener, de oprindelige folks ret til udvikling vil være begrænset, hvis Grønland forpligter sig til aftalen.
Men Grønland er underlagt FN's Klimakonvention gennem Danmark, og leverer for eksempel data til drivhusgasopgørelser.
Den danske regering har i princippet ikke indflydelse på den grønlandske klimapolitik, men Danmark indgår internationale aftaler på Rigsfællesskabets vegne, og der er regeringen forpligtet til at inddrage den grønlandske regering først.
Kilder: Uffe Jakobsen, lektor på Institut for Statskundskab på Københavns Universitet og den grønlandske regerings hjemmeside, Naalakkersuisut.
gl.
- Der, hvor vi ser de allerstørste forandringer i temperaturen, det er i Arktis.
Der ser vi en temperaturudvikling som er to til tre gange hurtigere end klodens middeltemperaturudvikling siden 1880 frem til i dag, siger professor i klimaforandringer Sebastian Mernild.
Grønlænderne er afhængige af naturenKonsekvenserne er særligt store for grønlænderne, når isen begynder at tø, forklarer forsker Kelton Minor.
Fordi grønlænderne har rigtig meget at gøre med naturen, når de for eksempel jager og fisker:- Det handler ikke kun om temperaturen, der stiger.
Det handler så meget om omgivelserne, der ændrer sig.
Især i Grønland, hvor en stor del af de omgivelser, som folk rejser på - og lever på - er tilfrossen men nu i nogle tilfælde tøer, siger Kelton Minor.
Hør Jaakusaaq Sørensen fortælle i P3-podcasten Den Daglige Dosis:Unge grønlændere råber på danske politikere: 'Husk os nu!
'Bor du i Grønland, og har du oplevet klimaforandringerne?
Så send os en video, hvor du fortæller om dem, til p3nyheder@dr.
dk.
Så samler vi nogle af jeres oplevelser her på dr.
dk.
FacebookTwitterKopier linkEmner:Grønland|Klimaændringer|Miljø og natur|Kraks Fond|Arktis




https://www.dr.dk/sporten/fodbold/durmisi-saa-til-fra-baenken-i-lazios-pokaltriumf

FodboldDurmisi så til fra bænken i Lazios pokaltriumfTo mål i slutfasen sikrede onsdag Lazio pokaltitlen i Italien, da Atalanta i finalen blev slået 2-0.
Lazio vandt 2-0 over Atalanta og kan dermed kalde sig italienske pokalmestre.
15.
maj 2019 kl.
22.
55Bemærk: artiklen er mere end 30 dage gammelLæs op82 minutter uden mål måtte publikum finde sig i, men så blev der noget at juble over i slutfasen for fans af fodboldklubben Lazio onsdag aften.
Med otte minutter igen af finalen i Coppa Italia mellem Lazio og Atalanta dukkede Sergej Milinkovic-Savic først op efter et hjørnespark og pandede bolden i mål på et hovedstød.
Dermed var Lazio foran 1-0 i finalen mod Atalanta, og da Joaquín Correa i det 90.
minut øgede til 2-0, så var der ikke meget at gøre for Atalanta.
Dermed kunne Lazio juble over klubbens syvende pokaltriumf.
Danske Riza Durmisi kunne juble med, men det skete fra Lazios bænk, som han var henvist til i hele opgøret.
Lazio besejrede over to opgør AC Milan for at nå frem til finalen, som Lazio senest vandt i 2013.
Siden triumferede Napoli, hvorefter Juventus de seneste fire år har vundet pokalfinalen.
Atalanta slog tidligere i turneringen Juventus ud, og i semifinalen gjorde Atalanta det af med Fiorentina.
I den italienske Serie A ligger Atalanta i øjeblikket på den fjerdeplads, der giver adgang til Champions League med to spillerunder tilbage.
/ritzau/FacebookTwitterKopier link




https://www.dr.dk/nyheder/udland/helt-uhoert-fornem-gaest-fra-kina-blev-skaermet-mod-demonstranter-i-oslo

Udland'Helt uhørt': Fornem gæst fra Kina blev skærmet mod demonstranter i OsloStortinget anklages for at tegne et glansbillede for Folkekongressens formand.
En pro-kinesisk gruppe havde sikret sig de bedste pladser under dagens fornemme besøg.
Af Jakob Busk Olsen15.
maj 2019 kl.
22.
45Bemærk: artiklen er mere end 30 dage gammelLæs opNorge er måske på vej til at få sin egen Tibet-sag.
Det regner i hvert fald ned med kritik over ledelsen af Stortinget, efter at det norske parlament i dag fik fornemt besøg af formanden for Folkekongressen i Kina, Li Zhanshu.
- Stortingets ledelse har ladet sig manipulere af kinesiske myndigheder, siger Petter Eide, der sidder i Stortinget for Socialistisk Venstreparti til NRK.
Politikeren havde i dag taget opstilling ved den røde løber, der skulle lede den kinesiske delegation ind i Stortinget.
Sammen med kollegaen Guri Melby fra det liberale parti Venstre havde Petter Eide iført sig en T-shirt fra menneskeretsorganisationen Amnesty med påskriften "frihed" på både norsk og kinesisk.
Li Zhanshu bliver vist rundt i parlamentet af stortingspræsidenten Tone Trøen.
Vagt: Tag T-shirt afPåklædningen var ment som en protest mod Kinas brud på menneskerettighederne, men det er særdeles usikkert, om budskabet nåede frem til den tiltænkte modtager.
For da formanden for Folkekongressen, der betegnes som en af de mest magtfulde mænd i Kina, ankom, havde et stort antal ansatte fra Kinas ambassade i Oslo stillet sig op foran politikerne.
Da Guri Melby bagefter ville gå ind i parlamentsbygningen igen, gav Stortingets vagter hende besked på at tage T-shirten af.
Melbys parti betegner påbuddet som "helt uhørt" og vil tage sagen op med Stortingets præsidie i morgen.
Ukendt organisationDen nye dresscode for norske politikere og muren af ambassadeansatte var ikke de eneste tiltag for at i bogstaveligste forstand at skærme Li Zhanshu mod kritiske røster.
Tidligere på ugen kom det frem, at fire pro-kinesiske organisationer havde ansøgt om at lave markeringer af en årsdag for norsk-kinesiske relationer på centrale pladser i Oslo netop i dag.
Ansøgningerne blev afleveret to uger før, at besøget fra Folkekongressen blev offentligt kendt.
På den måde kunne medlemmer af den hidtil ukendte organisation Norway-Wenzhou Chamber of Commerce i dag som de eneste stille sig op på Eidsvolls plads foran Stortinget, hvor medbragte kinesiske flag belejligt dækkede for en Amnesty-demonstration flere hundrede meter længere væk.
De kritiske røster blev holdt på behørig afstand i Oslo i dag.
En talsmand for Norway-Wenzhou Chamber of Commerce siger, at man havde hørt om besøget fra "søsterorganisationer i Kina".
Stortinget oplyser, at pladsen foran parlamentet blev tildelt efter først til mølle-princippet.
Forholdet mellem Norge og Kina blev anstrengt, da den norske Nobelkomite i 2010 tildelte sin fredspris til den kinesiske systemkritiker Liu Xiaobo.
Dagens visit er det første højtstående besøg, som Kina har aflagt Stortinget siden 2004.
FacebookTwitterKopier linkEmner:Kina|Norge|Tøj|Venstre|NRK




https://www.dr.dk/nyheder/detektor/detektor-rasmus-paludan-naegter-have-braendt-koranen-af-men-det-har-han-se-det-her

DetektorDetektor: Rasmus Paludan nægter at have brændt koranen af.
Men det har han.
Se det herStram Kurs-lederen siger, at han aldrig har brændt koranen af.
Videooptagelser viser det modsatte.
Stram Kurs afbrænder en koran den 1.
maj 2019.
Af Sofie Frøkjær15.
maj 2019 kl.
22.
30Bemærk: artiklen er mere end 30 dage gammelLæs opI løbet af det seneste år har stifter af partiet Stram Kurs, Rasmus Paludan, arrangeret demonstrationer landet over, og til flere af de demonstrationer er der blevet sat ild til en koran.
Rasmus Paludan siger, at han ikke selv har brændt en koran af.
Det har han gentaget igen og igen i valgkampen, selvom flere videooptagelser har vist, at han medvirker aktivt til afbrændinger af koranen.
Detektor er nu kommet i besiddelse af en ny videooptagelse, som viser, at Paludan og mindst én anden person holder en tændt lighter hen til en koran, som øjeblikket efter bryder ud i flammer.
Hvad påstår Rasmus Paludan?
– Jeg har aldrig brændt koranen af, lød det meget klart fra Rasmus Paludan, da han for godt en uge siden gæstede Aftenshowet på DR1.
Vært Mikkel Fønsskov sagde op til udtalelsen, at Stram Kurs-lederen er "kendt fra videoer på Youtube, hvor du brænder koranen af".
Men det afviste Paludan og kaldte præmissen for spørgsmålet "helt gal".
Senere i udsendelsen afviste Paludan igen:– Altså det er jo ikke rigtigt, at jeg har brændt nogen koran af.
Det har jeg aldrig gjort, sagde han.
Det er ikke første gang, Rasmus Paludan går i rette med dén udlægning af partiets koranafbrændinger.
Da han en uge forinden var med i P1 Debat afviste han ligeledes radiovært Gitte Hansens beskrivelse af, at han "tager rundt i landet" og "brænder koraner af".
– Jeg har faktisk aldrig brændt koranen af, indskød Rasmus Paludan og forklarede, at det ikke er ham selv, der brænder koraner af på de mange videoer, der ligger på nettet.
– Det er nogle andre gode borgere og demonstranter, der har brændt dem af.
Og det støtter jeg selvfølgelig fuldt ud, sagde han.
Passer det?
På flere af de videooptagelser af koranafbrændinger, som Stram Kurs har delt på partiets YouTube-kanal, fremgår det, at Rasmus Paludan deltager aktivt i afbrændingerne.
Billedet ovenfor er ét eksempel ud af flere.
På videoerne ser man Paludan hjælpe med at væde koranen i en form for tændvæske, og man ser, hvordan han bidrager til at holde gang i afbrændingen undervejs.
På flere videoer bruger han en grilltang til at holde de løsrevne sider ind i flammerne og til at rode rundt i gløderne.
Når Rasmus Paludan holder fast i, at han ikke har brændt koranen af, bygger han det angiveligt på, at han ikke selv er den, der personligt og egenhændigt har antændt en koran, fordi der er flere personer om det.
I så fald viser den nye videooptagelse, som Detektor er kommet i besiddelse af, at Rasmus Paludan i dette tilfælde bidrager meget aktivt til antændingen af den tændvæske-våde koran.
På optagelsen holder Rasmus Paludan en tændt lighter hen til en koran, der kort forinden er blevet overhældt med lampeolie eller tændvæske.
Optagelsen stammer fra en demonstration i Kokkedal den 29.
april i år, hvor Stram Kurs brænder en koran af.
På partiets egne optagelser fra demonstrationen kan man ikke se, hvad der sker i selve antændingsøjeblikket.
På den nye optagelse, der er filmet fra en anden vinkel af Local Eyes, kan man se, at flere af deltagerne holder en lighter hen til koranen på samme tid.
Og én af dem er Stram Kurs-lederen Rasmus Paludan.
Som det fremgår af optagelsen, er det tilsyneladende ikke Paludans lighter, der ender med at antænde koranen.
Men kan man dermed sige, at han ikke har brændt en koran?
Juraekspert: Utvivlsomt forsæt til at brænde koranenDetektor har bedt to juridiske eksperter i strafferet vurdere Paludans påstand om, at han ikke har brændt koranen af:Vi skal understrege, at eksperterne IKKE skal forholde sig til, om det er strafbart at afbrænde en koran, for det er det ikke.
Blasfemiparagraffen blev afskaffet forrige år.
Vi har spurgt dem, om man i sager om brandstiftelse almindeligvis kan forsvare sig med, at man ikke var den person, der antændte ilden – hvis man bidrager aktivt til brandstiftelsen.
Og Lars Bo Langsted, professor emeritus i strafferet ved Aarhus Universitet, er ikke i tvivl:– Han har utvivlsomt forsæt til at brænde koranen af, skriver han i en mail til Detektor.
Thomas Elhom, der er professor i strafferet på Københavns Universitet, slår desuden fast, at man i sager om brandstiftelse ikke kan "dække sig ind under, at man ikke har antændt ilden", hvis man iøvrigt medvirker aktivt til brandstiftelsen.
– Man kan heller ikke dække sig ind under dette, hvis man på forhånd har aftalt at lave afbrænding sammen med andre, endda selv om man ikke bidrager aktivt til ilden, skriver han i en mail.
Den vurdering er Lars Bo Langsted også enig i:– Han har medvirket til koranafbrænding, og juridisk set er det sådan, at medvirken som udgangspunkt straffes på lige fod med at gøre det selv.
Hvad siger Rasmus Paludan?
Detektor har delt videooptagelsen med valgprogrammet Mød Partierne på DR1, som havde Rasmus Paludan i den varme stol i aften.
Da optagelsen blev vist, spurgte vært Kåre Quist:Er det bare mig, der er helt på månen, eller er det dig, der sætter ild til koranen eller forsøger på det her?
– Ja, det er dig, der er helt på månen.
Du forsøger ikke at sætte ild til en koran her?
– Jeg har en tændt lighter, men jeg ved jo, at jeg aldrig nogensinde har tændt en koran.
Så bare lige for at være helt sikker: Det, vi ser her, er i hvert fald ikke dig, der sætter ild til en koran?
Har du nogensinde sat ild til en koran?
Ja eller nej?
– Nej.
Men jeg vil gerne gøre det i øvrigt.
Jeg synes, det er en god idé.
FacebookTwitterKopier linkEmner:Islam|Lars Bo Langsted (professor)|Stram Kurs (parti)|DR1|Kokkedal




https://www.dr.dk/nyheder/politik/folketingsvalg/valgkampen-dag-9-loekke-fik-hvad-han-har-oensket-sig-i-aar-og-mette

FolketingsvalgValgkampen dag 9: Løkke fik 'hvad han har ønsket sig i år', og Mette Frederiksen strøg en okse med håreneVi er nu nået til den 9.
dag i valgkampen.
Her kan du se nogle af dagens højdepunkter.
Af Nis Kielgast og Casper Helweg Christiansen15.
maj 2019 kl.
22.
19 | opdateret 16.
maj 2019 kl.
00.
18Bemærk: artiklen er mere end 30 dage gammelLæs opHer ni dage inde i valgkampen er der nu præcis tre uger til valget, og det betød, at de første brevstemmer blev afgivet rundt i landet.
Hvor mange der brevstemte på DF, er i sagens natur umuligt at sige, men skal man tro meningsmålingerne, er det nok færre end ved sidste valg.
En ny måling fra Epinion viste i dag, at Kristian Thulesen Dahl kan regne med at få halveret antallet af DF’ere i Folketinget.
Så var det sjovere at være Lars Løkke Rasmussen.
Statsministeren fejrede i dag sin 55-års fødselsdag på kampagnesporet og blev i morges mødt med fødselsdagssang fra børnene på Særslev-Hårslev-Skolen i Søndersø.
Mette Frederiksen (S) så også ud til at have det sjovt.
Hun var taget til Horsens, hvor hun nød en gåtur i ved Nørrestrand og blandt andet striglede en okse.
Du kan se klip fra dagens højdepunkter i videoen øverst i artiklen.
Det sker i morgen:•10.
00 Kristian Thulesen Dahl besøger Aalborg Portland.
•10.
30 Lars Løkke Rasmussen holder pressemøde på Politikens Forlag, hvor han præsenterer en ny bog om sig selv.
Den hedder ”Befrielsens øjeblik” og er blevet skrevet i løbet af de sidste to måneder.
•14.
00 Radikale holder ”Festivalg” ved Aarhus Universitet.
•15.
00 Bertel Haarder (V) og Mogens Jensen (S) i sangduel på Nationalmuseet.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Socialdemokraterne|Valg og folkeafstemninger|Horsens




https://www.dr.dk/sporten/haandbold/herreligaen/drama-til-det-sidste-bsv-napper-semifinaleplads-naesen-af-skanderborg

HerreligaenDrama til det sidste: BSV napper semifinaleplads for næsen af SkanderborgBjerringbro-Silkeborg slog GOG og blev sammen med Skjern klar til DM-semifinalerne i Herre Håndbold LigaenBjerringbro-Silkeborg vandt med et enkelt mål i GOG og er dermed klar til DM-finalerne.
Det samme er Skjern, Aalborg og GOG.
(Arkivfoto) 15.
maj 2019 kl.
20.
37 | opdateret 15.
maj 2019 kl.
20.
59Bemærk: artiklen er mere end 30 dage gammelLæs opAalborg Håndbold og GOG var allerede sikre på en plads i DM-semifinalerne, men de to sidste hold blev fundet onsdag aften.
Her sørgede Skjern Håndbold med en storsejr hjemme på 39-22 selv for at sikre en semifinaleplads, mens der var anderledes drama om den sidste semifinaleplads.
Da Skanderborg Håndbold minutter forinden havde slået Århus Håndbold 32-27, så ville Bjerringbro-Silkeborg (BSV) med et nederlag ude til GOG gå glip af en semifinale, mens uafgjort ville være nok.
Med under et minut igen var stillingen i det opgør 28-28, men Jesper Nøddesbo sikrede gæsterne sejren på 29-28 et halvt minut før tid, og dermed tog BSV den sidste semifinaleplads.
Skjern endte øverst foran Aalborg i den ene gruppe, og Skjern møder dermed BSV i den ene semifinale, mens den anden bliver en dyst mellem Aalborg og GOG.
'Vi knoklede'Efter sejren var det en naturligt glad matchvinder.
- Det var dejligt.
Det bølgede frem og tilbage, og det var en svær kamp at spille, vi løb med kniven på struben i hele kampen, og det bar det præg af.
- Vi virkede en lille smule matte.
Vi knoklede, og vi havde ikke råd til at lade nogen sidde over, så jeg er utrolig glad og stolt over, at vi er i semifinalen, siger Jesper Nøddesbo ifølge TV2 Sport.
BSV var bagud 5-7 efter det første kvarter, og der var intet, der tydede på, at GOG ville slappe af, selv om klubben ikke havde det store på spil.
Nikolaj Øris sørgede for 7-8 med sin scoring for gæsterne efter 20 minutter, men Emil Lærke svarede hurtigt igen i den anden ende og øgede til 9-7 for hjemmeholdet.
Det var tæt i resten af halvlegen, og gæsterne gik til pausen foran 13-12, og ti minutter inde i anden halvleg var BSV foran 17-14, og det lignede en succesfuld aften.
Med et kvarter igen var gæsterne endda foran med fire mål, men 23-19-føringen skrumpede gradvist, og Jeppe Månson Cieslak skabte spænding, da han udlignede til 25-25 for GOG.
Det forblev tæt, og 28-28 med lidt over et minut igen gjorde opgøret særdeles intenst, inden Nøddesbo udnyttede et indspil til stregen, scorede og sikrede BSV sejren og semifinalepladsen.
TTH Holstebro vandt ude 28-27 over Aalborg, men det kunne TTH ikke bruge til noget, da Skjern vandt.
De første semifinalekampe spilles 22.
maj, mens der er returkampe fire dage senere.
/ritzau/FacebookTwitterKopier linkEmner:Bjerringbro-Silkeborg Elitehåndbold|GOG Håndbold|Nikolaj Øris (håndboldspiller)|Skjern|Håndbold




https://www.dr.dk/sporten/fodbold/schone-scorer-droemmemaal-i-ajax-mesterskabsfest

FodboldSchöne scorer drømmemål i Ajax-mesterskabsfestLasse Schöne scorede direkte på frispark, da Ajax vandt 4-1 og sikrede sig det hollandske mesterskab.
15.
maj 2019 kl.
21.
41Bemærk: artiklen er mere end 30 dage gammelLæs opAjax kunne onsdag aften lade sig hylde med det hollandske mesterskab, da Ajax ude besejrede nedrykkede De Graafschap 4-1 i Æresdivisionen.
Dermed sluttede Ajax øverst i tabellen med 86 point foran PSV Eindhoven på andenpladsen med tre point færre.
Det er klubbens 34.
mesterskab i alt, men det er første gang siden 2014, at Ajax bliver hollandsk mester.
Danske Lasse Schöne var med i startopstillingen hos Ajax, og han stjal billedet efter 37.
minutter med en drømmescoring.
Ajax fik tilkendt et direkte frispark, og Schöne sørgede for at bombe bolden op i det ene målhjørne og bringe Ajax foran 1-0.
Hjemmeholdet fik udlignet tre minutter senere, men den hektiske afslutning på første halvleg kastede endnu en scoring af sig til Ajax.
Den stod Nicolás Tagliafico for efter forarbejde fra Hakim Ziyech.
Dermed gik Ajax til pausen foran 2-1, og med godt 20 minutter igen sørgede Dusan Tadic for 3-1, da han udnyttede et straffespark, og Tadic scorede også det sidste mål til 4-1.
Yderligere to danskere blev en del af festenKasper Dolberg afløste Lasse Schöne hos Ajax efter en god time, mens Rasmus Kristensen tre minutter forinden var sendt på banen.
Der skulle et mindre mirakel til, hvis PSV Eindhoven skulle fravriste Ajax mesterskabet i sidste spillerunde, efter at Ajax senest slog Utrecht 4-1, mens PSV tabte.
De medrejsende Ajax-fans, der havde medbragt kopier af mesterskabstrofæet, kunne fejre mesterskabet med spillerne efter kampen.
PSV skulle vinde, og Ajax skulle tabe, men samtidig skulle PSV hente en forskel på 14 mål.
Dermed betød det mindre, at PSV hjemme besejrede Heracles 3-1.
Feyenoord sluttede på tredjepladsen langt efter Ajax og PSV, og Feyenoord slog i sidste runde Fortuna Sittard 4-1.
Her scorede danske Nicolai Jørgensen to gange.
Nicolai Jørgensen bragte Feyenoord foran 2-1 efter 70 minutter og headede ni minutter senere Feyenoord foran 3-1.
Breda rykkede direkte ud af den bedste hollandske række efter sæsonen, mens De Graafschap og Excelsior sluttede under nedrykningsstregen og skal spille kampe om at undgå nedrykning.
Den sidste spillerunde i den hollandske Æresdivision afvikles onsdag.
/ritzau/De fans, der ikke havde fået billet til udekampen, fejrede i stedet mesterskabet hjemme i Amsterdam.
FacebookTwitterKopier linkEmner:Hakim Ziyech (fodboldspiller)|Holland|Kasper Dolberg (fodboldspiller)|Feyenoord|Fodbold




https://www.dr.dk/nyheder/udland/minut-minut-spidskandidater-krydsede-klinger-om-minimumsloen-klima-tiltag-og






https://www.dr.dk/nyheder/indland/tre-maend-stoppet-med-kufferter-fulde-af-kokain-i-koebenhavns-lufthavn

IndlandTre mænd stoppet med kufferter fulde af kokain i Københavns LufthavnI alt konfiskerede danske toldere i går 24 kilo kokain, der blev forsøgt indsmuglet.
Tolderne i Københavns stod for dagens næststørste kokainfangst tirsdag.
Af Mark Lindved Norup15.
maj 2019 kl.
19.
31Bemærk: artiklen er mere end 30 dage gammelLæs opTolderne i Københavns Lufthavn slog i går kløerne i tre mænd, der forsøgte at smugle kokain ind i landet.
De tre rejsende vakte toldpersonalets interesse, og da de blev hevet til side og undersøgt, viste deres bagage sig at skjule en stor mængde af det ulovlige stof.
- Vi udtog de tre personer til en stikprøve og fandt cirka seks kilo kokain i deres kufferter, siger Preben Buchholtz, der er er kontroldirektør i Toldstyrelsen.
Scanning af en af kufferterne, der indeholdt kokain.
(© Toldstyrelsen)Toldstyrelsen oplyser ikke, hvor de tre rejsende kom fra, eller hvad der fik tolderne til at reagere.
- Vores toldkontrol bygger på stikprøver, intelligente risikovurderinger og overvågning døgnet rundt.
I samarbejde med politiet har vi fokus på flere typer af euforiserende stoffer, ikke mindst kokain, der er ekstremt sundhedsskadeligt, siger kontroldirektøren.
Dagens anden store fangstSelvom fangsten i Københavns Lufthavn var ganske iøjnefaldende, så var det ikke den største mængde narkotika, som Toldstyrelsen fik forhindret i at komme ind i landet i går.
På Rødbyhavn blev en 46-årig mand standset, da han var kommet i land med færgen fra Puttgarden i Tyskland.
I hans bil blev der fundet cirka 18 kilo kokain.
- Vi ser løbende kokain og andre stoffer i vores kontroller i lufthavnen, men det er stykke tid siden, vi på én og samme dag har haft to beslag i den her størrelsesorden, siger Preben Buchholtz om dagens fangster.
Manden er i dag blevet varetægtsfængslet frem til den 3.
juni.
FacebookTwitterKopier linkEmner:Københavns Lufthavne|Toldstyrelsen|Lufthavne|Brug af euforiserende stoffer|Puttgarden




https://www.dr.dk/nyheder/udland/video-foerste-gang-i-verden-foererloes-lastbil-ruller-fra-i-dag-fast-paa-svensk

UdlandVIDEO For første gang i verden: Førerløs lastbil ruller fra i dag fast på svensk landevejFra i dag kan en selvkørende lastbil fragte varer i Jönköping.
Den selvkørende T-pod-lastbil har ekstra plads til varer, fordi der ikke er et førersæde.
Af Kasper Duncan Gram (Video)15.
maj 2019 kl.
20.
05Bemærk: artiklen er mere end 30 dage gammelLæs opNu kan svenske bilister møde en trafikant, som lovligt kører uden hænder på rattet.
Den svenske virksomhed Einride har nemlig fået grønt lys til at sende den selvkørende T-pod-lastbil ud på offentlig vej.
Og det gjorde de i dag for allerførste gang, skriver det svenske medie SVT og nyhedsbureauet Reuters.
T-pod skal fragte varer for den tyske transportvirksomhed DB Schenker i et industriområde i Jönköping i det sydlige Sverige.
En milepæl inden for transportsektorenIfølge Einride er den batteridrevne og selvkørende lastbil den første af sin art i hele verden.
- Tung vejtransport er ansvarlig for en betydelig del af verdens CO2-udledning.
Pilotprojektet i Jönköbing er et lille, men vigtigt skridt mod et bæredygtigt transportsystem, siger Robert Falck, virksomhedens direktør og grundlægger.
Han har en fortid hos den svenske bilgigant Volvo.
Skal holde et vågent øje med lastbilenT-pod er blevet testet i et indhegnet område med autentisk trafik i Jönköping siden november måned.
Den er fundet egnet til at køre i industriområdet, hvor trafikken generelt ikke foregår i høj fart.
Med myndighedernes tilladelse gælder til udgangen af 2020 og kommer med en betingelse: Der skal altid være en person i nærheden, der kan stoppe lastbilen, ifølge SVT.
Derfor kan T-pod fjernstyres af en opsynsperson.
FacebookTwitterKopier linkEmner:Jönköping|Transportvirksomhed|DB Schenker|Volvo|Trafik




https://www.dr.dk/nyheder/politik/folketingsvalg/ekspert-om-df-tilbagegang-monopolet-paa-udlaendingeomraadet-er-brudt

FolketingsvalgEkspert om DF-tilbagegang: Monopolet på udlændingeområdet er brudtDen stramme udlændingepolitik er kopieret af andre partier, lyder vurderingen.
Formand for Dansk Folkeparti Kristian Thulesen Dahl kan lige nu se tusindvis af vælgere sive væk fra partiet.
 Af Jakob Lyders Tarpgaard15.
maj 2019 kl.
22.
30Bemærk: artiklen er mere end 30 dage gammelLæs opFolketingsmedlem fra Dansk Folkeparti Kenneth Kristensen Berth deler valgbrochurer ud foran Rema 1000 i Vallensbæk.
Her møder han den selvstændige erhvervsdrivende Torben Thestrup, som stemte på partiet ved seneste folketingsvalg i 2015.
Torben Thestrup tager en brochure og benytter straks lejligheden til at beklage sig til Kenneth Kristensen Berth.
Ifølge ham bliver området brugt af pushere, uden at politiet griber ind.
Kenneth Kristensen Berth og ham tager en snak om problemet, uden at Torben Thestrup ser ud til at være overbevist om, at det løser noget som helst.
Faktisk er han usikker på, om Dansk Folkeparti kan løse de ting, han føler er vigtige.
- Det synes jeg ikke.
Jeg synes ikke, de har udnyttet det godt nok.
De snakker.
Men der sker ikke noget, vel?
, svarer han på spørgsmålet, om partiet har forvaltet dets mange mandater godt nok.
- Jeg stemmer nok på Konservative eller Riskær (Klaus Riskær Pedersen, red.
) denne gang, siger han.
Udlændingemonopolet er brudtDermed er Torben Thestrup en af de flere end 300.
000 vælgere, som Dansk Folkeparti ser ud til at miste ved det kommende folketingsvalg sammenlignet med valget i 2015.
Det viser en Epinion lavet for DR.
Spørger man valgforsker Kasper Møller Hansen fra Københavns Universitet, er det sjældent at se så stor en tilbagegang for et parti på så kort tid.
Men partiets mærkesag er simpelthen blevet overtaget af mange andre partier, forklarer han.
- Tidligere har de (Dansk Folkeparti, red.
) haft monopol på en meget stram udlændingediskussion.
Det har de ikke længere, siger han og hentyder til, at partier både til højre og venstre for Dansk Folkeparti kører med en stram politik på det område.
I klippet her kan du et par skuffede DF-vælgereHar meldt sig udI Vallensbæk er Torben Thestrup ikke den eneste vælger, der er skuffet over partiet.
Også pensionist Bjarne Møller Olsen har tænkt sig at stemme anderledes denne gang.
Han har ellers været trofast DF-vælger, siden partiet blev stiftet.
- Jeg synes, de har skuffet mig for meget på landspolitikken.
Det er tomme løfter, og når valget er overstået, så sker der ikke en meter.
Jeg har været medlem af DF, men jeg har meldt mig ud, fortæller han.
Til DR siger Kenneth Kristensen Berth, at han bestemt ikke mener, at partiet har noget at skamme sig over.
- Vi har fået rigtig meget DF-politik gennemført de sidste år, siger han.
Forsker: S er et nemt alternativAlligevel står partiet til en halvering.
Ifølge Kasper Møller Hansen siver vælgerne især til Socialdemokratiet, men også til Venstre, Nye Borgerlige og Stram Kurs.
Faktisk er et vælgerskridt fra Dansk Folkeparti over til Socialdemokratiet efterhånden et meget kort et af slagsen, mener han.
- Dansk Folkeparti og Socialdemokratiet står tættere ved hinanden, end de har gjort nogensinde før på udlændingeområdet.
Og samtidig har Socialdemokratiet haft rigtig godt held med at tage en dagsorden, der hedder pension.
Og de har en dagsorden, der hedder klima.
Alt sammen dagsordner, der ligger meget, meget højt på vælgernes dagsorden lige nu.
Det er ikke en dagsorden, som Dansk Folkeparti har haft, siger Kasper Møller Hansen.
Kenneth Kristensen Berth: Jeg klør påI Vallensbæk har Kenneth Kristensen Berth også læst målingen, der halverer partiets antal mandater.
Men med 21 dage tilbage i valgkampen er der for ham kun én løsning.
- Det er at klø på.
At klø på fra morgen til aften, og det skal nok lønne sig.
Og ender det med et regeringsskifte, vil jeg næsten garantere, at der om fire år kommer rigtig mange DF-vælgere tilbage.
For de bliver grumt skuffet over det alternativ, de har stemt ind.
Læs også:Otte dage inde i valgkampen: Blå blok og Lars Løkke sakker yderligere bagudFacebookTwitterKopier linkEmner:Dansk Folkeparti|Kenneth Kristensen Berth (politiker)|Klaus Riskær Pedersen (erhvervsleder)|Valg og folkeafstemninger|Vallensbæk




https://www.dr.dk/nyheder/politik/folketingsvalg/efter-lovaendring-kun-syv-udviklingshaemmede-har-udnyttet-chancen-faa

FolketingsvalgEfter lovændring: Kun syv udviklingshæmmede har udnyttet chancen for at få stemmeretÅrsagen er måske, at der ikke er nok umyndiggjorte, der har hørt om lovændringen, mener forening.
Lars Malling fra Hirtshals var en af de fire handicappede, der forsøgte at få stemmeretten tilbage, selv om de var under værgemål.
De tabte kampen ved Højesteret 2018.
Så lovgav et flertal i Folketinget, at de sindlidende handicappede kan søge om delvist værgemål.
Af Mark Lindved Norup15.
maj 2019 kl.
21.
10Bemærk: artiklen er mere end 30 dage gammelLæs opDet blev kaldt både en demokratisk sejr for samfundet og et stort skridt i retning af ligestilling for handicappede, da Folketinget sidste år ændrede værgemålsloven, efter fire handicappede tabte en sag ved Højesteret.
Med ændringen blev der åbnet en kattelem for, at umyndiggjorte personer, der ellers i henhold til grundloven ikke må stemme, kunne komme ned og sætte deres kryds til fremtidige folketingsvalg.
Men til trods for sejrsstemningen og de store ord viser det sig, at det kun er en forsvindende lille del, der har valgt at udnytte den mulighed.
Læs også:Forening: Stemmeret til handicappede er både en sejr for den enkelte og demokratietUd af de cirka 1900, der er økonomisk umyndiggjort, har kun syv indsendt den nødvendige ansøgning, der kan føre til, at de går fra fuldstændig til delvis umyndiggjort og dermed bliver stemmeberettigede, skriver fagmediet Socialpædagogen.
- Syv er godt nok ikke mange, siger landsformanden for foreningen LEV, Anni Sørensen.
UvidenhedLEV, der varetager udviklingshæmmedes vilkår, fejrede lovændringen som en stor sejr, og de få ansøgere overrasker derfor Anni Sørensen.
- Det kan skyldes, at interessen for at stemme ikke er særlig stor.
Men jeg er bekymret for, at det mest skyldes uvidenhed.
Læs også:Højesteret afviser fire psykisk syge handicappedes krav om stemmeret- Vi mener, at de berørte med denne type værgemål skal have direkte besked med information om, hvad de skal gøre, hvis de vil have mulighed for at stemme.
Dét foreslog vi også, da lovforslaget var i høring, men sådan blev det ikke, siger hun.
Sag for HøjesteretEn umyndiggjort person har fået frataget retten til at råde over egen økonomi og kan derfor ikke indgå juridisk bindende aftaler.
Det betyder også, at man ifølge grundloven mister retten til at stemme ved folketingsvalg.
UmynddigørelseGrundlovens § 29, der fastslår, at "valgret har enhver, medmindre vedkommende er umyndiggjort".
Er man økonomisk umyndiggjort, kan man ikke gyldigt indgå nogen aftaler eller råde over egen formue.
Det gælder i dag cirka 1900 personer.
De må godt stemme til kommunal-, regions- og EU-valg, da grundloven ikke gælder dem.
Fra januar 2019 blev værgemålsloven ændret, så umyndiggørelsen kunne gøres delvis, så man får stemmeret.
Delvis umyndiggørelse kan ikke statueres kun mhp.
stemmeret.
Den skal også omfatte økonomisk råderet.
Den begrænsning på demokratisk deltagelse fik fire psykisk handicappede danskere, der var underlagt værger, til at sagsøge staten.
En sag, de tabte, da Højesteret sidste år slog fast, at hverken grundloven, Den Europæiske Menneskerettighedskonvention eller FN's Handicapkonvention blev brudt, da de fire ikke kunne få lov til at sætte deres kryds til folketingsvalget i 2015.
Undgik grundlovsændringFor at komme udenom en kompliceret grundlovsændring rettede politikerne i stedet værgemålsloven til, så umyndiggjorte kunne ansøge om i stedet at blive delvist umyndiggjort og på den måde genvinde retten til at stemme.
I ansøgningen skal værgen redegøre for, hvordan en delvis umyndiggørelse skal tage sig ud: For eksempel at vedkommende kun skal være umyndiggjort ved køb over et bestemt beløb.
Blandt de syv ansøgere har værgen i to af tilfældene vurderet, at en fuldstændig umyndiggørelse fortsat er nødvendig, mens de resterende fem sager stadig er under behandling, skriver Socialpædagogen.
FacebookTwitterKopier linkEmner:Højesteret|Folketinget|Handicaps|Valg og folkeafstemninger|Forenede Nationer




https://www.dr.dk/nyheder/udland/nu-siger-vestager-det-klart-jeg-vil-gerne-have-eu-toppost

Kamp om EU-topposterSe temaUdlandNu siger Vestager det klart: Jeg vil gerne have EU-toppostDen danske konkurrencekommissær går efter at blive ny formand for Europa-Kommissionen.
I aften kan du se Margrethe Vestager (R) debattere med andre spidskandidater i en live-debat, som vi viser her på dr.
dk.
Af Per Bang Thomsen og Karin Axelsson - DR's EU-korrespondent15.
maj 2019 kl.
20.
31Bemærk: artiklen er mere end 30 dage gammelLæs opDen radikale Margrethe Vestager lægger ikke længere skjul på det:Hun vil gerne overtage posten som formand for Europa-Kommissionen, når den nuværende formand, Jean-Claude Juncker, træder tilbage senere på året.
- Ellers ville jeg jo ikke være her i aften, siger den danske konkurrencekommissær, som i aften skal debattere med fem andre spidskandidater til formandsposten.
Følg spidskandidat-debatten i aftenI aften mødes seks af de politikere, der ønsker at blive ny formand for Europa-Kommissionen, til en 'spitzenkandidat'-debat i Bruxelles.
De kommer fra hver sit europæiske parti, og danske Margrethe Vestager (R) deltager på vegne det liberale Alde-parti.
Derudover deltager:- Manfred Weber (EPP)- Ska Keller (De Grønne)- Jan Zahradil (Acre)- Nico Cué (Det Europæiske Venstrefløjsparti)- Frans Timmermans (S&D)Du kan følge debatten her på dr.
dk i aften.
- Jeg husker tydeligt, hvordan det var, da Anders Fogh Rasmussen ikke var kandidat til en international toppost i halvandet år.
Det føltes som meget lang tid, siger Margrethe Vestager om den tidligere Venstre-statsminister, som efterfølgende blev Nato-generalsekretær.
Læs også:Vestager kaster sig ind i en debat, hun egentlig ikke bryder sig omDa det tidligere på året kom frem, at hun skulle være en del af det syv mand store hold af politikere, der skulle tegne den liberale partifamilie, Alde, udadtil frem mod europaparlamentsvalget, svarede hun noget undvigende på topjob-spørgsmålet.
- Vi er et hold uden hierarki, og der ikke sat nogen labels eller adresse på, hvor vi skal hen efter valget, sagde hun.
Hvis der kommer nogen og spørger dig, om du har lyst til at tage jobbet som kommissionsformand, hvad svarer du så?
- Det vil jeg så svare på, hvis det nogensinde skulle ske.
Så det vil du ikke udelukke?
- Der er to måneder til valget, og jeg tror, alle ved, at sådan nogle spørgsmål skal man ikke svare på, for der er tusind forskellige ting i spil.
Siden 2014 har Margrethe Vestager (R) været EU's konkurrencekommissær.
Her ses hun sammen med kommissionsformand Jean-Claude Juncker, som hun gerne vil efterfølge på posten.
Mange om buddetPolitiske iagttagere var dog ikke i tvivl om, at Margrethe Vestager havde sat sig selv i spil til posten som kommissionsformand.
Og når hun i aften skal debattere med blandt andre Manfred Weber, der er den kristenkonservative partigruppes bud på en ny kommissionsformand, er det som selverklæret spidskandidat.
- Nu er vi tæt på snorene, og folk skal stemme, hvis de vil, om ti dage.
Så må man lægge det frem, man tror på, siger Margrethe Vestager, der tidligere har været politisk leder for De Radikale og Danmarks vicestatsminister.
Men hun understreger selv, at der er ”virkelig, virkelig mange, der gerne vil være den”.
- Der er både os, der står frem i aften, og en lang række, der står i kulissen.
Der bliver en superkompleks proces, når valget er overstået, og man har en fornemmelse af, hvad europæerne gerne vil have, siger Margrethe Vestager, der har været EU's konkurrencekommissær siden 2014.
Her er aftenens debattører: Tyske Manfred Weber (CSU) er spidskandidat for det kristenkonservative parti, EPP.
Han er i dag formand for partiets gruppe i Europa-Parlamentet, og han har blandt andet sin kansler, Angela Merkels, opbakning til at overtage kommissionsformandsposten.
 Tyske Ska Keller er spidskandidat for partiet De Europæiske Grønne.
Hun sidder i dag i Europa-Parlamentet.
 Tjekkiske Jan Zahradil er spidskandidat for partiet Alliancen af Europæiske Konservative og Reformister.
Han har siddet i Europa-Parlamentet siden 2004.
 Spanske Nico Cue fra er spidskandidat for partiet Det Europæiske Venstrefløjsparti, hvor danske Enhedslisten er medlem.
 Hollandske Frans Timmermans er spidskandidat for partiet De Europæiske Socialdemokrater, som de danske socialdemokrater også er medlem af.
Han er i dag første-næstformand i Europa-Kommissionen.
 Danske Margrethe Vestager, der er i dag er EU's konkurrencekommissær, er spidskandidat for det liberale parti Alde, hvor også Venstre er medlem.
1 / 6Tyske Manfred Weber (CSU) er spidskandidat for det kristenkonservative parti, EPP.
Han er i dag formand for partiets gruppe i Europa-Parlamentet, og han har blandt andet sin kansler, Angela Merkels, opbakning til at overtage kommissionsformandsposten.
1 / 6Tyske Ska Keller er spidskandidat for partiet De Europæiske Grønne.
Hun sidder i dag i Europa-Parlamentet.
2 / 6Tjekkiske Jan Zahradil er spidskandidat for partiet Alliancen af Europæiske Konservative og Reformister.
Han har siddet i Europa-Parlamentet siden 2004.
3 / 6Spanske Nico Cue fra er spidskandidat for partiet Det Europæiske Venstrefløjsparti, hvor danske Enhedslisten er medlem.
4 / 6Hollandske Frans Timmermans er spidskandidat for partiet De Europæiske Socialdemokrater, som de danske socialdemokrater også er medlem af.
Han er i dag første-næstformand i Europa-Kommissionen.
5 / 6Danske Margrethe Vestager, der er i dag er EU's konkurrencekommissær, er spidskandidat for det liberale parti Alde, hvor også Venstre er medlem.
6 / 6Vil inspirere flere til at stemmeKommissionsformanden skal findes efter det kommende europaparlamentsvalg i næste uge.
Det er EU’s stats- og regeringschefer, der skal indstille en kandidat til posten, mens Europa-Parlamentet skal godkende vedkommende.
Stats- og regeringscheferne skal dog indstille ”under hensyntagen” til valgresultatet.
Og den formulering fik ved det seneste valg de europæiske paraplypartier til at lave den såkaldte ’spitzenkandidat’-proces, hvor hvert parti indstiller en kandidat til posten.
Flere af EU’s stats- og regeringschefer er dog imod processen, og lige nu kæmper flere for at spænde ben for den.
Derfor understreger Margrethe Vestager også, at det slet ikke er sikkert, at det i givet fald bliver hende eller nogle af de andre spidskandidater, der ender med at få posten.
- Der kan sidde en statsminister et eller andet sted og sige, at ”jeg vil den gerne”.
Så kan det være, at man finder en kompromiskandidat, der ikke har deltaget i de her debatter, siger hun.
Og selvom Margrethe Vestager nu har kastet sit navn i kandidatpuljen, er hun selv imod spidskandidat-processen.
Alligevel har hun valgt at deltage i aftenens debat, hvor hun blandt andet vil slå på behovet for at gøre mere ved klimaforandringerne.
- Jeg vil gerne være med til at se, om jeg kan inspirere flere til at stemme, siger hun.
Du kan følge aftenens debat her på dr.
dk.
FacebookTwitterKopier linkEmner:Anders Fogh Rasmussen (politiker)|EU|Europa-Kommissionen|Jean-Claude Juncker (politiker)|Valg og folkeafstemninger




https://www.dr.dk/nyheder/politik/ep-valg/laes-svarene-margrete-auken-sf-min-indflydelse-i-eu-er-spaendende-til-smide






https://www.dr.dk/nyheder/kultur/film/danske-dan-har-filmet-de-store-hollywood-stjerner-jeg-har-keanu-reeves-nummer

Film og serierDanske Dan har filmet de store Hollywood-stjerner: 'Jeg har Keanu Reeves' nummer, men vi mailer mest sammen' Filmfotografen Dan Laustsen opholder sig mere i udlandet end i Danmark for at lave amerikanske film.
© Ritzau ScanpixAf Silas Bay Nielsen15.
maj 2019 kl.
20.
05Læs opPå bordet foran Dan Laustsen ligger to billeder.
De er fra hans Instagram-profil.
- Her er det Keanu Reeves, instruktøren Chad Stahelki – og så er det Dan Laustsen, siger han og peger på sig selv.
På det andet billede sidder den danske filmfotograf med oscarmodtageren Halle Berry midt i Sahara.
Hun sidder med armen hængende på Dan Laustsens venstre skulder.
- De er begge to fantastiske og på ingen måde krukkede, siger han om de to Hollywood-stjerner.
Dan Laustsen er en af de største danske filmfotografer.
Siden 1979, hvor han for første gang stod bag kameraet, har han været med til at lave 59 forskellige film, tv-serier og dokumentarer – blandt andet 'The Shape of Water', der fik hele fire Oscar-statuetter sidste år, og hvor Dan Laustsen også var nomineret til sin egen Oscar som bedste filmfotograf.
Billederne, der ligger på bordet, stammer fra optagelserne til filmen 'John Wick 3: Parabellum', der har dansk premiere torsdag.
Her spiller Keanu Reeves den pensionerede lejemorder John Wick, der bliver jaget gennem New Yorks gader.
Menneskejagten sender ham blandt andet til Marokko, hvor han møder Sofia, der bliver spillet af Halle Berry.
- Som fotograf kommer man så tæt på dem, at de gider tage selfies med en, griner Dan Laustsen.
- Men de er også meget private mennesker – og meget passionerede, siger han.
Se traileren til den nye John Wick-film her.
Kaffesludder med Keanu ReevesDan Laustsen stod også for filmindspilningen af 'John Wick: Chapter Two', der havde premiere i 2017, hvor Keanu Reeves også spillede hovedrollen.
Så de to kender nu hinanden så godt, at det ikke ville være akavet at tage en kop sludrekaffe med Hollywood-stjernen, når de begge befinder sig i Los Angeles, fortæller Dan Laustsen.
- Jeg har hans nummer.
Jeg ved ikke, om det er hans direkte nummer, for jeg mailer mest sammen med ham.
- Mens vi arbejdede med filmen, sendte jeg ham små framegrabs, der er still-billeder fra filmen.
Han ville gerne følge med i, hvordan det så ud og kommenterede blandt andet lyset.
Det kan jeg rigtig godt lide.
Der er ikke mange skuespillere, der har den interesse, så det er megafedt, at Keanu var så meget på.
Hyrede et jetfly til hele holdetDa filmholdet havde haft den sidste optagedag i Marokkos ørken, viste Keanu Reeves også en helt særlig interesse for holdet.
Da de skulle flyve fra ørkenen til hovedstaden Casablanca gik der koks i flyplanen, så der var intet fly, da de skulle afsted til Casablanca.
- Vi havde haft en meget lang produktion, og vi var midt ude i ingenting.
Men så sagde Keanu Reeves: 'Jeg hyrer et jetfly og får os ud'.
Han betalte af egen lomme, ligesom han også selv betalte for en alternativ slutscene i 'John Wick 2', men den kom desværre ikke med i den endelige film, siger Dan Laustsen.
Netop den form for generøsitet er for Dan Laustsen fordelen ved at lave film i udlandet.
For særligt i USA er kulturen mere, at man tør dele ud af sine egne ressourcer og frem for alt viden.
Eksempelvis valgte filmens instruktør, Chad Stahelski, der også er stuntmand og kickbokser, at træne studerende i kampsport efter arbejdsdage på op til hele 15 timer.
Keanu Reeves spiller John Wick.
Meget af filmen er optaget om natten i New Yorks gader.
- Det kan vi lære rigtig meget af i Danmark.
Derovre har de mere opfattelsen af, at de skal give deres eget talent videre til nye generationer.
I starten tænkte jeg, hvordan fanden Chad kan klare at arbejde så meget, men han prioriterer at give sin visdom videre, og det er virkelig en smuk evne.
Du har også selv et talent.
Er du selv god til at give din viden videre?
- Nej, men jeg er begyndt at gøre det mere.
Hvis nogen spørger, om jeg vil mødes, så gør jeg det.
Det havde jeg ikke gjort for nogle år siden.
Færre filmpenge i DanmarkDu har lavet rigtig mange film i både Danmark og i udlandet, men hvor kan du bedst lide at arbejde?
- Selvom jeg arbejder mest i USA, så er mine rødder og mine børn her, og jeg har intet imod at lave film her.
Men der er en kæmpe forskel.
Det vigtigste for mig er at arbejde sammen med en visuel instruktør, der har en holdning til, hvordan filmen skal se ud.
Læs også:Dansk filmfotograf efter Oscar-nominering: Viften af jobtilbud er blevet meget større- Den store forskel er, at pengene er mindre i Danmark.
Som fotograf får du mere indflydelse på filmen, når man har 75 optagedage i stedet for omkring de 25, som man har herhjemme.
Jeg synes, det er enormt trist, at det er sådan i Danmark, fordi kvaliteten ofte bliver derefter.
Næste film, som Dan Laustsen skal filme, er en ny version af 'Nightmare Alley', som 'The Shape of Water'-instruktøren, Guillermo del Toro, skal instruere.
Filmen har Leonardo DiCaprio på rollelisten.
Det vides endnu ikke, hvornår filmen har premiere.
'John Wick 3: Parabellum' har premiere i flere biografer torsdag.
Halle Berry spiller Sofia i filmen 'John Wick 3: Parabellum'.
FacebookTwitterKopier linkEmner:Guillermo del Toro (filminstruktør)|Leonardo DiCaprio (skuespiller)|USA|Marokko|Instagram




https://www.dr.dk/mitliv/26-aarige-christine-arbejder-50-timer-om-ugen-og-er-mor-til-jeg-er-skideligeglad-med-om-der

Ung og karriereforælderSe temaMit Liv26-årige Christine arbejder +50 timer om ugen og er mor til to: 'Jeg er skideligeglad med, om der roder'Til hverdag ser Christine ofte kun sine børn halvanden time om dagen, weekenderne er familiens åndehul.
Af Trine Hørlyck Bech, Lærke Kromann (grafik) og Olafur Steinar Gestsson (foto)15.
maj 2019 kl.
18.
52Læs opSiden Christine Nordam Andersen fik sit første barn under studiet, har hun savnet nogen at spejle sig i.
Nogen hun kunne spørge: 'Hvordan gør I derhjemme?
'Både hendes mand, Rasmus, og hende selv er udprægede karrieremennesker med en arbejdsuge, der ofte ligger mellem 50-60 timer.
Derudover har de døtrene Alberte og Emma.
Som Christine siger, findes der et hav af 'morblogs,' men ingen af dem handler om det liv, hun lever.
Hun har en kandidat i finansiering og regnskab fra CBS og arbejder som konsulent i et stort rådgivnings- og konsulenthus, hvor hun beskæftiger sig med køb og salg af virksomheder.
Christine anslår, at kun omkring hver 10.
i hendes afdeling er kvinde, og da hun gennem samtaler i sit netværk og studier fandt ud af, at en af forklaringerne på, at nogle kvinder holder sig væk, er bekymringer om, hvordan arbejds- og privatliv skal hænge sammen, tænkte hun: 'Det er fandeme ærgerligt, hvis praktik spænder ben for vores karriereambitioner.
'Derfor startede hun karrierebloggen 'christine.
nordam' på Instagram.
Målet er at vise en upoleret version af, hvordan hverdagen fungerer hjemme ved dem, og at være det spejlbillede for unge karrieremindede småbørnsforældre hun selv har savnet.
Her giver hun i seks overskrifter et indblik i sit liv.
Mandag til torsdag lever vi efter en fast drejebog.
Sådan er det nødt til at være, når både min mand og jeg har job med stramme deadlines, hvor en arbejdsuge på plus 50 timer er reglen – ikke udtagelsen.
I øjeblikket er jeg på barsel, så der kører vi lidt anderledes.
Men når barslen er slut, er vi tilbage på den 'gamle' ordning.
Ni ud af ti dage lyder den sådan her:Min mand står op klokken 5 og møder ind på sit arbejde ved 6-tiden.
Ingen andre i huset er oppe, når han tager afsted.
Min telefon vækker mig klokken 6, og så spiser jeg morgenmad med pigerne og afleverer dem.
Jeg møder selv ind klokken 9, og fra da af er jeg som udgangspunkt ude af dagens familiepuslespil.
Min mand henter mellem 16:30 og 17, og han sørger for aftensmad og godnathistorie.
Min arbejdsdag slutter sjældent før klokken 20, og det er ikke usædvanligt, at den bliver 22 eller midnat.
De fleste dage kunne jeg godt tage hjem og spise aftensmad, men det ville betyde, at jeg skulle sidde til ud på natten for at indhente mine arbejdsopgaver.
Det duer ikke, når jeg skal op klokken 6.
Det betyder, at jeg mandag til torsdag ofte kun ser mine børn halvanden time om morgenen.
Vores ældste datter, Alberte på fire år, er den eneste af børnene, der endnu har prøvet modellen.
Hun trives med den.
Forudsigeligheden fungerer for hende: 'Far henter mig.
Mor er her, når jeg vågner.
' Når bare hun ved, hvad der skal ske og altid har mor eller far tæt på om morgenen og om eftermiddagen, kører det ret gnidningsfrit.
Jeg bliver ofte spurgt, hvordan jeg kan leve med at se hende så lidt.
I mødregruppen, af veninder, af min mor.
Indimellem svarer jeg: 'Hvorfor spørger du ikke Rasmus?
' Han bliver aldrig spurgt til det.
Sandheden er, at jeg har det fint med det.
Man vænner sig til det.
Jeg ved godt, mange synes, det lyder vanvittigt, når jeg siger det, men sådan har jeg det.
Jeg elsker jo det, jeg laver.
Hvis ikke jeg syntes, det var hamrende sjovt at sidde med hovedet i Excel-ark omgivet af fede kollegaer, så brugte jeg ikke hovedparten af mine vågne timer på det.
Jeg er selv vokset op med en far, der arbejdede meget og havde mange rejsedage.
Jeg oplevede det aldrig som noget negativt, og det er jeg muligvis farvet af, for jeg synes ikke, mine børn lider under det.
Når de ikke er i institution, har de altid en forælder tæt på sig.
Det er altid mor eller far, der afleverer og henter, og jeg ser min mand og jeg som et ligeværdigt team derhjemme.
Vores børn har ikke mere brug for mig, end de har for ham.
Han er mindst ligeså god til at høre om, hvordan deres dag er gået, som jeg er.
Og så sørger jeg for at få det maksimale ud af vores morgener.
Lige at få spurgt Alberte til, hvem hun leger med for tiden og sådan, jeg synes faktisk, jeg er godt opdateret på, hvad der sker i hendes liv.
Jeg er blevet ret god til at lade andres bemærkninger prelle af.
Det har krævet øvelse, men jeg har vænnet mig til at sige: 'Hvem er det, jeg er mor for?
Det er de her to.
Har de det godt?
Får jeg at vide af børnehaven, at de trives?
Ja!
Godt så, videre.
'Hovedårsagen til, at vi arbejder igennem mandag til torsdag, er, at vi gerne vil gå på weekend fredag eftermiddag.
Når jeg siger weekend, mener jeg virkelig weekend.
Jeg tjekker ikke mails eller arbejder lidt ved siden af.
Vi er opmærksomme på, at vores weekender sammen skal være ekstra gode.
For et par år siden købte vi et lille sommerhus, eller jeg vil snarere kalde det et skur.
Egentlig var det tænkt som en økonomisk investering, men det er blevet mit og pigernes primitive åndehul.
Der er ikke bad, tv eller internet.
Når vi er der, er vi bare sammen om legen og naturen.
Ingenting forstyrrer os.
Mine venner er også et åndehul for mig.
Dem prioriterer jeg stadig at se.
I weekenden har vi som udgangspunkt familietid, men det er okay at tage ud med vennerne, hvis man er den første, der har lagt sin aftale ind i kalenderen.
Vi ville dræbe os selv langsomt, hvis vi ikke gav hinanden lov til det.
Alene-Christine-tid kan jeg til gengæld ikke huske, hvornår jeg sidst har haft.
Jeg savner det heller ikke, jeg lader op, når jeg er sammen med andre.
På det punkt adskiller jeg mig måske fra nogle.
Jeg har en del venner, som siger, at de kobler fra, når de binger en serie.
Jeg streamer aldrig bare.
Jeg er totalt håbløs, hvad angår nye film og serier.
Forleden spurgte en af mine veninder i en Messenger-tråd, om jeg havde set Dronningen.
Jeg tænkte: 'Mener hun i mit liv?
For nylig?
' Det viste sig, at der er en ny film, som hedder Dronningen.
Vi køber os til så meget praktisk hjælp, vi har råd til.
Vi får rengøringshjælp, handler ind på Nemlig, hvor min mand elsker funktionen med de nemme aftensmadsretter.
Spaghetti og kødboller, 25 minutters tilberedelsestid, smid ingredienser i kurv.
Aftensmad på plads med få klik.
Vi har også brugt et firma til at ordne vores vasketøj, men da det satte prisen for en dameskjorte til rens op til 80 kroner, kom jyden op i mig.
Nu bider vi i det sure æble og gør det selv.
På det punkt kan jeg godt mærke, at min mand og jeg er i starten af vores karrierer.
Vi er ikke på samme løntrin som 'partners' og 'directors,' så det er begrænset, hvor meget hjælp vi har råd til.
Hvis vi tjente mere, fik vi en ung pige eller dreng i huset.
Én, der kunne klare vasketøjet og lave aftensmaden klar, så min mand bare skulle tænde for komfuret, når han kom hjem med pigerne.
Jeg hader virkelig husligt arbejde.
Hver gang jeg støvsuger eller ordner vasketøj, tænker jeg: 'Spild af liv, spild af liv.
'Måske er det derfor, jeg ikke har nogen stolthed omkring det.
Vores hjem behøver ikke at stå snorlige, jeg er skideligeglad med, at der roder i hjørnerne.
I couldn't care less.
Med alt praktisk forsøger jeg at springe over, hvor gærdet er lavest.
I søndags havde vi 18 børn til børnefødselsdag.
Min mødregruppe sagde: 'Puuhaaaa, hvordan orker du?
' Jeg er sådan: 'Det er let nok.
'Jeg kører til bageren, en time før de kommer, og booker rengøringshjælp inden og efter, hvis jeg er tidspresset.
Jeg skal nærmest bare være til stede med børnene, og dem kan jeg jo godt lide at være sammen med.
Jeg skal helt klart vænne mig til at sige nej.
Jeg har været vant til at jonglere studie, foreningsarbejde, studiejob, en virksomhed, jeg drev ved siden af studiet, træning, venner.
Men jeg kan ikke det hele mere.
Motion bliver det ikke til meget af.
Det med at have en fritidsaktivitet, der ligger i et fast tidsrum, duer ikke med mit job.
Jeg ville være nødt til at melde afbud halvdelen af gangene.
Under min barsel er jeg begyndt til crossfit, og jeg synes virkelig, det er dejligt at styrke min krop igen.
Jeg ved heller ikke, om jeg har råd til at lade være.
Jeg cykler til og fra arbejde, men sidder ellers på min flade hele dagen, så jeg er nok nødt til at få lagt nogle sundere vaner ind.
Lige nu ved jeg bare ikke helt, hvor jeg skal finde de timer.
Jeg ville også gerne give den en skalle i foreningsdanmark.
Alberte er lige begyndt til håndbold, og de mangler trænere.
Jeg har selv spillet som barn, og det kribler helt ud i fingerspidserne for at sige: 'Jeg er på.
' Det går bare ikke, jeg er nødt til at melde pas.
Som ung karriereorienteret forælder tror jeg, det er vigtigt at turde skubbe til opfattelsen af, hvad man bør gøre.
Hierarkisk befinder jeg mig på det niveau, der hedder 'assoicates.
' I min afdeling er der stort set ingen på det niveau, der har børn.
Det betyder, at de fleste 'associates' sidder til sent.
Der er aldrig nogen, der har brug for at gå klokken 16, fordi de skal hente.
Det har jeg, hvis Rasmus skal noget vigtigt.
I de tilfælde kan jeg godt føle et skjult pres.
'Bliver der set skævt til, at jeg går nu?
' Men i stedet for at gå med den stemme i hovedet, må jeg spørge.
Jeg skal ikke gå og tro en masse om, hvilke forventninger andre har til mig.
Jeg skal vide.
Det er jo ikke en gættekonkurrence.
Jeg skal ikke forvente, at andre kommer til mig og siger: 'Christine, du har små børn, sig til, hvis du har brug for at gå tidligt.
' Jeg må selv give udtryk for, hvad jeg har brug for, også selv om de andre 'associates' ikke har samme behov.
De gange, jeg har gjort det, er jeg kun blevet mødt med forståelse.
Alle er megasøde.
Oftest er den, der har højest forventninger til en selv, jo en selv.
Det, synes jeg, er vigtigt at huske på - også derhjemme.
Når du ælter grovboller til børnefødselsdagen, selv om du føler dig megapresset, hvorfor er det så, du ikke kører til bageren?
Mit bedste bud vil være, at dit barn er ligeglad med, hvor brødet kommer fra, så hvis forventninger er det, du forsøger at leve op til lige der?
For mig er det her en livsstil.
Hvis jeg kigger 10-20 år ud i fremtiden, ser jeg for mig, at jeg arbejder ligeså mange timer som nu.
Ung og karriereforælderSmå børn og tårnhøje ambitioner for karrieren - hvordan kringler man den?
Det sætter dr.
dk fokus på med dette tema, hvor vi taler med småbørnsforældre, der arbejder i brancher, som har ry for at være tidskrævende.
Her fortæller en række yngre forældre om, hvordan de forener karriere og familieliv.
Se hele temaet her.
Det ligger til at mig at være i gang 110 procent af tiden og at udfordre mig selv fagligt.
Det giver mig et kick at have fingeren på pulsen.
At følge den teknologiske udvikling og de trends, der er indenfor min branche.
Hvilken type virksomheder bliver solgt i øjeblikket?
Hvor stiller de nye regnskabsregler os?
Jeg bliver helt opslugt af det.
Titler og løn motiverer mig ikke i samme grad.
Jeg har ikke et mål om at blive topchef eller at opnå en bestemt titel.
Jeg drømmer bare om at være med til at sætte dagsordenen.
At være i en stilling hvor der er rum til at igangsætte mine egne ideer og eksekvere på dem.
Lige nu synes jeg, at min arbejdsgiver omfavner alt initiativ, også det der kommer fra 'associates.
'Det er megafedt, men jeg ser da ikke for mig, at jeg skal være 'associate' resten af mit liv.
Det er sgu ikke for sjov det her, og jeg skal nok fortælle mine chefer, at de bør forfremme mig, men jeg er ikke interesseret i en forfremmelse for syns skyld.
Jeg går efter stillinger, hvor jeg reelt får noget at skulle have sagt.
Både nu og fremover er det selvfølgelig afgørende, at vores børn trives i det her.
Hvis vi selv oplevede, at de pludselig ikke havde det godt, eller børnehavepædagogerne sagde: 'Der er noget her, I skal være opmærksomme på,' ville vi reagere på det, og overveje hvordan vi så kunne gribe hverdagen an, men indtil nu har det altså kørt godt.
Kvinder i dansk erhvervsliv•En analyse udgivet af Dansk Industri i september 2018 viser, at 33 procent af de heltidsbeskæftigede i den private sektor er kvinder.
I den offentlige sektor udgør kvinder 68 procent af de heltidsbeskæftigede.
•I 2017 udgjorde kvinder omkring 12 procent af de administrerende direktører/CEOs i danske virksomheder med over 50 ansatte.
•I ledelseslaget lige under den administrerende direktør.
Det, der kaldes 'menige direktører og Vice Presidents,' sad en kvinde på 21 procent af posterne.
På mellemlederniveau var omkring 30 procent kvinder.
•Omkring 30 procent af bestyrelsesmedlemmerne i de største danske børsnoterede virksomheder (de såkaldte large cap-selskaber) er kvinder.
Set over en tiårig periode er tendensen, at der er kommet markant flere kvinder i bestyrelserne i large cap-selskaberne.
Kilde: Dansk IndustriFacebookTwitterKopier linkEmner:Erhverv|Dansk Industri|Copenhagen Business School|Instagram|Ansættelsesforhold




https://www.dr.dk/nyheder/regionale/fyn/7a-tester-et-rullende-laboratorium-omdanner-plastik-til-nye-ting-paa-stedet

Fyn7.
A tester et rullende laboratorium: Omdanner plastik til nye ting på stedetEt nyt projekt i Odense skal gøre elever klogere på genanvendelse af plastik.
Det transportable plastiklaboratorium er bygget på en trailer, så det let kan bringes rundt til forskellige folkeskoler og gøre eleverne klogere på plastik som en  ressource.
Af Jakob Høstrup, Anne Mette Dam Thrane og Lukas Bjerg Christiansen15.
maj 2019 kl.
19.
02Bemærk: artiklen er mere end 30 dage gammelLæs opHvad får man, hvis man limer solceller og vindmøller sammen og hælder brugt fritureolie på en trailer?
'Verdens første transportable plastiklaboratorium.
' En opfindelse, der kan smelte plastikaffald fundet i naturen om til nye genstande.
I hvert fald hvis man spørger ungdomsskolen i Odense, UngOdense.
I går præsenterede skolen sit nye projekt for eleverne fra 7.
A på Risingskolen i Odense.
Projektet hedder ’Plast Lab on Wheels’, og ideen er, at traileren - med sine vedvarende energikilder - skal lære byens folkeskoleelever om plastikaffald og genbrug.
- Den kan gøre det meget håndgribeligt.
Eleverne kan se, at plastikken ikke bare er affald, men at det faktisk er en ressource, fortæller en af UngOdenses projektmedarbejdere, Anders Michelsen, som er idémanden bag det nye plastiklaboratorium.
Ungdomsskolen har brugt mere end et halvt år på at udvikle det transportable plastiklaboratorium.
Det udvalgte plastikaffald, der kan genanvendes, bliver vasket og smeltet, så det til sidst kan bruges i maskinens 3D-printer og trykstøber - og til sidst ende som et nyt produkt.
 Når plastikken er indsamlet, bliver den vasket og klippet op, så det kan blive knust og derefter genanvendt igennem maskinen.
1 / 2Det udvalgte plastikaffald, der kan genanvendes, bliver vasket og smeltet, så det til sidst kan bruges i maskinens 3D-printer og trykstøber - og til sidst ende som et nyt produkt.
1 / 2Når plastikken er indsamlet, bliver den vasket og klippet op, så det kan blive knust og derefter genanvendt igennem maskinen.
2 / 2Eleverne skal blive klogere på plastikByens folkeskoleelever skal selv indsamle og sortere plastikaffald fra gaderne og naturen, og så skal de vaske og smelte plastikken om.
Til sidst kan de proppe plastikken ind i den lettere særtudseende maskine, og så vil en 3D-printer og en trykstøber skabe et helt nyt produkt.
Maskinen vækker begejstring hos Sophus Magelund Kvols og Laurynas Stonis fra 7.
A.
på Ringsingskolen.
- Det har været meget spændende, fordi det ikke er noget, man er vant til i et klasselokale, fortæller Sophus Magelund Kvols.
- Det er rigtig sjovt, at man kan lave plastik om til noget andet, som du tror er skrald, men så får du tøj eller sådan noget, supplerer Laurynas Stonis.
Anders Michelsen (i forgrunden), projektmedarbejder hos UngOdense og idémand bag plastiklaboratoriet, har glædet sig til at få vognen ud at køre og til at se elevernes engagement.
Kan komme ud til alle skolerUngOdenses projekt er bygget på en trailer, og på den måde kan det komme rundt til de forskellige skoler i Odense.
- Nu skal den jo ud og køre, og vi skal rundt til folkeskoler i Odense og undervise og samtidig får vi renset små områder af Odense op for affald, siger Anders Michelsen.
Ambitionen er, at 'Plast Lab on Wheels' skal give børn og unge en unik indsigt i omdannelsen af plastaffald til en ny ressource.
FacebookTwitterKopier linkEmner:Odense|Folkeskolen (Danmark)|Affald|Uddannelse|Folkeskole




https://www.dr.dk/nyheder/politik/folketingsvalg/pernille-vermunds-playliste-er-kuloert-politisk-ukorrekt-og-dikteret

ValgbarSe temaFolketingsvalgPernille Vermunds playliste er kulørt, politisk ukorrekt og dikteret af sønnerneEt bestemt nummer får politikeren til at føle sig lidt tættere på sin mindste søn.
Af Michael Ørtz Christiansen15.
maj 2019 kl.
19.
00Bemærk: artiklen er mere end 30 dage gammelLæs opNår Pernille Vermunds sønner er hos deres far, så sætter den fraskilte politiker sin yngste søns yndlingsnummer på.
Så føles det for Pernille Vermund, lidt som om den otteårige dreng alligevel er hos hende.
Politikeren har i knap en time droppet de politiske løfter for at tale om musik i P3-programmet "Musikchefen".
Det bliver en snak om hendes sønner, 1980'erne, den store kærlighed og en sang, der siger noget om hendes parti, Nye Borgerlige.
Og en snak om musiksmag.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- Jeg kan virkelig godt lide hård rock og noget med tempo på, men jeg er ikke så pjattet med moderne jazz, selv om jeg har arbejdet på en jazzbar, fortæller Pernille Vermund.
- Musik skal kunne skabe en stemning og vække nogle følelser.
Der må gerne være nogle overraskelser, så det ikke bare bliver monotont og forsvinder i baggrunden.
Herunder kan du læse om og høre de numre, som Pernille Vermund lytter til, og læse om, hvorfor hun lytter til netop de numre.
Rocazino - Ridder LykkeRocazino - Ridder Lykke43-årige Pernille Vermund er blevet bedt om at pege på en af de bedste sange fra ungdommen.
- Jeg var ikke særlig gammel dengang, men sangen fyldte meget, og det er som at ryge tilbage i en tidslomme, når jeg hører den i dag.
Den blev spillet meget i en tid, hvor jeg havde plakater med Laban og Samantha Fox på væggen, fortæller Pernille Vermund.
- Den giver mig bare den der fornemmelse af at være teenager og gå med make-up i mange farver.
Shu-Bi-Dua - DanmarkShu-Bi-Dua - DanmarkValget falder Shu-Bi-Dua, da "Musikchefen" beder politikeren om at pege på en sang, der siger noget om Nye Borgerlige.
- Det er jo en lidt karikeret nationalsang, og der er noget politisk ukorrekt over den.
Der bliver både malet billeder af vores landskab, vores humor og vores måde at være sammen på, siger Pernille Vermund.
Marshmello ft.
CHVRCHES - Here With MeMarshmello - Here With MeDet er i høj grad Pernille Vermunds otteårige søn, der har bestemt, hvilket nummer hun hører mest lige nu.
- Det er min yngste søns yndlingssang, og den bliver spillet hver dag, når han kommer hjem.
Så sætter han telefonen i højttaleren, og så kører den ellers derudad, fortæller Pernille Vermund.
- Når jeg så hører nummeret i de uger, hvor jeg ikke har mine børn, så får jeg en fornemmelse af, at jeg har ham lidt alligevel.
Lady Gaga og Bradley Cooper - ShallowLady Gaga og Bradley Cooper - ShallowMed på Pernille Vermunds playliste er også kommet et af de allermest spillede numre.
- Jeg skulle have set filmen (A Star Is Born, red.
) med min store søn på 15 år, og jeg var så skuffet, da han tog ind og så den med sine teenage-venner.
- Jeg så den i stedet med to veninder, som sad og snakkede under hele filmen, så det blev aldrig den store oplevelse, som jeg egentlig skulle have haft med min søn, siger Pernille Vermund.
Pernille Vermunds playliste•Lady Gaga: Shallow•Marshmello ft.
CHVRCHES: Here With Me•Rocazino: Ridder Lykke•Kai Hoffmann/Carl Nielsen: Den danske sang er en ung blond pige•Shu-Bi-Dua: DanmarkFacebookTwitterKopier linkEmner:Lady Gaga (musiker)|Pernille Vermund (politiker)|Shu-Bi-Dua|Nye Borgerlige|Pop og rock




https://www.dr.dk/nyheder/udland/modstandere-udfordrer-den-fri-abort-og-gaar-hele-vejen-satser-paa-sag-ved-usas

UdlandModstandere udfordrer den fri abort og går hele vejen: Satser på sag ved USA's HøjesteretAlabama er den seneste stat, som udfordrer en skelsættende dom fra 1973.
Abortmodstandere demonstrerer foran USA's højesteret i Washington D.
C.
i januar.
Af Jakob Busk Olsen og Louise Brodthagen Jensen15.
maj 2019 kl.
20.
30Bemærk: artiklen er mere end 30 dage gammelLæs opSiden 1973 har kvinder i USA har ret til abort.
I en sag, der kaldes Roe v.
Wade, afgjorde USA's højesteret dengang, at en kvindes ret til at afbryde en graviditet var omfattet af forfatningen.
Dommen er en af de mest skelsættende nogensinde i USA, hvor få ting splitter befolkningen som netop spørgsmålet om abort.
Og nu raser debatten igen: Hele 16 stater i USA har alene i år indført strengere regler for abort.
Senest har senatet i Alabama besluttet at forbyde stort set alle aborter - også i sager om voldtægt og incest.
Læs også:Alabama vil forbyde aborter også ved voldtægt og incest- Der er en bølge af kristne, konservative vælgere og republikanske politikere, som især i sydstaterne og midtvesten ser abort som noget, der skal forbydes, fortæller USA-korrespondent i DR Nyheder Steffen Kretz:- De forsøger at gøre abort forbudt for at få en sag for den amerikanske højesteret.
Målet er højesteretDelstatspolitikerne ved nemlig godt, at deres abortstramninger formentlig vil blive underkendt ved domstolene.
Men det er helt efter planen, for så kan man appellere hele vejen til USA's højesteret og på den måde udfordre Roe v.
Wade - og i sidste ende måske helt få omstødt dommen.
Se på kortet, hvor retten til abort bliver udfordret:Konservativ højesteretDe amerikanske abortmodstandere har genfundet kampgejsten, efter præsident Donald Trump har fået udnævnt to konservative dommere til USA's højesteret.
Dermed har højesteretten den mest konservative sammensætning i årtier.
- Så nu håber abortmodstanderne, at de endelig kan få omstødt den kendelse, der gør retten til abort grundlovssikret, siger Steffen Kretz.
Abort splitter USAAmerikanernes holdning til abort i 2018:25%: "Skal være lovlig i alle tilfælde"34%: "Skal være lovlig i de fleste tilfælde"22%: "Skal være ulovlig i de fleste tilfælde"15%: "Skal være ulovlig i alle tilfælde"5%: Ved ikkeKilde: PEW Research CenterSamtidig har det betydning, at de medicinske muligheder for at holde et foster i live har rykket sig markant siden 1973.
- Jo længere vi er fremme medicinsk, desto større bliver presset også, siger Lars Thorup Larsen, fra Institut for statskundskab på Aarhus Universitet, hvor han har fokus på det amerikanske sundhedssystem.
Han siger, at de frister, man gav kvinder, der ønsker at få foretaget en abort, ikke virkede så vidtgående, som de bliver opfattet af mange i dag, hvor man allerede kan opfange hjertebanken fra et foster, der kun er seks uger gammelt.
- Med den konservativt sammensatte højesteret er der mulighed for, at de lange tidsfrister nu kan stå for skud.
Det er det, man forsøger på med de her lovgivninger, siger Lars Thorup Larsen.
De ni dommere i USA's højesteret.
På bageste række ses de to dommere, Donald Trump har fået udnævnt: Neil Gorsuch (yderst til venstre) og , Brett Kavanaugh (yderst til højre).
Fik Trump valgtEksperten minder om, at abortmodstanden stikker dybt i USA.
- Man skal huske på, at i USA er der også store dele af befolkningen, der er imod fri abort, og sådan har det været i årtier, siger Lars Thorup Larsen.
Han mener ligefrem, at abortspørgsmålet har vejet så tungt, at det har fået vælgere til at stemme på en præsidentkandidat, de ikke rigtig brød sig om.
- Det var formentlig en af grundene til, at nogle af de såkaldt "pænere" republikanere holdt sig for næsen og støttede Trump, fordi de vidste, at det her kunne blive en af de beslutninger, der kan ende ved højesteretten.
Roe v.
Wade•Højesteretsdommen i sagen Roe v.
Wade fra 1973 har fået navn efter en kvinde, der gik under pseudonymet Jane Roe.
•Hun lagde i 1969 sag an mod staten Texas' abortlovgivning efter en påstået voldtægt.
Justitsministeren, der dengang førte sagen for Texas, hed Henry Wade.
•Kvinden, der i virkeligheden hed Norma McCorvey, tabte sagen og var tvunget til at føde barnet.
Hun gik dog videre med sagen til USA's højesteret, som med stemmerne 7 mod 2 afgjorde, at retten til abort var sikret under friheden til et personligt valg i familiespørgsmål i den 14.
tilføjelse til den amerikanske forfatning.
•I de efterfølgende årtier har højesteret opretholdt Roe v.
Wade, men retten har løbende truffet afgørelser, der samlet set har begrænset adgang til abort i USA siden den skelsættende dom i 1973.
Tilhængere i sexstrejkeSteffen Kretz påpeger, at kampen om retten til abort ikke er en ensidig affære.
- Der er en lige så kraftig modstrøm i andre stater, som er ledet af demokratiske politikere.
Her arbejder demokraterne på at få sikret retten til abort - uanset hvad højesteret kommer frem til, siger han.
Og amerikanske kendisser har meldt sig i kampen for retten til abort.
For få dage siden gik skuespiller og aktivist Alyssa Milano, som er kendt fra #MeToo-kampagnen, sammen med en række Hollywood-skuespillere og producenter til angreb på en abortlovgivning, der netop er blevet vedtaget i staten Georgia.
Når den nye lovgivning efter planen træder i kraft til januar, vil grænsen for lovlig abort nedsættes fra 20 til seks uger.
- Indtil kvinder får juridisk kontrol over deres egen krop, kan vi ikke risikere en graviditet, skrev Alyssa Milano på Twitter efterfulgt af en opfordring til kvinder om at droppe sex.
FacebookTwitterKopier linkEmner:Abort|Donald Trump (politiker)|USA|Milano|Højesteret




https://www.dr.dk/nyheder/politik/folketingsvalg/samtalebog-med-loekke-udkommer-midt-i-valgkampen

FolketingsvalgSamtalebog med Løkke udkommer midt i valgkampenNy bog om statsministeren udkommer i morgen, blot tre uger før valget.
Den er skrevet på under to måneder.
Ny bog om Lars Løkke Rasmussen blev påbegyndt i slutningen af marts.
Den udkommer i morgen.
Af Nis Kielgast15.
maj 2019 kl.
18.
24Bemærk: artiklen er mere end 30 dage gammelLæs opDer har været ualmindeligt travlt ved tasterne hos forfatter Kirsten Jacobsen på det seneste.
På under to måneder har hun skrevet 208 sider om statsminister Lars Løkke Rasmussen (V), der i morgen lander midt i valgkampen i form af bogen ”Befrielsens Øjeblik – Samtaler med Lars Løkke Rasmussen”.
Det er Politikens Forlag, der har besluttet at udgive bogen i turbofart, efter at Lars Løkke Rasmussen selv henvendte sig.
Hverken forlaget eller forfatteren ønsker at stille op til interview om beslutningen i dag, men i en pressemeddelelse fremgår det, at der næppe er graverjournalistik om statsministerens fortid i vente.
- Kirsten Jacobsen har skrevet denne bog med en enkel og klar ambition: At nå ind til de overvejelser, Lars Løkke Rasmussen har som statsminister og privatperson i ugerne op til et folketingsvalg, der vil afgøre hans politiske fremtid, skriver Politikens Forlag.
Hovedpersonen selv vil heller ikke fortælle om bogprojektet endnu.
Da DR her til aften spurgte Lars Løkke Rasmussen, om det er en spændende bog, var hans eneste kommentar: "Altså, jeg har ikke skrevet nogen skønlitterær bog.
Det har jeg altså ikke".
På bagsædet af ministerbilenForfatteren Kirsten Jacobsen har haft den fordel, at hun allerede kender Lars Løkke Rasmussen indgående.
Hun skrev tilbage i 2006 interviewbogen ”Løkkeland” i samarbejde med ham.
Bogens forside.
Foto:Politikens Forlag.
Alligevel har arbejdsvilkårene været usædvanlige.
Arbejdet med bogen begyndte 25.
marts i år og interviews måtte foregå af flere omgange i statsministerens embedsbolig Marienborg og på bagsædet af ministerbilen.
Forlaget understreger, at Lars Løkke Rasmussen ikke har haft ret til at redigere i bogen.
Han har dog læst den igennem, før den røg i trykken, og rettet faktuelle fejl.
Bogen lanceres på et pressemøde i morgen 10.
30.
FacebookTwitterKopier linkEmner:Lars Løkke Rasmussen (politiker)|Venstre|Litteratur|Politikens Forlag|Valg og folkeafstemninger




https://www.dr.dk/nyheder/udland/video-200-kilo-dynamit-jaevner-foraeldet-kraftvaerk-med-jorden

UdlandVIDEO 200 kilo dynamit jævner forældet kraftværk med jordenSe, hvordan et 90 meter højt køletårn rives ned med kontrolleret eksplosion.
Det tog bare 3,5 sekunder, før køletårnet var jævnet med jorden.
Af Tobias Sydradal og Kasper Duncan Gram (video)15.
maj 2019 kl.
18.
26 | opdateret 16.
maj 2019 kl.
00.
02Bemærk: artiklen er mere end 30 dage gammelLæs opPå få sekunder blev et 90 meter højt cementtårn forvandlet til småsten.
Køletårnet, der stod på et polsk kraftværk, svajede og kollapsede i et røgfyldt endeligt, da nedrivningsholdet fredag trykkede på detoneringsknappen.
Det havde taget halvanden måned at forberede nedrivningen, skriver det polske energiselskab Tauron.
Det lange forberedelsesarbejde blev så udløst i et brag, da 200 kilo sprængstoffer bragte tårnet til jorden på bare 3,5 sekunder.
Tårnene blev bygget i 1960'erne og bliver nu revet ned, fordi de ikke opfylder de nuværende grænser for udledning i miljøet, de såkaldte emissionskrav.
Tryk på videoen øverst for at se dynamitten gøre sit eksplosive arbejde.
Rettelse: Det fremgik tidligere, at det var et atomkraftværk.
Dette er ikke tilfældet.
FacebookTwitterKopier linkEmner:Kraft- og varmeværker




https://www.dr.dk/nyheder/udland/karin-axelsson-europas-maegtigste-mand-bliver-maaske-en-kvinde

Kamp om EU-topposterSe temaAf DR’s EU-korrespondentKarin AxelssonUdlandKarin Axelsson: Europas mægtigste mand bliver måske - en kvindeSideløbende med valget til Europa-Parlamentet kører en anden valgkamp: Om nøglerne til Europas magtfulde hovedkvarter.
Hvem skal efterfølge Jean-Claude Juncker på posten som formand for Europa-Kommissionen?
Det er det helt store spørgsmål i EU for tiden.
Og det kan få stor betydning for danskernes hverdag.
15.
maj 2019 kl.
18.
23Bemærk: artiklen er mere end 30 dage gammelLæs op’Den der navneleg om topposter i EU er så kedelig og uvedkommende’, lød en kommentar forleden i radioen.
Ikke desto mindre vil udfaldet af den europæiske navneleg, som lige nu er i fuld gang, på lange stræk have større konsekvenser for danskernes hverdag, end om den næste statsminister hedder Mette eller Lars.
Spidskandidat-debat i aftenI aften mødes seks af de politikere, der ønsker at blive ny formand for Europa-Kommissionen, til en 'spitzenkandidat'-debat i Bruxelles.
De kommer fra hver sit europæiske parti, og danske Margrethe Vestager (R) deltager på vegne det liberale Alde-parti.
Derudover deltager:- Manfred Weber (EPP)- Ska Keller (De Grønne)- Jan Zahradil (Acre)- Nico Cué (Det Europæiske Venstrefløjsparti)- Frans Timmermans (S&D)Du kan følge debatten her på dr.
dk i aften.
Den største brik i kabalen er posten som ny formand for EU-Kommissionen.
Formanden sammensætter selv sit hold på samme måde, som en statsminister sammensætter sin regering.
Jovist, landene vælger selv, hvilken kommissær de ønsker at sende til Bruxelles, men formanden fordeler nøje posterne efter, om det enkelte land har lyttet til de fremsatte ønsker.
Eksempelvis spillede det positivt ind i beslutningen om at tildele lille Danmark den tunge konkurrencekommissærpost, at vi sendte en erfaren kvinde - den radikale Margrethe Vestager.
Læs også:Vestager kaster sig ind i en debat, hun egentlig ikke bryder sig omSætter linjen for loveneUdover at sætte sit hold lægger kommissionsformanden den overordnede strategi for kommissionens arbejde de næste fem år, hvilket ikke er helt uvæsentligt, da det kun er kommissionen, der kan foreslå nye love.
Men da lovene bagefter skal vedtages af Ministerrådet - det vil sige landenes regeringer - og Europa-Parlamentet i fællesskab, er det vigtigt, at en kommissionsformand kan samarbejde tæt med de andre to institutioner.
Kommissærerne mødes typisk en gang om ugen og lægger en fælles linje i de verserende sager med formanden for bordenden.
Det er med andre ord en temmelig magtfuld post at sidde for bordenden, og derfor vil vi se nogle af EU’s fremmeste politikere tørne sammen i en spidskandidat-debat i aften i Bruxelles.
Her vil kandidaterne fra de forskellige politiske partigrupper i Europa kæmpe for, at lige præcis deres gruppe får den afgørende stemme i, hvem der skal afløse Jean-Claude Juncker på formandsposten til efteråret.
Overrumplede medlemslandeneDet er Europa-Parlamentet, der er pennefører på debatten og på hele setuppet med ’spitzenkandidaten’ i et forsøg på at tage beslutningskraften fra medlemslandene.
Europa-Parlamentet skal egentlig ’blot’ godkende eller afvise medlemslandenes bud på en kommissionsformand.
Men ved det seneste valg i 2014 lykkedes det parlamentet at underløbe medlemslandene ved at beslutte, at vinderen - den største gruppe efter europaparlamentsvalget - skulle have retten til at besætte posten.
Sidst blev det den konservative partigruppe, EPP, og ergo stillede parlamentet sig bag den konservative kandidat, Jean-Claude Juncker fra Luxembourg.
Men denne gang har medlemslandene ikke tænkt at lade sig overrumple.
De ønsker ikke, at denne spidskandidat-proces skal blive reglen fremover.
Derfor har de besluttet at mødes i Bruxelles 28.
maj - to dage efter europaparlamentsvalget - for at diskutere topposter.
Hermed har de givet det nyvalgte parlament mindre end 48 timer til at samle sig bag én kandidat, som landene så allernådigst vil tage med i deres overvejelser - men ikke lade sig diktere af lod ministerrådsformand Donald Tusk forstå efter landendes topmøde i sidste uge.
Her kan du høre, hvorfor statsminister Lars Løkke Rasmussen (V) er imod spidskandidatprocessen:Ønsker ikke Merkels mandEfter middagen 28.
maj om aftenen i Bruxelles kan verden derfor godt se meget anderledes ud, end Europa-Parlamentet havde forestillet sig.
Og selvom EPP-gruppen også ser ud til at blive den største denne gang, har flere lande temmelig tydeligt signaleret, at de ikke ønsker den konservative kandidat, Manfred Weber, som ny kommissionsformand.
De vil have en stærk samlende figur, som kan gå op imod verdensledere som Trump, Putin og kinesiske Xi.
Det ser de ikke i Weber.
Tværtimod har det skabt irritation, at Weber har bedyret, at han vil være ’Parlamentets mand i Kommissionen’.
Det er måske nok populært i Europa-Parlamentet, men ikke noget, stats-og regeringscheferne ser som et plus.
Den franske præsident, Emmanuel Macron, og hans hollandske kollega, Mark Rutte, fører åbenlys kampagne i disse dage imod Weber.
Selv tilhører de den liberale gruppe, som ser ud til at blive tredjestørst efter den socialdemokratiske gruppe - og endnu vigtigere, sagtens kan blive tungen på vægtskålen i parlamentet, når der skal laves lovgivning og fordeles vigtige poster.
Og den magt har de liberale tænkt sig at bruge.
Her kan du møde de spidskandiater, der skal debattere i aften: Tyske Manfred Weber (CSU) er spidskandidat for det kristenkonservative parti, EPP.
Han er i dag formand for partiets gruppe i Europa-Parlamentet, og han har blandt andet sin kansler, Angela Merkels, opbakning til at overtage kommissionsformandsposten.
 Tyske Ska Keller er spidskandidat for partiet De Europæiske Grønne.
Hun sidder i dag i Europa-Parlamentet.
 Tjekkiske Jan Zahradil er spidskandidat for partiet Alliancen af Europæiske Konservative og Reformister.
Han har siddet i Europa-Parlamentet siden 2004.
 Spanske Nico Cue fra er spidskandidat for partiet Det Europæiske Venstrefløjsparti, hvor danske Enhedslisten er medlem.
 Hollandske Frans Timmermans er spidskandidat for partiet De Europæiske Socialdemokrater, som de danske socialdemokrater også er medlem af.
Han er i dag første-næstformand i Europa-Kommissionen.
 Danske Margrethe Vestager, der er i dag er EU's konkurrencekommissær, er spidskandidat for det liberale parti Alde, hvor også Venstre er medlem.
1 / 6Tyske Manfred Weber (CSU) er spidskandidat for det kristenkonservative parti, EPP.
Han er i dag formand for partiets gruppe i Europa-Parlamentet, og han har blandt andet sin kansler, Angela Merkels, opbakning til at overtage kommissionsformandsposten.
1 / 6Tyske Ska Keller er spidskandidat for partiet De Europæiske Grønne.
Hun sidder i dag i Europa-Parlamentet.
2 / 6Tjekkiske Jan Zahradil er spidskandidat for partiet Alliancen af Europæiske Konservative og Reformister.
Han har siddet i Europa-Parlamentet siden 2004.
3 / 6Spanske Nico Cue fra er spidskandidat for partiet Det Europæiske Venstrefløjsparti, hvor danske Enhedslisten er medlem.
4 / 6Hollandske Frans Timmermans er spidskandidat for partiet De Europæiske Socialdemokrater, som de danske socialdemokrater også er medlem af.
Han er i dag første-næstformand i Europa-Kommissionen.
5 / 6Danske Margrethe Vestager, der er i dag er EU's konkurrencekommissær, er spidskandidat for det liberale parti Alde, hvor også Venstre er medlem.
6 / 6Den største fjendeHvorvidt det bliver på at sikre posten til Vestager, at presse Merkel til at skubbe Weber ud til at siden og tage posten selv, eller noget helt tredje, vil vise sig i den kommende måned, hvor valgkampen til posterne strammer til.
Det nyvalgte Europa-Parlament har med andre ord mindre end 48 timer til at overbevise omverden om, at deres ’spitzenkandidat-proces’ lever, og at Weber kan samle opbakning fra de andre grupper, da det stadig spås at blive hans konservative EPP-gruppe, der bliver størst ved valget.
Men et nyvalgt Europa-Parlament forventes at se meget anderledes ud i dag, med helt andre interesser og en helt anden magtbalance – og i det lys kan regeringscheferne ende med at være det mindste af Webers onder.
Det kan vise sig langt mere udfordrende at samle opbakning i sit eget EU-parlamentsbagland – og så på mindre end to døgn.
EU's brexit-chefforhandler, Michel Barnier, bliver også nævnt som et muligt bud på en ny formand for Europa-Kommissionen.
Her kan du høre, hvad han selv siger til rygterne.
FacebookTwitterKopier linkEmner:Donald Tusk (politiker)|Emmanuel Macron (politiker)|Venstre|Bruxelles|Valg og folkeafstemninger




https://www.dr.dk/nyheder/udland/britisk-topofficer-modsiger-usa-der-er-ikke-et-oeget-trusselsniveau-fra-iran

UdlandBritisk topofficer modsiger USA: 'Der er ikke et øget trusselsniveau fra Iran'USA mobiliserer i Mellemøsten efter "meget specifikke trusler om iransk aktivitet".
Blandt andet hangarskibet USS Abraham Lincoln er blevet sendt til Mellemøsten i forbindelse med USA's beskyldninger mod Iran.
Af Andreas Lindqvist15.
maj 2019 kl.
17.
48Bemærk: artiklen er mere end 30 dage gammelLæs opUSA har de seneste uger malet et mere og mere foruroligende trusselsbillede af Iran.
Men nu afviser en højtstående militær kilde i Storbritannien, at sikkerhedsituationen har ændret sig.
- Nej, der er ikke en stigende trussel fra iransk-støttede styrker i Irak og Syrien, siger generalmajor Christopher Ghika, næstkommanderende for Operation Inherent Resolve, som kæmper mod IS og andre terrororganisationer i Irak og Syrien.
- Er jeg bekymret over faren?
Nej, faktisk ikke, siger han.
Han henviser blandt andet til medlemmerne af paraplyorganisationen for shia-militser i Irak, PMF, som styres af den irakiske regering, men hvor mange har forbindelse til Iran.
- Jeg synes, det er vigtigt at sige, at mange af dem følger reglerne, og at vi ikke har set nogen ændring i denne holdning efter den nylige udveksling mellem USA og Iran, siger officeren.
- Vi håber og forventer, at det vil fortsætte, siger generalmajor Christopher Ghika ifølge The Guardian.
Troppeopbygning i MellemøstenTruslen fra en påstået iransk oprustning af shia-militser i regionen har været USA's begrundelse for, at et hangarskib sendes hurtigere til området end først planlagt.
USA har også annonceret, at det sender B52-bombefly og antiluftskyts.
Og i dag forlød det, at USA kalder alt andet end det mest nødvendige personel hjem fra Irak.
Samtidig skriver flere amerikanske medier, at det er blevet drøftet at flytte 120.
000 soldater til området, en påstand, som USA's præsident Donald Trump dog senere har kaldt "fake news".
Indtil nu ser jeg bare nogle, som råber af hinanden, og foretager nogle træk, som ikke har omkostninger,Peter Viggo Jakobsen, ForsvarsakademietDen britiske generalmajors afvisning af, at militser, som støttes af Iran, er på krigsstien, har også resulteret i en usædvanlig irettesættelse fra amerikansk side.
- Nylige kommentarer fra Operation Inherent Resolves næstkommanderende går imod fundne troværdige trusler i efterretninger fra USA og allierede om iransk-støttede styrker i regionen, lyder det fra US Central Command.
- Derfor er Operation Inherent Resolve på højeste beredskabsniveau, imens vi fortsætter med at holde øje med troværdige og muligvis overhængende trusler mod amerikanske styrker i Irak, fremgår det.
Trak USA ud af atomaftaleIran har været på USA's sigtekorn, siden præsident Trump kom til magten.
For et år siden meldte han USA ud af den atomaftale, som regnes for en af forgængeren, Barack Obamas, største bedrifter.
Den sikrede, at Iran ikke kunne producere uran eller plutonium i en kvalitet, der kan anvendes i våben.
Siden har USA løbende indført sanktioner mod Iran, blandt andet for at hindre landets olieeksport, hvilket er gået hårdt ud over økonomien.
Det fik i sidste uge Iran til at kræve hjælp fra atomaftalens øvrige underskrivere, hvis landet fortsat skal overholde den.
Særligt Donald Trumps sikkerhedsrådgiver, John Bolton, som er inkarneret Iran-høg, har talt for en konfrontatorisk linje med landet.
John Bolton har været del af enhver republikansk præsidents stab siden Reagan og har ofte og igen tordnet mod Iran.
Og både i sidste uge og denne er udenrigsminister Mike Pompeo rejst rundt til allierede for at få dem til at bakke op om den hårde amerikanske linje.
Det er blevet mødt med skepsis, blandt andet i EU.
- Min rejse til Bagdad var for at tale med de irakiske ledere om meget specifikke trusler om iransk aktivitet, som finder sted, og som bringer vores faciliteter og mandlige og kvindelige soldater i Irak i meget væsentlig risiko, sagde han på et pressemøde i London.
Ekspert: USA og Iran føler hinanden på tænderneDen amerikanske præsidents sikkerhedsrådgiver John Bolton, som tidligere har talt for at bombe Iran, spillede også en nøglerolle, da USA gik ind i Irak under George W.
Bush.
Og flere toneangivende amerikanske medier sammenligner netop opløbet til Irak-invasionen med den nuværende sabelraslen mod Iran.
Men lektor og ekspert i sikkerhedspolitik på Forsvarsakademiet, Peter Viggo Jakobsen, som har forsket i det internationale samfunds reaktion på Irans atomprogram, maner til besindighed.
Bolton har det verdenssyn, han har, og har aldrig forsømt en lejlighed til at eskalere en krise eller sige noget grimt om en modstander.
Peter Viggo JakobsenOgså selv om der tilsyneladende optrappes hurtigt for tiden.
- Som jeg ser det, handler det her om, at USA og Iran i forvejen føler hinanden lidt på tænderne.
Og nu har Iran så meldt ud, at de vil trække sig ud af atomaftalen, siger han.
Han peger på, at USA i forvejen var i gang med at flytte rundt på hangarskibe, som det gør regelmæssigt.
- Så kan USA helt gratis sige, at de vil sende et hangarskib til Golfen.
Det har været planlagt i et år, siger han.
Ingen ønsker krigI weekenden kom det frem, at fire skibe - blandt andre to olietankere fra Saudi-Arabien - var blevet udsat for "angreb" tæt på Hormuzstrædet, som er særdeles vigtig for verdenshandlen med olie.
Og tirsdag gennemførte houthier fra Yemen, som støttes af Iran, to kordinerede angreb på Saudi-Arabiens olieinfrastruktur.
Men heller ikke det er usædvanligt, siger eksperten.
- Der er en masse, som slår på tromme, men jeg synes også det er vigtigt at holde fast i, at højstående amerikanere, inklusiv præsidenten, siger, at de ikke vil i krig.
Det samme siger den iranske ledelse, siger Peter Viggo Jakobsen.
- På den ene side prøver man at piske en stemning op for at presse modparten.
På den anden side siger man, at det ikke ender i krig.
Så jeg ser det lidt som en rituel stammedans, hvor man prøver at presse, men ikke tør gøre noget, som kan få tingene til at gå galt, siger han.
Han afviser at risikoen for en egentlig væbnet konfrontation med Iran er højnet, fordi sikkerhedsrådgiver John Bolton har fået Donald trumps øre.
- Bolton har det verdenssyn, han har, og har aldrig forsømt en lejlighed til at eskalere en krise eller sige noget grimt om en modstander, siger eksperten.
Det får ikke lov at stikke afHan peger på, at den amerikanske hær er imod en militær konflikt med Iran.
Den amerikanske befolkning har heller ikke lyst til en ny krig i Mellemøsten.
Og præsident Trump selv vil ud af USA's krige, ikke i gang med en ny.
- Set i det lys står Bolton over for et forsvar, som siger, at han har en skrue løs, og en præsident, som intet tyder på, vil lytte til ham, siger Peter Viggo Jakobsen.
Han peger på, at tidligere simuleringer har vist, at USA vil forsøge at lukke ned for konflikten, hvis for eksempel Israel skulle gå militært mod Iran.
Hans egne samtaler med folk i den amerikanske militærtop tyder på samme tilgang.
- Derfor har jeg meget svært ved at se, hvordan det her skal få lov at stikke af.
Jeg ser ingen tegn på, at det her skulle være optakten til en krise, som løber løbsk og ender i en krig, siger han.
Begynder USA rent faktisk at flytte 120.
000 soldater til regionen - 150.
000 blev sendt afsted til invasionen af Irak - vil han blive anderledes bekymret.
Det er nemlig en dyr øvelse, som viser at man mener det.
- Tager de det skridt, har de min opmærksomhed.
Men indtil nu ser jeg bare nogle, som råber af hinanden, og foretager nogle træk, som ikke har omkostninger, siger han.
FacebookTwitterKopier linkEmner:Irak|Iran|USA|Militær|Sikkerhedspolitik




https://www.dr.dk/nyheder/kultur/film/skru-op-dramaet-og-glem-syreregnen-3-ting-vi-haaber-paa-i-2-saeson-af-dansk

BingeSe temaFilm og serierSkru op for dramaet - og glem syreregnen: 3 ting, vi håber på i 2.
sæson af dansk Netflix-serieSerieekspert kommer her med en stille bøn til den kommende sæson af Danmarks første Netflix-serie.
Mikkel Boe Følsgaard, Alba August og Lucas Lynggaard Tønnesen spiller de bærende roller i serien.
Af Frederik Dirks Gottlieb15.
maj 2019 kl.
18.
30Bemærk: artiklen er mere end 30 dage gammelLæs opFørste sæson af den første danske Netflix-produktion nogensinde, den postapokalyptiske 'The Rain' om en dræbende syreregn, der rammer globalt i den nærmeste fremtid, var en blandet pose bolsjer.
Ifølge Netflix selv var 'The Rain' en seersucces, hvorfor man nu følger op med en anden sæson, men serien fik samtidig en lidt lunken modtagelse af anmelderne.
Ambitionerne var tårnhøje, og skaberne bag 'The Rain' lykkedes med begrænsede midler troværdigt at portrættere et katastroferamt København.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Det føltes på mange måder som en umulig mission for så lille et land som Danmark, hvor budgetterne er en brøkdel af det man ser i USA.
Ikke desto mindre var 'The Rain' på mange måder dybt troværdig rent visuelt, og man havde tilmed samlet et stærkt, ungt cast til at give historien hjerte og troværdighed.
Desværre var det på de parametre, hvor vi i Danmark ellers plejer at udmærke os, at serien manglede en kærlig hånd.
Instruktionen formåede ikke altid at løfte de unge – ellers talentfulde – skuespillere, og den interne logik i 'The Rain's univers var ikke altid komplet troværdigt.
Heldigvis får vi nu en anden sæson og med så stærkt et koncept og yderligere mulighed for at følge livet i et postapokalyptisk Danmark, er der forhåbentligt masser at glæde sig til.
Jeg har samlet tre punkter i en stille bøn til den kommende sæson.
1Instruktion med bedre mulighed for karakterøjeblikke'The Rain'-holdet fra anden sæson tæller blandt andre Alba August, Jessica Dinnage, Mikkel Boe Følsgaard, Natalie Madueño, Lukas Løkken og Sonny Lindberg.
I en genre-serie som 'The Rain', hvor en hel verden skal bygges op fra bunden, og vi skal tro på den fremtidsvision, der præsenteres, er det nemt at glemme, hvad det er, der gør 'lignende' serier som 'The Walking Dead', 'The Haunting of Hill House' og 'Game of Thrones' så uhyre effektive.
Det er nemlig hverken drager, spøgelser eller zombier, der gør, at vi bliver ved med at vende tilbage til disse serier – det er derimod det stærke persongalleri og troværdige relationer mellem figurerne, som for alvor fungerer som brændstof.
I 'The Rain' blev der vist gode takter, og specielt afsnit fem - med hjælp fra Mette Heeno og Natasha Arthy - udmærkede sig ved at gå i dybden med bifiguren Leas triste forhistorie.
Hendes historie om teenageusikkerhed og seksuelt overgreb blev flettet ubesværet sammen med plottet og viste dermed seriens unægtelige young adult-potentiale, hvor store følelser og overnaturlige elementer sagtens kan sameksistere.
Læs også:Danske skuespillere får frække tilbud fra hele verden: 'De vil gerne være kæreste med os'Med skuespillere som Alba August, Mikkel Boe Følsgaard og Jessica Dinnage ville det være en skam ikke at skrue op for det menneskelige drama og glemme syreregnen periodevist.
2Slip de amerikanske traditioner og skab højere troværdighedLucas Lynggaard Tønnesen spiller Rasmus, der har et helt særligt forhold til seriens onde virus.
Ingen tvivl om, at amerikanerne er mestre til at fortælle fantasifulde science fiction- og gyserfortællinger på både dybt overbevisende og underholdende vis.
De har så stærk en tradition for genrefilm og -serier, at de efterhånden kan slippe af sted med ganske små portioner logik og forklaring og i stedet bruge store summer penge på imponerende world building og flotte effekter.
Men vi har bare andre begrænsninger her i Danmark – også selvom Netflix har pengepungen fremme.
Derfor er det vigtigt, at logikken er troværdig allerede på manuskriptplan, og at man har en følelse af, at seriens spilleregler er nøje udtænkt.
I første sæson – som trak meget på de amerikanske inspirationskilder – blev man bedt om at købe en del af katastrofens forklaring på et lidt for tyndt grundlag, og det hele føltes kogt ned til et problem (regnen) og en løsning (kuren).
Jeg ville elske, hvis man turde nørde lidt mere igennem og vise os, at der er tænkt på seriens interne logik.
3Vis omverden, hvad Danmark er virkelig god tilBåde Simone og Martin udvikler sig i anden sæson af 'The Rain'.
Her ses de i en intens scene i anden sæson af serien.
Vi kan måske ikke altid selv se det, men her i Danmark er vi som regel ret gode til at skrive fantastiske historier og instruere vores store talentmasse af skuespillere på overbevisende vis.
Vores begrænsede budgetter tvinger os til at tænke i kreative løsninger og fokusere mere på dramaet.
© NetflixFakta om ’The Rain’'The Rain' er Netflix’ første danske fiktionsserie og er skabt af manuskriptforfatter Jannik Tai Mosholt, instruktør Esben Toft Jacobsen og producer Christian Potalivo.
I 'The Rain' møder vi de to søskende Simone og Rasmus og en flok andre unge i et dystopisk Danmark, hvor en dødelig virus spredes gennem regn.
Blandt skuespillerne ses Alba August, Lucas Lynggaard Tønnesen, Mikkel Boe Følsgaard, Jessica Dinnage, Lukas Løkken og Sonny Lindberg.
Første sæson havde premiere samtidig i hele verden i maj 2018, og nu er anden sæson altså klar.
Den har premiere på Netflix 17.
maj.
Vi er ydermere gode til at lave børne- og ungdoms-tv og -film, og 'The Rain' er og bliver en ungdomsserie sat i en voksenramme.
Vi er også gode til ikke at tale ned til børn og unge, og derfor skal en serie som 'The Rain' turde at gå dybere ind i følelserne, tragedien og selvfølgelig også de livsbekræftende øjeblikke.
Jeg så gerne, at man uddelte instruktøransvaret i højere grad og samtidig turde skabe flere enkeltstående afsnit, hvor enkelte figurer kommer i fokus.
Dette gjorde man allerede et par gange i første sæson, men vi kan sagtens tåle mere!
Med både TV 2-serien 'Norskov' og DR-serien 'Bedrag' traf man en masse modige valg i de seneste sæsoner, hvor man satte den overordnede historie på pause for at zoome mere ind på de enkelte figurers personlige rejser.
Læs også:Dansk Netflix-stjerne: 'Jeg har brug for, at nogle voksne mennesker tager ansvar'FacebookTwitterKopier linkEmner:Alba August (skuespiller)|Mikkel Boe Følsgaard (skuespiller)|Netflix|Teater|København




https://www.dr.dk/nyheder/kultur/boeger/gyldendal-forsvarer-fjernelse-af-rim-i-boerneboeger-saa-kan-man-hoejtlaese

BøgerGyldendal forsvarer fjernelse af rim i børnebøger: 'Så kan man højtlæse uden at gøre nogen kede af det'De gamle udgaver af Halfdan Rasmussens rim vil stadig blive trykt, forsikrer Gyldendal-direktør.
Gyldendals administrerende direktør, Morten Hesseldahl, forsvarer forlaget beslutning om at udelade otte rim af Halfdan Rasmussen.
Af Theis Lange Olsen15.
maj 2019 kl.
16.
59Bemærk: artiklen er mere end 30 dage gammelLæs opKritikken hagler ned over Gyldendal, der har fjernet otte børnerim med ord som 'hottentot' og 'neger' fra en ny udgivelse af den populære digter Halfdan Rasmussens samlede værker.
Men det indflydelsesrige forlag står fast på beslutningen og begrunder den med, at Halfdan Rasmussens forfatterskab skal bredes mere ud.
- Det er jo en oplæsningsbog for de mindste børn, og vi har tænkt, at det måske kunne være svært at forstå, hvorfor man bruger udtryk, som opleves nedsættende i dag, selvom de ikke var tænkt sådan i sin tid, siger administrerende direktør Morten Hesseldahl.
Halfdan Rasmussen var en af landets mest populære digtere og kendes i dag især for sine børnerim og 'Halfdans ABC'.
Han døde i 2002.
- Vi har ikke fjernet noget fra markedet, men lavet en ny udgave, hvor de her rim ikke er med, og hvor man kan højtlæse dem i daginstitutioner for de mindste uden at risikere at gøre nogen i rummet kede af det, siger han.
Men hvorfor ikke lade det være op til de voksne at forklare børnene, hvorfor de her ord blev brugt dengang?
- Det bør de også, og det er også derfor, de gamle udgaver er tilgængelige.
Men jeg er ikke sikker på, at der med den nuværende normering i daginstitutionerne er tid til at sætte børn ind i den historiske kontekst og de litteraturvidenskabelige fodnoter.
Så travlhed i daginstitutionerne er en del af årsagen til Gyldendals beslutning?
- Det er ambitionen om at få bredt forfatterskabet ud til flest muligt.
Og vores fornemmelse var, at når man bruger udtryk, som opleves nedsættende, så vil man hindre udbredelsen af det her vidunderlige forfatterskab.
Derfor valgte vi i den her udgave at tage få digte ud, siger Morten Hesseldahl.
Børnerimet HittehattehættehuerMin nathue huer mig ikke.
Kalotten ka Lotte jo få.
Kasketten ka skyttenbenytte om nattenhvis ikke kadettenmed kutten vil ha den,og hitter jeg hattenog hætten i hyttenkan ham hottentottenog skotten fra Vråfå hittehathattenog hyttehætten på!
Af Halfdan RasmussenEn ny tids øjnePolitikens litteraturanmelder, Thomas Bredsdorff, mener, at Gyldendal ved at skrive i forordet til den nye udgivelse, at Halfdan Rasmussen ikke mente sine rim racistisk, netop kæder den skattede forfatter sammen med racisme.
Men det er ikke det, der menes med det, understreger Morten Hesseldahl:- Det er en fejllæsning.
Det er ikke det, der menes med det.
Det skal jeg da beklage, hvis det er det, man får ud af det.
Der ligger det i det, at der jo ikke er nogen, der vil mistænke Ib Spang Olsen (tegner til bøger, red.
) eller Halfdan Rasmussen for noget som helst racistisk.
Læs også:Anmelder revser Gyldendal for at fjerne 'hottentot'-børnerim: 'Det er et nonsens-hovedværk'- Men det er den oplevelse, man kan have.
Det er jo, fordi man kigger på det med en ny tids øjne.
Derfor vil man kunne få en forkert oplevelse af, hvad det er for et forfatterskab, vi har med at gøre.
Afviser at det er censurMen er beslutningen ikke en undervurdering af folks evne til at tage snakken med deres børn om de her nedsættende ord?
- Jo, men det er højtlæsningsbøger for de allermindste.
Og man kan sige, at det skal vi have tillid til, at vi kan finde ud af.
Det skal vi også gennemgående have.
Men man kan også sige, at her er der en mulighed for, at børnene kan tage digtene til sig uden pludselig at opleve, at deres gode venner i daginstitutionen med en anden baggrund end dansk bliver fremstillet nedværdigende.
UDDRAG FRA FORORDET TIL DEN NYE UDGIVELSEMed disse nye samlinger vil Gyldendal præsentere Halfdan Rasmussens børnerim på en ny måde blandt andre store klassikere og sikre, at de bliver ved med at være relevante for nye generationer af børn og forældre.
Vi har udeladt otte rim, som i dag, mere end 60 år efter de udkom første gang, vil kunne opfattes som racistisk nedsættende, hvilket er meget langt fra Halfdan Rasmussens og Ib Spang Olsens intention.
Den sproglige og kulturelle udvikling har ændret vores opfattelse af udtryk som „neger“ og „hottentot“, så de i dag kan anses for at være nedsættende, men sådan forstod hverken læsere eller forfattere udtrykkene, dengang de blev skrevet.
En sådan misforståelse af forfatterskabet vil vi gerne undgå, når vi nu præsenterer værket for et nyt og yngre publikum.
De otte rim er Lille negerdukke, To små negerdukker, Hittehatte hætte-huer, Rikke, Nogle øjne er så smukke, Alle bilerne fra landet, Negerdukken lille Sam og Sikken et hus.
De oprindelige udgaver kan stadig findes på biblioteker og i arkiver.
Kilde: Gyldendal.
- Pludselig kan de måske se, at pædagogerne læser op af en bog, der fremstiller dem negativt.
Det kan give situationer, man ikke bryder sig om.
Derfor er der den her mulighed.
Hvis der ikke er problemer, tager man bare den anden udgave.
Ingen bliver snydt for noget.
Men det er vel en form for censur?
- Nej, det er det ikke.
I alle bøger, der bliver redigeret, laves der et fravalg og et tilvalg.
Det går redaktionsprocessen ud på.
Skulle der være tale om censur, så havde vi fjernet de bøger, der faktisk har de kontroversielle vers fra markedet.
Det gør vi netop ikke.
Vi bliver ved at trykke dem, så de er fortsat et tilbud.
Men nu er der også et andet tilbud.
Der er et frit valg.
Hvis I mener, at det er så nedværdigende, hvorfor så ikke fjerne de gamle udgaver også?
- En ny tid vil altid have andre moralstandarder end en gammel tid, og man skal ikke bortredigere fortiden.
Derfor opretholdes de oprindelige udgaver, og de må gerne være krænkende.
Det er bare vigtigt at forklare, hvorfor de skal læses med andre briller i dag, siger Morten Hesseldahl.
FacebookTwitterKopier linkEmner:Halfdan Rasmussen (forfatter)|Ib Spang Olsen (forfatter)|Gyldendal|Litteratur|Børnepasning




https://www.dr.dk/nyheder/regionale/midtvest/leg-med-kunst-og-sanser-skal-give-20000-boern-i-hele-landet-mere

Midt- og VestjyllandLeg med kunst og sanser skal give 20.
000 børn i hele landet mere selvtillidBørn i dagtilbud skal lære mere gennem leg med professionelle kunstnere og skuespillere.
Børnene i Dalens Børnehuse mærker, hvordan årstidernes vejr føles på kroppen.
Af Natacha Tjørnholm og Asta Pil Heltborg15.
maj 2019 kl.
16.
35Bemærk: artiklen er mere end 30 dage gammelLæs opHvad kendetegner vinteren?
Sneboldkampe, is på vejene og varm kakao, mener børnene i Dalens Børnehuse i Viborg, der skal lære ved hjælp af sanserne.
For at mærke hvordan vinterens kulde føles, får børnene fødderne i en balje med isterninger.
Børnene hviner, at det er koldt, mens lyden af en fygende snestorm kører på et musikanlæg.
Så kommer foråret, hvor de får lunet fødderne med en hårtørrer.
Børnene ligger på nogle måtter og dufter til syrengrene.
Det giver børn, der har selvtillid, som tør stille sig op og have en mening, når de bliver ældre.
Ulla Gjesing, KulturprinsenFantasien og kreativiteten skal flyde frit hos børn i dagtilbud rundt omkring i hele landet.
Det er formålet med forskningsprojektet "LegeKunst", der er baseret på erfaringer fra Dalens Børnehuse i Viborg, hvor personalet har arbejdet efter principperne i fire år.
Børnene får besøg af skuespillere, kunstnere og musikere, og meningen er, at de med deres hjælp skal lege sig frem til mere dannelse.
I institutionen i Viborg er det skuespilleren Katrine Weigelt, der har lært børnene om overgangen fra vinter til forår.
LegeKunst18 kommuner, 1.
000 pædagoger og 20.
000 børn er med i forskningsprojektet, der sættes kunst på dagsordenen i børnehaverne.
Formålet er at gøre børnene mere robuste og forbedre deres sprog.
Børn og pædagoger samskaber med professionelle udøvere inden for musik, billedkunst, video, foto mm.
Kulturprinsen i Viborg, der er et lokalt forankret, nationalt udviklingscenter for børne- og ungekultur, står bag projektet.
LegeKunst starter officielt den 15.
maj, og de første børn forventes at møde projektet i deres dagtilbud til efteråret.
Projektet varer i fire år.
Nordea-fonden støtter projektet med 25 millioner kroner.
Kilde: Viborg KommuneHun er erfaren i kunstnerisk udfoldelse med børn og understreger vigtigheden i, at aktiviteterne taler til sanserne.
- De lærer bedst, hvis de får lov at røre ved ting og smage på ting.
Det er vigtigt for at få børnene i spil, få deres ord på tingene og få deres fantasi til at køre, siger Katrine Weigelt.
Booster børnenes identitet1.
000 pædagoger i 18 kommuner landet over skal klædes på til projektet, der kører de næste fire år.
De skal lære at lege kunst med børnene med hjælp fra professionelle kunstnere.
Ifølge Ulla Gjesing, der er centerchef for udviklingscenter for børne- og ungekultur Kulturprinsen i Viborg, der står bag projektet, giver teaterøvelser, sanglege og fingermaling mere robuste børn.
- Det giver børn, der har selvtillid, som tør stille sig op og have en mening, når de bliver ældre.
Det er simpelthen med til at booste deres identitet, siger Ulla Gjesing.
Kunst i hverdagen gør også en stor forskel i børnenes hverdag, mener hun.
- Det er et lille frirum, hvor der opstår noget fantasi, nogle fortællinger og nogle relationer blandt børnene, som måske ikke har været der før.
Børn helt ned til vuggestuealderen tager del i projektet, hvor institutionerne hver især kan vælge, hvilke kunstnere de vil invitere forbi og hvilke kreative forløb, de vil tage del i.
Skuespiller Katrine Weigelt lærer børnene om årstiderne.
  Børnene får føntørret fødderne for at blive varmet op efter en tur i det kolde vand - og for at mærke forårets varme.
 1 / 4Skuespiller Katrine Weigelt lærer børnene om årstiderne.
1 / 42 / 4Børnene får føntørret fødderne for at blive varmet op efter en tur i det kolde vand - og for at mærke forårets varme.
3 / 44 / 4Birgitte Møller Olesen, der er pædagog i Dalens Børnehuse, mener, det er vigtigt, at de voksne også udviser begejstring, når der skal danses, males eller synges.
- De forløb, vi er med i, har vi en interesse for i forvejen.
Det er tusind gange nemmere at få børnene med, når det er noget, de voksne brænder for, siger hun.
Og hun er ikke bekymret for, om kunstlegene går på kompromis med læringsplanerne.
- Det, vi får med her, kan inddrages i rigtig mange sammenhænge.
Den ro og fordybelse, det giver, kan man tage med i alle vores rutiner, siger Birgitte Møller Olesen.
Hun fortæller, at de for eksempel for nyligt har haft et sangforløb, som børnene stadig inddrager i deres dagligdag i børnehaven.
- Nogle af børnene tager det med ud på legepladsen og giver sig til at synge sangene for de andre.
Det kan udvikle sig til så meget, siger hun.
FacebookTwitterKopier linkEmner:Viborg|Børnepasning|Teater|Socialforhold




https://www.dr.dk/sporten/cykling/tysker-spurter-sig-til-sejren-i-regnvaad-giro-etape

CyklingTysker spurter sig til sejren i regnvåd Giro-etapePascal Ackermann vandt sin anden etape i årets Giro d'Italia, da han spurtsejrede på neutraliseret etape.
Pascal Ackermann fra Bora var hurtigste mand på stregen, da han på femte etape vandt for anden gang i dette års Giro d'Italia.
15.
maj 2019 kl.
17.
44 | opdateret 15.
maj 2019 kl.
19.
10Bemærk: artiklen er mere end 30 dage gammelLæs opPascal Ackermann (Bora) slog til igen onsdag, da den tyske mester spurtede sig til sin anden sejr i dette års Giro d'Italia.
Ackerman vandt 2.
etape i løbet, og han supplerede med også at sikre sejren på 5.
etape onsdag foran Fernando Gaviria (UAE) og Arnaud Demare (FDJ).
Italienske Elia Viviani havde på dagen ikke benene til at true tyskeren.
På grund af heftigt regnvejr valgte arrangørerne undervejs på etapen at neutralisere tiden, efter at rytterne første gang passerede målstregen inden sidste omgang med godt ni kilometer til mål.
Det skete for at beskytte favoritterne i toppen af klassementet, og derfor fik sprinterholdene slaget for sig selv efter nogle dramatiske dage i løbet.
Det betød også, at feltet med det samme blev splittet, da mange ryttere hurtigt lod sig falde tilbage på den sidste omgang på de våde veje.
Skade tvinger hollandsk stjerne ud af løbetDet var måske også med det i baghovedet, at Tom Dumoulin (Sunweb) kort inde i 5.
etape måtte give op og trække sig fra løbet på grund af smerter fra tirsdagens dramatiske styr.
Dumoulin var en af forhåndsfavoritterne i det samlede klassement, men hollænderen tabte tirsdag flere minutter og var inden onsdagens etape fire et halvt minut efter Primoz Roglic (Jumbo-Visma).
Efter nogle lange dage i sadlerne skulle rytterne blot ud på 140 kilometer fra Frascati til Terracina onsdag.
Fem ryttere var i udbrud med 60 kilometer igen, og efter etapens eneste kategoriserede stigning forsøgte Louis Vervaeke (Sunweb) sig alene.
Det holdt indtil 22 kilometer før mål, da feltet hentede ham og var samlet i regnjakker og med fokus på den noget anderledes massespurt.
Primoz Roglic (Jumbo-Visma) fører stadig løbet.
Sloveneren har 35 sekunder ned til Simon Yates (Mitchelton-Scott) på andenpladsen.
Vincenzo Nibali (Bahrain-Media) er 39 sekunder efter på tredjepladsen.
Danske Matti Breschel (EF Education First) valgte at udgå af løbet på 4.
etape, og dermed er Mikkel Honoré (Quick Step) og Christopher Juul-Jensen (Mitchelton-Scott) de eneste danskere i feltet.
Torsdag venter igen en lang etape, når rytterne skal ud på 238 kilometer fra Cassino til San Giovanni Rotondo.
/ritzau/FacebookTwitterKopier linkEmner:Arnaud Démare (cykelrytter)|Christopher Juul-Jensen (cykelrytter)|Mitchelton-Scott|Italien|Cykelsport




https://www.dr.dk/nyheder/politik/folketingsvalg/tre-uger-igen-nu-kan-du-brevstemme-til-folketingsvalget

FolketingsvalgTre uger igen: Nu kan du brevstemme til folketingsvalgetDer var flere brevstemmer ved folketingsvalget i 2015, end der var i 2011.
Arkivfoto fra folketingsvalget i 2015.
Ifølge professor Kasper Møller Hansen er der i Danmark tradition for, at valgdagen er en form for familiebegivenhed.
Af Annette Jespersen og Rasmus Dyrberg Hansen15.
maj 2019 kl.
17.
22Bemærk: artiklen er mere end 30 dage gammelLæs opI dag er der åbnet for at brevstemme til folketingsvalget den 5.
juni.
Du kan brevstemme indtil den 1.
juni, og det tyder på, at der er mange, der vil benytte sig af den mulighed.
Ved folketingsvalget i 2011 stemte 7,8 procent af vælgerne via et brev, og ved valget i 2015 var det tal steget med knap et procentpoint til 8,7 procent.
I Billund Kommune har man forberedt sig på, at det tal kan stige yderligere.
Det fortæller Ole Bisbjerg, der er leder af Borgerservice i Billund Kommune.
- Vi forventer en stigende tendens til brevstemmer til valget, blandt andet fordi valget ligger på Grundlovsdag, hvor folk måske har planlagt noget i forvejen, siger han.
Sådan brevstemmer duHvis du brevstemmer, kan du ikke også stemme på valgdagen - men du må gerne ombestemme dig undervejs og brevstemme igen.
Du kan brevstemme på borgerservice, på nogle biblioteker eller ved mobile brevstemmesteder i din kommune.
Du kan også få lov at brevstemme, hvis du eksempelvis er indlagt på sygehuset, bor på plejehjem eller ligger syg derhjemme eller ikke er i stand til at forlade dit hjem.
Folketingsvalget ligger på grundlovsdag, så sidste frist for at brevstemme er den 1.
juni.
Du kan også brevstemme til Europa-Parlamentsvalget.
Her er sidste frist torsdag den 23.
maj.
Kilde: Borger.
dkDanskerne elsker valgstedetSelvom antallet af brevstemmer er opadgående, er der stadig en stor tradition for det fysiske fremmøde, når der er folketingsvalg i Danmark.
Det fortæller professor og valgforsker ved Københavns Universitet Kasper Møller Hansen.
- Traditionen og ritualet om at gå ned og sætte sit kryds er noget, der ligger rigtig dybt i mange danskere.
To tredjedele af dem, der bor sammen med en, der må stemme, går ned og stemmer sammen, og ofte gør man det til en familieudflugt, siger Kasper Møller Hansen.
Ifølge forskeren er traditionerne på valgdagen en af grundene til, at den danske valgdeltagelse ligger højt.
- Både i England og Sverige brevstemmer man rigtig meget, for de har en forestilling om, at det bare er noget, der skal overstås.
I Danmark venter vi gerne til det sidste for at få alle oplysninger med, siger Kasper Møller Hansen.
Brevstemmer koster mereMåske er der grund til at holde fast i, at vi er en nation, der godt kan lide at møde frem til stemmeboksene, når vi skal gøre vores indflydelse gældende.
For ifølge Kasper Møller Hansen kan det være en særdeles bekostelig affære at tage imod brevstemmer.
- Bare det at sende frem og tilbage er dyrt i porto.
For nogle byer viser beregninger, at det er fem gange så dyrt at brevstemme.
En almindelig fremmøde-stemme koster måske en 20’er, og så skal vi helt op over 100 kroner for en brevstemme, siger Kasper Møller Hansen.
Niels Banhos Danneskiold-Samsøe var i dag på Frederiksberg Rådhus for at brevstemme til folketingsvalget:Hvis man ikke selv - på grund af sygdom eller manglende førlighed - kan møde op på et valgsted, kan man søge om at stemme fra sit private hjem.
I det tilfælde kan man få hentet sin stemme af medarbejdere fra kommunen – og det er dyrt, understreger Kasper Møller Hansen.
- Så er vi langt over 1.
000 kroner for en stemme, hvis man skal have to kommunale folk og en bil ud.
Så bliver det meget hurtigt - meget dyrt, siger han.
FacebookTwitterKopier linkEmner:Valg og folkeafstemninger|Folketinget|Billund Kommune|England|Frederiksberg




https://www.dr.dk/nyheder/politik/folketingsvalg/s-afviser-venstrefloejens-forslag-om-opgoer-med-lukrative-politiker

FolketingsvalgS afviser venstrefløjens forslag om opgør med lukrative politiker-pensionerBåde Venstre og Socialdemokratiet afviser at sætte en stopper for skattefrie tillæg og pensionsordninger.
Henrik Dam Kristensen (S) og Socialdemokratiet afviser sammen med Venstre SF's forslag om at ændre i folketingspolitikeres pensionsvilkår.
Af Mads Korsager Nielsen15.
maj 2019 kl.
15.
02Bemærk: artiklen er mere end 30 dage gammelLæs opMed SF som bannerfører vil Enhedslisten, Alternativet samt Dansk Folkeparti gøre op med lukrative pensionsordninger og skattefrie tillæg til politikere.
Men det bliver ikke umiddelbart Socialdemokratiet, der hjælper venstrefløjen i mål og stemmer for forslaget.
- Det er ikke mere end to år siden, vi lavede om på det sidst.
Det synes jeg var godt og rimeligt.
Vi må se, hvad der kommer ud af diskussionen denne gang, siger Henrik Dam Kristensen (S), medlem af Folketingets Præsidium, der beskæftiger sig med tingets drift.
Pension efter 10 årSom pensionsreglerne ser ud i dag, giver ti års folketingsanciennitet en månedlig udbetaling fra pensionsalderen på 17.
342 kroner.
Efter 20 års folketingsanciennitet opnås højeste pensionssats på 30.
843 kroner om måneden.
Henrik Dam Kristensen, kan det forsvares, at et folketingsmedlem kan spare op til pension på væsentligt kortere tid end en almindelig lønmodtager?
- Det er rigtigt.
Ser man isoleret på det, så er der en fordel her for politikere, siger Henrik Dam Kristensen (S), der dog understreger, at man skal se på den ‘samlede pakke’.
- Vi regulerede det for et par år siden, så vi nu går på pension, som alle andre danskere gør det, og så er det en kombination af vederlag og pension.
Ser man på andre europæiske lande, så ligger vi nogenlunde på niveau med dem, siger Henrik Dam Kristensen.
Socialdemokratiet erklærer sig dog parat til at mødes med SF efter valget og diskutere politiker-pensionerne.
- Jeg siger ikke, at vi ikke skal diskutere det.
Det gør vi med jævne mellemrum, vi gjorde det for to år siden og vi gør det gerne igen, siger Henrik Dam Kristensen.
Venstre: Vilkår 'ganske rimelige'Venstre afviser ligeledes at ændre på politiker-pensionerne.
- SF har før luftet forargelsen.
Jeg synes, det er vigtigt, når man diskuterer folketingspolitikeres vilkår, at man ser på hele pakken.
- SF glemmer, at man har andre vilkår, og derfor er det svært at sammenligne direkte med almindeligt lønmodtagerarbejde, siger Karen Ellemann (V), der kalder pensionsvilkårene i Folketinget for ‘ganske rimelige’.
FacebookTwitterKopier linkEmner:Henrik Dam Kristensen (politiker)|Karen Ellemann (politiker)|Socialdemokraterne|Venstre|Pension




https://www.dr.dk/nyheder/kultur/slut-med-helt-unge-piger-og-drenge-kendte-modehuse-saetter-aldersgraenser-modeller

KulturSlut med helt unge piger og drenge: Kendte modehuse sætter aldersgrænser for modellerFirma bag franske luksusmærker håber at inspirere andre modehuse med nye retningslinjer.
Her ses en flok modeller under et Gucci-modeshow i Milano i februar.
Fremover vil ingen af modehusets modeller være under 18.
Af Marie Ravn Nielsen15.
maj 2019 kl.
17.
00Bemærk: artiklen er mere end 30 dage gammelLæs opFra næste år er det slut med at se modeller under 18 år i reklamer for kendte tøjmærker som Gucci, Saint Laurent og Balenciaga.
Det franske luksusfirma Kering Group – der blandt andet ejer netop disse tre modehuse – har nemlig besluttet, at det skal være slut med at se de helt unge modeller hos dem.
Det skriver nyhedsbureauet Reuters.
De nye retningslinjer gælder fra 2020, og hos Kering håber man, at beslutningen vil inspirere andre luksusmærker til at opdatere deres regler på området.
- Vi mener, vi har et ansvar for at skabe den bedste mulige praksis i luksusbranchen, og vi håber at starte en bevægelse, der vil få andre til at følge trop, lyder det fra Kerings bestyrelsesformand, François Henri Pinault.
15-årige alene på modeljob i New YorkChris Pedersen, der er modeekspert og tv-vært på DR K, glæder sig over de nye toner fra Kering.
Det her er en anerkendelse af, at jobbet som model på højt plan er for voksne mennesker.
Chris Pedersen, modeekspert- Det er en ganske nødvendig beslutning efter flere år, hvor modellernes alder er blevet diskuteret, siger han og tilføjer:- Det her er en anerkendelse af, at jobbet som model på højt plan er for voksne mennesker.
Det er jo en vild branche og et råt job, som kræver meget af modellen og omgivelserne, og som model risikerer du at stå i en fysisk sårbar situation.
Chris Pedersen, tv-vært og tilrettelægger på DR K, har arbejdet med mode i mange år og har blandt andet været moderedaktør på Euroman og chefredaktør på Cover Man.
Han har selv set de helt unge modeller stå i rampelyset.
- Vi skal ikke længere tilbage end til 00'erne, hvor du så unge, danske piger på 15 år, som stod alene på job i New York uden deres forældre, fortæller Chris Pedersen, der også har arbejdet i modemagasinbranchen i flere år.
Kering er dog ikke den første til at garantere, at det er modeller over 18, der pryder deres kampagner for voksentøj.
Læs også:Neon-grønt badetøj, prinsessekroner og genbrug: 10 højdepunkter fra modeugen, du skal have styr påI forvejen har blandt andet det verdensomspændende modemagasin Vogue droppet de helt unge modeller – og det samme gælder hos modelbureauet Unique Models herhjemme.
Danske modeller skal mindst være 16 årModebranchen er for voksne og derfor 'hører det ingen steder hjemme at hyre 15-årige', lyder det fra Jesper Thomsen, der er direktør hos Unique Models i København.
- Som hovedregel skal man være mindst 16 år for at være professionel model i Danmark, og hos os lader vi ikke vores modeller arbejde internationalt, hvis de er under 18.
- Der kan dog være visse undtagelser, men så laver vi aftaler om, at enten forældrene eller vi selv tager med.
For eksempel har vi lige haft en 17-årig pige, der fik job for Prada, men i det tilfælde rejste jeg selv med, tilføjer Jesper Thomsen.
For Chris Pedersen er det afgørende, at et af verdens største luksusfirmaer – Kering – nu har taget aktivt stilling i kampen om at forhindre de helt unge på catwalken og i reklamekampagner.
- Én ting er, hvis modelbureauerne laver retningslinjer.
Men det hjælper jo ikke noget, hvis de store virksomheder er ligeglade, for der står jo altid en flok unge piger klar fra blandt andet Polen og Rusland til at træde til, siger Chris Pedersen.
Læs også:Slut med at sælge sex?
Modeåret 2018 bød på undertøjsgigant i krise og en royal darling som nyt stilikonFacebookTwitterKopier linkEmner:Mode- og designbranchen|Erhverv|New York|København|DR K




https://www.dr.dk/nyheder/politik/folketingsvalg/otte-dage-inde-i-valgkampen-blaa-blok-og-lars-loekke-sakker

FolketingsvalgOtte dage inde i valgkampen: Blå blok og Lars Løkke sakker yderligere bagudLars Løkke Rasmussen har meget lang vej, hvis han skal beholde nøglerne til Statsministeriet, viser ny måling.
Statsminister Lars Løkke Rasmussen (V) skal i gang med noget af et comeback, hvis han stadig skal have et flertal bag sig efter valget.
Af Emil Søndergård Ingvorsen og Thomas Klose Jensen15.
maj 2019 kl.
15.
55Bemærk: artiklen er mere end 30 dage gammelLæs opHvis Lars Løkke Rasmussen (V) skal gøre sig nogen forhåbning om at være statsminister efter valget 5.
juni, skal der flyttes rigtig mange stemmer fra oppositionen til blå blok.
For var der valg i dag, ville statsministeren og partierne i blå blok blot kunne mønstre 72 mandater.
Oppositionen, der består af den såkaldte røde blok og partiet Alternativet, står derimod til at få 98 mandater.
Og selv uden mandatterne fra Alternativet - der peger på formand Uffe Elbæk som statsminister - kan Mette Frederiksen (S) tælle til 90 og stå med et flertal bag sig.
Det viser en ny meningsmåling, som Epinion har foretaget for DR Nyheder.
Lars Løkke Rasmussen kan derfor se, at hans parlamentariske flertal taber terræn sammenlignet med valgudskrivelsen 7.
maj.
Her stod blå blok til 76 mandater, ligesom oppositionen havde brug for Alternativets mandater for at samle et flertal.
Men Venstres politiske ordfører Britt Bager er endnu ikke klar til at kaste håndklædet i ringen.
- Løbet er absolut ikke kørt.
Men vi tager heller ikke vælgernes opbakning for givet.
Vi vil fortsætte med at fortælle vælgerne om de gode resultater, vi har lavet de sidste fire år i blå blok, siger hun.
Lille fremgang for VenstreSamtidig med at blå blok er presset, er der dog isoleret set også lidt godt nyt for Venstre, der har rykket sig godt et procentpoint i målingen, siden valget blev udskrevet 7.
maj.
- Jeg er selvfølgelig glad for, at vi ser en tendens, hvor Venstre går frem, siger Britt Bager.
- Nu har vi en lang valgkamp foran os, hvor vi har mulighed for at diskutere politik med vælgerne, og så har jeg faktisk en tiltro til, at vi står med et godt resultat for Venstre på valgdagen.
DF bløder vælgereDet tabte terræn i blå blok kan først og fremmest tilskrives Dansk Folkeparti.
I forhold til valgudskrivelsen taber de mere end to procentpoint, og målingen er hermed den værste for partiet i over syv år.
Hermed står de ifølge Epinions måling til 20 mandater og vil miste 17 pladser i Folketinget, hvis der var valg i dag.
DF's formand, Kristian Thulesen Dahl, er dog trods de dystre meningsmålinger fortrøstningsfuld i forhold til at indhente noget af det tabte under valgkampen.
- Jeg kan mærke, at det bevæger sig den rigtige vej for Dansk Folkeparti.
Vi har haft en uge, hvor vi er kommet ud med en række gode politiske budskaber, og det virker som om, at der en lille pil opad lige nu, sagde han tidligere i dag.
Radikale og SF går markant fremAnderledes godt humør bør der være hos oppositionen.
Her er det særligt Radikale Venstre og SF, som skal tilskrives, at rød blok i denne måling står endnu stærkere end for blot otte dage siden.
Radikale Venstre går nemlig frem med næsten to procentpoint, og hvis valget blev afholdt i dag, så ville de komme i Folketinget med 13 mandater, viser målingen.
Der bør også være glæde i SF, som går et procentpoint frem, så de lige nu står til 14 pladser i Folketinget.
Hvis det står til troende, vil de fordoble antallet af medlemmer i Folketinget efter valget 5.
juni.
Også Enhedslisten går en smule frem, mens både Alternativet og Socialdemokratiet står til at tabe et procentpoint sammenlignet med sidste måling.
Socialdemokratiet kan dog bryste sig af, at de stadig ser ud til at få et bedre valg end for fire år siden.
Du kan se alle DR Nyheders meningsmålinger herFacebookTwitterKopier linkEmner:Alternativet (parti)|Britt Bager (politiker)|Kristian Thulesen Dahl (politiker)|Radikale Venstre|Valg og folkeafstemninger




https://www.dr.dk/nyheder/udland/facebook-strammer-live-regler-efter-angreb-i-christchurch

UdlandFacebook strammer Live-regler efter angreb i ChristchurchI dag mødes blandt andre Frankrigs præsident og New Zealands premierminister for at diskutere onlinevold.
New Zealands premierminister, Jacinda Ardern og Frankrigs præsident, Emmanuel Macron i forud for topmødet om deling af ekstremistisk indhold online.
15.
maj 2019 kl.
14.
12Bemærk: artiklen er mere end 30 dage gammelLæs opFacebook vil stramme sine regler for funktionen Facebook Live, hvor brugere kan vise videoindhold direkte på det sociale medie.
Det oplyser Facebook i en pressemeddelelse.
Udmeldingen kommer, før en række verdensledere i dag mødes i Paris for at diskutere deling af voldeligt og ekstremistisk indhold på sociale medier.
Blandt de deltagende er Frankrigs præsident, Emmanuel Macron, og New Zealands premierminister, Jacinda Ardern.
Sidstnævnte er gået hårdt ind i kampen om at dæmme op for onlinevold.
Angreb blev sendt på FacebookÅrsagen er et angreb på to moskéer i den newzealandske by Christchurch.
51 personer blev dræbt i angrebet, som blev delvist transmitteret på Facebook.
- Efter de forfærdelige terrorangreb i New Zealand har vi kigget på, hvad vi kan gøre for at forhindre vores ydelser i at blive brugt til at forårsage skade eller sprede had, siger Facebooks vicepræsident, Guy Rosen.
Læs også:Efter terrorvideo fra Christchurch: Facebook vil ændre livestream-procedureHan oplyser, at folk fremover vil få forbud mod at benytte sig af Facebook Live i en given periode, hvis de overtræder nogle af Facebooks regler.
- For eksempel vil en person, der deler et link til en udtalelse fra en terrorgruppe uden kontekst, blive blokeret fra at benytte sig af Live i en given periode, lyder det fra Facebooks vicepræsident.
'Et skridt i den rigtige retning'New Zealands premierminister mener, at tiltaget er et skridt i den rigtige retning i forhold til initiativet "Christchurch Call".
- Facebooks beslutning om at lægge begrænsninger på livestreaming er et godt første skridt i forhold til at forhindre, at det bruges som et værktøj af terrorister.
Det viser, at "Christchurch Call" virker, siger Jacinda Ardern.
Teknologigiganter som Facebook, Google, Microsoft og Twitter deltager alle i onsdagens topmøde i den franske hovedstad.
/ritzau/ReutersFacebookTwitterKopier linkEmner:Emmanuel Macron (politiker)|Facebook|New Zealand|Frankrig|Terrorisme




https://www.dr.dk/nyheder/indland/se-de-private-billeder-ogsaa-danmark-har-haft-besoeg-af-pukkelhvaler

IndlandSe de private billeder: Også Danmark har haft besøg af pukkelhvalerDet er ikke kun langs den Californiske kyst, man kan spotte hvaler helt tæt på.
Pukkelhval i fuld spring kun 50-100 meter fra Søren Bomholts båd.
Af Anne Øllgaard15.
maj 2019 kl.
18.
42Bemærk: artiklen er mere end 30 dage gammelLæs opEn lystfisker fik sig lidt af en overraskelse, da en pukkelhval forleden begyndte at bolte sig i vandet kun få meter fra hans båd i bugten ud for Monterey i Californien på den amerikanske vestkyst.
Helt så tæt på er der ingen der har været på en pukkelhval i de danske farvande, men dog lige ved og næsten.
Vi skal tilbage til sommeren 2014, hvor lystfisker Søren Bomholts linse fangede en pukkelhval i hopla i vandet ud for Høruphav på Als.
Pukkelhvalen i Monterey var ikke langt fra at vælte lystfiskerbåden omkuld.
 Knap så tæt på var pukkelhvalen ved Høruphav i 2014.
 Lystfisker Søren Bomholt kom dog tæt nok på det store dyr til at få taget nogle gode billeder.
1 / 3Pukkelhvalen i Monterey var ikke langt fra at vælte lystfiskerbåden omkuld.
1 / 3Knap så tæt på var pukkelhvalen ved Høruphav i 2014.
2 / 3Lystfisker Søren Bomholt kom dog tæt nok på det store dyr til at få taget nogle gode billeder.
3 / 3Pukkelhvalen, der kan blive op til 15 meter lang og 35 ton tung, havde følgeskab af endnu en pukkelhval og var dage forinden blevet observeret ved Middelfart:- Marianne Lorenzen observerede klokken 19.
30 en seks til ti meter lang hval mellem den nye lillebæltbro og Strib fyr, lød opslaget på hvaler.
dk, hvor hvalentusiaster kan skrive om deres hvalobservationer, så andre også kan følge hvalernes færden i danske farvande.
Hval-entusiaster hjælper forskerneSiden er der spottet pukkelhvaler i danske farvande adskillige gange - senest i 2018.
Hvor det engang var meget usædvanligt at støde på en pukkelhval, er det nu noget der sker med et par års mellemrum, fortæller hvalforsker Carl Kinze, der også står bag hjemmesiden hvaler.
dk:- Egentligt burde pukkelhvalerne være længere oppe nordpå, men det sker altså, at de kommer forbi de danske farvande.
Vi har en masse hvalobservatører i landene omkring Østersøen, der holder øje med hvalernes færden, tager billeder og melder ind til os, så vi kan følge deres færden tæt.
Læs også:Hval spottet ved Østfyn: Formentlig en pukkelhvalCarl Kinze er med til at "uddanne" hvalentusiasterne, der i forvejen er vilde med at observere hvaler, som "citizen scientists" - altså borger-forskere - så de kan bidrage med vigtige informationer, de "rigtige" forskere kan lære af:- Nogle gange dukker de op i Østersøen, uden vi ved besked, men ofte opdager observatørerne det og giver besked, så vi kan følge deres videre færd og holde øje med deres adfærdsmønstre, fortæller Carl Kinze.
FacebookTwitterKopier linkEmner:Dyr|Californien|USA|Lystfiskeri|Videnskab




https://www.dr.dk/nyheder/politik/folketingsvalg/lolland-blev-naevnt-224-gange-fra-folketingets-talerstol-vi-bruges

FolketingsvalgLolland blev nævnt 224 gange fra Folketingets talerstol: 'Vi bruges som kastebold'Det er ikke særlig flatterende at blive nævnt for noget negativt, mener borgmestre.
Positiv omtale i folketingssalen er vigtig for lokalområderne, vurderer professor i statskundskab.
Af Trine Warrer Juul og Julie Würtz15.
maj 2019 kl.
14.
50Bemærk: artiklen er mere end 30 dage gammelLæs opDet er ikke altid ren lykke for byerne i udkantsområderne, når lokalområdet bliver det centrale emne i debatten på Christiansborg.
Lollands borgmester, socialdemokraten Holger Schou Rasmussen, er ikke ubetinget glad for, at Lolland er blevet nævnt 224 gange fra Folketingets talerstol i løbet af de sidste fire år.
- Det kommer fuldstændig an på sammenhængen, man bliver nævnt i.
I forhold til flygtningepolitikker og asylpolitikker, som i Folketinget kører i et negativt skær, er det ikke særlig flatterende, at vi skal bruges som kastebold i den debat, lyder det fra borgmesteren.
Flygtninge har taget fokusFolketingsmedlemmet Marcus Knuth fra Venstre er selv vokset op på Lolland.
Han er den politiker, der har omtalt Lolland flest gange i talerstolen den seneste regeringsperiode.
Området er især blevet berørt i forbindelse med den folkevandring af flygtninge, der kom på motorvejen fra Rødby i 2014.
- Det slog mig hårdt, hvad der foregik på Lolland dengang.
Det har jeg ofte brugt som et eksempel på nødvendigheden af de stramninger (af udlændingepolitikken, red.
), vi kom med, siger Marcus Knuth, der indtil sidste år var udlændingeordfører for partiet.
Du kan herunder søge på eksempelvis din by eller kommune for at se, om folketingspolitikerne har husket din hjemstavn i den seneste valgperiode.
Men borgmesteren på Lolland mener, at det er en ærgerlig sammenhæng, kommunen bliver kædet sammen med.
I stedet ønsker han, at politikerne nævner øen for dens positive indsatser på socialområdet.
- Jeg så meget hellere, at vi blev brugt i den debat, der hedder 'Danmark i bedre balance', hvor vi er den kommune, der har flyttet flest borgere fra at være passive til selvforsørgende, siger Holger Schou Rasmussen.
Vigtigt at prioritere lokale områderDet er vigtigt for lokalområder at tiltrække positivt omtalte i folketingssalen, vurderer professor i statskundskab på Københavns Universitet Kasper Møller Hansen.
Han opfordrer lokalområderne til tage fat i sin lokale folketingspolitiker.
- Det er et hul til at bringe erfaringer igennem og ind i folketingssalen.
Hvert lokalområde har en interesse i at tiltrække investeringer, om det er trafikalt, miljømæssigt eller arbejdspladser, siger han.
Borgmesteren i Kalundborg, Martin Damm fra Venstre, nikker genkendende til at få fremhævet lokale mærkesager i Folketinget.
Byen er blevet nævnt 148 gange i talerstolen siden sidste valg, og her har det især været Kalundborgmotorvejen og byens ingeniøruddannelse, der blevet fremhævet.
- Man skal have en god sag, men så er det også vigtigt at have nogen til at hjælpe en med at fremme den, siger Martin Damm.
Ser skævt til lokale mærkesagerSocialdemokraten Kaare Dybvad Bek er netop en af de politikere, der har hjulpet med at nævne flere byer som Kalundborg, Slagelse og Holbæk i Folketingssalen.
Han mener, det er vigtigt, at de lokale forhold bliver diskuteret blandt politikerne.
- Jeg tager mit politiske udgangspunkt fra Vestsjælland, hvor jeg kommer fra, og i denne periode har vi fået lavet en sygeplejerskeuddannelse i Holbæk og en ingeniøruddannelse i Kalundborg, siger Kaare Dybvad Bek.
Læs også:Jylland slår Sjælland i folketingssalen: Tjek om politikerne husker eller glemmer din byAlligevel oplever han, at andre politikere ser skævt til ham og kolleger, der omtaler deres lokalområde.
- Nogen rynker lidt på næsen af, at man tager lokale sager ind, hvor de synes, at man burde tage nogle mere principielle diskussioner, og de har sagt: ’Nå, er I ikke politikere for hele landet?
’.
Men vi synes, at det er vigtigt.
FacebookTwitterKopier linkEmner:Holger Schou Rasmussen (politiker)|Kaare Dybvad (politiker)|Lolland|Venstre|Lokalpolitik




https://www.dr.dk/musik/rasmus-paludan-viser-sin-playliste-frem-hader-tyggegummi-kunstnere-men-elsker-abba

ValgbarSe temaMusikRasmus Paludan viser sin playliste frem: Hader 'tyggegummi-kunstnere', men elsker ABBAUnder valgkampen præsenterer samtlige partiformænd deres playlister på P3.
Af Anders Holm Nielsen15.
maj 2019 kl.
14.
00Bemærk: artiklen er mere end 30 dage gammelLæs op”Det man hører, er man selv” er sloganet på P3, og for at lære politikerne bedre at kende kommer alle partiledere i løbet af valgkampen forbi programmet ’Musikchefen’ og præsenterer deres playlister.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
De første gæster var Klaus Riskær Pedersen fra partiet af samme navn og formanden for Stram Kurs, Rasmus Paludan, der besøgte studiet til en snak om, hvad musik betyder for dem, og hvilke numre der lige nu er en del af deres playliste.
Læs også:Klaus Riskær præsenterer lyden af sit parti: 'Bare han kunne optræde til partifesten'For Rasmus Paludan er det især musik fra 60’erne, 70’erne og 80’erne, der hitter, og i den anden ende af skalaen har partiformanden, hvad han kalder for tyggegummi-kunstnere som Medina og Christopher.
Læs også:Historien om Stram Kurs- Lytter jeg til nogen, hvor jeg ikke rigtig føler, at der er nogen som helst originale tanker, kan det godt være lidt deprimerende.
Og der er ikke noget som helst galt i at kunne lide Christopher, Medina eller alle mulige andre – overhovedet.
Jeg bruger dem bare som et eksempel på, hvad jeg har svært ved at blive inspireret af, siger Rasmus Paludan, der forklarer, at han har en ”enormt bred” musiksmag og finder inspiration mange forskellige steder.
Herunder kan du se og høre de numre, som Rasmus Paludan lytter til, og høre hvorfor.
Alphaville - Forever youngAlphaville - Forever YoungPartiformanden er blandt andet blevet bedt om at tage den sang med, som er den bedste i hans liv lige nu.
Her skal vi tilbage til 1984 til sangen ’Forever young’ af ’Alphaville’.
- Det er en meget episk, skæbneorienteret sang omkring de forhold, som vi alle bliver konfronteret med hver eneste dag – nemlig at vi ikke kan forblive unge for evigt, og at hvert et minut, og hvad man bruger sit liv på, tæller.
ABBA - Honey HoneyABBA - Honey HoneyI kategorien ’bedste sang fra din ungdom’ har Rasmus Paludan valgt ABBAs Honey Honey fra 1974.
- Jeg hørte den utroligt meget, og jeg kan ikke give nogen forklaring på det, og jeg kan jo nævne 13 ABBA-sange, som er fremragende.
Hvis man lytter til sangen, handler den rimelig meget om at gå i kødet på hinanden.
Med ”touch me baby” er der ikke meget at tage fejl af, så jeg tænker, at det har været det.
Menneskelig nærhed er alt, der betyder noget som menneske.
Og i forhold til, hvor lidt sex der er i ABBA-sange, så er det vel det nærmeste, man kommer.
Re-sepp-ten (vi er røde vi er hvide)VM-Holdet 1986 - Re-sepp-ten (vi er røde vi er hvide)Blandt numrene er der dog ikke kun udenlandske sange.
På listen er der også John Mogensens ’Danmarks jord’, der blev udgivet i forbindelse med, at vi skulle stemme om, hvorvidt Danmark skulle optages i EF.
En anden dansk klassiker fra listen er Dodo og landsholdets 'Re-Sepp-Ten'.
- Den er jo mindre nationalistisk end John Mogensens sang.
Den er mere sådan ”vi skal alle være sammen om noget”.
Det vil sige, at den taler mere til det patriotiske og lidt mere bredt funderede med, at vi er alle sammen forskellige, men vi går sammen om fodboldlandsholdet.
Så jeg kunne forestille mig, at man også godt kan spille den, uden at nogen bliver sure i selskaber, hvor det ikke er en ubetinget nationalisme, der præger.
Rasmus Paludans playliste•Alphaville: Forever Young•Leonard Cohen: Waiting for the Miracle to Come•Elle King: Ex's and Oh's•Mark Lanegan: Man in the Long Black Coat•ABBA: Honey, Honey•Kate Bush: Babooshka•Rammstein: Pussy•The Decemberists: The Mariner's Revenge Song•Leonard Cohen: The Future•John Mogensen: Danmarks Jord•VM-holdet 1986: Re-Sepp-TenFacebookTwitterKopier linkEmner:Klaus Riskær Pedersen (erhvervsleder)|Leonard Cohen (musiker)|ABBA|Stram Kurs (parti)|Pop og rock




https://www.dr.dk/nyheder/indland/partileder-rasmus-paludan-fik-tilhold-efter-grov-chikane

IndlandPartileder Rasmus Paludan fik tilhold efter grov chikaneRasmus Paludan afviser at kommentere sagen, fordi der ifølge ham er tale om private forhold.
Lederen af partiet Stram Kurs, Rasmus Paludan, stiller op til Folketinget.
En af hans mærkesager er, at islam skal forbydes i Danmark.
Foto fra Rasmus Paludans besøg på Christiania 9.
maj.
Af Emma Toft15.
maj 2019 kl.
14.
05 | opdateret 15.
maj 2019 kl.
15.
36Bemærk: artiklen er mere end 30 dage gammelLæs opGennem længere tid chikanerede lederen af partiet Stram Kurs, Rasmus Paludan, en tidligere medstuderende i så stort omfang, at politiet gav Rasmus Paludan et tilhold.
Det skriver Avisen Danmark i dag.
Med tilholdet blev det forbudt for Rasmus Paludan at kontakte manden personligt, mundtligt eller skriftligt - altså heller ikke gennem mails, sms'er eller over sociale medier.
Det blev også forbudt for Rasmus Paludan på anden måde at opsøge eller følge efter manden.
Det fremgår af tilholdet, som Avisen Danmark har offentliggjort.
I politiets afgørelse fra 28.
december 2012 står der blandt andet:"Begrundelsen for min afgørelse er, at jeg vurderer, at De har krænket XX's fred ved at genere XX, hans venner og familie ved telefonopkald og sms-beskeder, og at det for at få dem til at standse chikanen har været nødvendigt at give Dem et tilhold.
"Sagen er blevet til efter en oplevelse af grov chikane, står der også et sted.
Tilholdet blev givet i fem år, hvilket er det maksimale, der kan gives.
I afgørelsen nævnes det, at Rasmus Paludan ville blive straffet med bøde eller fængsel indtil to år, hvis han overtrådte tilholdet.
Den 10.
januar 2013 blev tilholdet forkyndt for Rasmus Paludan, viser Avisen Danmarks dokumenter.
Læs også:Rasmus Paludan idømt flere bøder for at tale grimt om politiet"Tilhold er generelt set et godt værktøj"Rasmus Paludan ønsker ikke at kommentere tilholdet, da der ifølge han er tale om private oplysninger, siger han til de fremmødte journalister under en uddeling af valgmateriale på Nørrebro i København i dag.
- Jeg har ikke nogen kommentarer til privatlivsforhold, men jeg kan sige, at der er ikke noget aktuelt tilhold, som jeg er meddelt i forhold til noget som helst, lyder det fra partilederen.
Han ønsker heller ikke at bekræfte, at der har været en sag, men siger:- Jeg er fuldstændig værdig til at være medlem af Folketinget.
Samtidig vil han gerne udtale sig om tilhold generelt set.
- Tilhold er et rigtig godt værktøj.
Hvis der er en konflikt mellem privatpersoner, så kan man bruge det til at afslutte en konflikt, for så undgår man, at der fortsat er kontakt mellem folk, der ikke kan enes, og derfor støtter jeg fuldt ud, at man benytter det redskab, siger han.
Klagede over tilholdEfter tilholdet i 2013 klagede Rasmus Paludan over det til Københavns Politi, som også havde behandlet tilholdssagen.
Han mente, at der var sket sagsbehandlingsfejl undervejs.
I den forbindelse skrev han grimt om en betjent, der havde været inde over sagen, og derfor blev han i landsretten straffet med ti dagbøder af 400 kroner.
Det fremgår af retsdokumenter, DR Nyheder har fået aktindsigt i.
Af landsrettens dom fremgår det også, at klagesagen over tilholdet gik videre til Statsadvokaten.
Da DR Nyheder ikke har adgang til klagen til Statsadvokaten, er det uvist, om klagen betød, at tilholdet på de fem år blev ændret.
FacebookTwitterKopier linkEmner:Anklagemyndigheden|København|Stram Kurs (parti)|Rasmus Paludan (advokat)|Retsvæsen




https://www.dr.dk/nyheder/kultur/boeger/anmelder-revser-gyldendal-fjerne-hottentot-boernerim-det-er-et-nonsens

BøgerAnmelder revser Gyldendal for at fjerne 'hottentot'-børnerim: 'Det er et nonsens-hovedværk'Rimene er racistiske, men vi skal forholde os til dem, mener litteraturanmelder.
Weekendavisens litteraturanmelder, Lars Bukdahl, ærgrer sig over, at flere rim af Halfdan Rasmussen er udeladt i en samlet udgave af den populære digters værker.
Af Theis Lange Olsen15.
maj 2019 kl.
13.
43Bemærk: artiklen er mere end 30 dage gammelLæs opNår Weekendavisens litteraturanmelder, Lars Bukdahl, sidder med sin et-årige søn på skødet og læser op af Halfdan Rasmussens bøger, springer han let og elegant over rim med ord som "neger".
Men han mener, at rimene skal blive i bøgerne og erklærer sig uenig med forlaget Gyldendal, der har valgt at fjerne otte af dem i en ny udgivelse i to bind med den populære digters klassikere.
- Når man gør sig så umage og laver en samlet udgave af Halfdan Rasmussens børnerim, så skal man lave en samlet udgave.
Og så kan man på alle mulige måder advare og forholde sig til, at der er disse ord i nogle af digtene.
- Når det handler om børnelitteratur, kan man overlade det til forældrene at forholde sig til, om det er noget, der skal snakkes om eller bare springes over, siger Lars Bukdahl.
Et af digtene, Gyldendal har fjernet, er "Hittehattehættehuer".
Her optræder ordet 'hottentot', der i kolonitiden blev brugt på en nedladende måde om afrikanere.
UDDRAG FRA FORORDET TIL DEN NYE UDGIVELSEMed disse nye samlinger vil Gyldendal præsentere Halfdan Rasmussens børnerim på en ny måde blandt andre store klassikere og sikre, at de bliver ved med at være relevante for nye generationer af børn og forældre.
Vi har udeladt otte rim, som i dag, mere end 60 år efter de udkom første gang, vil kunne opfattes som racistisk nedsættende, hvilket er meget langt fra Halfdan Rasmussens og Ib Spang Olsens intention.
Den sproglige og kulturelle udvikling har ændret vores opfattelse af udtryk som „neger“ og „hottentot“, så de i dag kan anses for at være nedsættende, men sådan forstod hverken læsere eller forfattere udtrykkene, dengang de blev skrevet.
En sådan misforståelse af forfatterskabet vil vi gerne undgå, når vi nu præsenterer værket for et nyt og yngre publikum.
De otte rim er Lille negerdukke, To små negerdukker, Hittehatte hætte-huer, Rikke, Nogle øjne er så smukke, Alle bilerne fra landet, Negerdukken lille Sam og Sikken et hus.
De oprindelige udgaver kan stadig findes på biblioteker og i arkiver.
Kilde: Gyldendal.
Rimet er en af Lars Bukdahls favoritter inden for dansk børnelitteratur, og han har meget svært ved at springe det over, når han læser op for sin søn.
- Den vil tvinge sig på.
Men når han bliver ældre, så snakker vi om det.
Om at der er de her meget trælse måder at betragte og tale om mennesker med en anden hudfarve på, siger Lars Bukdahl.
Bukdahl: Farligt og kedeligtLotte Hjortshøj, der er forlagschef for Gyldendal Børn & Unge, fortæller til Radio24syv, at ændringerne er lavet i respekt for værket, men også for at tilpasse sig læserne i 2019, hvor tonen er en anden, end da rimene blev skrevet mellem 1949 og 1959.
Derudover vil forlaget gerne undgå, at rimene bliver misforstået, og Lotte Hjortshøj kalder det derfor heller ikke en bortcensurering, men en tilpasning.
'Negerdukken lille Sam'Børnerimet 'Negerdukken lille Sam' er blandt dem, Gyldendal har valgt fra:Negerdukken lille Sam kan ikke gøre for det.
Han kan bare ses ved dag.
Om natten bliver han borte!
Mors fine dug er hvid: Jeg syr en skjorte af den.
Så kan Sam få skjorten på, så han kan ses om natten.
Den køber Lars Bukdahl ikke.
- Det er farligt og kedeligt, især når man er ude i at præsentere et helt forfatterskab på den her måde.
Man kunne sagtens lave alle mulige små, fine rim og remse-udgaver og billedbøger, hvor man tager hensyn, men det her er ikke et udvalg.
Det er en samlet udgave.
- Det er et nonsens-hovedværk i dansk posei, men hvor ordet "hottentot" kommer ind fra højre, fordi hele det her sindssyge rimmaskineri, der er gang i, ligesom kræver, at "hottentoten" er med sammen med skotten og hatten og hætten, siger Lars Bukdahl.
Men er vi ikke også nået til et punkt nu, hvor det er på sin plads at udelade den her type ord?
- Der er i den grad brug for at snakke om de her ord og pege på dem og også pege fingre af dem som ord, der er blevet grimme i vores mund.
Sorte mennesker i de her digte repræsenterer det naturlige og autentiske på den lidt muntre og kulturradikale, men stadig racistiske måde.
- Sorte mennesker render rundt uden tøj på, for de ved jo ikke bedre.
Det kan man lave en negativ version af.
De er primitive vilde, men det kan også være de ædle vilde, som det er hos Halfdan Rasmussen.
Det skal man da pege på og pege fingre af.
Men man skal ikke censurere det, siger Lars Bukdahl.
Ond racismeHan kalder det "racisme i den her meget milde udgave".
Halfdan Rasmussen var en af landets mest populære digtere og kendes i dag især for sine børnerim og 'Halfdans ABC'.
Han døde i 2002.
- Hvor sorte mennesker repræsenterer noget, som er renere og mere ægte.
De har rytme i kroppen og er naturlige.
Det er en art racisme.
Men man skal kvalificere det i forhold til virkelig grim og ond racisme, siger litteraturanmelderen.
Med grim og ond racisme henviser han til den danske børnesang "Elefantens vuggevise" fra 1947, hvor det oprindeligt lød, at "i morgen får du en niggerdreng, og ham må du bruge som rangle".
Det er siden blevet erstattet med kokosnød.
- Det er helt ekstremt ubehageligt i forhold til de her digte af Halfdan Rasmussen, siger Lars Bukdahl.
Halfdan Rasmussens datter, Iben Nagel Rasmussen, forstår godt, at rimene kan virke stødende i dag, men havde hellere set, at forlaget havde forklaret i de nye udgivelser, at man brugte sådanne ord dengang.
- Jeg synes, det er meget ærgerligt.
Der står jo i forordet, at digtene er taget ud, og så kan man godt begynde at tænke sit: 'Var han racist?
' Og det er selvfølgelig meget langt fra min fars intentioner og hele hans liv og virke, siger hun til 'AK 24syv'.
DR Nyheder har forgæves forsøgt at få et interview med Gyldendahls Lotte Hjortshøj.
FacebookTwitterKopier linkEmner:Halfdan Rasmussen (forfatter)|Lars Bukdahl (forfatter)|Litteratur|Gyldendal|Radio24syv




https://www.dr.dk/nyheder/politik/folketingsvalg/foerstegangsvaelgeren-wasan-kraever-kamp-mod-madspild-hvorfor-goer-vi

ValgbarSe temaFolketingsvalgFørstegangsvælgeren Wasan kræver kamp mod madspild: Hvorfor gør vi ikke som i Frankrig?
21-årige Wasan har taget et forslag med til SF's fødevareordfører.
Af Michael Ørtz Christiansen15.
maj 2019 kl.
13.
30Bemærk: artiklen er mere end 30 dage gammelLæs opNår Wasan El-Hallak Kharoubi sætter sit kryds ved folketingsvalget den 5.
juni, kommer kampen mod madspild til at betyde noget for, hvor hun sætter det.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
Eller måske nærmere den manglende kamp mod madspild, for vi danskere er ikke særlig gode til at undgå det, fortæller Marie-Louise Boisen Lendal, direktør i Fødevaretænketanken FREJ, i Go' Morgen P3.
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
- Der er mange strukturer og normer i vores samfund, som skal ændres, før vi kan reducere vores madspild.
Jeg er for eksempel vokset op med, at det var helt pinligt, hvis det ikke var mad nok til et middagsselskab, og hvis gæsterne ikke nåede at spise to gange af de fem salater, der var disket op med, siger Marie-Louise Boisen Lendal.
- Supermarkeder skal smide mindre mad udMen der er noget at hente på klimaregnskabet, hvis vi kan få ændret den tankegang og samtidig få supermarkederne til at smide mindre mad ud, pointerer 21-årige Wasan El-Hallak Kharoubi, der er med i P3's vælgerpanel.
- Det kan batte rigtig meget for klimaet, hvis vi kan reducere madspild, for det slider på klimaet og udleder CO2, når vi producerer for meget mad, så man bør arbejde for, at maden havner hos andre og ikke går til spilde, siger Wasan.
Læs også:Førstegangsvælgeren Mads er i tvivl: Hvor skal pengene til mere forsvar komme fra?
Wasan peger på et initiativ i Frankrig, hvor myndighederne har forbudt supermarkederne at smide mad ud.
Og hun er med i Go' Morgen P3-studiet for at tage den idé videre til en af dem, der kan være med til at ændre på det strukturelle, så madspild bliver lettere at undgå.
Nemlig SF's fødevareordfører Trine Torp.
Hør Wasans spørgsmål til SF's fødevareordførerWasan: Hvad skal der til, før vi får sådan en lov i Danmark?
- SF blev inspireret af den idé og sagde, at vi også gerne så det i Danmark, men nogle af dem, der kæmper mod madspild har gjort os klogere i mellemtiden.
For det har vist sig, at maden har hobet sig op hos de frivillige organisationer, der står for at fordele maden, så det bare er dem, der kommer til at smide maden ud.
Vi har ikke opgivet den franske version, men vi vil gerne have en dialog om, hvordan man får det indrettet, så det ikke sker, og så vi får mest muligt ud af maden, siger Trine Torp.
SF vil se mod England for inspirationFødevareordføreren vil i første omgang hellere se mod England for at finde inspiration til, hvordan vi kan smide mindre mad ud.
- Der har man oprettet en madspildsfond, som blandt andet er med til at finansiere de omkostninger, der er ved at uddele det mad, der kommer i ioverskud.
Det kunne man også gøre i Danmark, siger Trine Torp.
Et andet skridt mod mindre madspild er oplysning, understreger hun.
- Meget madspild sker ude hos forbrugerne, og vi skal blive bedre til at informere om, at man godt kan spise en banan, selv om den har en lille brun plet.
Læs også:Førstegangsvælgeren Jonas vil være landmand, men frygter for bacon-salget til StorbritannienFacebookTwitterKopier linkEmner:Fødevarer|Socialistisk Folkeparti|England|Frankrig|Trine Torp (politiker)




https://www.dr.dk/nyheder/politik/folketingsvalg/df-kalder-statsministerens-forsvarsafstemning-tudetosset-mens

FolketingsvalgDF kalder statsministerens forsvarsafstemning ’tudetosset’, mens Radikale er ’lykkelige’ Statsministeren får både ros og drøje hug for idéen om ny EU-afstemning.
Himmel og helvede.
Sådan kan man godt betegne Dansk Folkeparti og Radikales reaktioner på Løkkes ønske om en folkeafstemning om det danske forsvarsforbehold i næste valgperiode.
 Af Andreas Nygaard Just15.
maj 2019 kl.
13.
00Bemærk: artiklen er mere end 30 dage gammelLæs opDanskerne skal endnu engang til folkeafstemning om vores forhold til EU, hvis det står til statsminister Lars Løkke Rasmussen og Venstre.
Statsministeren vil have afskaffet forsvarsforbeholdet, så Danmark kan sidde med ved bordet og gå med i felten, når EU samarbejder om forsvarspolitik og missioner ved eksempelvis Middelhavet.
Men for at det skal kunne lade sig gøre, skal et flertal af danskerne stemme for den idé ved en folkeafstemning.
Men tanken om en folkeafstemning om, hvorvidt Danmark skal droppe ét af de fire danske EU-forbehold, får sindene i kog på Christiansborg.
Kristian Thulesen Dahl, formand for Dansk Folkeparti, statsministerens nuværende parlamentariske grundlag, er klar med en hurtig konklusion omkring en folkeafstemning.
- Jeg synes, det er tudetosset.
Jeg forstår ikke, hvorfor Lars Løkke Rasmussen kommer med den melding nu, siger han.
Tager man historiebrillerne på og skruer tiden blot knap 20 år tilbage, er der da også ringe odds for mere EU og afgivelse af dansk suverænitet.
I 2015 blev det et nej til at droppe retsforbeholdet til fordel for en tilvalgsordning, mens det i 2000 blev et klart nej til, at Danmark skulle have euroen.
Jeg synes, det er tudetosset.
Kristian Thulesen Dahl, formand, DFDe afstemninger burde være et klart nok signal for Løkke, mener Kristian Thulesen Dahl.
- Venstre og en række andre partier har jo prøvet at få euro-forbeholdet væk i 2000, så prøvede man retsforbeholdet i 2015, og nu er det som om, at de vil prøve med det næste forbehold i rækken, og det er så forsvarsforbeholdet.
Jeg synes, de skulle pakke det sammen og acceptere forbeholdene som grundlaget for dansk EU-politik, siger han.
Løkkes ønske gør Lidegaard ’lykkelig’Mens Dansk Folkeparti som EU-skeptikere næppe kunne ventes at være for en afstemning om forsvarsforbeholdet, er stemningen helt anderledes hos Radikales udenrigsordfører, Martin Lidegaard.
- Jeg er rent ud sagt lykkelig for den her nye melding fra Venstre, siger han.
De EU-glade i Radikale Venstre ønsker faktisk endnu en afstemning om de danske forbehold sammen med den potentielle afstemning om forsvarsforbeholdet – de vil nemlig gerne forsøge at få fjernet retsforbeholdet igen.
Jeg er rent ud sagt lykkelig for den her nye melding fra Venstre.
Martin Lidegaard, udenrigsordfører, RadikaleMen netop forsvarsforbeholdet vil være godt at få fjernet nu, mener Martin Lidegaard.
- Både i forhold til at sikre EU’s ydre grænser, i forhold til at forebygge terror, i forhold til at bekæmpe cyberkriminalitet og sådan set også i forhold til vores klimasikkerhed.
På alle de områder er EU i front, og det bør Danmark selvfølgelig også være.
Frygter drastisk udvikling i forsvarssamarbejdeNikolaj Villumsen er Enhedslistens spidskandidat til europaparlamentsvalget, der finder sted 26.
maj.
Og som tidligere udenrigsordfører for Enhedslisten på Christiansborg har han flere gange advaret mod mere forsvarssamarbejde i EU.
Vi er ikke bange for en folkeafstemning.
Nikolaj Villumsen, spidskandidat til EP-valget, Ø- Det er en ualmindelig dum idé at afskaffe forsvarsforbeholdet.
Stærke kræfter i Frankrig, Tyskland og i EU-Kommissionen ønsker oprettelsen af en EU-hær, og hvis forsvarsforbeholdet ryger, så risikerer Danmark at komme med i det, og det er en dum idé, siger Nikolaj Villumsen.
Skulle statsministeren finde et flertal for en folkeafstemning mod afskaffelsen af forsvarsforbeholdet, vil Enhedslisten anbefale danskerne at bevare det.
Og selvtilliden er i orden.
- Vi er ikke bange for en folkeafstemning, siger Nikolaj Villumsen.
Statsministeren vil arbejde for at finde et flertal for en folkeafstemning efter valget 5.
juni og håber, at folkeafstemningen kan finde sted allerede i næste valgperiode.
FacebookTwitterKopier linkEmner:EU|Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|Frankrig




https://www.dr.dk/musik/nervepirrende-de-fik-vide-de-skulle-optraede-paa-festival-men-havde-aldrig-spillet-sammen-foer

KARRIEREKANONENSe temaMusikNervepirrende: De fik at vide, de skulle optræde på festival - men havde aldrig spillet sammen førTrioen Høker udgav den første sang i januar, og siden er det gået stærkt.
Af Nanna Mejer Sørensen15.
maj 2019 kl.
13.
00Læs op- Nu skal vi simpelthen til at øve os.
Det var Gustav Bejders første indskydelse, da han i marts måned fik at vide, at han sammen med Emil Jelbo og Simon Guttermann skulle optræde på Spot Festival i maj.
De tre venner laver musik under navnet Høker.
Et musikprojekt, de startede for under et år siden.
Om KarriereKanonenKarriereKanonen er et talentprojekt, som finder og udvikler nye musikalske talenter.
Tidligere vindere af KarriereKanonen er blandt andre Marie Key, The Minds of 99, Katinka og Ravi Kuma.
Deadline for deltagelse i KarriereKanonen 2020 var den 23.
oktober, og de udvalgte deltagere offentliggøres i februar.
Men der kan uploades musik til KarriereKanonen hele året.
Læs mere og upload på dr.
dk/kanon.
Og den tid, der er gået siden da, har altså handlet om at skrive og indspille sange – ikke om at spille dem live.
Trioen havde derfor aldrig spillet deres sange sammen i et øvelokale, før det gjaldt den første koncert.
- Det var meget nervepirrende, og jeg var personligt meget shaky de første gange, vi øvede det igennem, fortæller Gustav Bejder, som synger i Høker.
Første dag i øvelokalet kunne jeg godt se, at jeg har lydt som en idiot.
Emil Jelbo- Jeg blev drillet ret meget, fordi jeg i starten sagde: 'Vi er for vilde!
Vi behøver slet ikke øve, vi kan bare tage den én gang, og så lægger vi den ned, når vi kommer op på scenen'.
Men første dag i øvelokalet kunne jeg godt se, at jeg har lydt som en idiot, fortsætter rapper og sangskriver Emil Jelbo grinende.
- Det skulle fandeme øves, før det sad i skabet.
Lyt til Høkers første single, 'Ud af dig', mens du læser videre:Høker - Ud af digPå trods af den korte tid til at få øvet materialet igennem, gik koncerten på festivalen, ifølge Høker, som den skulle.
Den fik dem videre til finalen i talentudviklingsforløbet og konkurrencen KarriereKanonen, som afholdes på Smukfest i august.
- Det var sindssygt spændende at være væk fra virkeligheden og føle sig lidt interessant i et par dage i en ellers ret lektie- og skolefyldt hverdag, hvor man står op, går i skole og går i seng, fortæller Gustav Bejder på vegne af trioen, som alle går i gymnasiet i København i henholdsvis 2.
g og 3.
g.
- Man følte sig som en chef over selv at skulle spille på festivalen.
Det var forfærdeligt at komme i skole igen om mandagen, supplerer trioens producer, Simon Guttermann.
Læs også:8 unge talenter jagter den store drøm: 'Derfor er vi Danmarks næste store stjerner'Startede for sjovDet startede med, at vi lavede noget fjollet musik, sådan noget Soundcloud-rap-agtigt noget, som handlede om damer og at drikke eksotisk sodavand.
Simon Guttermann (Høker)Det er ikke mere end et år siden, at de første spadestik til det, der senere skulle vise sig at blive til Høker, blev taget.
De tre unge mænd, som kender hinanden fra folkeskolen og gymnasiet, lavede inden da musik hver for sig.
Gustav Bejder og Emil Jelbo eksperimenterede med lyd og tekst, men havde ingen forstand på at producere.
- Jeg vil gerne lære at blive en virkelig god live-artist.
Det er det fedeste at komme til en koncert, hvor kunstneren er endnu federe live, end når man har høretelefoner på, fortæller Gustav Bejder, som synger i Høker.
Her på spillestedet Radar i Aarhus under Spot Festival den 4.
maj.
Her kom Simon Guttermann ind i billedet.
Og de tog hul på at lave musik som trio i hans kælder sidste år.
I starten blot for at have det sjovt.
- Det startede med, at vi lavede noget fjollet musik, sådan noget Soundcloud-rap-agtigt noget, som handlede om damer og at drikke eksotisk sodavand.
Men vi kunne godt alle sammen mærke, at vi skulle lave noget mere seriøst, fortæller Simon Guttermann.
HøkerRaptrio fra København, der blander pop, hiphop og R&B.
Består af sanger og guitarist Gustav Bejder, rapper og sangskriver Emil Jelbo og producer Simon Guttermann.
Blev dannet i 2018.
Har netop udgivet debut-ep i april, 'Hænder'.
Er finalist i talentudviklingsforløbet og konkurrencen KarriereKanonen 2019.
Spiller på Smukfest i august.
Og således gik de i gang med at forene deres forskellige præferencer og tilgange til musik.
Det krævede kompromiser, især for Gustav Bejder, som tidligere havde dyrket den mere akustiske singer-songwriter-stil.
- Det var anderledes end noget, jeg nogensinde troede, jeg skulle lave som musiker.
At arbejde over et meget elektronisk beat var for mig nyt, men også sjovt, siger sangeren, som tidligere har spillet meget guitar.
Trioen fandt hurtigt ud af, at der kom noget fedt ud af at blande tingene.
Både i selve lyden, men også i teksterne, som primært skrives af Emil Jelbo.
Lyt til Høkers anden single, 'Hænder':Høker - Hænder- Der er mange følelser i teksterne.
Det er en blanding af impulsive reaktioner, som jeg hurtigt får skrevet ned, og sjove og finurlige vendinger, jeg synes lyder fedt, fortæller Emil Jelbo, som har skrevet digte og sange siden syvende klasse, og fortsætter:- De er skrevet i forskellige kontekster, når jeg har haft det på forskellige måder, og så sætter jeg det sammen, så sangen til sidst kan få en helt ny betydning.
- Lige så snart vi ramte Radar, startede min krop med at være nervøs.
Det er mange timer, ens krop er i beredskab.
Bagefter var vi mega lettede og glade for, at det var gået godt.
Dagen efter var jeg helt smadret i kroppen efter at have været nervøs hele dagen før, fortæller rapper og sangskriver Emil Jelbo om Høkers koncert på Spot Festival den 4.
maj.
Mere end et backingtrackOg netop det med at blande indtryk og genrer er et særligt kendetegn for Høker.
- Det er noget af charmen ved musik i dag.
Der er ikke den der: 'Fuck, vi er et rockband, og nu er der kommet en synthesizer på, hvad gør vi lige?
'.
Det er ikke et problem længere.
Genrer er en meget old school måde at tænke musik på, mener Simon Guttermann.
Langt hen ad vejen er det playback, hvor der kun bliver sagt noget halvdelen af tiden.
Det vil vi ikke være.
Simon Guttermann (Høker)Alligevel oplever trioen ofte at blive kategoriseret som hiphop, fordi musikken indeholder rap-vers.
Men der er især en ting ved urban-scenen, trioen ikke vil associeres med.
- Urban er en udskældt genre, når det gælder live-koncerter.
Der er ved at komme en modbevægelse nu, men langt hen ad vejen er det playback, hvor der kun bliver sagt noget halvdelen af tiden.
Det vil vi ikke være.
Vi vil gerne være nogle, der gør noget ud af det live, siger Simon Guttermann.
- Vi vil være mere end bare et backingtrack, supplerer Emil Jelbo.
- Da vi fik at vide, vi var gået videre til finalen, var vi nærmest mere lettede end glade.
Simons reaktion var et langt suk.
Juryen sagde, de ville ringe og fortælle, om vi var gået videre klokken 12, men så blev den kvart over, uden vi havde hørt noget, og vi tænkte: 'Nej, nej, nej', fortæller Gustav Bejder (til venstre) om den nervepirrende afgørelse, som dog endte godt for trioen, der drømmer om at optræde på landets store scener.
Udover at kunne levere på live-fronten, er den store drøm at blive etableret, blive hørt og måske endda inspirere andre.
De er enige om, at næste skridt er at komme tilbage i studiet og lave mere musik.
De sidste par måneder har nemlig handlet om KarriereKanonen og om at blive klar til at spille koncert.
- Man begynder også stille og roligt at hade de der fucking numre, man har spillet så mange gange.
Det er mig, der mikser og mastererer det hele, så jeg har hørt numrene cirka tre gange så mange gange som drengene, griner Simon Guttermann.
- Vi glæder os bare til at lave noget mere musik, afslutter han.
Høker spiller på Smukfest i Skanderborg i august.
FacebookTwitterKopier linkEmner:Pop og rock|Smukfest|Skanderborg|København|Spot Festival




https://www.dr.dk/nyheder/politik/ep-valg/eu-kandidater-landbrugsstoetten-skal-bane-vej-oekologiske-og-baeredygtige

Valg til Europa-ParlamentetSe temaEP-valgEU-kandidater: Landbrugsstøtten skal bane vej for økologiske og bæredygtige landbrugDet mener en række spidskandidater til Europaparlamentet.
Landmænd, der omlægger til økologi eller mere klima- og miljøvenlige landbrug, skal belønnes i form af en større del af landbrugsstøtten, lyder forslaget.
Af Kristoffer Poulsen15.
maj 2019 kl.
13.
36 | opdateret 16.
maj 2019 kl.
12.
34Bemærk: artiklen er mere end 30 dage gammelLæs opNår der bliver dyrket jordbær, avlet slagtesvin og passet malkekøer i de danske landbrug, sker det med støtte fra EU.
Landmændene får i dag landbrugsstøtte fra EU, når de ellers opfylder de cirka 105 krav, som stilles til dem.
Men i fremtiden er det måske ikke nok i sig selv at have et landbrug og leve op til kravene for at få del i pengene.
Fakta: Hvad er landbrugsstøtte?
Landbrugsstøtte udbetales af EU.
Støtten er delt i to.
Grundbetaling og grøn støtte.
Grundbetaling kan man få, hvis man råder over landbrugsarealer og lever op til en række krav.
Grøn støtte kan man få, hvis man overholder grundbetalingskravene samt yderligere tre miljøkrav.
Støtten udbetales en gang om året.
Kilde: Miljø- og FødevareministerietFor flere kandidater til Europa-Parlamentet mener, at hensynet til miljø, klima og naturbevarelse bør fylde mere, i forbindelse med fordelingen af landbrugsstøtten.
Derfor forslår kandidaterne nu, at landmænd, der omlægger til økologi eller mere klima- og miljøvenlige landbrug, skal belønnes i form af en større del af landbrugsstøtten.
Men det kan få betydning for konventionelle landmænd som Lars Jonsson, som dyrker 300 hektar på sin gård i Lynge, hvor han også opdrætter 6.
000 grise om året.
Det vil nemlig få konsekvenser, hvis han vil miste dele af de cirka 1.
900 kroner per hektar, han får årligt i landbrugsstøtte fra EU.
- Der er indregnet et tilskud for EU hvert år, som er med til at sikre, at der kan produceres billigere fødevarer, siger Lars Jonsson.
Morten Løkkegaard, Venstres EU-spidskandidat, er en af de politikere, der mener, at bæredygtigt landbrug skal belønnes.
- Fremover skal en langt større del af kriterierne for uddeling af landbrugsstøtte være, at man er i stand til at omstille sit landbrug til at blive mere bæredygtigt, siger Morten Løkkegaard, som peger på, at omfordelingen ikke skal ramme det konventionelle landbrug.
- Vores landmænd er blandt verdens bedste, så denne her omfordeling kommer ikke til at ramme koventionelle danske landmænd.
Det kan derimod komme til at koste for landmænd i andre EU-lande, forklarer Løkkegaard.
Også kandidater fra Konservative, Enhedslisten, Radikale, SF, Socialdemokratiet og Alternativet vil skubbe landbrugsstøtten i en mere grøn retning.
Lars Jonsson fra Lynge får 1.
900 kroner i støtte fra EU per hektar landbrug.
(Arkivfoto fra 2015).
Ifølge Rasmus Nordqvist, som er spidskandidat til Europa-Parlamentet fra Alternativet, kan det kun gå for langsomt med at få gang i omstillingen.
- Vi skal bruge landbrugsstøtten til at støtte landbruget i at få omstillet, så vi kommer over i klimavenlige produktioner, siger han og fortsætter:- Vi har jo allerede set, at EU-Kommissionen gerne vil støtte nogle af de her tiltag, så det handler om at skubbe på for at få endnu mere grønt og klimavenligt landbrug.
Også de konservatives spidskandidat, Pernille Weiss, mener, at der skal være andre kriterier for landbrugsstøtten.
- Landmænd, der integrerer klimarigtige løsninger i deres produktion og gøder på en måde, som ikke skader miljøet, skal belønnes, siger hun.
Selvom Pernille Weiss erkender, at den grønne omstilling ikke kommer til at ske fra den ene dag til den anden, mener hun dog, at det kan lade sig gøre at gå fra konventionelt landbrug til en måde, der ikke belaster klimaet.
Og kører landmændene deres traktor ind til Landbrug og Fødevarer, er der også opbakning at hente.
Jeg synes ikke, at man skal understøtte en sektor meget mere end de andre.
Niels Peter Nørring, områdedirektør for bæredygtighed, miljø og EU, Landbrug og FødevarerLandbruget i Region Hovedstaden alene modtager årligt omkring 336 millioner kroner i støtte af EU.
De penge skal fordeles lige mellem konventionelle og økologiske landmænd, mener Niels Peter Nørring, der er områdedirektør for Bæredygtighed, Miljø & EU i Landbrug og Fødevarer.
- Jeg synes ikke, at man skal understøtte en sektor meget mere end de andre, siger Niels Peter Nørring.
Han advarer samtidig mod, at man presser alt for meget på for, at de konventionelle landmænd skal lægge deres landbrug om til økologi.
- Hvis man lægger om til økologi meget hurtigt, vil man ikke følge efterspørgslen, og samtidig vil det betyde, at vi kommer til at producere meget mindre, siger Niels Peter Nørring.
Tilbage i Lynge håber landmand Lars Jonsson ikke, han vil miste støttekroner i fremtiden.
- Fjerner man 500 kroner per hektar, så er det 150.
000 kroner om året, og det vil have store konsekvenser for min bedrift, siger han.
Lars Jonsson er dog allerede i gang med at omlægge sit landbrug til at være mere bæredygtigt.
Men en omlægning til økologisk landbrug er dog ikke i sigte.
- Jeg har regnet på at lægge om til økologi, men det kan rent faktisk ikke svare sig på min bedrift, siger han.
Tidligere stod Morten Løkkegaard citeret for, at landmænd der omlægger til økologi skal belønnes fremadrettet.
Efter henvendelse fra Morten Løkkegaard har redaktionen ændret hans citat til, at landmænd der omlægger til mere bæredygtigt landbrug skal belønnes.
FacebookTwitterKopier linkEmner:Alternativet (parti)|Landbrug|Morten Løkkegaard (politiker)|Rasmus Nordqvist (politiker)|Miljø og natur




https://www.dr.dk/nyheder/kultur/populaert-britisk-tv-program-lukker-efter-gaests-dodsfald

KulturPopulært britisk tv-program lukker efter gæsts dødsfaldEn gæst blev 9.
maj fundet død efter at have deltaget i "The Jeremy Kyle Show".
Onsdag er programmet lukket.
Britiske ITV har lukket "The Jeremy Kyle Show", efter at en gæst døde kort efter sin deltagelse i programmet.
Her ses værten Jeremy Kyle.
15.
maj 2019 kl.
12.
00Bemærk: artiklen er mere end 30 dage gammelLæs opDet britiske tv-program "The Jeremy Kyle Show" er blevet lukket, efter at en gæst tidligere på måneden døde kort efter at have deltaget i programmet.
Det oplyser ITV, der står bag programmet, onsdag.
Programmet blev mandag suspenderet på ubestemt tid.
Årsagen var, at den 63-årige Steve Dymond blev fundet død den 9.
maj, en uge efter at han havde været med i programmet.
- "The Jeremy Kyle Show" har haft et loyalt publikum og er blevet lavet af et dedikeret produktionshold i 14 år.
Men nu er det rigtige tidspunkt for showet til at stoppe, siger ITV-chef Carolyn McCall i en udtalelse ifølge Sky News.
"The Jeremy Kyle Show" blev første gang sendt i 2005.
Løgnedetektor og dna-prøverI programmet konfronterer gæster hinanden - ofte i ophedede skænderier - med detaljer fra deres privatliv.
Tit bliver der også brugt løgnedetektor og dna-prøver til at afsløre eksempelvis utroskab og et barns biologiske far.
I 2007 blev en mand dømt for overfald, efter at der udbrød slåskamp under optagelserne til programmet.
Ifølge Sky News var 63-årige Steve Dymond gennem en løgnedetektortest.
Her skulle han overbevise sin forlovede om, at han ikke havde været hende utro.
Han fik dog at vide, at han havde dumpet testen.
Afsnittet med Steve Dymond er ikke - og bliver ikke - sendt.
Af de tv-programmer, der bliver vist i tv i løbet af dagtimerne, har "The Jeremy Kyle Show" har været et af ITV's mest populære.
/ritzau/ReutersFacebookTwitterKopier linkEmner:Sky News|Storbritannien




https://www.dr.dk/nyheder/politik/folketingsvalg/stram-kurs-i-moed-partierne-hvorfor-skal-islam-forbydes-i-danmark

FolketingsvalgStram Kurs i 'Mød Partierne': Hvorfor skal islam forbydes i Danmark?
Rasmus Paludan står i aften over for Kåre Quist for at forklare sin politik.
Partilederen for Stram Kurs, Rasmus Paludan, er i aften gæst hos Kåre Quist i 'Mød Partierne', hvor han bliver spurgt ind til sin politik.
Af Marie Louise Hagemeister15.
maj 2019 kl.
12.
00Bemærk: artiklen er mere end 30 dage gammelLæs opIslam skal ikke være lovligt i Danmark, og hundredtusindvis af indvandrere skal sendes hjem.
Sådan lyder det fra stifter af partiet Stram Kurs, Rasmus Paludan, som i løbet af kort tid er gået fra at være et Youtube-fænomen til at stå på stemmesedlen til folketingsvalget 5.
juni.
I aften står han over for Kåre Quist i 'Mød Partierne', hvor han bliver spurgt nærmere ind til sin politik.
For hvem er det, der skal sendes hjem, og hvordan skal de sendes hjem?
© Type 1Hvad tænker du?
Har du kommentarer eller spørgsmål, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Rasmus Paludan ønsker “mest mulig lykke til flest mulige etniske danskere”, og derfor er det nødvendigt, at de, som ikke er etniske danskere, skal sendes ud af landet.
Ifølge ham er der ikke en 100 procent klar definition på, hvad det vil sige at være etnisk dansker.
Men man er det i hvert fald, hvis man har to etnisk danske bedsteforældre, forklarede han i P4-programmet 'Skyd på formanden'.
- Jeg vil mene, som helt klar regel, at hvis man i hvert fald har to etnisk danske bedsteforældre, så er man etnisk dansk.
- Det er der nogen, der har tolket som, at man skal have to etnisk danske bedsteforældre for at være dansk, men det var ikke det, jeg sagde.
Han understreger dog, at det ikke er ham, der skal afgøre det, hvis der er tvivlstilfælde.
- Det bliver en lovgivningsmæssig opgave, hvor man kan lave nogle kriterier, lød det.
En værdsat fremmedDog vil han lade dem, som han kalder"værdsatte fremmede", blive i Danmark.
Som værdsat fremmed skal man opfylde tre kriterier; vilje, evne og grund.
Ifølge Rasmus Paludan har man vilje, hvis man elsker Danmark, dansk kultur og danske normer.
Evne, hvis man har et arbejde og dermed er i stand til at bidrage til det danske samfund, og grunden bunder i en logisk forklaring på, hvorfor man allerede er i landet.
Eksempelvis at man er født er her.
- Hvis de ikke opfylder betingelserne for at være værdige fremmed, altså har vilje, evne og grund til at være i Danmark, så skal de selvfølgelig sendes hjem til deres lorte hjemlande, siger han i DR podcasten 'Partierne i Slotsholmen'.
I DR-programmet Deadline udtalte Rasmus Paludan sig om hjemsendelse af ikke-danskere.
Fra Radikal Ungdom til Stram KursIndtil for nylig var Rasmus Paludan først og fremmest kendt som et Youtube-hit.
Han har lavet mere end 400 videoer, og de er blevet set knap 20 millioner gange på det sociale medie.
På det seneste har Rasmus Paludan dog også flere gange trukket overskrifter i medierne, når han har afholdt demonstrationer rundt i landet og bevidst har provokeret muslimer, mens det blev filmet, og derefter lagt optagelserne på Youtube.
Ikke mindst vakte det opsigt, da han den 14.
april i år demonstrede på Blågårds Plads på Nørrebro i København med massive uroligheder til følge.
I samme måned fik han en dom på 14 dages betinget fængsel for overtrædelse af den paragraf, der i daglig tale kaldes racismeparagraffen: Straffelovens §266 b.
En dom, han dog omgående ankede til landsretten.
Stram Kurs er langt fra Rasmus Paludans første møde med politik.
Den 37-årige politiker har været vidt omkring i det politiske landskab, før han stiftede partiet.
Tilbage i 2002 begyndte han i Radikal Ungdom, siden stillede han op for Junibevægelsen ved valget til Europa-Parlamentet i 2009, uden han blev valgt ind.
Året efter skiftede han til Venstre, som han betalte kontigent til i et år, og i 2017 rykkede han videre til Nye Borgerlige, som han siden forlod, og så stiftede han Stram Kurs, som blev en realitet den 15.
juli 2017.
Partiet blev opstillingsberettiget til folketingsvalget d.
6.
maj, dagen inden Lars Løkke Rasmussen udskrev folketingsvalget.
Men hvordan vil Stram Kurs lykkes med at få mandater?
Og hvem ser de som samarbejdspartnere?
Rasmus Paludan er med i Mød Partierne på DR1 i aften klokken 22.
00.
Efter udsendelsen vil Rasmus Paludan svare på brugerspørgsmål i Tæt på.
Du kan stille dit spørgsmål allerede nu ved at klikke her.
FacebookTwitterKopier linkEmner:Lars Løkke Rasmussen (politiker)|Stram Kurs (parti)|Radikal Ungdom|Befolkning|København




https://www.dr.dk/nyheder/viden/teknologi/kunstig-intelligens-vaekker-kunstneren-salvador-dali-til-live

TeknologiKunstig intelligens vækker kunstneren Salvador Dalí til livePå Dalí-museet i Florida kan du nu tage en selfie med den berømte surrealist fra Spanien.
Af Jeppe Kyhne Knudsen15.
maj 2019 kl.
12.
01Bemærk: artiklen er mere end 30 dage gammelLæs opDet med at forsøge at genoplive fortidens store stjerner er ikke noget nyt fænomen.
Tænk på hologram-koncerter med Tupac eller Amy Winehouse.
Men at vi kan genoplive stjernerne og få dem til at snakke om vejrudsigten i dagens avis eller tage en selfie med os, er ikke set før.
Og det er lige netop, hvad Dalí-museet i Florida er lykkedes med, skriver det amerikanske medie The Verge.
Her i weekenden løftede de sløret for den nyeste tilføjelse til museets samling: En skærm hvor Salvador Dalí toner frem og snakker til publikum, når de kommer hen til den.
Hvad den afdøde maler siger til gæsterne, er helt forskelligt fra gang til gang, så oplevelsen er unik, forklarer museet til The Verge.
Dalí slutter dog altid med at tage en selfie med gæsten.
En selfie, som gæsten så kan få tilsendt på SMS, printe ud og hænge op på køleskabet derhjemme.
Se i videoen her, hvordan det er lykkedes museet at genoplive Dalí:Bygger på timevis af tv-optagelserMen hvordan er det overhovedet muligt at bringe Dalí tilbage i live på skærmen?
Det er det, fordi der findes masser af tv-optagelser med ham, fra da han levede.
Den kendte maler døde først i 1989, så der er et stort arkiv at gå på opdagelse i.
Og netop det har museet gjort.
De har fundet mere end 1000 timers videooptagelser med Dalí, som de har fodret en kunstig intelligens med.
Frame for frame har den lært alle Dalís ansigtsudtryk og kan derfor skabe nye scener med ham, som aldrig har fundet sted.
© cea + via FlickrHvem var Salvador Dalí?
Salvador Dalí var en spansk maler, der nok er mest kendt for sine surrealistiske malerier.
Du kender måske hans ikoniske smeltede urer og hans drømmeagtige landskaber.
Udover sine malerier og skulpturer var Dalí en stor mediepersonlighed.
Han medvirkede i den spanske mesterinstruktør Luis Buñuels hovedværk "Den andalusiske hund", og var en hyppig gæst på tv og i magasiner.
Dalí døde i 1989, men interessen for hans værker og personlighed er stadig enorm.
Billedet herover er Salvador Dalís maleri Oase fra 1946.
Samlet set har museet skabt 45 minutters nyt materiale med Dalí.
Stemmen er ikke DalíSelvom videooptagelserne faktisk - på sin vis - er den rigtige Dalí, så er stemmen ikke hans.
Her har museet brugt en stemmeskuespiller, der kunne ramme Dalís særlige accent, der var en blanding af spansk, fransk og engelsk.
De ord, som stemmeskuespilleren siger, er dog næsten alle sammen Dalís.
De er hentet fra optagelser med ham, hvor han fortæller om sit liv.
Ligesom stemmen er selve kroppen heller ikke den afdøde kunstners, men en skuespiller der minder om ham i kropstype.
Dalís ansigt er så blevet digitalt lagt over på den krop - og man kan faktisk slet ikke se, at det ikke er ham, siger museumsgæsterne i videoen ovenfor.
Et etisk dilemmaNår vi sådan digitalt kan “genoplive” folk, giver det også nogle etiske dilemmaer.
For hvad synes de pårørende om, at man bringer den døde tilbage?
Eller i hvert fald noget, der ligner.
I forhold til Salvador Dalí, så testamenterede han sit bo til den spanske stat, og derfor har museet da også søgt om lov til at “genoplive” ham hos “The Gala-Salvador Dalí Foundation”, som bestyrer arven efter Dalí i Spanien.
Om vi vil se andre kendte - fx Niels Bohr eller Karen Blixen - blive bragt til live i fremtiden, vil tiden vise.
FacebookTwitterKopier linkEmner:Amy Winehouse (musiker)|Karen Blixen (forfatter)|Museer|Florida|Spanien




https://www.dr.dk/nyheder/indland/center-seksuelle-overgreb-tinderdates-er-ikke-en-fribillet-til-sex

IndlandCenter for seksuelle overgreb: Tinderdates er ikke en fribillet til sexFolk, der finder deres dates på nettet eller via apps, rådes til at spille med åbne kort.
Tinder er en utrolig populær app - det samme er datingsider på nettet.
Og det bør man ikke være flov over at indrømme, at man bruger, siger ekspert.
Af Nikoline Vestergaard15.
maj 2019 kl.
12.
49 | opdateret 15.
maj 2019 kl.
15.
26Bemærk: artiklen er mere end 30 dage gammelLæs opEn yngre dansk læge sidder lige på nu anklagebænken i Københavns Byret tiltalt for to voldtægter og flere tilfælde af blufærdighedskrænkelse.
Mindst ét af ofrene mødte han på datingappen Tinder.
Og der er hvert år flere eksempler på ofre, der har mødt gerningsmanden på nettet eller via en datingapp, oplyser Center for seksuelle overgreb på Rigshospitalet.
Sidste år var det cirka 10 procent af de 550 henvendelser til centret, hvor offer og gerningsmand havde mødt hinanden på den måde.
Læs også:Læge anklaget for voldtægt: Googlede 'drugrape' og mødte kvinder på Tinder og i byen- Vores folk, der sidder med de her tal, har en formodning om, at det kan være for opadgående i år, men det ved vi først endeligt, når året er omme, siger Hanne Nielsen, der er daglig leder på Center for seksuelle overgreb.
Fordom: Netdatere er selv ude om detHun udelukker ikke, at der kan være et mørketal, som hun ikke vil give et bud på, hvor stort er.
Gode råd inden og under TinderdatenDu har ret til at sige fra, hvis det ikke føles rigtigt for dig.
Hold dig ædru - for meget alkohol kan forringe din dømmekraft.
Mød dit date på et offentligt sted, fx en café eller restaurant.
Aldrig hjemme hos dig eller den anden.
Fortæl dine venner og familiemedlemmer om dine planer.
Planlæg hvordan du kommer hjem - kend togtider, nummeret på en taxi eller aftal at blive hentet.
Kilde: Tinder og Det Kriminalpræventive RådIfølge Hanne Nielsen er voldtægt et stort tabu, men det bliver ikke mindre af, at folkestemningen er, at når man går på date med en, man lige har mødt på nettet eller via mobilen, så kan man nærmest heller "ikke forvente andet".
- Netdating er svært at forholde sig til for dem, der ikke er i det.
Men det er jo som en kontaktannonce i gamle dage.
Og det er altså meget farligere at gå til en fest med folk, man kender, hvor der drikkes alkohol i større mængder.
De fleste voldtægter sker blandt folk, der kender hinanden, siger Hanne Nielsen.
Bedste råd: Opfør dig ordentligtFra den erfarne sygeplejerskes lyder det bedste råd, at man opfører sig ordentligt.
Du har jo bare gjort det samme som tusindvis af andre.
Man bliver nødt til at stole på, at folk opfører sig ordentligtHanne Nielsen, daglig leder ved Center for seksuelle overgreb- Som ung fyr skal man huske på, at en date ikke er en fribillet til sex, siger hun og tilføjer, at ærligheden gælder begge veje.
- Hvis man leder efter en, man bare vil have sex med, så må man også rette ryggen og sige, at det er det, det handler om.
Man bør være fuldstændig hardcore ærlig - og også sige, hvis man ikke vil have sex med en, man lige har mødt på Tinder.
Det er sikkert svært for mange at praktisere, men det vil være smart at spille med åbne kort, siger hun.
Og - påpeger hun - er man oppe mod en formodet gerningsmand, der langt fra er den, han eller hun udgiver sig for at være, så er det svært at gardere sig imod, uagtet hvad omstændighederne er.
Det vurderes, at over 5.
400 kvinder udsættes for voldtægt eller forsøg på det - hvert år.
- Man kunne ligeså godt have mødt gerningsmanden på en bar, siger Hanne Nielsen.
Voldtægter i DanmarkDet vurderes, at ca.
5.
400 kvinder hver år udsættes for voldtægt eller forsøg på det.
47 procent af disse overgreb er fuldbyrdet voldtægt.
66 procent af voldtægter eller forsøg på det er sket i et privat hjem.
Sidste år modtog politiet 1.
079 anmeldelser om voldtægt eller voldtægtsforsøg.
86 personer blev kendt skyldige i voldtægt i 2017.
Kilde: De nyeste tal fra Det Kriminalpræventive RådHvis man bliver voldtaget efter en net- eller appdate, er det vigtigt ikke at bebrejde sig selv.
- Du har jo bare gjort det samme som tusindvis af andre.
Man bliver nødt til at stole på, at folk opfører sig ordentligt, siger Hanne Nielsen.
Fortæl det til andreHos datingappen Tinder kan man på deres hjemmeside læse flere gode råd, når man skal mødes med en Tinderdate.
Blandt andet anbefaler folkene bag appen, at man fortæller en ven eller et familiemedlem om ens planer, og hvornår og hvor du skal hen.
Samme råd kommer fra Det Kriminalpræventive Råd - og fra Hanne Nielsen, der opfordrer netdatere til at være åbne omkring det.
- Man skal ikke være bleg for at fortælle nogen, at man gør det og møder dates på den måde.
Det skal ikke være fordækt at gøre det.
Og så kan man jo også altid fortælle det, når man skal på date, slutter hun.
FacebookTwitterKopier linkEmner:Det Kriminalpræventive Råd|Kriminalitet|Samliv og børn|Voldtægt|Københavns Byret




https://www.dr.dk/nyheder/udland/drabstiltalte-forklarer-angreb-i-marokko-havde-ikke-raad-til-rejse-til-syrien

Dansker og nordmand dræbt i MarokkoSe temaUdlandDrabstiltalte forklarer angreb i Marokko: Havde ikke råd til at rejse til Syrien Retsdokumenter giver indblik i gerningsmændenes motiv for drabene på Louisa Vesterager Jespersen og norske Maren Ueland.
Den 24-årige Louisa Vesterager Jespersen og 28-årige norske Maren Ueland blev dræbt 17.
december 2018 i Marokko.
Af Louise Brodthagen Jensen15.
maj 2019 kl.
11.
38Bemærk: artiklen er mere end 30 dage gammelLæs opDet var tilsyneladende manglende mulighed for at rejse til Syrien og tilslutte sig Islamisk Stat, der fik de fire mænd, som nu er tiltalt, til at begå drabene på danske Louisa Vesterager Jespersen og norske Maren Ueland i Marokko i december.
De fire primære gerningsmænd havde ellers ambitioner om at drage til Syrien, men havde ikke råd til eller mulighed for at rejse afsted og besluttede sig derfor i terrorgruppens navn at begå drab på udenlandske turister i stedet.
Det fremgår af deres forklaringer i retsdokumenter, som den norske avis VG har fået adgang til.
© ScanpixSagen kort Den 24-årige danske kvinde Louisa Vesterager Jespersen og hendes 28-årige norske veninde, Maren Ueland, blev fundet døde 17.
december i et øde bjergområde nær landsbyen Imlil, cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder har efterforsket dobbeltdrabet som en terrorhandling, og i alt har 24 personer været tiltalt i sagen.
Blandt andet forklarer hovedgerningsmanden, der tidligere er dømt for terrorrelaterede gerninger, at hans pas blev konfiskeret, efter han blev løsladt fra fængsel i 2016, skriver avisen.
Diskuterede mulighed for kemiske bomberFør drabene på de to skandinaviske kvinder diskuterede de fire hovedmistænkte i sagen ifølge VG også muligheden for bomber og angreb mod politiet.
Af retsdokumenterne fremgår det ifølge avisen, at de fire mænd skal have vandret i flere dage og mødt adskillige mulige ofre, før de opdagede de to kvinder, der tilsyneladende var i gang med at slå lejr.
De forklarer desuden, hvem af dem der optog den drabsvideo, der sidenhen florerede på sociale medier.
Inden de tog mod bjergene, optog de fire mænd ligeledes en video, hvor de sværger troskab til terrororganisationen.
Ifølge forsvarsadvokat Hafida Makssaui er der ingen af mændene, der ved retsmødet i morgen vil nægte sig skyldige, og flere af dem udtrykker ifølge dokumenterne, at de angrer forbrydelsen.
Advokaten vil bede dommeren overveje de formildende omstændigheder, at de fire mænd har samarbejdet med politiet, siger hun ifølge VG.
De fire mænd er blandt tiltalt for drab, for at have dannet en gruppe med henblik på et begå terrorhandlinger, for at promovere ekstremisme og for at opfordre til terrorhandlinger.
Retssagen mod de i alt 24 personer, der er tiltalt fortsætter i morgen i Marokkos hovedstad, Rabat.
FacebookTwitterKopier linkEmner:Islamisk Stat|Kriminalitet|Syrien|Mord|Marokko




https://www.dr.dk/nyheder/politik/folketingsvalg/analytiker-om-df-nedtur-thulesen-dahl-er-presset-fra-flere-sider

FolketingsvalgAnalytiker om DF-nedtur: Thulesen Dahl er presset fra flere siderKristian Thulesen Dahl bliver opfattet som en del af eliten, vurderer Bjarne Steensbeck.
Kristian Thulesen Dahl (DF) ved ankomsten til partilederdebat tirsdag den 7.
maj, hvor statsminister Lars Løkke Rasmussen (V) udskrev valget.
Af Thomas Klose Jensen15.
maj 2019 kl.
11.
19Bemærk: artiklen er mere end 30 dage gammelLæs opKristian Thulesen Dahl har fortsat svært ved rigtig at overbevise vælgerne om, at deres stemme skal falde på Dansk Folkeparti.
Ifølge den seneste meningsmåling, som Epinion har lavet for DR, står partiet til næsten af blive halveret, hvis der var valg i dag.
En nedtur, der har stået på det meste af året.
En af de helt store årsager til, at Dansk Folkeparti lige nu befinder sig i en for partiet ganske uvant situation skal ifølge DR's politiske analytiker Bjarne Steensbeck findes i tilnærmelsen til Mette Frederiksen og Socialdemokratiet.
Læs også:Thulesen Dahl udfordret af vælgere i Vejle: Du er blevet for meget socialdemokrat- Som de siger i toppen af regeringen, så var Kristian Thulesen Dahl og Dansk Folkeparti med til at gøre socialdemokraternes udlændingepolitik stueren.
Hvis Dansk Folkeparti kunne samarbejde med socialdemokraterne, så var socialdemokraternes udlændingepolitik nok blevet strammet – det tror jeg er en af de primære forklaringer, siger han.
- Helt tilbage fra 2001 og frem har vi set, at Socialdemokratiet har blødt vælgere i retning af Dansk Folkeparti, men nu nu er det altså skiftet.
Socialdemokraterne har fået den stramme udlændingepolitik, så derfor har de kunnet gå tilbage.
Har centraliseretNår man taler med folk i partiet, så er der også lidt en følelse af, at hvor Kristian Thulesen Dahl tidligere var den, der stod uden for og råbte mod eliten, og stillede spørgsmål til eliten, så nu selv er blevet en del af eliten.
Bjarne Steensbeck, DR's politiske analytikerEn anden forklaring på Dansk Folkepartis tilbagegang i meningsmålingerne kan ifølge Bjarne Steensbeck skyldes centraliseringsspørgsmålet.
Noget, der har været kritik af fra flere steder.
- Det gælder sygehusene, retsområdet, politikredsene, kommunerne, amterne og nu her senest også en diskussion om regionerne.
Og det er jo Lars Løkke Rasmussen og Kristian Thulesen Dahl, der om nogen har været med til at lave den her centralisering, siger Bjarne Steensbeck.
- Så han har været ramt på to områder, hans kerneområder.
Den første har været det her centralisering, hvor han selv har måttet tage ansvaret, og så har han været ramt på udlændingeområdet, hvor der har været andre steder at gå hen – ikke bare socialdemokraterne, men også de to nye partier, der er kommet.
Er blevet en mand af systemetHelt overordnet er udfordringen også, at Kristian Thulesen Dahl har siddet med så meget magt, som det har været tilfældet de seneste mange år.
- Når man taler med folk i partiet, så er der også lidt en følelse af, at hvor Kristian Thulesen Dahl tidligere var den, der stod uden for og råbte mod eliten, og stillede spørgsmål til eliten, så er han nu selv blevet en del af eliten, fortæller Bjarne Steensbeck.
Som eksempel nævner han hele debatten om retten til tidligere pension, hvor Dansk Folkeparti indtil videre har afvist at støtte Socialdemokratiets forslag med henvisning til velfærdsforliget fra 2006.
- Når Kristian Thulesen Dahl åbner munden, så bliver det hurtigt sådan noget med en omgang tal, og ting kan ikke rigtigt lade sig gøre, fordi der er en aftale på Christiansborg, siger han.
- Han er blevet lidt den etablerede folketingspolitiker på Christiansborg, som har haft magt, magt, magt, og så er der andre, som nu begynder at stå udenfor og råbe op og råbe i retning af Kristian Thulesen Dahl.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Lars Løkke Rasmussen (politiker)|Socialdemokraterne|Udlændingepolitik




https://www.dr.dk/nyheder/politik/folketingsvalg/klaus-riskaer-pedersen-praesenterer-lyden-af-sit-parti-bare-han-kunne

ValgbarSe temaFolketingsvalgKlaus Riskær Pedersen præsenterer lyden af sit parti: 'Bare han kunne optræde til partifesten'Partiformanden har en bred musiksmag, men er især glad for Isam B's 'I Danmark er jeg født'.
Af Anders Holm Nielsen15.
maj 2019 kl.
12.
05Bemærk: artiklen er mere end 30 dage gammelLæs opIgennem hele valgkampen står den på partilederdebatter og benhårde interviews for de 13 partiledere.
Men for at lære personerne bag lidt bedre at kende, har Mathias Buch Jensen i ’Musikchefen’ på P3 frem mod 5.
juni samtlige partiformænd i studiet, så de kan præsentere ikke bare deres personlige, men også selve partiets playliste.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
En af de første gæster var Klaus Riskær Pedersen fra partiet af samme navn.
Klaus Riskær Pedersen huskede tilbage på sin flower power-ungdom og havde en playliste med, der indeholdt alt fra rap til 60’er-klassikere.
Læs også:Rasmus Paludan viser sin playliste frem: Hader 'tyggegummi-kunstnere', men elsker ABBA- Hvis jeg skal ud en aften med min kæreste og have nogle sjusser, så kan det da godt være, at vi skruer lidt op for musikken derhjemme, og så er der andre gange, hvor man er mere mellow og finder noget at streame….
Jeg synes, at man vælger efter sit humør, og så understøtter man det, siger Klaus Riskær Pedersen.
Partiformanden siger selv, at han har en bred musiksmag - og så elsker han at høre radio.
- Jeg ved godt, at mere og mere bliver streamet, og man bygger sine egne playlister, men jeg kan godt lide, at virkeligheden kommer ind til mig, og der er snak, og det er lige her og nu.
Og når man hører radio, introduceres man til nye tracks - om man så synes, at det er godt eller ej.
Herunder kan du se og høre de numre, som Klaus Riskær Pedersen lytter til, og høre hvorfor.
Anderson.
Paak feat.
Andre 3000 - Come HomeAnderson .
Paak - Come HomeKlaus Riskær Pedersen er blandt andet blevet bedt om at tage en sang med, som er den bedste i hans liv lige nu.
Med sig har han 'Come Home' af Anderson.
Paak feat.
Andre 3000.
- Jeg faldt over den, fordi den blev spillet hjemme hos mig af en gæst, der havde den med på playlisten.
Det er R&B, og når det bliver twisted med hiphop eller rappet, så får det en fantastisk energi.
Jeg kan i det hele taget godt lide de temaer, der bygger over R&B.
Beatles - Here comes the sunThe Beatles - Here Comes The SunPartiformanden er også blevet bedt om at tage en sang med fra sin ungdom, og Klaus Riskær Pedersen var med egne ord en politisk bevidst flower power-dreng i puberteten, der levede højt på 60'er-musik.
Han har valgt Beatles-nummeret 'Here comes the sun', der er skrevet af George Harrison.
- Jeg har levet i et univers med med Jimi Hendrix, Jannis Joplin og alle de store, du kan grave op fra musikskattekisten.
Men jeg kommer ikke udenom, at det mest formative band for mig var The Beatles - det kunne jo ikke være anderledes.
- George Harrison var en af de store singer/songwriters, men hans forbandede uheld var, at han var med i et band med de to bedste, der nogensinde har været.
Med Lennon og McCartney havde du i bandet et overskud af folk, der kunne lave musik.
Isam B - I Danmark er jeg fødtIsam B - I Danmark er jeg fødtUdover det bedste lige nu og ungdommens soundtrack er Klaus Riskær Pedersen også blevet bedt om at komme med et bud på lyden af partiet.
Her har han valgt Isam B's sang 'I Danmark er jeg født' med tekst af H.
C.
Andersen.
Og det er ikke salmen, han har valgt, men lige præcis Isam B's fortolkning - den er musisk bedre, og så synes Klaus Riskær Pedersen også, at den siger noget om netop hans parti.
- I min verden er der ikke 2.
- eller 3.
generationsindvandrere – alle er danske, når de er født og opvokset her i landet.
Jeg synes, det er så fedt, at Isam B tager den mest ikoniske af alle sange, der er kartoffeldanskernes Dannebrogssang, og giver den lige præcis den fortolkning, den skal have og gør den musisk bedre.
Men han giver den også en helhed og sammenhængskraft i det samfund, vi er i i dag.
Jeg ville ønske, at jeg havde råd til at få ham til den første partifest og synge den sang, for det SKAL være ham, der synger den.
Det er i hans fortolkning, jeg har valgt den.
Klaus Riskær Pedersens playliste•Anderson.
Paak: Come Home•Hans Philip: Dagdrøm•George Harrison: Her comes the sun•Otis Redding: Sitting on the dock of the bay•Isam B: I Danmark er jeg fødtFacebookTwitterKopier linkEmner:Jimi Hendrix (musiker)|Klaus Riskær Pedersen (erhvervsleder)|The Beatles|The Sun|Pop og rock




https://www.dr.dk/nyheder/udland/usa-kalder-ambassadeansatte-hjem-fra-irak-under-iran-strid

UdlandUSA kalder ambassadeansatte hjem fra Irak under Iran-stridStørstedelen af de ansatte på USA's ambassade i Bagdad og konsulatet i Arbil kaldes hjem fra Irak.
15.
maj 2019 kl.
11.
13Bemærk: artiklen er mere end 30 dage gammelLæs opUSA har i dag beordret alle ansatte, der ikke er yderst nødvendige, til at forlade landets ambassade og konsulat i Irak.
Det oplyser USA's udenrigsministerium.
Udmeldingen kommer, på et tidspunkt hvor spændingerne mellem amerikanerne og Iraks naboland Iran er taget til.
Frygter angrebUSA mener, at Iran kan være ved at planlægge angreb mod amerikanske interesser i Mellemøsten - heriblandt i Irak.
Samtidig har amerikanerne optrappet deres militære tilstedeværelse i området.
Kun amerikanske ambassadeansatte, der er nødvendige i nødstilfælde, skal forblive i Irak.
Resten er blevet beordret til at forlade ambassaden i Bagdad og konsulatet i Arbil hurtigst muligt.
/ritzau/AFPFacebookTwitterKopier linkEmner:Irak|USA|Iran|Udenrigspolitik|Bagdad




https://www.dr.dk/sporten/fodbold/peter-foldgast-overtager-midlertidigt-toejlerne-i-fc-roskilde

FodboldPeter Foldgast overtager midlertidigt tøjlerne i FC RoskildeEfter suspenderingen af Christian Lønstrup overtager Peter Foldgast cheftrænerjobbet i FC Roskilde.
Peter Foldgast har indtil onsdag været angrebstræner i klubben.
15.
maj 2019 kl.
11.
11Bemærk: artiklen er mere end 30 dage gammelLæs opDet bliver den tidligere superligabomber Peter Foldgast, der skal forsøge at føre FC Roskilde frem til overlevelse i 1.
division.
Han overtager cheftrænerjobbet i klubben i sæsonens sidste to kampe, efter at Christian Lønstrup tirsdag blev suspenderet for at have beskyldt flere af sine spillere for at stå bag matchfixing, da holdet senest tabte 1-2 til Lyngby i søndags.
Peter Foldgast har indtil onsdag været angrebstræner i klubben.
Assistenttræner John Bredal fortsætter i trænerteamet og skal bistå Peter Foldgast.
- Vi er glade for, at Peter vil hjælpe os i denne periode, og at det er en person, der kender spillerne godt gennem sit virke som angrebstræner i klubben, siger klubejer Carsten Salomonsson.
Christian Lønstrup er blevet suspenderet af ledelsen i FC Roskilde.
På et møde i mandags skulle Christian Lønstrup have fortalt spillertruppen, at han havde beviser for, at flere spillere skulle være involveret i matchfixing i forbindelse med den pågældende kamp.
Lønstrup ville dog ikke fremføre beviserne, og tirsdag aften blev han suspenderet.
Danske Spil bekræftede tirsdag, at sagen undersøges, og at spilleselskabet er i kontakt med Danmarks Idrætsforbund (DIF).
Tirsdag aften tog en samlet spillertrup afstand fra beskyldningerne om matchfixing i en udtalelse fremsendt af Spillerforeningen.
Midlertidig cheftræner Peter Foldgast har en fortid som spiller for blandt andet Brøndby, AGF og FC Vestsjælland.
FC Roskilde ligger på tiendepladsen i 1.
division og er to point over nedrykningsstregen inden sæsonens sidste to spillerunder.
/ritzau/FacebookTwitterKopier linkEmner:Christian Lønstrup (fodboldtræner)|FC Roskilde|Danmarks Idrætsforbund|Spillevirksomhed|Brøndby




https://www.dr.dk/nyheder/vejret/saadan-bliver-sommerens-vejr

VejretSådan bliver sommerens vejrSæsonprognosen fra DMI peger på, at sommervejret bliver forholdsvis varmt Juni måned ser ud til at kunne tiltrække flest strandgæster ved stranden omkring Øster Hurup på østkysten af Himmerland Af Søren Vallentin Jacobsen15.
maj 2019 kl.
11.
30Bemærk: artiklen er mere end 30 dage gammelLæs opDen ekstremt badeglade, tørre og varme version af dansk sommervejr, vi oplevede i 2018, kommer ikke igen på samme måde i 2019, men sommeren i år bringer alligevel varme dage.
Den ultrakorte version af sommervejret 2019, som DMI ser det, er, at juni måned bliver mest stabil, mens juli og august får flere indslag af fronter fra vest med regn.
Det danske sommervejr og NAODanmark ligger i Vestenvindsbæltet, hvor presset fra Atlanterhavet skifter meget og er helt afgørende for, hvordan vejret arter sig henover sæsonerne.
Dette skiftende pres udtrykkes i et indeks kaldet NAO (NordAtlantiske Oscillation).
Når NAO er postivt, har vi en strøm af lavtryk, som passerer Nordeuropa med meget ustadigt sommervejrNår NAO er negativt, ser vi en øget frekvens af blokeringer, hvor højtryk placerer sig som sten i strømmen og dirigerer lavtrykkene mod nord og syd.
Det giver ofte østenvind og solrigt sommervejr i Danmark.
Langtidsprognoser om vejret er både sprogligt og fagligt en svær opgave, fordi vi traditionelt opdeler sommeren i tre månedskasser, men vejret, med sin dynamiske væremåde, giver blanke fanden i perioder af 30 dage.
Vejrets skiften henover en sommer kan derfor være en udfordring at beskrive koncist og dækkende.
Jeg prøver alligevel.
Juni med højtrykGlæd dig til en juni, som sandsynligvis får et overskud af varme og solskin, samt mindre nedbør end juni får i gennemsnit.
Sommerdage med temperaturer over 25 grader vil forekomme flere dage, og det får badevandstemperaturen til at stige i løbet af juni, så andre end vinterbaderne også kan nyde en tur i vandet.
Når vestenvindens styrke over Atlanterhavet svækkes, er der større mulighed for, at højtryk opstår og lejrer sig nærheden Danmark.
I juni er det netop den dynamik, som vil præge sommervejrets første måned.
Juli og august varme med mere vestenvindDu kan stadig forvente flere gode dage med vaskeægte sommervejr og varme i juli, måske endda en hedebølge, så der er ikke nogen katastrofestemning i prognosen, når vi kommer længere frem på sommeren, men det bliver ikke langvarigt stabilt som sidste år, og august måned kan blive præget af mere vestenvind og lavtryk.
Præcis hvornår det sker, kan ikke forudsiges, men meget tyder på, at vejret skifter til noget mere vestenvindspræget en gang i juli måned.
Presset fra Atlanterhavets fronter og lavtryk øges, og det kan betyde noget mere svingende vejr i både juli og august måned.
Der er dog tegn på, at selv om vi får mere vestenvind i juli og august, så bliver månederne stadig en del varmere end normalt, og mere paradoksalt også lidt tørrere, det antyder, at lavtrykkenes kurs bliver ret nordlig.
I juli og august kommer der flere dage med regndråber i græsset end du vil se i juni Der findes nemlig flere versioner af vestenvindsvejr om sommeren i Danmark.
Lavtrykkenes kurs behøver jo ikke være direkte mod Danmark, men kan sagtens finde på at slå lidt op i banen og trække op langs Norges vestkyst.
Den version af vestenvinden vil oftere give adgang til den varme, som ser ud til at lægge sig over det nordeuropæiske kontinent, og knap så meget regn, som vi ellers kan forvente.
Hvor sikkert er det- Jeg er lidt mere usikker end sidste år, siger Martin Lindberg, meteorolog på DMI, som har stået fadder til dette års sommerprognose.
- I år er det sværeste at forudsige, hvornår på sommeren skiftet til mere vestenvind kommer.
Sidste år havde Martin Lindberg en sikker hånd, da han forudsagde den varme og tørre sommer, men skiftet fra stabilt til mindre stabilt vejr midt i sommerperioden kan vise sig at være en svær nød at knække.
FacebookTwitterKopier linkEmner:Vejret|Danmarks Meteorologiske Institut|Norge




https://www.dr.dk/nyheder/politik/folketingsvalg/foerstegangsvaelgeren-jonas-vil-vaere-landmand-men-frygter-bacon

ValgbarSe temaFolketingsvalgFørstegangsvælgeren Jonas vil være landmand, men frygter for bacon-salget til Storbritannien Igennem hele valgkampen sætter DR en række førstegangsvælgere i direkte kontakt med politikerne.
Jonas Stiller går til dagligt på EUX på Nordjyllands Landbrugsskole.
Af Anders Holm Nielsen15.
maj 2019 kl.
09.
57Bemærk: artiklen er mere end 30 dage gammelLæs op5.
juni skal 19-årige Jonas Stiller som så mange andre af os stemme ved Folketingsvalget.
Med sin alder er han førstegangsvælger og har altså aldrig stemt ved et Folketingsvalg før.
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
Han er en del af P3’s panel af unge førstegangsvælgere, og for at gøre ham klogere på, hvad han egentlig skal stemme i næste måned, stiller P3 ham over de næste uger i direkte kontakt med politikerne, så han kan spørge om lige præcis det, han går op.
Læs også:Førstegangsvælger: Man kan hurtigt føle sig helt lostJonas Stiller kommer fra Brovst og går til dagligt på EUX på Nordjyllands Landbrugsskole for at blive landmand, og derfor er han bekymret for, hvad der skal ske med fremtiden.
- Det er et stramt erhverv, og det er svært at komme ud som nystartet, så det er spændende at se, om der er noget, der hedder landbrug i fremtiden, siger han.
Lige nu er han nervøs for, hvad der egentlig kommer til at ske med landbruget, hvis det bliver et hårdt brexit - altså et britisk farvel til EU uden nogen aftale.
Danmark eksporterer årligt fødevarer for 12 milliarder kroner til Storbritannien.
Politikeren, der i denne omgang skal forsøge at gøre Jonas og vælgerpanelet klogere, er Michael Aastrup Jensen, udenrigs- og udviklingsordfører i Venstre.
Hør Jonas stille sit spørgsmål til Michael Aastrup Jensen (V) herJonas Stiller, 19 år og førstegangsvælgerHar I tænkt over, hvad der skal ske med vores eksport inden for landbrug og fødevarer til Storbritannien, når de ryger ud af EU?
Michael Aastrup Jensen, udenrigs- og udviklingsordfører (V)- Jeg er fuldstændig enig i din bekymring.
Jeg bor selv i Østjylland, hvor der er store mastodonter som Danish Crown, Tulip og Arla, der ligesom I landmænd også bliver voldsomt ramt, hvis vi ikke kan eksportere til Storbritannien, der er et kæmpestort marked for os.
- Og derfor skal vi også gøre alt, vi kan for at få en ordentlig skilsmisseaftale, når Storbritannien forlader os.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
- Det er noget af det, som Lars (Løkke Rasmussen red.
) også tager meget alvorligt, og vi prøver at være de voksne i det store slagsmål, der er mellem EU på den ene side og Storbritannien på den anden.
Problemet er bare, at hvis ikke Storbritanniens parlament stemmer en eller anden form for aftale igennem, hvor de jo indtil videre har sagt nej rigtig mange gange til forskellige skilsmisseaftaler, så er det svært.
Derfor er det eneste, vi kan gøre at presse på og simpelthen prøve at bygge bro mellem EU og Storbritannien.
- Hvis det bliver et hårdt brexit, som vi stadig ikke håber på, så skal alle varer behandles af en tolder.
Derfor har vi ansat mange, mange flere toldere til at være klar på den opgave, sådan at det i hvert fald ikke er i danske havne, at landbrugsprodukterne bare står og venter på, at der kommer en tolder forbi.
Så vi er klar til det, hvis det bliver et hårdt brexit.
Ved du ikke, hvad du skal stemme til Folketingsvalget?
Tag DR's kandidattest her og se, hvilke partier og politikere du er mest enige med.
Du kan også tage kandidattesten for europaparlamentsvalget her.
FacebookTwitterKopier linkEmner:Lars Løkke Rasmussen (politiker)|Storbritannien|EU|Valg og folkeafstemninger|Landbrug




https://www.dr.dk/nyheder/indland/bus-med-efterskoleelever-koert-i-groeften

IndlandBus med efterskoleelever kørt i grøftenEn bus med 51 ombord kørte af vejen.
Fire på skadestuen.
Bussens ruder var knuste, men passagererne slap med lettere skader.
Af Thomas Prakash15.
maj 2019 kl.
09.
55 | opdateret 15.
maj 2019 kl.
13.
13Bemærk: artiklen er mere end 30 dage gammelLæs opØstjyllands Politi oplyser på Twitter, at en turistbus med efterskoleelever her til formiddag er kørt i grøften ved Hovedvejen i Hasselager.
Der er flere lettere tilskadekomne, oplyser politiet.
Ifølge politiet er der 51 passagerer ombord.
Jakob Christiansen, pressemedarbejder ved Østjyllands Politi, fortæller til DR, at der er tale om elever fra en efterskole.
- Chaufføren mister herredømmet og kører i grøften - det er endnu uvist hvorfor - på hovedvejen mellem Hørning og Hasselager, siger han.
Det drejer sig om Aalborg Efterskole, oplyser skolen selv på sin egen Facebook-side.
Fire på skadestuen10 er lettere tilskadekommende - ingen alvorligt, oplyser Jakob Christiansen.
De tilskadekomne er ved at blive tilset af redningsfolk i flere ambulancer.
- Der er nok nogle enkelte, der bliver kørt til hospitalet, men andre bliver behandlet på stedet, siger Jakob Christiansen.
I en senere opdatering oplyser Østjyllands Politi, at fire elever er kørt på skadestuen med lettere skader.
Forældrene er underrettet af efterskolen.
Eleverne var på vej til et idrætsstævne i Odder, da bussen kørte galt.
- Årsag til uheldet afventer tekniske undersøgelser, skriver politiet på Twitter.
FacebookTwitterKopier linkEmner:Østjyllands Politi|Twitter|Jylland|Ulykker|Hospitaler




https://www.dr.dk/sporten/cykling/kasper-asgreen-bider-sig-fast-i-toppen-i-californien

CyklingKasper Asgreen bider sig fast i toppen i CalifornienDen unge dansker blev nummer fire på 3.
etape af Tour of California.
Med sin fjerdeplads på 3.
etape fastholder Asgreen samtidig sin førerposition i pointkonkurrencen 15.
maj 2019 kl.
08.
36Bemærk: artiklen er mere end 30 dage gammelLæs opDen danske cykelrytter Kasper Asgreen holder fast i toppen af pointtavlen ved det amerikanske etapeløb Tour of California.
Natten til onsdag dansk tid kørte han over målstregen som nummer fire, da han var 7 minutter og 47 sekunder efter sin franske holdkammerat Remi Cavagna, der vandt 3.
etape.
Dermed fortsatte 24-årige Asgreen, der kører for belgiske Quick-Step, de gode takter i det californiske cykelløb, hvor han imponerede ved at vinde løbets 2.
etape.
Det var danskerens første professionelle etapesejr.
Med sin fjerdeplads på 3.
etape fastholder Asgreen samtidig sin førerposition i pointkonkurrencen.
Her har han i øjeblikket 22 point, hvilket er ét point mere end Cavagna.
I det samlede klassement ligger den unge dansker på en samlet tredjeplads.
Gennembrud i FlandernFørertrøjen fastholdes af amerikanske Tejay van Garderen (EF Education First), mens andenpladsen indtages af italienske Gianni Moscon (Team Ideos).
Asgreen er dog kun syv sekunder fra at føre løbet.
Der køres i alt syv etaper i det amerikanske etapeløb.
Asgreens gode resultater i Californien kommer, efter han modtog stor anerkendelse i midten af april, da han sluttede på en andenplads i Flandern Rundt.
Placeringen som nummer to i det belgiske cykelløb var et regulært gennembrud for den 24-årige koldingenser.
Men før det kom Kasper Asgreen lidt hovedkulds ind på sportens øverste niveau sidste år, da Quick-Step et par måneder inde i sæsonen pludselig manglede en rytter og hentede danskeren til holdet.
Asgreen kvitterede for den uventede chance ved at køre et brag af en debutsæson, hvor han blandt andet var med til at blive verdensmester i holdløb.
Hans kontrakt med Quick-Step løber i yderligere to sæsoner.
Håbet er at blive en markant klassikerrytter på verdens mest vindende cykelhold.
/ritzau/FacebookTwitterKopier linkEmner:Gianni Moscon (cykelrytter)|Kasper Asgreen (cykelrytter)|Quick-Step Team|Cykelsport|Californien




https://www.dr.dk/sporten/tennis/piotr-wozniacki-jeg-har-aldrig-set-caroline-saa-motiveret-som-nu

TennisPiotr Wozniacki: 'Jeg har aldrig set Caroline så motiveret som nu'Caroline Wozniacki er mere motiveret end nogensinde, siger hendes far efter endnu et tidligt skadesexit.
Den danske tennisstjerne Caroline Wozniacki er ikke på vej på snarlig pension, hvis man skal tro hendes far, Piotr Wozniacki.
15.
maj 2019 kl.
08.
47Bemærk: artiklen er mere end 30 dage gammelLæs opDen danske tennisstjerne Caroline Wozniacki er ikke på vej på snarlig pension, hvis man skal tro hendes far, Piotr Wozniacki.
Det siger han til Ekstra Bladet, efter at Caroline Wozniacki tirsdag for anden uge i træk trak sig fra en WTA-turnering allerede i første runde.
- Jeg har aldrig set hende så motiveret med sin tennis og træning.
Også mentalt.
Hun har selvfølgelig været lidt uheldig i år.
Men hun er samtidig nået dertil, hvor hun forstår, hvad hun skal gøre på banen.
Hun er meget, meget sulten.
Piotr Wozniacki og Caroline Wozniacki.
- Jeg ser meget positivt på hendes tennisfremtid, og den kan godt vare et stykke tid, når hun arbejder, som hun gør nu.
Hun kan skabe mange fantastiske resultater i fremtiden, siger Piotr Wozniacki.
I sidste uge i Madrid var det rygproblemer, der fik hende til at kvitte.
Tirsdag i Rom var det smerter i den ene læg.
Det var alt for risikabelt at spille kampen mod amerikaneren Danielle Collins til ende forud for grand slam-turneringen French Open, der begynder i slutningen af næste uge, siger Piotr Wozniacki til Ekstra Bladet.
På tirsdag skal Caroline Wozniacki deltage i Agnieszka Radwanskas afskedskamp i Krakow.
Derefter rejser danskeren til Paris og forbereder sig til grand slam-turneringen French Open.
/ritzau/FacebookTwitterKopier linkEmner:Caroline Wozniacki (tennisspiller)|Ekstra Bladet|Piotr Wozniacki (tennistræner)|Tennis|Krakow




https://www.dr.dk/nyheder/indland/se-de-fantastiske-billeder-hval-giver-lystfisker-hans-livs-chok

IndlandSe de fantastiske billeder: Hval giver lystfisker hans livs chokPukkelhval legede i vandet ud for Californien i USA.
Af Mads Korsager Nielsen15.
maj 2019 kl.
09.
17Bemærk: artiklen er mere end 30 dage gammelLæs opEn fotograf var klar på det rigtige sted og i det rette øjeblik i bugten ud for Monterey i Californien på den amerikanske vestkyst.
Her fangede han en pukkelhval, der med sin gigantiske krop bryder vandoverfladen og atter plasker tilbage i havet få meter fra en lystfiskerbåd.
Fotografen fortæller, at pukkelhvalerne kommer til Monterey-bugten for at finde føde i sommerhalvåret.
Den pågældende pukkelhval havde sprunget flere gange, og Douglas Croft prøvede at forudse, hvor den ville springe næste gang.
1 / 6Da pukkelhvalen sprang, stod fotografen klar ved et koøje tæt på vandlinjen, hvilket giver den optiske fornemmelse af at kigge op på hvalen.
2 / 6Pukkelhvalen bliver omkring 15 meter lang og vejer 30-35 ton.
Hvalen kan findes over det meste af verden og er også set i Danmark.
3 / 6Her er det en pukkelhval, der springer ud fra Sydafrikas kyst i 2004.
Netop det farvand er et stort spisekammer for hvalerne, hvor kolde arktiske strømme møder mere lune farvande.
4 / 6Her er det ud for Australien i 2006, hvor en pukkelhval tager sig en flyvetur.
5 / 6En pukkelhval viser halen ud for Ecuador i 2003.
Netop pukkelhvalens hale er så unik, så forskerne kan bruge mønstrene til at identificere hvert enkelt individ - som et menneskes fingeraftryk.
6 / 6FacebookTwitterKopier linkEmner:USA|Californien|Dyr




https://www.dr.dk/nyheder/indland/rust-eller-blodrest-urene-instrumenter-til-operationer-paa-aarhus

IndlandRust eller blodrest?
Urene instrumenter til operationer på Aarhus UniversitetshospitalDer er hyppigt problemer med de instrumenter, der burde være rene, siger operationssygeplejersker.
Til større operationer skal der bruges flere hundrede instrumenter, som alle skal gennemgås, før operationen kan starte.
Af Niels Christian Jung og Jakob Skaaning15.
maj 2019 kl.
09.
45Bemærk: artiklen er mere end 30 dage gammelLæs opTiden lige før en operation kan være nervepirrende for de sygeplejersker, der skal sørge for, at alting er klar.
- Når jeg er iklædt steril kittel og handsker, stiger pulsen, og jeg tænker: Bare nu alle instrumenterne er i bakkerne, og bare nu de er intakte og rene, siger Tina Hennings, operationssygeplejerske på Aarhus Universitetshospital.
Til de store operationer skal der bruges flere hundrede forskellige instrumenter, som operationssygeplejersken skal tjekke på forhånd,Men siden flytningen af en række afdelinger på Aarhus Universitetshospital i maj sidste år har sygeplejerskerne fået en ekstra bekymring.
Der er nemlig blevet langt flere instrumenter, der ikke er rene og klar til operation.
Dette instrument er returneret til sterilisering på grund af mistanke om knoglerester, oplyser AUH til DR.
Problemer med flyverust og knogleresterSygeplejerskerne fortæller, at de siden sommeren 2018 hyppigt har oplevet problemer med tvivlsomme instrumenter til operationer.
Instrumenter, der burde være rene.
- Vi oplevede i vores faggruppe store problemer med fejlpakninger og beskidte instrumenter med for eksempel flyverust, knoglerester og vævsmateriale, siger Marianne Vigh-Larsen, der er tillidsrepræsentant for operationssygeplejerskerne på ortopædkirurgisk operationsafsnit på Aarhus Universitetshospital, til DR.
Det er et urimeligt hårdt fagligt og psykisk pres for den enkelte operationssygeplejerske (.
.
.
)Brev til ledelsen fra sygeplejerskerneDerfor skrev sygeplejerskerne i januar til ledelsen og bad ledelsen om at tage ansvar og om klarere retningslinjer for, hvornår tvivlsomme instrumenter kan bruges til at operere.
- Det er et urimeligt hårdt fagligt og psykisk pres for den enkelte operationssygeplejerske dagligt at skulle foretage en vurdering af, om et tvivlsomt instrument kan anvendes til operation (…), skrev 47 sygeplejersker i brevet til ledelsen, som DR Nyheder har fået aktindsigt i.
Hundredvis af aflyste operationerProblemerne med instrumenterne opstod, da opgaven med at rengøre og sterilisere instrumenterne blev centraliseret i den nye enhed Sterilcentralen.
Det har blandt andet betydet aflysning af mere end 250 planlagte operationer på en enkelt uge.
Der bliver ikke længere aflyst så mange operationer, men operationssygeplejerskerne oplever fortsat at finde urene instrumenter, selvom problemet, ifølge tillidsrepræsentant Marianne Vigh-Larsen, er blevet mindre.
- Der er tale om instrumenter, der i sagens natur burde være rene og sterile, siger hun.
Dette instrument er sendt retur til sterilisering på grund af mistanke om rust, oplyser Aarhus Universitetshospital.
Ledelsen: Vi stoler på sygeplejerskerne evne til at vurdereOperationssygeplejerskerne skriver også i deres protestbrev til ledelsen, at det ikke er ”fagligt forsvarligt”, at sygeplejerskerne ”skal stå med ansvaret” for at vurdere de urene instrumenter ud fra de gældende retningslinjer.
Sygeplejefaglig direktør Inge Pia Christensen anerkender, at operationssygeplejerskerne står med et større ansvar, når flere instrumenter har rustpletter og urenheder, der betyder, at de skal sendes tilbage til steriliseringen.
- Det, der sker lige nu er, at mængden af det, de oplever, er stor, fordi vi har haft de problemstillinger i Sterilcentralen, og det gør dem (sygeplejeskerne, red.
) selvfølgelig utrygge og mere utrygge, end de vil tage ansvar for, sige Inge Pia Christensen.
Læs også:Mangel på sygeplejersker giver aflyste operationer i AarhusInge Pia Christensen mener dog, at sygeplejerskerne er dygtige nok til at kunne frasortere de urene instrumenter – og at det i sidste ende er deres ansvar.
- Det er derfor, det tager lang tid at blive en dygtig operationssygeplejerske.
Man skal kunne vurdere det her, og det har man altid skullet.
Og det sætter sygeplejerskerne en stor ære i at kunne, siger Inge Pia Christensen.
Frygter for patientsikkerhedenFor operationssygeplejerskerne opleves det som et stort ekstra pres, når flere instrumenter må skiftes ud lige før operationen, fortæller Tina Hennings.
- Hvis nu der mangler et instrument, som ikke kan undværes til operationen, eller jeg finder vævsrester eller rust på instrumenterne, kan vi så fremskaffe nye?
Det tager tid at få nye instrumenter op fra lageret, som igen betyder, at min patient må være længere tid bedøvet eller må ligge og vente, siger sygeplejersken.
Operationssygeplejerske Tina Hennings: - Jeg er den sidste, sikkerhedskontrol instrumenterne er igennem inden operationsstart.
 Marianne Vigh-Larsen, tillidsrepræsentant for sygeplejerskerne på ortopædkirurgisk afsnit.
1 / 2Operationssygeplejerske Tina Hennings: - Jeg er den sidste, sikkerhedskontrol instrumenterne er igennem inden operationsstart.
1 / 2Marianne Vigh-Larsen, tillidsrepræsentant for sygeplejerskerne på ortopædkirurgisk afsnit.
2 / 2Derfor har sygeplejerskerne i deres brev også advaret ledelsen om, at de opfatter problemerne med instrumenterne som så alvorlige, at det er til fare for patientsikkerheden.
- I den forbindelse er vi bekymret for patientsikkerheden, og vi vil bede jer om at tage et ledelsesmæssigt ansvar for dette, skriver operationssygeplejerskerne i deres brev til ledelsen fra januar.
Sygefaglig direktør Inge Pia Christensen afviser, at problemerne med Sterilcentralen er til fare for patienterne.
Det er fortsat min vurdering, at planlægningen og implementeringen af sterilcentralingen på Aarhus Universitetshospital er en skandale.
Christian Møller-Nielsen (V), medlem af regionsrådet i Region MIdtjylland- Patientsikkerheden er ikke kompromitteret, og det er den ikke, fordi vi har lavet de her procedurer.
For er der den mindste tvivl (om instrumenternes renhed, red.
), så sender de dem tilbage, siger Inge Pia Christensen og fortsætter:- Jeg har fuldstændig tillid til de dygtige operationssygeplejersker, som står hver evig eneste dag, jeg er slet ikke i tvivl om, at de laver en vurdering, der er fagligt korrekt.
Flyverust på instrumenterne.
Allerede i sommeren 2018 modtog ledelsen på Aarhus Universitetshospital flere henvendelser fra både læger og sygeplejersker om instrumenter med rustpletter, der blev afleveret til operationer.
Fænomenet kaldes flyverust og kan opstå, når gammelt og nyt udstyr rengøres sammen.
Noget, der ifølge Marianne Vigh-Larsen ikke tidligere har været et problem.
- I min tid som operationssygeplejerske har jeg først oplevet generelle udfordringer med instrumenters renhed og sterilitet efter udflytningen, siger hun.
Samme vurdering giver en række sygeplejersker udtryk for overfor DR.
I disse maskiner bliver instrumenterne steriliseret.
Sygeplejerskerne er i en mail fra ledende overlæge Palle Juelsgaard blevet instrueret i, at de må sørge for, at flyverusten på instrumenterne bliver tørret af, så instrumenterne kan bruges – mens de decideret urene instrumenter sendes retur til sterilisering.
- Vi vil henstille til at sættene vurderes kritisk af såvel OP-personalet som sterilcentralen, inden de sendes retur til genbehandling, idet sterilproduktionen og antallet af instrumenter ikke er tilstrækkelig til denne øgede produktion, skrev Palle Juelsgaard i en mail den 21.
juni 2018.
Problemet ved disse retningslinjer er ifølge sygeplejerskerne, at det giver et øget pres at skulle vurdere, om misfarvninger på instrumenterne er rust eller blod- eller knoglerester.
- Det er altid et stort ansvar at stå med en så svær vurderingsopgave af et instrument umiddelbart før en operation, hvor patienten oftest lige er blevet bedøvet og skal opereres hurtigst muligt efter gældende retningslinjer, siger Marianne Vigh-Larsen.
Kritik fra regionsrådsmedlemChristian Møller-Nielsen (V) er medlem af regionsrådet i Region Midtjylland og har fulgt sagen om sterilcentralen på Aarhus Universitetshospital.
- Det er fortsat min vurdering, at planlægningen og implementeringen af sterilcentralingen på Aarhus Universitetshospital er en skandale, siger Christian Møller-Nielsen og fortsætter.
- Jeg kan dog undre mig over, at det tilsyneladende ikke har ansættelsesmæssige konsekvenser et eller andet sted i ledelsessessystemet på Aarhus Universitetshospital, at man inden sammenlægningen ikke havde styr på den grundlæggende opgave med at levere sterile instrumenter på det samlede hospital, siger Christian Møller-Nielsen.
Savner klart svar fra ledelsenSygeplejerskerne fik først svar på deres protestbrev fra ledelsen i slutningen af marts og mener stadig ikke, at retningslinjerne er klare.
- Vores holdning er, at det er et stort ledelsesmæssigt svigt, at ledelsen først reagerede så sent på vores henvendelse, siger Marianne Vigh-Larsen.
Ledelsen på Aarhus Universitetshospital lover nye retningslinjer inden sommeren 2019.
Og sygefaglig direktør Inge Pia Christensen anerkender, at indkøringen af den nye sterilcentral kunne have været gjort bedre.
- Jeg ville ønske, at vi havde været lige så kloge, som vi er i dag, da vi planlagde det for tre-fire år siden, siger direktøren.
FacebookTwitterKopier linkEmner:Aarhus Universitetshospital|Sundhedspersonale|Hospitaler|Jylland|Region Midtjylland




https://www.dr.dk/nyheder/politik/folketingsvalg/21-aarige-mathias-har-meldt-sig-til-uenige-sammen-jeg-haaber-vi

Uenige SammenSe temaFolketingsvalg21-årige Mathias har meldt sig til Uenige Sammen: 'Jeg håber vi kommer til at lære noget begge to'Mathias Riis fra Odense er én af mange førstegangsvælgere, der skal mødes med en, han er uenig med.
Du kan stadig nå at være med.
)Af Morten Bjerregaard15.
maj 2019 kl.
10.
30Bemærk: artiklen er mere end 30 dage gammelLæs opDen 5.
juni får 276.
263 danskere potentielt debut som deltagere i det demokratiske samfund, når de skal sætte deres kryds til et folketingsvalg for første gang.
© DrVil du også være med?
Hvornår har du sidst talt med en, du ikke er enig med?
Tre dage før folketingsvalget, søndag, d.
2.
juni, samler DR danskere til samtaler under overskriften Uenige Sammen over hele landet.
Du kan stadig nå at være med.
Vi lukker for tilmelding onsdag aften kl.
23.
59.
Gå ind på dr.
dk/uenigesammen og meld dig til.
Det kan være både svært og uoverskueligt at finde ud af, hvad man skal mene og have holdninger til - specielt når man på sociale medier mest ser opslag fra personer med nogenlunde samme holdninger som én selv.
Derfor har mange førstegangsvælgere meldt sig til DR's projekt 'Uenige Sammen', hvor hele pointen er, at man den sidste søndag før folketingsvalget, søndag den 2.
juni, mødes med én, man ikke kender i forvejen, og som man er uenig med politisk.
Vi har snakket med tre førstegangsvælgere, som har meldt sig til Uenige Sammen, og spurgt dem, hvad de håber at få ud af mødet, og om det er særligt vigtigt for førstegangsvælgere at snakke med en, man er uenig med politisk.
Mathias Riis, 21 år, Odense, studerer til socialrådgiverHvorfor har du meldt dig til Uenige Sammen?
- Vi har alle sammen nogle holdninger og værdier, og jeg synes, det er interessant at snakke med én, som har helt modsatte holdninger end mine egne.
- Jeg vil gerne have en nuanceret samtale med én, som både vil forsvare sin egen holdning, men som også vil forsøge at se perspektivet hos modparten.
For der er som regel en grund til, at folk synes ’det andet’, ligesom man selv har en grund til at have de holdninger, man har.
Hvem håber du at blive matchet med?
- Jeg håber at blive matchet med en, som mener, at Danmark skal ud af EU.
Det er nemlig modsat min egen holdning, så jeg vil gerne høre argumentationen for, hvorfor personen synes det.
- Det kunne også være spændende, hvis jeg mødte en, som er meget liberal.
Altså en, som synes, at Danmark økonomisk skal være mere som USA.
Jeg vil gerne vide, hvorfor han/hun mener, at det ville gøre Danmark til et bedre land at leve i.
Er det som førstegangsvælger særligt vigtigt at snakke med andre, som man er uenig med politisk?
- Jeg synes det er meget vigtigt at møde folk, man politisk er uenige med i stedet for hele tiden at være i sit eget lille ekkokammer.
- Samtidig er det første gang, jeg stemmer, så det er et vigtigt valg for mig, fordi det kan komme til at præge, hvad jeg stemmer i fremtiden.
Hvad håber du at få ud af det?
- Jeg håber, at den jeg skal tale med, har nogle gode argumenter og belæg for sine påstande.
Det betyder ikke nødvendigvis, at vi går fra mødet enige, men jeg håber, at jeg kan se, hvor den anden person kommer fra, og at han/hun kan se, hvor jeg kommer fra.
- Jeg håber, at vi kommer til at lære noget begge to, og at vi holder en god tone og ikke kommer til at råbe ad hinanden.
Katrine Lindén, 20 år, Østerbro, studerer Latin)Hvorfor har du meldt dig til Uenige Sammen?
- Jeg har tidligere været en del af et venstreorienteret miljø, som går ind for dialog, men som nogle gange har haft problemer med netop dialogen, fordi man bliver ekstremt frustreret over modpartens holdninger.
- Så for mig handler det lige så meget om at udfordre mine egne synspunkter.
Jeg har mine holdninger, og jeg tror ikke, at jeg ændrer dem, men måske lærer jeg noget om de mennesker, som har andre holdninger end mig selv.
Hvem håber du at blive matchet med?
- Jeg forventer nok, at jeg bliver matchet med én, der er meget højreorienteret, og derfor håber jeg, at vi kommer til at snakke om samfundsemner som økonomi, kultur og uddannelse.
- Jeg håber dog ikke, at personen har homofobiske eller transfobiske holdninger, for den slags mennesker kan jeg godt have svært ved at kommunikere sagligt med.
Er det som førstegangsvælger særligt vigtigt at snakke med andre, som man er uenig med politisk?
- Det er i hvert fald vigtigt at blive introduceret til det samfund, jeg er på vej ind i, fordi jeg føler, at mange af os unge bliver afskrevet som irrelevante, indtil vi fylder 18 år.
Når vi så er blevet myndige, så handler det for politikerne om at få os med over på de forskellige partiers side.
Hvad håber du at få ud af det?
- Jeg håber på at kunne møde nogle mennesker, som ikke har noget som helst til fælles med mig politisk, men som jeg alligevel kan anerkende og genkende som mennesker i det danske samfund.
Så jeg kan se mere end blot deres politiske holdninger og de eventuelle uenigheder, vi måtte have.
Johanne Printzlau-Paulsen, 18 år, Herning, studerer til elektriker)Hvorfor har du meldt dig til Uenige Sammen?
- Det har jeg, fordi jeg synes, det er spændende at høre, hvad andre mener.
Og det er spændende at udvide min egen horisont og at have muligheden for at se andres perspektiv og verdenssyn.
Er det som førstegangsvælger særligt vigtigt at snakke med andre, som man er uenig med politisk?
- Jeg ved ikke, om det er særligt vigtigt som førstegangsvælger, for jeg synes altid, det er vigtigt at blive udfordret på ens holdninger.
Men det er vigtigt for mig selv at blive udfordret på mine egne holdninger, inden jeg skal sætte krydset, så jeg er sikker på, at jeg vælger rigtigt og har de rigtige holdninger.
Hvad håber du at få ud af det?
- Jeg håber, at det bliver spændende, og at jeg får nogle gode diskussioner ud af det.
Jeg håber også, at jeg får udvidet min horisont ved at høre andres holdninger.
- Og så håber jeg, at vi kommer til at diskutere miljø, og at alle skal have lige muligheder i samfundet.
Det synes jeg er meget vigtigt.
FacebookTwitterKopier linkEmner:Valg og folkeafstemninger|Odense|Folketinget|Socialdemokraterne|Herning




https://www.dr.dk/nyheder/vejret/dmi-lover-slut-med-nattefrost-nu

VejretDMI lover: Slut med nattefrost for nuFolk ved vestvendte kyster kan glæde sig til sommerlige temperaturer i storebededagsferien.
På søndag kan temperaturerne nå op på 22 grader.
Af Nikoline Vestergaard15.
maj 2019 kl.
08.
18Bemærk: artiklen er mere end 30 dage gammelLæs opSne.
Slud.
Hagl.
Nattefrost.
Maj har krævet både vinterjakker og vanter, og det har bidt i kinderne om morgenen.
Men nu er det endegyldigt slut med nattefrost og temperaturer omkring frysepunktet i det her forår, lover DMI.
- De næste nætter kommer vi op på omkring 10 grader eller lidt lunere, siger vagthavende meteorolog Martin Lindberg fra DMI.
Læs også:Usædvanligt forårsvejr i Europa: Hedebølge og nattefrost side om sideHan beskriver den næste uges vejr som "betydeligt lunere, men mere ustabilt".
Mange kan fra fredag holde storebededagsferie.
Den starter dog netop ustabilt med regn flere steder fredag og lørdag.
Hvor meget regn, og hvornår det kommer, er endnu usikkert.
Smukt ser det ud med de gule rapsmarker landet over.
Søndag med 22 graderRegn eller ej, så kan temperaturerne store bededag nå op på 17 grader, dog med en del vind, og ved Østersøen kan vinden være kraftig.
Lørdag kan der komme kraftige regnbyer fra sydøst, men temperaturen kan alligevel nå 20 grader ved vestvendte kyster.
Har man savnet at gå i haven i T-shirt, eller skal man løbe Copenhagen Marathon, kan man glæde sig til søndag.
Her vil der komme sol - især om eftermiddagen.
Der bliver op til 22 grader - dog køligere ved østvendte kyster, hvor temperaturen når omkring 17 grader.
Man skal skynde sig at nyde solen, for allerede mandag tyder alt på, at det igen bliver regn over landet, selv om det fortsat vil være forårslunt.
FacebookTwitterKopier linkEmner:Danmarks Meteorologiske Institut|Vejret|Copenhagen Marathon|København




https://www.dr.dk/nyheder/politik/folketingsvalg/thulesen-dahl-udfordret-af-vaelgere-i-vejle-du-er-blevet-meget

FolketingsvalgThulesen Dahl udfordret af vælgere i Vejle: Du er blevet for meget socialdemokratDansk Folkeparti er presset i meningsmålingerne og står nu til at miste 17 mandater.
Af Thomas Klose Jensen, Anja Westphal (Interview) og Emil Søndergård Ingvorsen15.
maj 2019 kl.
08.
50Bemærk: artiklen er mere end 30 dage gammelLæs op- Kristian, jeg kan huske dig, fra dengang du var grøn, og vi holdt møder ude på Jerlev Kro hele tiden.
Kan du huske det?
Dansk Folkepartis formand, Kristian Thulesen Dahl, er tirsdag på gaden i Vejle for at møde vælgerne.
Ved en kaffevogn har et ansigt fra fortiden meldt sig.
Sune Brolund og Kristian Thulesen Dahl har en fælles fortid i Fremskridtspartiet, og den nuværende formand for Dansk Folkeparti kan godt huske sin gamle partikammerat.
- Ja, svarer han.
- Those were the days, du, siger Sune Brolund.
Han er ikke kun mødt op ved kaffevognen i Vejle for at dele minder med Thulesen Dahl.
Han er der også med en opsang.
- Du er blevet for meget socialdemokrat.
Det må vi se at gøre noget ved.
Du må se at markere dig lidt mere.
- Men det handler jo bare om, at man skal have sin politik igennem, forsøger Kristian Thulesen Dahl.
- Nej, det er noget vrøvl.
Du skal simpelthen stå ved de synspunkter, som partiet blev startet på i sin tid.
- Præcis, men det handler jo stadig om at få sin politik igennem, forsøger Thulesen Dahl igen.
- Jo jo, men du havde jo ikke behøvet at hoppe i sengen med Mette (Frederiksen, red.
) jo, bryder Svend Nielsen, der står ved siden af Sune Brolund, ind.
- Det havde du ikke behøvet.
Det synes jeg ikke.
Det træk forstår jeg ikke.
Jeg glæder mig også over at mærke, at du er ved at trække lidt tilbaws igen.
Presset i målingerDe to vejlensere er tilsyneladende ikke de eneste vælgere, som er utilfredse med den retning, som Dansk Folkeparti har bevæget sig i.
En helt frisk meningsmåling, som Epinion har foretaget for DR Nyheder, viser nemlig, at Dansk Folkeparti ville ryge helt ned på 20 mandater i Folketinget, hvis der var valg i dag, mod de 37, som partiet har nu.
Læs også:Ny måling: DF står til vælgerlussing - næsten hver anden vil sige farvelDermed fortsætter meningsmålings-nedturen for Folketingets næststørste parti, som støt er faldet i Epinions målinger i 2019.
Ved årets første måling i januar stod de til 17,4 procent af stemmerne, ved valgudskrivelsen 7.
maj til 13,9 procent, og nu til blot 11,6 procent af stemmerne.
"De skal have kant.
Det er det, som folk vil have"Svend Nielsen og Sune Brolund er ikke i tvivl om, hvad Dansk Folkepartis tilbagegang skyldes.
Partiet mangler simpelthen kant og bør markere sig skarpere på udlændingeområdet.
Som eksempel nævner Svend Nielsen episoden, hvor Hizb ut-Tahrir indkaldte til fredagsbøn foran Christiansborg.
- Hvad siger de til det?
"Ahh, det er sgu ikke i orden".
Mere bliver der jo ikke sagt.
De skal være meget mere markante på den indvandring, siger han til DR Nyheder"Nye Borgerlige og Stram Kurs, vor herre bevares, er jo helt derude, hvor Grundloven er i spil.
"Svend Nielsen, DF-vælger på gaden i VejleSamme vurdering har Sune Brolund, der savner noget af den Kristian Thulesen Dahl, som han mødte i Fremskridtspartiets Ungdom.
- Der havde han jo meninger, der kunne høres.
Som var meget lig det, som kan høres fra Pernille (Vermund, red.
) og Rasmus (Paludan, red.
) i dag.
De skal have kant.
Det er det, som folk vil have, siger han.
Af samme grund overvejer Sune Brolund at lade sin stemme gå til et andet parti, når han står i stemmeboksen 5.
juni.
Svend Nielsen derimod holder dog fast i partiet.
- Ej, der vil jeg sige ligesom Kristian, at de jo efterhånden har mange, mange års erfaringer og politiske resultater bag sig, siger han.
- Nye Borgerlige og Stram Kurs, vor herre bevares, er jo helt derude, hvor Grundloven er i spil.
To ristede med det heleTilbage i gågadedebatten med Kristian Thulesen Dahl gør de to vejlensere det klart for formanden, at han er nødt til at markere sig skarpere.
Ellers løber de nye partier med vælgerne.
- Prøv nu at hør her.
De 15 mandater, du taber ved det her valg, de går til Pernille vermund og Stram Kurs, og så bliver der ikke lavet om på den fløj overhovedet, siger Sune Brolund.
- Jamen vi får at se, lyder det afvisende fra Kristian Thulesen Dahl.
- Skal vi tage et væddemål?
- Ja.
- En ristet hotdogs med det hele?
- Det synes jeg er for lidt.
- Så to da.
- Vi får at se.
Se et længere klip af debatten mellem Kristian Thulesen Dahl (DF) og de to vælgere Svend Nielsen og Sune Brolund i videoen herover.
Klik på play.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Pernille Vermund (politiker)|Vejle|Valg og folkeafstemninger




https://www.dr.dk/nyheder/kultur/boeger/boernerim-uden-hottentot-gyldendal-fjerner-klassiske-rim-fra-kendt-forfatters

BøgerBørnerim uden 'hottentot': Gyldendal fjerner klassiske rim fra kendt forfatters værk Når Halfdan Rasmussens børnerim genudgives, bliver det uden en række af forfatterens kendte rim.
Forfatter Halfdan Rasmussen udgav mange børnebøger.
Men i to kommende udgivelser er en række rim fjernet for at tilpasse dem læserne i 2019 Af Marie Ravn Nielsen15.
maj 2019 kl.
08.
30Bemærk: artiklen er mere end 30 dage gammelLæs opGyldendal er snart klar med en udgivelse i to bind med Halfdan Rasmussens klassiske børnerim.
Nemlig 'Abrakadabra og andre børnerim' og 'Jeg vil tælle stjernerne - og andre børnerim'.
Men det er ikke samtlige af de oprindelige børnerim, der vil være at finde i de to bøger, som ellers samler en stor del af forfatterens rim.
Forlaget har nemlig valgt at udelade otte af rimene, fortæller Radio24syv i programmet 'AK 24syv'.
Det gælder digte som 'Negerdukken Lille Sam' og 'Hittehattehættehuer', hvori ordet 'hottentot' forekommer.
De fravalgte børnerim De otte rim, der er fjernet fra de to genudgivede værker af Halfdan Rasmussen, er:'Lille negerdukke', ’To små negerdukker', 'Hittehatte hætte-huer', 'Rikke', 'Nogle øjne er så smukke', 'Alle bilerne fra landet', 'Negerdukken lille Sam' og 'Sikken et hus'.
Kilde: Gyldendal.
Lotte Hjortshøj, der er forlagschef for Gyldendal Børn & Unge, fortæller, at ændringer er lavet i respekt for værket, men også for at tilpasse sig læserne i 2019, hvor tonen er en anden, end da rimene blev skrevet mellem 1949 og 1959.
Derudover vil forlaget gerne undgå, at rimene bliver misforstået, og Lotte Hjortshøj kalder det derfor heller ikke en bortcensurering, men en tilpasning.
- Der ligger en dybt professionel og nænsom vurdering til grund for de opdateringer og udeladelser, der er foretaget i det værk, der ligger i dag, som giver mening for en tidssvarende anno 2019-udgave af Halfdan Rasmussens børnerim, siger hun til 'AK 24syv'.
Halfdan Rasmussen var en af landets mest populære digtere og kendes i dag især for sine børnerim og 'Halfdans ABC'.
Han døde i 2002.
Digters datter utilfredsHun forklarer, at forlaget påtager sig ansvaret for, at det, der udgives i dag, også er relevant for nutidens børn og voksne.
- Mange gange når man laver en ny udgave, tager man et værk op, ser på det og sammensætter det på en ny måde, siger Lotte Hjortshøj til 'AK 24syv' og tilføjer:- Det kan være som her, hvor der også er tilført illustrationer.
Det kan være, hvor man udelader noget, hvor man sætter det sammen på en ny måde, som det også er sket her.
Det falder dog ikke i god jord hos Halfdan Rasmussens datter, Iben Nagel Rasmussen.
Hun forstår godt, at rimene kan virke stødende i dag, men havde hellere set, at forlaget havde forklaret i de nye udgivelser, at man brugte sådanne ord dengang.
- Jeg synes, det er meget ærgerligt.
Der står jo i forordet, at digtene er taget ud, og så kan man godt begynde at tænke sit: 'Var han racist?
' Og det er selvfølgelig meget langt fra min fars intentioner og hele hans liv og virke, siger hun til 'AK 24syv'.
Gyldendal udgiver dog stadig Halfdan Rasmussens samlede originale børnerim, hvori de otte rim kan læses, fortæller Lotte Hjortshøj.
FacebookTwitterKopier linkEmner:Halfdan Rasmussen (forfatter)|Gyldendal|Litteratur|Radio24syv




https://www.dr.dk/nyheder/udland/vestager-kaster-sig-ind-i-en-debat-hun-egentlig-ikke-bryder-sig-om

Kamp om EU-topposterSe temaUdlandVestager kaster sig ind i en debat, hun egentlig ikke bryder sig omDer skal findes en ny formand for Europa-Kommissionen.
Bliv klogere på den omstridte proces.
Her kindkysser Margrethe Vestager (R) med den nuværende kommissionsformand, Jean-Claude Juncker.
Af Per Bang Thomsen15.
maj 2019 kl.
07.
55Bemærk: artiklen er mere end 30 dage gammelLæs opDet er egentlig lidt paradoksalt, at Margrethe Vestager (R) skal deltage i aftenens store debat i Bruxelles mellem en række europæiske politikere – de såkaldte ’spitzenkandidater’ – der håber på at blive den næste formand for Europa-Kommissionen.
De deltager i debattenMargrethe Vestager (Alde)Manfred Weber (EPP)Ska Keller (De Grønne)Jan Zahradil (Acre)Nico Cué (Det Europæiske Venstrefløjsparti)Frans Timmermans (S&D)Følg debatten her på dr.
dk i aften.
For spørger man den radikale konkurrencekommissær, så mener hun slet ikke, at det er den rette måde at finde den næste kommissionsformand på.
Det er hun ikke den eneste, der synes, og derfor er der stærke politiske kræfter, der forsøger afspore processen.
Og går man Margrethe Vestager på klingen, om hun overhovedet er kandidat til den eftertragtede EU-toppost, så er svaret ikke entydigt.
Alligevel er det den forhenværende politiske leder for Det Radikale Venstre, der skal repræsentere den liberale partigruppe, Alde, ved aftenens debat, som Europa-Parlamentet har arrangeret.
Her skal hun komme med sine visioner for, hvilken vej hun mener, at EU skal bevæge sig i de kommende år.
Er du forvirret?
Så læs med her:Hvorfor er formanden for Europa-Kommissionen vigtig?
Europa-Kommissionen er en af de mest magtfulde institutioner i EU-systemet, og derfor spiller formanden også en vigtig rolle.
Det skal de debattereMit Europa: Hvad er der i det for mig?
MiljøVores værdier i verdenenDet er Kommissionen, der fremsætter lovforslagene i EU.
Det kan enten ske på eget initiativ eller på opfordring fra eksempelvis medlemslandene eller europaparlamentarikerne.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Derudover holder Kommissionen øje med, om medlemslandene overholder EU-reglerne, og den er også EU’s ansigt udadtil på en række områder.
I videoen øverst kan du se, da den nuværende formand, Jean-Claude Juncker, sidste år besøgte den amerikanske præsident, Donald Trump, for at afværge en spirende handelskonflikt.
Hvordan bliver den nye kommissionsformand udpeget?
Hvor den franske præsident, Emmanuel Macron, er imod processen, bakker den tyske kansler, Angela Merkel, op om den.
Den 1.
november i år skal Europa-Kommissionen have ny formand, når den nuværende, Jean-Claude Juncker, træder tilbage.
Formelt set er det EU’s 28 stats- og regeringschefer, der i fællesskab indstiller en kandidat til posten.
Herefter skal Europa-Parlamentet så godkende eller forkaste den pågældende kandidat.
Sådan har arbejdsfordelingen været i mange år.
Men i Lissabon-traktaten fra 2009 blev det indskrevet, at stats- og regeringscheferne fremover skulle indstille formanden ”under hensyntagen til valget til Europa-Parlamentet”.
Og det er dette ”under hensyntagen til”, der fortsat skaber stor debat i EU.
Der er nemlig ikke enighed om, hvordan det skal fortolkes.
Hvad siger tilhængerne?
Her ses de to spidskandidater for henholdsvis den konservative og den socialdemokratiske partifamilie, Manfred Weber og Frans Timmermans.
På den ene side står en række europaparlamentarikere og europæiske paraplypartier, der samler ligesindede partier på kryds og tværs af landegrænserne.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
De tolker det sådan, at hvert europæisk parti skal have lov til at udpege en spidskandidat til posten som kommissionsformand.
Det er så en af dem, stats- og regeringscheferne efterfølgende skal indstille efter valget til Europa-Parlamentet.
På den måde vil partierne forhindre, at stats- og regeringscheferne pludselig trækker deres egen kandidat op af hatten en sen nattetime under et topmøde.
Og de mener samtidig, at det vil skabe mere gennemsigtighed, når kandidaterne er kendt på forhånd, og give de europæiske vælgere mulighed for at præge valget af kommissionsformanden gennem deres EP-stemme.
Spidskandidat-processen blev indført af partierne ved det seneste parlamentsvalg i 2014, og her lykkedes det Europas kristenkonservative parti, Det Europæiske Folkeparti (EPP), at få sin kandidat, Jean-Claude Juncker, valgt.
Og et flertal i Europa-Parlamentet har vedtaget, at de kun vil stemme for en ny kommissionsformand, der er en af deres spidskandidater.
Derfor gentager de processen, og det er det, aftenens debat udspringer fra.
Læs også:Vestagers toppost-konkurrent er klar til kamp: 'Jeg er glad for konkurrence'Hvad siger modstanderne?
På den anden side står en række stats- og regeringschefer, herunder den danske statsminister, Lars Løkke Rasmussen (V).
De mener kort og godt, at parlamentarikerne har hijacket udvælgelsesprocessen ved at indføre disse spidskandidater.
Et af argumenterne er, at det underminerer medlemslandenes parlamenter og regeringer, hvis det bliver op til parlamentet at udpege den magtfulde formandspost.
Samtidig vil det ifølge Lars Løkke Rasmussen udelukke nuværende stats- og regeringschefer fra at komme i spil.
Tidligere på året blev stats- og regeringscheferne – der i EU-regi går under navnet Det Europæiske Råd – derfor enige om, at de ikke per automatik ville udpege en af kandidaterne til formandsposten.
Og der er stærke kræfter, der kæmper imod processen.
I videoen øverst kan du høre, hvorfor statsminister Lars Løkke Rasmussen (V) er imod processen.
Hvad siger Margrethe Vestager selv til processen?
Margrethe Vestager (R) ses her med den nuværende kommissionsformand, Luxembourgs tidligere premierminister, Jean-Claude Juncker.
Den danske konkurrencekommissær er også imod spidskandidat-processen.
Hun mener ikke, at det er så demokratisk, som tilhængerne prøver at gøre det til.
- Det er total fiktion, at folk kan stemme på kommissionsformanden, sagde Margrethe Vestager sidste år til Politico.
Samtidig mener hun, at Europa-Parlamentet og stats- og regeringscheferne i fællesskab skal finde den næste kommissionsformand.
Margrethe Vestager er en del af den liberale partigruppe Alde, og her er man også blevet loren ved hele processen.
Det er som sagt den konservative partifamilie, Det Europæiske Folkeparti, der har posten nu, og den står ifølge målinger endnu engang til at blive den største ved europaparlamentsvalget i næste uge.
Men er det så også de konservative, der automatisk skal have førsteret på formandsposten?
Det mener Alde, der i dag har den fjerdestørste gruppe i Europa-Parlamentet, ikke.
Det europæiske parti har derfor valgt at stille med et hold på syv kandidater, heriblandt Margrethe Vestager og Aldes nuværende gruppeformand i Europa-Parlamentet, Guy Verhofstadt, som kan bringes i spil til alle de topposter, der skal omfordeles i år.
Læs også:28 svar, der klæder dig på til valget til Europa-ParlamentetEr Margrethe Vestager så kandidat til kommissionsformandsposten?
Det er EU's stats- og regeringschefer, der indstiller den næste kommissionsformand.
Hvem det bliver, er endnu uvist.
Da det tidligere på året kom frem, at Margrethe Vestager var med på Aldes såkaldte ”Team Europe”, sagde hun, at hun først og fremmest skulle være med til at sælge de liberales politik i Europa.
Hun var dog mindre klar i spyttet, da hun blev spurgt ind til, om hun gik efter kommissionsformandsposten eller en af de andre EU-topposter, herunder posten som EU-præsident og udenrigschef, der skal fordeles.
Hvis der kommer nogen og spørger dig, om du har lyst til at tage jobbet som kommissionsformand, hvad svarer du så?
- Det vil jeg så svare på, hvis det nogensinde skulle ske.
Blandt politiske iagttagere er der dog ingen tvivl om, at hun har sat sig selv i spil til formandsposten.
Og det er derfor også hende, der er Aldes ansigt i aftenens debat, hvor hun skal op imod blandt andre den konservative spidskandidat, Manfred Weber, og socialdemokraternes kandidat, Frans Timmermans.
I de seneste år har hun markeret sig som en af de mest synlige og populære kommissærer i Bruxelles.
Men det er endnu for tidligt at sige, om det også kan give hende posten som kommissionsformand.
Det er nemlig et spil uden faste regler og med mange ukendte faktorer.
Derudover er det slet ikke sikkert, at det det også bliver en af de seks kandidater, der deltager i aftenens debat, som ender med at blive ny formand for Europa-Kommissionen.
Modstanden er som bekendt stor.
Og som den franske præsident, Emmanuel Macron, sagde i sidste uge, da han blev spurgt ind til det på EU-topmødet i Rumænien:- Jeg føler mig på ingen måde bundet af spidskandidat-processen.
Følg debatten her på dr.
dk i aften kl.
21:00 til 22.
30.
FacebookTwitterKopier linkEmner:Donald Trump (politiker)|Emmanuel Macron (politiker)|Venstre|EU-forhold|Frankrig




https://www.dr.dk/nyheder/kultur/stjalet-kay-bojesen-abe-er-tilbage-pa-kunstmuseum

KulturStjålet Kay Bojesen-abe er tilbage på kunstmuseumMuseumsdirektør betegner Kay Bojesen-abe, der i dag er tilbage i samlingen, som unik og uerstattelig.
Den godt 30 kilo-tunge abe, der nu er tilbage på Trapholt.
15.
maj 2019 kl.
07.
51 | opdateret 15.
maj 2019 kl.
11.
42Bemærk: artiklen er mere end 30 dage gammelLæs opEn 30 kilo tung Kay Bojesen-abe, der i vinter blev stjålet på kunstmuseet Trapholt i Kolding, er nu tilbage.
Det oplyser kunstmuseet i en pressemeddelelse.
- Det er en utrolig lettelse, at aben er skaffet tilbage.
Den stammer fra Kay Bojesens eget værksted og er derfor helt unik og uerstattelig, siger museumsdirektør Karen Grøn.
Vi har stor ros til politiet, som vi har samarbejdet tæt med under hele forløbet.
Karen Grøn, museumsdirektørKay Bojesen-aben blev stjålet under et indbrud på museet natten til 10.
december 2018.
Aben indgår i udstillingen "Humøret i dansk design", og fra onsdag vil figuren igen være at se på museet.
- Sagen viser, at det er vanskeligt at gemme og afhænde stjålne genstande fra et kunstmuseum.
- Vi har stor ros til politiet, som vi har samarbejdet tæt med under hele forløbet, siger Karen Grøn.
Mangler stadig Evaristti-værkPressemeddelelsen løfter ikke sløret for, hvordan aben er kommet tilbage på museet.
Men i januar blev en 24-årig mand anholdt og sigtet for at stå bag tyveriet af aben, som menes at have en værdi på omkring 100.
000 kroner.
Hos Sydøstjyllands Politi oplyser pressekontakten, at efterforskningen af sagen endnu ikke er afsluttet.
Den 24-årige mand er løsladt, men fortsat sigtet i sagen.
Trapholt var udsat for endnu et indbrud nytårsnat, hvor et værk af guld og diamanter blev stjålet.
Der var tale om kunstværket "Rolexgate" af kunstneren Marco Evaristti.
Gæster på Trapholt studerer Marco Evaristtis værk Rolexgate.
Værket forestiller indgangen til koncentrationslejren Auschwitz.
Det er blandt andet lavet i guld og diamanter.
Og i toppen af indgangspartiet har kunstneren indstøbt et Rolex-ur.
Værket er forsat savnet efter et indbrud.
Politiet oplyste forleden til JydskeVestkysten, at man er på bar bund i efterforskningen af denne sag.
/ritzau/FacebookTwitterKopier linkEmner:Kay Bojesen (designer)|Museer|Billedkunst|Trapholt|Jylland




https://www.dr.dk/nyheder/udland/bjergbestiger-slar-rekord-nar-mount-everests-top-23-gang

UdlandBjergbestiger slår rekord: Når Mount Everests top for 23.
gangDen nepalesiske sherpa Kami Rita nåede onsdag toppen af verdens højeste bjerg for 23.
gang.
Den 49-årige bjergbestigerguide Kami Rita har sat rekord som den person, der flest gange har besteget Mount Everest.
15.
maj 2019 kl.
07.
34Bemærk: artiklen er mere end 30 dage gammelLæs opMange vovehalse har måske en drøm om at bestige verdens højeste bjerg, Mount Everest, én gang i deres levetid.
Onsdag morgen har den nepalesiske sherpa Kami Rita nået toppen af det 8848 meter høje bjerg - ikke for første gang, men for 23.
gang.
Det fortæller en talsmand for Nepals regering til flere lokale medier, skriver nyhedsbureauet AP.
Kami Rita er bjergguide, der på nepalesisk kaldes sherpaer, og navigerer derfor grupper af internationale bjergbestigere rundt i Himalaya.
Kami Rita beder ved et lokalt tempel, før Everest-sæsonen for alvor går i gang, og de mange bjergbestiger-turister strømmer til Nepal.
 Kami Rita beder ved et lokalt tempel, før Everest-sæsonen for alvor går i gang, og de mange bjergbestiger-turister strømmer til Nepal.
1 / 2Kami Rita beder ved et lokalt tempel, før Everest-sæsonen for alvor går i gang, og de mange bjergbestiger-turister strømmer til Nepal.
1 / 2Kami Rita beder ved et lokalt tempel, før Everest-sæsonen for alvor går i gang, og de mange bjergbestiger-turister strømmer til Nepal.
2 / 2Med de 23 succesfulde ture til det højeste punkt på kloden har Kami Rita slået sin egen rekord.
Før onsdagens ankomst til toppen var han det eneste menneske, der havde besøgt toppen 22 gange.
Den titel kan han fortsat beholde ifølge Guinness Rekordbog.
De to nærmeste konkurrenter har besteget bjerget 21 gange, men er ikke længere aktive bjergbestigere.
I dette forårs klatresæson har nepalesiske myndigheder givet klatretilladelse til 41 grupper med i alt 378 bjergbestigere.
Et tilsvarende antal sherpaer deltager på turene, der kan være ekstremt farlige.
Mange omkommerOmkring 290 bjergbestigere er døde på Mount Everest, siden bjerget blev besteget første gang i 1953 af Edmund Hillary og sherpa Tenzing Norgay.
Bjerget ligger på grænsen mellem Nepal og Tibet og kan bestiges fra begge sider.
Everest er det internationale navn på bjerget.
På nepalesisk hedder bjerget Sagarathma, og sherpaerne kalder det Chomolungma.
Det hed indtil 1856 Peak XV.
Kun ganske få har mulighed for at bestige Everest.
Men mange trekker til Everest Basecamp.
Det tager cirka tre uger.
Laviner dræber en tredjedel af dem, der omkommer på Mount Everest.
En fjerdedel dør i forbindelse med et fald.
Hver tiende dør af kulde, og højdesyge er den fjerdestørste dræber.
Siden 1953 har mere end 4.
000 mennesker besteget Mount Everest.
/ritzau/FacebookTwitterKopier linkEmner:Nepal|Mount Everest|Guinness Rekordbog|Tibet|Ulykker




https://www.dr.dk/nyheder/viden/kroppen/flere-fisk-og-faerre-boeffer-kan-redde-lige-saa-mange-danskere-som-der-doer-i

KroppenFlere fisk og færre bøffer kan redde lige så mange danskere, som der dør i trafikkenIsær ældre mænd og gravide kunne have stor fordel af at spise mere fisk og mindre kød.
Især de fede fisk som sild og makrel er godt, hvis du vil undgå hjerte-kar-sygdomme.
Af Emilie Aagaard15.
maj 2019 kl.
06.
01Bemærk: artiklen er mere end 30 dage gammelLæs opHånden på hjertet, hvor meget fisk spiser du?
Ifølge de officielle kostanbefalinger skal du spise hele 350 gram fisk hver uge.
Men de fleste danskere spiser ikke så meget.
Læs også:Kød, kød og atter kød: Hver dansker spiser i snit 52 kilo om åretMed kød er det derimod en anden historie.
Mange danskere spiser meget mere, end de max 500 gram tilberedt rødt kød om ugen, som kostrådene foreskriver.
Så hvad ville der ske, hvis vi alle sammen skiftede noget af kødet ud med fisk?
Det har Sofie Theresa Thomsen, postdoc ved Danmarks Tekniske Universitet, beregnet.
- Det ville der være en stor sundhedsgevinst af.
Vores beregninger viser, at der i Danmark ville være 7000 sunde leveår at hente, hvis vi alle gjorde det.
Det er ikke så meget, hvis man smører det i et tyndt lag ud over hele befolkningen.
Er fisk bare alletiders altid?
De nye beregninger fra DTU er lavet udelukkende med fokus på sundhed.
Hvordan kostændringen ville påvirke klimaet og miljøet, er ikke blevet undersøgt i denne omgang.
Men her ville der også være tale om en række positive (færre kvæg mv.
) og negative (større udnyttelse af havets knappe ressource mv.
) effekter, som skulle sættes op imod hinanden.
Sofie Theresa Thomsen håber at kunne lave den klimamæssige beregning i fremtiden.
Men i sidste ende handler det om, at man kunne undgå en del af de alt for tidlige dødsfald, vi hvert år ser især på grund af hjerte-kar-sygdomme.
For eksempel ville man kunne undgå omkring 170 dødsfald hvert år på gund af blodpropper i kranspulsåren, viser Sofie Theresa Thomsens undersøgelse.
Det er næsten lige så mange, som der døde i trafikken i 2017.
Især godt for ældre mænd og gravideDet er dog ikke ligegyldigt, hvilke fisk vi spiser.
Den store positive sundhedsgevinst får vi kun, hvis vi udskifter kødet med fede fisk, som for eksempel sild og makrel, eller hvis vi spiser en blanding af fede og magre fisk.
- I de fede fisk er der en mange sunde fedtsyrer, som er gode til at forebygge hjerte-kar-sygdomme, forklarer Sofie Theresa Thomsen.
Netop derfor er der også nogle befolkningsgrupper, der vil have særlig gavn af at udskifte kød med fisk.
Mænd over 50 spiser generelt alt for meget kød, og de har også en ekstraordinær stor risiko for at dø af hjerte-kar-sygdomme.
- Effekten vil være stor for disse mænd, hvis de skifter noget af kødet ud med fisk, så de får 350 gram fisk om ugen.
Men også kvinder i den fødedygtige alder vil kunne vinde meget, siger Sofie Theresa Thomsen.
Hos kvinderne skyldes det primært, at fisk er godt for hjerneudviklingen hos et foster, hvis kvinden skulle blive gravid.
Hun understreger dog, at det især gælder for de mindre fisk som for eksempel makrel og sild, der er placeret relativt lavt i den maritime fødekæde.
Tun, som er en stor rovfisk, indeholder derimod så store mængder kviksølv, at den kun anbefales i små mængder til gravide.
Kviksølv er skidt, fedtsyrer er godtDet var netop fiskenes fordele og ulemper, der gjorde, at Sofie Theresa Thomsen fandt dem særligt interessant at udskifte kødet med.
- Fisk har sunde fedtsyrer og indeholder desuden D-vitamin.
Men samtidig indeholder de også kviksølv.
Det er derfor interessant at undersøge, om det positive vejer mere end det negative.
Når man skærer ned på kødet, betyder det også, at man får mindre af de ting, der findes i kød, for eksempel jern.
Men sundhedseffekten af det viste sig at være begrænset, og udskiftningen af kød med fisk er altså - alt i alt - gavnlig.
FacebookTwitterKopier linkEmner:Fisk|Ernæring|Hjertekarsygdomme|Sundhed og velvære|Danmarks Tekniske Universitet




https://www.dr.dk/nyheder/udland/alabama-vil-forbyde-aborter-ogsa-ved-voldtaegt-og-incest

UdlandAlabama vil forbyde aborter også ved voldtægt og incestEt lovforslag, der forbyder stort set alle aborter i Alabama, mangler nu kun en underskrift fra guvernøren.
Her ses den republikanske senator Clyde Chambliss (i midten) sammen med andre senatorer fra Alabama forud for en afstemningen.
)15.
maj 2019 kl.
05.
58Bemærk: artiklen er mere end 30 dage gammelLæs opSenatet i den amerikanske delstat Alabama har natten til onsdag dansk tid godkendt et lovforslag, der vil forbyde stort set alle aborter, herunder aborter i voldtægtssager og ved incest.
Tidligere er forslaget blevet godkendt i Repræsentanternes Hus i delstaten.
Dermed mangler forslaget nu kun den republikanske guvernør Kay Iveys underskrift.
Hun har indtil videre ikke bekræftet, at hun vil skrive under, men guvernøren er kendt som en stærk modstander af abort.
Læs også:Hollywood-heks til kamp for fri abort i USA16 delstater har strammet opLovforslaget, der passerede med 25 stemmer for og 6 imod, vil træde i kraft, et halvt år efter at det er blevet underskrevet af guvernøren.
Det vil dog uden tvivl møde juridisk modstand fra blandt andet rettighedsorganisationer, der allerede har varslet søgsmål mod staten, hvis forslaget bliver vedtaget.
Alene i år i USA er der blevet indført strengere regler for abort i 16 delstater.
I Kentucky, Ohio, Mississippi og Georgia har man sågar vedtaget lovforslag, der helt forbyder abort, hvis der kan påvises et hjerteslag.
Det betyder, at abort vil være ulovligt, så snart et fosters hjerteslag kan registreres.
Det kan man typisk efter seks uger - et stadie hvor mange kvinder ofte endnu ikke ved, at de er gravide.
Lovforslaget i Alabama forbyder dog aborter på ethvert tidspunkt.
Samtidig risikerer personer, der udfører aborter, at blive straffet med mellem 10 og 99 års fængsel.
Senatet, der kontrolleres af Republikanerne, nedstemte også et demokratisk ændringsforslag, der gik ud på at tillade aborter for kvinder og piger, der har været udsat for voldtægt eller incest.
Aktivist opfordrer til sexstrejkeTilhængere af forbuddet i Alabama mener, at retten til liv for det ufødte barn er vigtigere end næste alle andre rettigheder.
Den eneste undtagelse er, hvis kvindens liv kan være i fare.
For nylig har den amerikanske skuespiller og MeToo-aktivist Alyssa Milano opfordret til sexstrejke.
Det skete, efter at Georgias republikanske guvernør, Brian Kemp, forrige tirsdag satte sin underskrift på det såkaldte hjerteslags-lovforslag.
- Vær med til ikke at have sex, indtil vi får kropslig selvstændighed.
Jeg opfordrer til sexstrejke.
Sig det videre, skrev Milano på Twitter.
/ritzau/ReutersFacebookTwitterKopier linkEmner:USA|Abort|Milano|Repræsentanternes Hus|Retten til Liv




https://www.dr.dk/nyheder/kultur/monet-maleri-gar-736-millioner-kroner-pa-new-york-auktion

KulturMonet-maleri går for 736 millioner kroner på New York-auktionEt maleri fra Monets serie "Høstakke" er blevet solgt på auktion for et af de højeste beløb nogensinde.
Dette maleri fra Claude Monets serie "Høstakke" har indbragt 110,7 millioner dollar på en auktion i New York tirsdag.
15.
maj 2019 kl.
05.
51Bemærk: artiklen er mere end 30 dage gammelLæs opEt Claude Monet-maleri er i går blevet solgt på en auktion i New York for 110,7 millioner dollar.
Det svarer til cirka 736 millioner kroner.
Der er tale om et maleri fra franskmandens serie "Meules" fra 1890.
På dansk hedder serien "Høstakke".
Tirsdagens salg i auktionshuset Sotheby's er rekord for en fransk kunstner.
Yderligere er beløbet blandt de ti højeste, der nogensinde er blevet indbragt på et auktionshus.
Det er første gang siden 1986, at Sotheby's har haft et maleri fra "Meules"-serien på auktion.
Flere værker, samme motivClaude Monet malede de 25 værker i serien i løbet af vinteren mellem 1890 og 1891 i sit hjem i Giverny, der ligger i den nordfranske region Normandiet.
Alle 25 værker viser det samme motiv, som Monet undersøgte på forskellige tider af døgnet og på forskellige årstider.
Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
 Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
 Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
 Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
 Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
 Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
1 / 6Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
1 / 6Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
2 / 6Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
3 / 6Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
4 / 6Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
5 / 6Maleriet af Claude Monet, der er del af serien med høstakke, "Les Meules", udstillet på Sotheby's før auktionen.
6 / 6Et andet maleri fra "Meules"-serien blev i november 2016 solgt i auktionshuset Christie's i New York for 81,4 millioner dollar.
Maleriet, der blev solgt tirsdag, er blandt de mest genkendelige Monet-malerier.
Anonym samlerDet adskiller sig fra de andre malerier i serien ved sine livlige farver, dramatiske penselstrøg i forskellige retninger og et unikt perspektiv med kun en del af den første høstak i forgrunden.
Den anonyme samler, som havde sat maleriet på auktion, købte det selv i 1986 for 2,5 millioner dollar.
Det skete på en auktion i Christie's.
Den hidtidige rekord for et Monet-maleri lød på 84,6 millioner dollar og blev sat i maj 2018, da "Nymphéas en fleur" fra åkande-serien var på auktion.
/ritzau/AFPFacebookTwitterKopier linkEmner:Auktionshuse|Billedkunst|Sotheby's|New York|Claude Monet (billedkunstner)




https://www.dr.dk/nyheder/udland/sudans-militaer-accepterer-trearig-overgang-til-demokrati

UdlandSudans militær accepterer treårig overgang til demokratiOppositionen og militæret i Sudan er blevet enige om en overgangsperiode efter et historisk kup.
15.
maj 2019 kl.
03.
35Bemærk: artiklen er mere end 30 dage gammelLæs opSudans militær og oppositionsledere er blevet enige om en treårig overgangsperiode fra militært til civilt styre.
Det siger generalløjtnant Yasser al-Atta, der er medlem af det militærråd, der tog magten i Sudan efter kuppet mod den mangeårige præsident Omar al-Bashir.
- Vi er blevet enige om en overgangsperiode på tre år, siger Atta til lokale medier efter forhandlinger i hovedstaden Khartoum.
Han tilføjer, at de endelige detaljer i aftalen vil komme på plads inden for 24 timer.
- Vi lover folket, at aftalen er bindende og vil blive underskrevet, så folkets forventninger kan blive opfyldt.
Militæret valgte den 11.
april at afsætte Sudans mangeårige præsident, Omar al-Bashir.
Det skete efter massive folkelige protester.
Siden da har en paraplyorganisation for protestbevægelser forhandlet med militærets ledere om en overgang til et folkeligt styre.
Under forhandlingerne er de folkelige demonstrationer dog fortsat.
De er blandt andet fortsat, fordi demonstranterne er utilfredse med de manglende gennembrud i forhandlingerne.
Samtidig er det snart fem måneder siden, at demonstrationerne mod Bashirs autokratiske styre begyndte.
Det var oprindeligt en protest mod stigende brød- og benzinpriser.
Men det udviklede sig hurtigt til en større folkelig opstand mod Bashirs regering, korruption og manglende frihedsrettigheder.
Landets sikkerhedsstyrker slog hårdt ned på demonstranterne.
Ifølge Human Rights Watch mistede 100 demonstranter livet i de måneder, demonstrationerne var på sit højeste.
/ritzau/AFPFacebookTwitterKopier link




https://www.dr.dk/nyheder/udland/trump-jr-respekterer-staevning-og-svarer-pa-rusland-sporgsmal

UdlandTrump Jr.
respekterer stævning og svarer på Rusland-spørgsmålFor at imødekomme en stævning har Trump Jr.
indgået en aftale om at mødes med Senatets efterretningsudvalg.
15.
maj 2019 kl.
01.
39Bemærk: artiklen er mere end 30 dage gammelLæs opPræsident Donald Trumps søn Donald Trump Jr.
har indvilget i at svare på spørgsmål i Senatets efterretningsudvalg om sine russiske kontakter.
Afhøringen vil finde sted midt i juni og vare mellem to og fire timer.
Spørgsmålene vil begrænse sig til fem eller seks emner vedrørende Donald Trump Jr.
's kommunikation med russiske embedsmænd.
Det skriver den amerikanske netavis The Hill, der refererer til aftalen indgået mellem Trump Jr.
og efterretningsudvalget.
Ifølge aftalen vil det samtidig være sidste gang, at præsidentsønnen skal vidne for Senatets efterretningsudvalg.
Aftalen er kommet i stand i 11.
time, efter at efterretningsudvalget i sidste uge stævnede Trump Jr.
Det skete i et forsøg på at tvinge ham til at svare på spørgsmål om hans kendskab til Ruslands forsøg på at påvirke udfaldet af præsidentvalget i USA i 2016.
Ifølge nyhedsbureauet AP kræver Senatets efterretningsudvalg blandt andet svar på en forklaring, som Trump Jr.
gav Senatets retsudvalg i september 2017.
Til retsudvalget sagde Trump Jr.
dengang om sin involvering i planerne om at bygge et Trump Tower i Moskva:- Jeg var perifert bekendt med det, men det meste af min viden om det har jeg fået siden.
Men hans forklaring er blevet modsagt af Trumps tidligere advokat Michael Cohen.
Cohen har således i en forklaring til et udvalg i Repræsentanternes Hus fortalt, at han orienterede medlemmerne af Trump-familien "omkring ti gange" om planerne om et Trump Tower i Moskva.
Han har understreget, at både Trump Jr.
og hans søster Ivanka Trump var blandt dem, der blev orienteret om planerne.
Mueller afleverede 22.
marts sin længe ventede rapport om Ruslands rolle i USA's præsidentvalg i 2016 til justitsminister William Barr.
Her konkluderede Mueller blandt andet, at Trump Jr.
i juni 2016 holdt et møde med en russisk advokat.
Mødet var i e-mails beskrevet som en del af den russiske regerings bestræbelser på at hjælpe Donald Trump.
/ritzau/FacebookTwitterKopier link




https://www.dr.dk/nyheder/udland/may-varsler-igen-igen-afstemning-om-brexit-aftale

BrexitSe temaUdlandMay varsler - igen-igen - afstemning om brexit-aftale Trods fortsat uenighed med Labour-leder Jeremy Corbyn varsler Theresa May ny afstemning inden sommerferien.
Den britiske premierminister, Theresa May, er klar til at fremsætte den omstridte skilsmisseaftale til afstemning for fjerde gang i begyndelsen af juni.
Af Louise Brodthagen Jensen15.
maj 2019 kl.
11.
07Bemærk: artiklen er mere end 30 dage gammelLæs opDer er allerede blevet sagt "nej tak" tre gange, men nu ser det ud til, at det britiske parlament igen skal stemme den omstridte brexit-aftale.
Og det allerede i begyndelsen af næste måned.
For trods manglende afgørende fremskridt i forhandlingerne med Labour-leder Jeremy Corbyn er det planen, at premierminister Theresa May vil fremsætte brexit-aftalen til afstemning, inden underhuset går på sommerferie - og det kan blive så tidligt som den første uge af juni, siger en talsmand for regeringen ifølge nyhedsbureauet Reuters.
- Det er tvingende nødvendigt, at vi får gjort det på det tidspunkt, hvis Storbritannien skal forlade EU før sommerpausen.
Derfor vil vi fremsætte skilsmisseaftalen i den uge, der begynder fra den 3.
juni, siger talsmanden.
Udmeldingen kommer efter, hvad der fra regeringens side er blevet betegnet som frugtbare og konstruktive diskussioner med Labour-leder Jeremy Corbyn.
Samtidig slår regeringen dog fast, at afstemningen vil finde sted, uanset om der er opbakning fra Labour eller ej.
Labour-leder Jeremy Corbyn såede i går tvivl om, hvorvidt premierministeren er i stand til at indgå et tilfredsstillende kompromis.
Tvivl om fremskridtUdsigten til en snarlig afstemning sætter en deadline for forsøget på at nå til enighed på tværs af partierne.
En løsningsmodel, der kom som konsekvens af, at den aftale, Theresa Mays fik forhandlet på plads med EU, nu tre gange er blevet afvist af parlamentet.
Men efter over en måneds forhandlinger er der ikke mange tegn på fremskridt.
- Det er tydeligt, at diskussionen ikke fører noget med sig, siger tidligere forsvarsminister Michael Fallon til BBC.
- Hvis aftalen skal inkludere et permanent medlemsskab af en toldunion, vil vi ærligt talt være bedre stillet, hvis vi bliver i EU og får indflydelse på de handelsaftaler, der bliver forhandlet, siger han og henviser til Labours krav om en toldunion.
Modstanden mod forhandlingerne med oppositionspartiet er stor.
Tirsdag advarede 13 af Mays tidligere ministerkolleger i et brev til premierministeren mod at give efter for Corbyns krav.
- I så fald vil du tabe den loyale midte i Det Konservative Parti, splitte partiet i to og stadig ikke være i stand til at vise, at der er kommet noget positivt ud af det, lyder det ifølge The Times i brevet, der blandt andet er underskrevet af tidligere udenrigsminister Boris Johnson og den tidligere forsvarsminister Gavin Williamson.
Som følge af brexitafstemningen i sommeren 2016 skulle briterne efter planen have forladt EU den 29.
marts, men datoen er nu udskudt til den 31.
oktober.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|The Labour Party|EU-forhold




https://www.dr.dk/nyheder/politik/folketingsvalg/jylland-slaar-sjaelland-i-folketingssalen-tjek-om-politikerne-husker

Taler politikerne om det, der er vigtigt for dig?
Se temaFolketingsvalgJylland slår Sjælland i folketingssalen: Tjek om politikerne husker eller glemmer din byChristiansborg taler hovedstaden ned, vurderer valgforsker.
Politiker synes, det er et hæderstegn at nævne Jylland.
Af Kåre Kildall Rysgaard, Jens Holm, Grafik: Signe Heiredal og Udvikler: Ruben Engrob Nielsen15.
maj 2019 kl.
06.
43Bemærk: artiklen er mere end 30 dage gammelLæs opPolitikerne nævner i højere grad Jylland i folketingssalen end Sjælland og Fyn.
Faktisk er Jylland nævnt 1.
383 gange fra talerstolen i den seneste valgperiode.
Det er næsten dobbelt så meget som Sjælland, der er nævnt 736 gange og markant mere end Fyn, som politikerne har sagt 468 gange.
Det viser DR's analyse af referater over møder i folketingssalen fra seneste folketingsvalg i 2015 til maj i år.
Jyde-rekorden går til Socialdemokratiets transportordfører, Rasmus Prehn, der har sagt Jylland 107 gange i denne valgperiode, og den rekord er han stolt af.
- Det tager jeg som et hæderstegn.
Jeg bor selv i Aalborg og er valgt i Nordjylland.
Derfor er det jo naturligt, at jeg tager emner op, der har med Jylland at gøre, siger han.
For sjællænderne har transportminister Ole Birk Olesen (LA) markeret sig som den ivrigste taler.
39 gange har ministeren omtalt Sjælland, mens han har nævnt Jylland 43 gange.
I optællingen tæller ordet også, når det indgår i et andet ord - f.
eks.
i sjællandske.
Du kan herunder søge på f.
eks.
din by eller kommune for at se, om folketingspolitikerne har husket din hjemstavn i den seneste valgperiode.
Sådan havner Jylland i folketingssalenRasmus Prehn (S) forklarer, at det store fokus på Jylland er helt naturligt.
- Når borgerne møder mig i supermarkedet og fortæller, at den er helt gal med ventetiderne på hospitalet, at vores kollektive trafik er blevet skåret ned, at der er problemer med togene igen, eller at vi har brug for en tredje Limfjordsforbindelse, så det jo temaer, som jeg skal repræsentere i Folketinget, forklarer Rasmus Prehn (S).
Derudover har Rasmus Prehn fra talerstolen også rekord i at sige bynavnene: Aalborg, Hjørring og Hirtshals.
Men det betyder ikke, at han bedriver ”sognerådspolitik,” siger han selv.
- Jeg har også taget emner op, der handler om Brøndby, Hvidovre og Helsingør, men det er ikke så overraskende, at der er en tyngde i retning af netop de borgere og lokalsamfund, som jeg repræsenterer i Folketinget, siger han.
Politikerne passer på med at nævne hovedstadenNår politikerne er mere begejstrede for at nævne Jylland end Sjælland og hovedstaden, er det del af en større strømning, mener Kasper Møller Hansen, der er valgforsker og professor ved statskundskab ved Københavns Universitet.
- Der er tendens til, at alt, der er forbundet til København, er elitært og etableret.
Det handler om, at netop det etablerede og eliten skal tales ned, vurderer han.
Men der er omvendt også noget positivt i, når politikerne har travlt med at nævne bestemte byer og landsdele.
Det viser, at demokratiet virker, så politikere bringer emner ind i Folketinget fra de steder, hvor de er valgt.
Samtidig vil politikerne også gerne vise fra Folketingets talerstol, at de husker deres lokale valgkredse.
- De bruger enhver lejlighed til at fremhæve de steder, de er valgt, så den geografiske repræsentation synes at leve i bedste velgående, siger Kasper Møller Hansen.
Transportminister vil tænke på hele landetSelvom transportminister, Ole Birk Olesen (LA) er valgt ind Østjyllands Storkreds, har han rekord i at sige København og Sjælland.
- Det synes jeg er helt fint, selvom jeg både er født og valgt i Jylland, så er jeg transportminister for hele Danmark, mener Ole Birk Olesen.
Tallene viser dog også, at ministeren også ligger højt på listen, når det drejer sig om at nævne Jylland, Aarhus og Odense.
- Det med at være transportminister handler i høj grad om geografi.
Når jeg er i folketingssalen, så taler jeg om konkrete projekter, som ligger konkrete steder, og så nævner jeg, hvor det er.
Jeg er transportminister i hele Danmark, siger Ole Birk Olesen.
Sådan gjorde vi:•DR har automatisk indsamlet alle referater fra møder i folketingssalen i perioden juli 2015 til maj 2019 fra Folketingets hjemmeside.
Efterfølgende har vi lagt teksten ind i en database, hvor du kan søge.
•Søgningen viser alle de sammenhænge, dit søgeord indgår i.
Søger du på f.
eks.
fodbold, får du også resultater fra fodboldkamp og fodbolddommer, ligesom f.
eks.
ulv indgår i gulvtæppe og nulvækst.
Tryk på 'Søg på præcis dette ord' for kun at søge på selve ordet.
•Vær desuden opmærksom på, at byer som Tarm, Tønder, Tune, Odder, Brande, Skive, Give, Ringe, Vejen med flere kan optræde som andet end stednavne.
FacebookTwitterKopier linkEmner:Jylland|Sjælland|København|Valg og folkeafstemninger|Aalborg




https://www.dr.dk/nyheder/politik/folketingsvalg/ny-maaling-df-staar-til-vaelgerlussing-naesten-hver-anden-vil-sige

FolketingsvalgNy måling: DF står til vælgerlussing - næsten hver anden vil sige farvelMen der er pil opad lige nu, mener formand Kristian Thulesen Dahl trods endnu et fald i vælgertilslutningen.
Dansk Folkepartis formand, Kristian Thulesen Dahl, hæfter sig ved, at der er lang tid til at hente nogle af de tabte stemmer tilbage.
(© (c) DR)Af Emil Søndergård Ingvorsen og Thomas Klose Jensen15.
maj 2019 kl.
06.
00Bemærk: artiklen er mere end 30 dage gammelLæs opVar der folketingsvalg i dag, ville Dansk Folkepartis folketingsgruppe næsten blive halveret.
En meningsmåling, Epinion har foretaget for DR Nyheder, viser nemlig, at partiet vil få 20 pladser i Folketinget, hvis der var valg i dag.
Det betyder, at de vil miste hele 17 pladser i Folketinget og går tilbage fra 21,1 procent ved valget i 2015 til blot 11,6 procent i dag.
Hermed fortsætter meningsmålings-nedturen for Folketingets næststørste parti, som støt er faldet i Epinions målinger i 2019.
Fakta om målingen Epinion har for DR Nyheder mellem 11.
og 13.
maj foretaget 1.
548 interviews med danskere over 18 år.
11,6 procent har oplyst, at hvis der var valg i dag, så ville de sætte deres kryds ved Dansk Folkeparti.
I forhold til Dansk Folkeparti er der en statistisk usikkerhed på 1,6 procent.
På statistiksprog betyder det, at man med 95 procents sandsynlighed kan sige, at opbakning til partiet lige nu er mellem 10 og 13,2 procent.
Kilde: EpinionVed årets første måling i januar stod partiet til 17,4 procent af stemmerne, og med enkelte små udsving er opbakningen faldet støt de seneste måneder frem til i dag.
Ved valgudskrivelsen 7.
maj havde de opbakning fra 13,9 procent af vælgerne, men yderligere godt to procentpoint af vælgerne vil lige nu ikke stemme på partiet.
Målingen er samtidigt den næstlaveste i de næsten 11 år, Epinion har foretaget målinger for DR Nyheder.
Kun i december 2011 var opbakningen en anelse lavere.
Thulesen Dahl: Det går den rigtige vejSelv om tilslutningen altså er nærmest historisk lav, er der stadig en tro på, at vælgeropbakningen bliver en smule højere, når først danskerne står med stemmesedlerne 5.
juni, siger DF's formand, Kristian Thulesen Dahl.
- Jeg kan mærke, at det bevæger sig den rigtige vej for Dansk Folkeparti.
Vi har haft en uge, hvor vi er kommet ud med en række gode politiske budskaber, og det virker som om, at der en lille pil opad lige nu, siger han og pointerer, at valgkampen er lang, hvilket giver mulighed for at hente noget af det tabte tilbage.
Epinions måling ved valgudskrivelsen gav jer to procentpoint mere end i dag.
Så der er vel reelt tale om en nedgang?
- Nej, jeg synes, at jeg kan mærke på stemningen, når vi kommer rundt i landet, at der er mange, som har opdaget, at vi er her.
Så må vi se de kommende uger, hvordan målingerne ter sig, siger han.
Folketingsgruppen bakker op om formandenSelv om Dansk Folkeparti står til en markant vælgerlussing, er der stadig opbakning til Kristian Thulesen Dahl og projektet Dansk Folkeparti blandt partiets folketingsmedlemmer.
DR Nyheder har foretaget en rundringning til størstedelen af gruppen og her lyder det, at de selv mener, at Dansk Folkeparti har skabt gode resultater de seneste år.
Her er forventningen også, at markant flere vil sætte deres kryds ved partiet på valgdagen, end målingerne viser lige nu.
Der er dog en enkelt kritisk røst i folketingsgruppen.
Fiskeriordfører Ib Poulsen fortalte i forgårs til DR Nyheder, at han savner en klar politisk linje fra partiet, og at de blandt andet burde have væltet fiskeriminister Eva Kjer Hansen (V) i den såkaldte østerssag.
En kritik, han også har rejst i Politiken.
Han understreger dog over for DR Nyheder, at han stadig har fuld opbakning til sin formand.
Oppositionen har flertal uden AlternativetDet er dog ikke kun Dansk Folkeparti, som måske tager sig til hovedet over den seneste måling.
For hvis der var valg i dag, vil blå blok tabe magten.
Rent faktisk har oppositionen et flertal, der er så solidt, at de kan tælle til de nødvendige 90 mandater uden Alternativets hjælp.
Socialdemokratiet, Radikale Venstre, Enhedslisten og SF står nemlig til 92 mandater, hvis der var valg i dag.
Dermed kan Alternativet - der peger på deres egen formand, Uffe Elbæk, som statsminister - ikke blive tungen på vægtskålen.
Over en bred kam står oppositionen til et bedre valgresultat end ved valget i 2015.
Kun Alternativet står til en tilbagegang blandt oppostionspartierne.
Værd at bemærke er det også, at det lige nu ser ud til, at der efter valget vil være to nye partier i Folketinget.
Både Nye Borgerlige og Stram Kurs står nemlig til fem mandater i Epinions seneste måling.
FacebookTwitterKopier linkEmner:Dansk Folkeparti|Epinion|Eva Kjer Hansen (politiker)|Kristian Thulesen Dahl (politiker)|Valg og folkeafstemninger




https://www.dr.dk/nyheder/politik/folketingsvalg/statsministeren-vil-have-folkeafstemning-om-forsvarsforbeholdet-efter

FolketingsvalgStatsministeren vil have folkeafstemning om forsvarsforbeholdet efter valgetAllerede i næste valgperiode skal danskerne stemme om forsvarsforbeholdet, mener Løkke.
Af Andreas Nygaard Just og Jakob Skov Jakobsen (Video)15.
maj 2019 kl.
07.
30Bemærk: artiklen er mere end 30 dage gammelLæs opDet danske forsvarsforbehold i forhold til EU skal fjernes, fordi det er en hæmsko for dansk udenrigs- og sikkerhedspolitik.
Sådan har både statsminister Lars Løkke Rasmussen (V) og forsvarsminister Claus Hjort Frederiksen (V) udtalt flere gange i det seneste år samtidig med, at de har efterlyst en debat om netop forsvarsforbeholdet.
Nu – midt i valgkampen – går Lars Løkke Rasmussen et ekstra skridt og efterlyser, at debatten blusser op.
- Den diskussion skal vi have, og den skal vi selvfølgelig føre med henblik på, at der kommer en afstemning.
Den vil Venstre gerne have, og vi vil gerne have afstemningen i næste valgperiode, og den vil vi gerne vinde, siger Lars Løkke Rasmussen.
I hans og Venstres øjne er forsvarsforbeholdet, der sætter Danmark uden for døren, når der skal udarbejdes og deltages i EU’s samarbejde på forsvarsområdet, en decideret hæmsko for Danmark i en usikker tid.
ForsvarsforbeholdetSom følge af forsvarsforbeholdet deltager Danmark ikke i ”udarbejdelsen og gennemførelsen af Unionens afgørelser og aktioner, som har indvirkning på forsvarsområdet”.
I praksis betyder det, at Danmark er afskåret fra at bidrage til militære EU-operationer og fra at deltage i samarbejdet om udvikling og anskaffelse af militære kapaciteter i EU-regi.
Det betyder også, at Danmark ikke deltager i vedtagelsen og finansiering af militære operationer og militære kapaciteter.
Forsvarsforbeholdet blokerer imidlertid ikke for, at der udvikles et stadigt tættere samarbejde på området blandt de øvrige medlemslande.
Kilde: ForsvarsministerietClaus Hjort Frederiksen efterlyste i gårsdagens Berlingske en afstemning hurtigst muligt, og det bakker statsministeren nu op om.
- Vi har jo brug for den her snak, også i den her valgkamp, om, hvilken Europapolitik vi skal føre.
Og det er ikke i Danmarks interesse at have forsvarsforbeholdet.
Det er ikke i vores sikkerhedspolitiske interesse, og det er heller ikke vores interesse i forhold til visionen om at passe på Europa og undgå, at vi står åben for migranter, siger Lars Løkke Rasmussen.
Venstre går direkte mod krav fra DFDansk Folkeparti, det parlamentariske grundlag for Løkkes regering, har ellers netop krævet af en kommende regering, at de freder de danske EU-forbehold.
Det afviste både Socialdemokratiet og Venstre dog så sent som under sidste uges EU-topmøde.
Og planen hos Venstre er da også stik modsat af, hvad Dansk Folkeparti har krævet af Løkke, hvis de skal gøre ham til statsminister efter valget.
Vi vil gerne have afstemningen i næste valgperiode, og den vil vi gerne vinde.
Lars Løkke Rasmussen, statsminister, Venstre- Jeg startede jo selv den her debat for et år siden på Europadagen, hvor jeg sagde, at vi er nødt til at diskutere forbeholdet – også uden deadline, fordi det hurtigt bliver sort/hvidt, så snart vi sætter en dato på, siger Lars Løkke Rasmussen.
- Men det var jo alt sammen med den tanke, at vi skal af med forsvarsforbeholdet.
Så det vil Venstre gerne.
Og vi vil søge, om vi kan finde et flertal i Folketinget, der deler den her analyse og derfor er parate til at sætte forsvarsforbeholdet til afstemning.
Er det i næste valgperiode, der skal være en folkeafstemning?
- Det vil være godt, hvis det kunne ske i næste valgperiode, siger statsminister Lars Løkke Rasmussen.
- Jo hurtigere, jo bedre.
Men det skal jo balanceres af, at der skal være et flertal, der vil anbefale et ja, for ellers giver det jo ikke nogen mening at holde en afstemning.
Nej til afskaffelse af retsforbeholdet skræmmer ikke LøkkeSidst vi havde en folkeafstemning, gik det jo ikke så godt for jer, der gerne vil have haft danskerne til at sige ja til, at man lavede en ændring af retsforbeholdet.
Er du nervøs ved – som eventuelt kommende statsminister – at skulle ud i sådan en kamp igen?
- Nej.
Vi synes, at forsvarsforbeholdet skader os.
Vi skal finde et flertal for det.
Venstre melder sig klar: Vi synes, vi skal af med forsvarsforbeholdet.
Lars Løkke Rasmussen, statsminister, VenstreNår statsministeren mener, det haster med at få afskaffet forsvarsforbeholdet, hænger det både sammen med Donald Trump i Det Hvide Hus og frygten for migrantstrømme fra Mellemøsten og Afrika.
- Vi lever i usikre tider.
Trump spiller det helt anderledes, end hvad vi er vant til.
Europa kommer også til at tage et større ansvar.
Der vil være situationer, hvor det er under EU-flaget, man laver nogle stabiliserende ting, som også er i Danmarks interesser.
Det er også i Danmarks interesser, fordi det kan holde migrationspresset i ave, og så er det jo underligt, vi ikke kan deltage.
Lars Løkke Rasmussen understreger dog, at han vil have et flertal i Folketinget i ryggen, hvis man skal gå til en folkeafstemning, ligesom det kræver et flertal i Folketinget at udskrive en folkeafstemning.
- Vi vil gerne tage en afstemning så hurtigt som muligt.
Det hviler jo på den forudsætning, at vi skal finde et flertal for det.
Venstre melder sig klar: Vi synes, vi skal af med forsvarsforbeholdet.
Lige nu ser det dog svært ud med at finde et flertal.
Kristian Thulesen Dahl og DF er imod en afstemning, mens Mette Frederiksen ikke har ønsket at kommentere meldingen fra Lars Løkke Rasmussen.
FacebookTwitterKopier linkEmner:Donald Trump (politiker)|Kristian Thulesen Dahl (politiker)|Venstre|Forsvarspolitik|Afrika




