https://www.dr.dk/sporten/formel1/renault-giver-ung-dansker-ny-test-i-formel-1-racer

Formel1Renault giver ung dansker ny test i Formel 1-racer18-årige Christian Lundgaard skal 6.
november køre i en tidligere Formel 1-racer for Renault i Spanien.
Christian Lundgaard (th) kan meget vel blive den næste dansker i Formel 1.
28.
okt.
2019 kl.
22.
41Læs opDen talentfulde racerkører Christian Lundgaard kan blive den næste dansker i Formel 1.
6.
november skal den 18-årige Lundgaard igen køre en test i en af Renaults tidligere Formel 1-racere.
Det oplyser Renault til Ekstra Bladet.
Han får en hel testdag på Jerez-banen i det sydlige Spanien.
Christian Lundgaard er tilknyttet Renaults ungdomsakademi.
Renault-direktør Cyril Abiteboul sagde i september, at holdet fra 2021-sæsonen vil have en Formel 1-kører med fortid på holdets akademi.
Holdet er derfor i gang med at sondere, hvem der skal satses på.
Lundgaards anden testDen forestående test er den anden test i en tidligere Formel 1-racer for den unge dansker.
Hans første oplevelse med de mange hestekræfter var i midten af september.
Dengang kaldte han det for en drengedrøm, der var gået i opfyldelse.
- Jeg havde selvfølgelig forventet mig noget vildt, men det var meget vildere, end jeg havde forestillet mig.
- Jeg satte gode omgangstider allerede fra start, og feedback fra teamet er, at de er meget tilfredse og positive.
Så det har helt igennem været en fed oplevelse, lød det dengang fra Lundgaard i en pressemeddelelse.
/ritzau/FacebookTwitterKopier linkEmner:Renault|Ekstra Bladet|Spanien|Christian Lundgaard (racerkører)|Formel 1




https://www.dr.dk/mitliv/tvaers/22-aarige-nicoles-stoerste-droem-var-bo-alene-nu-har-hun-valgt-flytte-i-kollektiv

Tværs22-årige Nicoles største drøm var at bo alene: Nu har hun valgt at flytte i kollektivSelvom Nicole svor, hun aldrig ville flytte i kollektiv, er det dér, hun har fundet sig til rette.
© DrAf Silas Bay Nielsen og Martin Fält28.
okt.
2019 kl.
19.
00Læs opJeg flyttede hjemmefra, da jeg var 19 – lige inden jeg blev student.
Jeg havde de vildeste forestillinger om, hvordan det ville blive i min nye etværelses lejlighed.
Jeg vidste, hvordan den skulle indrettes, og jeg forestillede mig, at den skulle være stedet, hvor alle mine venner hang ud hele tiden.
For jeg var en af de første i min vennegruppe, der flyttede hjemmefra.
Der gik halvanden måned, fra jeg fik lejligheden, til jeg kunne flytte ind.
Jeg glædede mig så meget, at det dengang føltes som det største, der var sket for mig.
Min lejlighed skulle være værestedet og være proppet med mennesker, og vi skulle holde fester hele tiden.
Men sådan blev det overhovedet ikke.
Siden jeg var 16 år, har jeg drømt om at flytte hjemmefra.
Jeg havde et lidt turbulent forhold til mine forældre, så jeg tænkte, at jeg bare skulle have mit eget, så jeg kunne passe mig selv.
Nicole flyttede hjemmefra, da hun var 19, men oplevelsen blev slet ikke den fest, hun havde forventet.
Jeg glædede mig til selv at skulle bestemme og stå på egne ben.
Jeg skulle selv vælge, hvad jeg skulle have at spise, hvornår jeg skulle gøre rent, og hvordan mit køkken skulle se ud.
Jeg troede, at livet i min egen lejlighed ville være fyldt med en masse frihed, som jeg længe havde længtes efter.
Jeg kan stadig huske den første aften i min nye lejlighed.
Det var så mærkeligt.
Det var en stor blanding af følelser.
Jeg syntes, det var vildt fedt.
Når jeg sad i min seng og kiggede ud på mine store etværelses lejlighed, så tænkte jeg: 'Gud, det her er mit nu.
Kun mit.
Hvor er jeg heldig!
'Men på den anden side syntes jeg også, det var supermærkeligt, fordi jeg ikke kunne dele det og glæden med nogen.
Når jeg ikke havde nogen planer i løbet af en dag, havde jeg bare lyst til at blive i sengen, for det føltes som om, at der ikke var noget formål med at stå op.
NicoleNæste dag var jeg ude at handle ind tre gange.
Jeg købte næsten mad til det næste halve år, fordi jeg bare ikke kunne få nok.
Jeg tænkte, at nu skulle jeg begynde at lave en masse mad.
Allerede der begyndte det at føles mærkeligt.
For den ekstase, jeg var i, kunne jeg ikke rigtig dele med nogen.
Og senere hen blev indkøbene et kedeligt ansvar, fordi jeg kun gjorde det for mig selv og for min egen skyld.
Omkring tre måneder efter jeg flyttede, slog min ekskæreste og jeg op.
Vi havde planlagt at bo sammen i lejligheden, så følelsen af at stå helt alene og ikke at have nogen at dele det med kom virkelig, da vi slog op.
Der gik ikke længe, inden Nicole begyndte at savne folk at lave mad sammen med.
På et tidspunkt arbejdede jeg i en restaurant, hvor jeg mødte ind klokken 16.
Inden mine vagter orkede jeg ikke at lave planer, og når jeg gik på arbejde om eftermiddagen, fandt jeg ud af, at jeg overhovedet ikke havde snakket med nogen i løbet dagen.
Og da jeg gik på universitetet, var der endda dage, hvor jeg overhovedet ikke talte med nogen.
Når jeg ikke havde nogen planer i løbet af en dag, havde jeg bare lyst til at blive i sengen, for det føltes som om, at der ikke var noget formål med at stå op.
Jeg begyndte at være hos mine forældre hver weekend, fordi jeg havde behov for at være sammen med nogen, jeg var tætte med.
Og jeg kan huske, at jeg næsten kunne få ondt i maven, når jeg bad en veninde om at komme med hjem, og hun hellere ville hjem til sig selv.
For jeg havde virkelig ikke lyst til at være alene i min tomme lejlighed.
Jeg opdagede, at jeg havde brug for at sige godnat og godmorgen til nogen.
Det var nok dét, jeg savnede allermest.
Det var slet ikke mig at bo alene.
Alle Nicoles venner har altid sagt, at hun er stærk og uafhængig, og derfor var det svært for hende at indse, at hun rent faktisk var afhængig af andre, og at hun ikke brød sig om at bo alene.
Nogle gange følte jeg mig helt tom, fordi det også ændrede det syn, jeg havde på mig selv.
For alle mine venner har altid sagt, at jeg er stærk og uafhængig.
Og så var det ret svært for mig pludselig at indse, at jeg var så afhængig af andre.
Jeg boede for mig selv i to et halvt år, men flyttede for tre måneder siden ind i et kollektiv.
Vi er i alt fire om at dele en kæmpe lejlighed.
Jeg har ellers sagt hele mit liv, at jeg aldrig ville bo i kollektiv, og jeg kun ville bo alene.
Lige siden jeg flyttede ind, har jeg vidst, at det var det rigtige for mig.
Jeg er blevet mere rolig.
NicoleTanken om at flytte havde jeg længe.
Først kiggede jeg efter en rigtig lejlighed, som jeg måske kunne købe.
Men da jeg mødte en veninde på universitetet og for første gang besøgte hende, fandt jeg ud af, at jeg ville bo i hendes kollektiv.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
Jeg kan huske, at jeg sagde til hende, at hvis nogen flyttede ud, så ville jeg flytte ind.
Jeg var lidt usikker på, om hun følte, det var lidt for meget.
Men allerede efter jeg havde besøgt hende få gange, så havde jeg udtænkt, hvordan jeg skulle indrette mig i et af værelserne.
Og nu har jeg boet der i tre måneder.
Det var lidt angstprovokerende, da jeg flyttede, for det lå så dybt i mig, at jeg ikke ville bo i kollektiv.
I starten var det selvfølgelig mærkeligt, fordi jeg skulle indrette mig efter de andres rutiner.
Jeg kan for eksempel ikke længere bare gå i bad, når det passer mig bedst, eller stå under bruseren, så længe det passer mig.
Selvom Nicole har svoret aldrig at gøre det, flyttede hun for tre måneder siden i kollektiv.
I starten var det angstprovokerende, men i dag føler hun sig hjemme og er blandt andet blevet mere rolig af at have folk omkring sig.
Men lige siden jeg flyttede ind, har jeg vidst, at det var det rigtige for mig.
Jeg er blevet mere rolig.
Det kan selv mine forældre mærke.
Også fordi jeg ikke hele tiden ringer til dem eller besøger dem i weekenden.
Og så husker jeg den første dag, hvor jeg var flyttet ind.
Jeg var alene hjemme, og så kom en af mine roomies hjem med den her vildt gode energi og spurgte, om jeg havde haft en god dag.
Det var bare megafedt – og det var sådanne småting, jeg havde savnet.
Mit råd til andre er at overveje, hvad de vil, inden de finder et sted at bo.
Selvom jeg følte, jeg var sikker på, at jeg skulle bo alene, så var det overhovedet ikke det, jeg ønskede alligevel.
FacebookTwitterKopier link




https://www.dr.dk/nyheder/udland/demokrater-i-kongressen-vil-have-afstemning-om-horinger

Mulig rigsretssag mod Donald TrumpSe temaUdlandDemokrater i Kongressen vil have afstemning om høringerDen videre proces mod en mulig rigsretssag mod præsident Donald Trump er offentlige høringer og efterforskning.
Nancy Pelosi, demokraternes formand, vil have en afstemning om offentlige høringer i sagen om en mulig rigsretssag (arkivfoto) 28.
okt.
2019 kl.
22.
33Læs opRepræsentanternes Hus vil torsdag stemme om den videre procedure mod en mulig rigsretssag mod præsident Donald Trump.
I et brev til sine partifæller skriver den demokratiske leder, Nancy Pelosi, at afstemningen skal skabe grundlag for offentlige høringer.
De er en del af en indledende efterforskning af præsidenten i forbindelse med muligt magtmisbrug i Ukraine-sagen.
Næste skridt kan blive en officiel efterforskning.
Først derefter kan der indledes en egentlig rigsretssag, og det vil kræve et flertal i Senatet på to tredjedele for at fjerne Trump fra præsidentposten.
Retningslinjer for indsamling af beviserSamtidig skal der ifølge Nancy Pelosi sikres en passende proces eller sagsudvikling for Trump og hans advokater, og der skal udstikkes retningslinjer for forskellige undersøgelseskomitéer, som skal indsamle beviser for retsudvalget i Repræsentanternes Hus.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal sættes i kontakt med både justitsminister, William Barr, og Trumps personlige advokat, Rudy Giuliani.
Hunter Biden har siddet i bestyrelsen for et af Ukraines største energiselskaber, Burisma.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
I sagen er der fokus på en famøs telefonsamtale 25.
juli mellem Trump og Ukraines præsident, Volodymyr Zelenskyj, der blev valgt i april i år.
Trump beskyldes for at have forsøgt at presse Ukraines præsident til at igangsætte en undersøgelse af mulig korruption i forbindelse tidligere vicepræsident Joe Biden og hans søn Hunter, der har arbejdet i et ukrainsk energikonsortium.
I en dansk rigsret dømmer dommere og jurister, mens politikere dømmer i USA, som kalder det 'impeachment'.
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Embedsmisbrug




https://www.dr.dk/sporten/fodbold/superliga/tilbagevendte-ndoye-blev-helten-fc-koebenhavn-vandt-i-aarhus

SuperligaTilbagevendte N'Doye blev helten: FC København vandt i AarhusDame N'Doye spillede sin første superligakamp siden 3.
august og scorede to mål i FCK's 2-1-sejr ude over AGF.
28.
okt.
2019 kl.
21.
14 | opdateret 28.
okt.
2019 kl.
21.
52Læs opEfter en lang skadespause var Dame N'Doye mandag tilbage i startopstillingen for FC København, og angriberen scorede begge FCK's mål, da hovedstadsklubben på udebane slog AGF med 2-1 i 3F Superligaen.
Udeholdet fik aldrig spillet til at flyde, men N'Doye var med sine to mål forskellen på de to hold, selv om AGF havde flere gode muligheder for at få point i kampen.
FCK er efter 14 kampe fortsat på andenpladsen i tabellen med 31 point, mens FCM på førstepladsen har 35 point.
AGF er på sjettepladsen med 20 point efter tre nederlag i træk.
Selv om hjemmeholdet kom klart bedst fra start med mange fine angreb, var det FCK, der kunne bringe sig foran efter 17 minutter.
FCK-spillerne kunne samles i en bunke omkring Dame N'Doye, da slutfløjtet lød i Aarhus.
Tilbagevendte Dame N'Doye tog et træk uden for feltet, inden angriberen bankede bolden fladt i mål.
I størstedelen af første halvleg havde begge hold problemer med at skabe oplagte scoringsmuligheder, og derfor var det kun N'Doyes mål, der skilte de to hold ved pausen.
N'Doye udbyggede føringenTil gengæld bragte N'Doye endnu større forskel mellem de to hold på måltavlen fem minutter inde i anden halvleg.
Viktor Fischer serverede et glimrende indlæg for fødderne af senegaleseren, der på sikreste vis sparkede bolden i nettet med sin anden scoring i kampen.
Glæden varede dog ikke længe for udeholdets fans, for fem minutter senere reducerede Jon Dagur Thorsteinsson for AGF.
Islændingen tog en fiks førsteberøring i feltet, hvorefter han på fornem vis vippede bolden over Karl-Johan Johnsson i FCK-buret.
Hjemmeholdet tilspillede sig flere fine muligheder i den sidste halvdel af kampen, men stolpen og Johnsson i FCK-målet stod i vejen for en AGF-udligning.
/ritzau/FacebookTwitterKopier linkEmner:AGF|Dame N'Doye (fodboldspiller)|FC København|Fodbold|Aarhus




https://www.dr.dk/nyheder/penge/blackstone-lejligheder-taber-paa-stribe-i-huslejenaevnet

Dyre lejlighederSe temaPengeBlackstone-lejligheder taber på stribe i HuslejenævnetBlackstone prissætter sine lejligheder alt for højt, siger ekspert.
Klagende lejere har fået medhold i 20 ud af 23 sager i Huslejenævnet.
Af Mathias Sommer, Casper Schrøder, Line Marie Feld og Jonatan Placing28.
okt.
2019 kl.
21.
00Læs opEn ny spiller har meldt sig på det københavnske udlejningsmarked.
På få år har boliggiganten Blackstone købt massivt op i københavnske ejendomme og sidder nu på en portefølje bestående af 160 ejendomme og 2.
300 boliger.
Men trods den korte tid på udlejningsmarkedet trækker den amerikanske kapitalfond et spor af tabte sager i Huslejenævnet efter sig.
Ud af 23 behandlede sager er kun tre gået Blackstones vej.
I 20 sager har en lejer fået medhold i Huslejenævnet.
Øvrige 37 sager er på vej til at blive behandlet i nævnet.
Det viser en række aktindsigter fra huslejenævnene i Frederiksberg og København.
- Det siger mig, at Blackstone sætter lejeniveauet ekstremt højt, og så siger det mig, at det er en forretningsmetode, at de ikke kan finde ud af at overholde reglerne, siger Claus Højte, der er formand for Lejernes Landsorganisation i Hovedstaden.
James Seppala, Blackstones europæiske ejendomschef, afviser, at Blackstone bevidst sætter lejen for højt.
Han henviser til, at størstedelen af sagerne i Huslejenævnet stammer fra konflikter med den tidligere udlejer.
- Vi har opbygget denne portefølje på få år.
I visse tilfælde har det betydet, at vi har overtaget nogle verserende sager.
Vores ledelsesteam er fokuseret på at få de her sager løst, siger James Seppala.
Ville falde i HuslejenævnetFor at undersøge påstanden fra Lejernes Landsorganisation har DR Nyheder foreholdt Blackstones udbud af lejligheder til en af landets fremmeste eksperter på området, Jakob Juul-Sandberg, advokat ved Focus Advokater.
Jakob Juul-Sandberg har gennemgået de 17 lejemål, som den 18.
oktober var udbudt på Blackstones danske administrationsselskab 360 Norths hjemmeside.
Størstedelen af de udbudte lejemål er blevet istandsat 'gennemgribende'.
Gammel Kongevej 152: Gammel Kongevej 152B, 2.
sal.
Årlig kvadratmeterpris: 1826 kr.
På Gammel Kongevej på Frederiksberg udbydes en 196 kvadratmeter stor lejlighed til 29.
825 kroner om måneden, svarende til en årlig leje på 1.
826 kroner per kvadratmeter.
- Man skal selvfølgelig kigge på, hvor mange penge der er spyttet i det enkelte lejemål.
Derfor kan det godt trække op, hvis der virkelig er skudt mange penge i lejemålet.
Men typisk vil man ikke godkende mere end 1600 og maksimalt 1650 kroner per kvadratmeter, så det er stærkt tvivlsomt, at den her ville gå igennem Huslejenævnet, siger Jakob Juul-Sandberg.
Det betyder, at huslejen skal bestemmes ud fra 'det lejedes værdi'.
Dette går ud på, at lejeniveauet ikke må afvige 'væsentligt' fra den gældende leje på markedet.
- Helt overordnet er der tale om objektivt dyre lejligheder.
Og når man regner sig frem til, hvad der er kvadratmeterlejen for de her lejligheder, så vil jeg også forvente, at de her lejligheder ikke ville gå igennem huslejenævnet, siger Jakob Juul-Sandberg, der underviser i lejeret og er formand for Huslejenævnet i Jylland.
Smertegrænsen og opDet er Jakob Juul-Sandbergs vurdering, at Blackstones administrationsselskab 360 North presser prisen til det yderste, når de udbyder de istandsatte lejligheder.
- For dem, der er gennemgribende moderniserede, der vil jeg umiddelbart vurdere, at samtlige ligger på smertegrænsen eller et godt stykke over smertegrænsen, siger han.
- Kigger man isoleret på udbudsprisen, så er der et klart mønster, at priserne her ligger højere, end det Huslejenævnene godkender.
Det er ikke i sig selv ulovligt, det bliver det først, hvis de holder fast i prisen, efter Huslejenævnet har sanktioneret lejeniveauet.
Jakob Juul-Sandberg giver et eksempel på en lejlighed udbudt af Blackstone via 360 North.
- Ikke ulovligtDet er altså ikke ulovligt at udbyde en lejlighed til en pris, som ville falde i Huslejenævnet.
Og retter Huslejenævnet lejen, skal den blot justeres derefter.
Derfor kan det også være en god forretning at satse på, at 'går den, så går den'.
- Lejeren kan skrive under i morgen og gå ned i Huslejenævnet i overmorgen.
Og så kan lejen justeres derefter.
Det kommer ikke til at koste en straf eller en bøde til udlejeren.
- Men Blackstone prøver at køre den lige til grænsen forstået på den måde, at de ikke generelt har nedsat deres priser på baggrund af de her huslejenævnsafgørelser, siger Jakob Juul-Sandberg.
H.
C.
Ørsteds Vej 12H.
C.
Ørsteds Vej 12, 2.
tv: 1850 kroner per kvadratmeter om året.
- Det her er en af de dyre, store flotte lejligheder med mange rum og en central beliggenhed.
Men igen ligger lejeniveauet så højt, at det selv med det fineste kvalitetsmateriale er svært at matche med det lejedes værdi, siger Jakob Juul-Sandberg.
Men at lejeniveauet sættes højere end 'det lejedes værdi' er slet ikke unormalt, forklarer Jakob Juul-Sandberg.
Forklaringen er, at efterspørgslen efter tag over hovedet er meget stor i Hovedstaden:- Der er mange eksempler på, at priserne i Hovedstaden er over smertegrænsen.
Umiddelbart tænker jeg, at det er et udtryk for, at der er så stor efterspørgsel, at man nok godt kan gøre det her.
Så generelt er det et udtryk for, at der er et marked for de her priser, siger Jakob Juul-Sandberg.
Store, dyre lejlighederBlackstones lejligheder er typisk store, nyistandsatte lejligheder til en høj kvadratmeterpris.
Mens selv om lejlighederne udstråler luksus og ekstravagance, så er realiteterne ofte, at mange må stuve sig sammen for at få råd til at betale huslejen, forklarer Claus Højte fra Lejernes Landsorganisation.
- Dem, der lejer de her lejligheder, er ikke nødvendigvis folk, der har råd til at bo i dem.
De er nødt til at bo sammen med meget lidt plads, og det betyder, at boligforbruget i de store byer falder, og vi rykker tættere og tættere sammen, og det giver en faldende kvalitet på boligen, siger Claus Højte.
Han opfordrer til, at lejere i renoverede Blackstone-ejendomme tager kontakt til Lejernes Landsorganisation eller går direkte i Huslejenævnet, da der typisk vil ligge en huslejenedsættelse i horisonten.
- De skal teste, om lejen er korrekt, og jeg kan skuffe mange og sige, at lejen i de fleste tilfælde er for høj, siger Claus Højte.
For Blackstone handler det først og fremmest om at have en god relation til lejerne, forklarer James Seppala:- Vi er en langsigtet ejer af disse ejendomme i København, og i dette perspektiv er det vigtigt for os, at vi har et positivt forhold til vores lejere.
Vi arbejder aktivt for at løse de sager i Huslejenævnet, som vi har, så hurtigt, som vi kan.
FacebookTwitterKopier linkEmner:Bolig|LLO|København|FOCUS Advokater I/S|Frederiksberg




https://www.dr.dk/nyheder/udland/skovbrande-i-californien-truer-titusinder-af-hjem

UdlandSkovbrande i Californien truer titusinder af hjemStore brande har sendt tusinder på flugt og efterladt flere end to millioner uden strøm.
Hårde vinde giver yderligere liv til de naturbrande, der har sendt tusindvis af californiere på flugt.
Af Catharina Maria Skov Lassen og Sean Coogan28.
okt.
2019 kl.
19.
31Læs opI disse dage har brandmænd i Californien nok at se til.
Her raser store skovbrande, mens tusinder af indbyggere er sendt på flugt - og endnu flere må klare sig uden elektricitet.
2,3 millioner indbyggere i delstaten var i weekenden uden strøm som led i den største strømafbrydelse i statens historie.
El-selskaber har simpelthen slukket for strømmen for at undgå, at beskadigede kabler starter nye brande, skriver BBC, der peger på, at de umættelige brande truer titusinder af hjem.
Brandene er langt fra drevet over, og der kæmpes for at holde dem nede.
Ilden er kun under kontrol i fem procent af området, hvor den såkaldte Kincade-brand hærger.
Det oplyser politiet i Sonoma, der er hjem for de fleste af de op mod 200.
000 mennesker, der har fået besked på at lade sig evakuere.
Brandene har hærget området, der ligger nord for San Francisco, siden i onsdags - hjulpet godt på vej af voldsomme vindstød på op mod 164 kilometer i timen.
Længere sydpå nær Los Angeles hærger den såkaldt Tick-brand, mens 43 af Californiens 58 amter varsler, at der er ideelle forhold for skovbrande.
Flere vingårde i området er blevet udslettet af flammerne.
Store evakueringerCaliforniens guvernør, Gavin Newsom, har erklæret undtagelsestilstand og opfordrer berørte indbyggere til at søge i sikkerhed.
- Folk skal lytte til eksperterne.
Når vi siger, at folk skal evakuere, så skal de gøre det, siger guvernøren til KGO.
Skovbrande i CalifornienI 2017 blev omkring 100.
000 mennesker tvunget fra deres hjem som følge af skovbrande.
40 mennesker mistede livet i de voldsomme brande.
Sidste år omkom 86 mennesker i de dermed dødeligste skovbrande i de sidste 100 år i det nordlige Californien.
Brandene endte med at koste over 59 milliarder kroner for beboere og virksomheder i det ramte område.
Den største brand i Californien i øjeblikket er Kincade branden, der har været i gang siden fredag.
Branden hærger ved vestkysten.
Ilden er kun i fem procent af området holdt tilbage.
Stort set hele Sonoma County, der er et kæmpe vinområde nord for San Francisco, er blevet beordret til at evakuere.
Flere af vingårdene i området er allerede brændt ned, mens der kæmpes for at holde flammerne ude af andre.
Han understreger, at evakueringen er gået godt, fordi staten har været udsat for store skovbrande flere gange indenfor de seneste par år.
Både i 2017 og i 2018 hærgede store skovbrande i Californien, og flere hundrede tusinde måtte flygte fra hus og hjem.
- Jeg har lige mødt en ung kvinde, som mistede sit hjem tilbage i 2017.
Hun har nu fået huset bygget færdigt efter brandene, og nu er hun evakueret igen, siger han.
I 2018 oplevede staten de dødeligste brande i 100 år, der slog 86 mennesker ihjel.
Indtil videre er der dog ikke rapporteret nogen døde under skovbrandene i disse dage.
Imens fortsætter brandslukningsarbejdet, hvor 3000 brandmænd kæmper mod flammerne.
- Vi havde otte store brande, som vi har holdt øje med indenfor de seneste 48 timer.
Mange af dem har vi fået bugt med, og derfor bliver alle kræfter lagt i Kincade-branden, siger Gavin Newsom til KGO.
Luften er fyldt med tyk røg i området, hvor Kincade branden hærger.
Både dyr og mennesker venter på slukningsarbejdetBorgerne i Californien er blevet advaret om de voldsomme brande, og flere har måttet pakke deres hjem ned og tage til et evakueringsområde på grund af sikkerhedsrisikoen.
Allie Foster er sammen med sin mor, Dani Foster, og hund blevet evakueret.
En af de evakuerede er Allie Foster, som kommer fra Santa Rosa.
- Jeg stod op omkring klokken 4:30 i morges til nyheden om, at vi skulle evakuere.
Vi gik derfor i gang med at pakke vores ting og vores dyr, imens vi forsøgte at finde ud af, hvor vi skulle gå hen.
Vi havde faktisk ikke en plan.
Allie Foster tog sammen med sin mor til Finley Hall i byen Santa Rosa, hvor borgere med dyr i øjeblikket indlogeres.
Carol Pennewell er en af de kæledyrsejere, som er  evakueret til Finley Hall.
Carol Pennewell er også taget til Finley Hall, og med sig har hun medbragt en 47-årig papegøje, en 16-årig hund og en 16-årig kat.
- Ved de sidste skovbrande blev vi ikke advaret.
Så denne gang risikerer jeg ikke noget.
Jeg er ansvarlig for mine kæledyr, og jeg vil ikke risikere, at vi alle brænder op.
FacebookTwitterKopier linkEmner:Brande|Californien|Skove|BBC|Twitter




https://www.dr.dk/sporten/fodbold/superliga/video-pokaler-tordenhug-og-striptease-guldgeneralen-er-tilbage-i-dansk

SuperligaVIDEO Pokaler, tordenhug og striptease: Guldgeneralen er tilbage i dansk fodboldDen nye Esbjerg-boss Lars Olsen er godt klar over, at der skal point på kontoen, hvis klubben skal overleve i Superligaen.
Af Niklas Brandt Pedersen28.
okt.
2019 kl.
19.
00Læs opDet er en af de mest markante skikkelser i dansk fodbold gennem snart fire årtier, der i dag sætter sig i det ledige trænersæde hos Esbjerg.
Lars Olsen har tidligere været træner for Randers FC og OB, inden han tog turen til Færøerne, hvor han siden 2011 har været landstræner.
Stilling i Superligaen1.
FC Midtjylland2.
FC København3.
Brøndby IF4.
OB5.
AaB6.
AGF7.
Randers8.
FC Nordsjælland9.
Lyngby BK10.
Sønderjyske11.
AC Horsens12.
Hobro IK13.
Esbjerg fB14.
Silkeborg IFMen efter otte år på Færøerne er tiden nu altså kommet for Olsen til at vende tilbage.
- Det bliver spændende at vende tilbage til dansk fodbold, selvom jeg aldrig rigtig har forladt det.
Man ser jo dansk tv på Færøerne, så jeg har fulgt meget med, siger Lars Olsen til DR Sporten.
Han overtager det ledige trænersæde i Esbjerg, efter John Lammers sidste måned blev fyret ovenpå en sløj sæsonstart.
Olsen er da også klar over, at der skal ske ting og sager i det vestjyske, hvis Esbjerg skal forbedre den nuværende placering som næstsidst.
- Vi er nødt til at rette ind og få basis på plads omkring det defensive og så tage den derfra.
Det handler om at få point.
Der er jo en risiko for, at vi rykker ned, men så må vi jo starte forfra og komme hurtigst muligt tilbage igen, siger den nyansatte Esbjerg-træner.
Trænerjobbet i Esbjerg er det seneste i en lang række af profilerede jobs og resultater i dansk fodbold.
Vi har taget et kig på Lars Olsens højdepunkter på vejen fra Brøndby-spiller til Esbjerg-træner.
Brøndby IF, 1985-1991Lars Olsen var med på holdet i Brøndbys guldalder, hvor de blå-gule fra den københavnske vestegn snuppede imponerende fem mesterskaber på syv sæsoner.
Olsen var styrmanden i forsvaret, men han brillerede også på frispark, som du kan se i videoen herover.
Det danske landshold, 1986-1996Den 26.
juni 1992 blev Lars Olsen for evigt synonym med den danske EM-triumf, da han som anfører kunne løfte trofæet på Nya Ullevi i Göteborg.
Olsen nåede 84 landskampe og fire mål.
Et af dem i Morten Olsens afskedskamp mod Brasilien i Idrætsparken 1989, som du kan se herover.
Brøndby, 1996Efter en tur rundt i det store udland hos tyrkiske Trabzonspor, belgiske Serain og schweiziske Basel, vendte Lars Olsen i 1996 tilbage til Brøndby og sluttede spillerkarrieren af med endnu et dansk mesterskab til de blå-gule.
Det fejrede Olsen med at kaste næsten alt sit tøj ud til tilskuerne og spankulere rundt i underbenklæder, som du kan se i videoen herover.
Cheftræner i Randers FC, 2003-2007Efter fem år i forskellige assistenttrænerjobs i Brøndby blev Lars Olsen ansat som cheftræner i Randers FC, og her blev han en stor succes.
Han sikrede oprykning til Superligaen, en pokaltitel og blev kåret til Årets Træner i Danmark 2006.
Cheftræner i OB 2007-2010OB træner Lars Olsen råber ind til sine spillere i SAS Liga-kampen mod FC Midtjylland mandag d.
17 august 2009 i Odense.
I Odense var Lars Olsen ad to omgange tæt på at sikre OB deres første DM-guldmedaljer siden 1989.
Både i 2009 og 2010 blev OB nummer to, inden Lars Olsen blev fyret i efteråret 2010 som en del af en større udrensning i den sportslige ledelse.
Landstræner for Færøerne 2011-2019 Færøerne jubler efter sejren over Grækenland.
 1 / 2Færøerne jubler efter sejren over Grækenland.
1 / 22 / 2Lars Olsen førte Færøerne frem til landets største resultat, da den lille ø-nation i to omgange formåede at besejre Grækenland i kvalifikationen til EM 2016.
- Jeg kommer til at savne en hel del på Færøerne, for jeg har været der i otte år og haft det fantastisk godt deroppe.
Men alting har en ende, og nu starter der noget nyt, og det glæder jeg mig til, siger Lars Olsen.
Cheftræner for Esbjerg 2019-I september blev Esbjerg-træner John Lammers fyret efter to år i sædet.
Efterfølgende har assistenttræner Claus Nørgaard midlertidigt stået i spidsen for holdet, men nu har Esbjerg altså fundet deres nye træner i Lars Olsen.
En af de ting, som den nye Esbjerg-træner ikke får svært ved at vænne sig til, er den stærke vestenvind fra Nordsøen.
- De siger altid her i Esbjerg, at det blæser hele tiden, og det kan de også have ret i.
Men det er altså ingenting i forhold til, hvordan det blæser på Færøerne, siger Lars Olsen.
FacebookTwitterKopier linkEmner:Esbjerg|Odense Boldklub|Randers FC|Fodbold|Færøerne




https://www.dr.dk/nyheder/penge/forbrugerombudsmanden-slaar-fast-bankerne-skal-betale-vildledte-kunders-abonnementer

PengeForbrugerombudsmanden slår fast: Bankerne skal betale for vildledte kunders abonnementerDanske Bank, Nordea og Jyske Bank har fået klar besked om, at de ikke kan løbe fra regningen.
Forbrugerombudsmanden har tidligere politianmeldt selskaberne bag bilablau.
dk, flipsu.
dk, ophoerspriser.
dk og pluus.
dk for vildledende markedsføring.
 DR)Af Oliver Batchelor28.
okt.
2019 kl.
19.
00Læs opBankerne skal betale regningen for kunder, der uforvarende er blevet opkrævet abonnementsbetaling efter shopping i webbutikker, der ikke skilter tydeligt nok med deres såkaldte fordelsklubber.
Det fastslår forbrugerombudsmanden i en pressemeddelelse, hvor det fremgår, at landets tre største banker, Danske Bank, Nordea og Jyske Bank, er blevet orienteret om de gældende regler på området.
- Vores budskab er, at bankerne hæfter over for os forbrugere, hvis der bliver hævet et beløb på vores konto, som vi ikke har givet samtykke til, siger forbrugerombudsmand Christina Toftegaard Nielsen til DR Nyheder.
Gode RådHar du været uheldig og har betalt for et abonnement, du ikke mener at have købt, kan du ifølge Forbrugerombudsmanden gøre følgende:Kontakte virksomheden og gøre opmærksom på, at du ikke mener, at du har accepteret abonnementsaftalen.
Du er ikke bundet af abonnementsaftalen, hvis oplysningerne ikke er givet tydeligt og i fremhævet form.
Du kan henvise til forbrugeraftalelovens § 12, stk.
2.
Kontakte din bank og gøre opmærksom på, at der er blevet hævet uretmæssigt på dit kort, fordi du ikke har accepteret, at virksomheden må trække betalingen for abonnementet.
Forbrugerombudsmanden hører gerne fra dig, hvis du forgæves har forsøgt at få dine penge igen fra enten virksomheden eller din bank.
Du kan kontakte forbrugerombudsmanden her.
Udmeldingen kommer i kølvandet på en række klager, som forbrugerombudsmanden har modtaget fra bankkunder, hvis banker har afvist at betale for abonnementer, som kunderne er blevet oprettet til i webbutikker uden tilsyneladende at have give samtykke til det.
Læs også:Fire webbutikker politianmeldt for vildledning af kunderMen med mindre banken har rimelige grunde til at tro, at kunden bevidst forsøger at tørre regningen af på banken, og derfor anmelder det til Finanstilsynet, så skal banken straks betale pengene tilbage kunden.
Det fremgår af betalingslovens paragraf 99 om 'uautoriserede betalingstransaktioner', fastslår Forbrugerombudsmanden.
- Det er vigtigt at gøre både forbrugerne og bankerne, og her mener jeg ikke kun de tre, som vi har orienteret særligt, opmærksomme på, at bankerne har en forpligtigelse til at tilbageføre beløbet til forbrugernes konto, siger Christina Toftegaard Nielsen.
Banker erkender: Det er vores regningDR Nyheder har efter offentliggørelsen af Forbrugerombudsmandens pressemeddelelse taget kontakt til de tre nævnte banker.
I en udtalelse skriver Danske Banks rådgivningschef, Stina Kring Andersen, at det hænder, at banken får henvendelser fra kunder om webbutikkerne.
- I langt de fleste tilfælde handler det om at forebygge og give god rådgivning eller for eksempel stoppe overførsler, før pengene er forsvundet.
I nogle tilfælde holder vi også kunder skadefri ud fra en konkret vurdering af sagen.
Stina Kring bekræfter, at banken har haft en dialog med forbrugerombudsmanden om, hvordan abonnementsbetalinger, hvor oplysningskravene i Forbrugeraftaleloven ikke er overholdt, skal håndteres.
- Vi vil fremover holde vores kunder, der bliver snydt til at indgå abonnementsaftaler uden deres vidende, skadefri, lyder det fra rådgivningschefen.
Landets næststørste bank, Nordea, bekræfter dialogen med Forbrugerombudsmanden og giver ligesom Dansk Bank udtryk for, at der nu bliver strammet op.
- Som følge af den dialog har vi tilpasset vores processer for tilbagebetaling, så de er i tråd med forbrugerombudsmandens vurdering af lovgivningen, skriver bankens presseafdeling i en mail.
Fem webbutikker meldt til politietDet er ikke kun modvillige banker, som forbrugerombudsmanden løbende får klager over.
De konkrete webbutikker, som forbrugerne mener har lokket dem i abonnementsfælden, får mange til at tage kontakt, fortæller Christina Toftegarard Nielsen.
- Vi får mange klager over hjemmesider, der annoncerer med produkter, som skal være billigere end andre steder, men hvor forbrugerne skal tegne et abonnement for at kunne handle.
- Det er forbrugerne ikke opmærksomme på, så de køber produkterne, og når den erhvervsdrivende så opkræver abonnementsprisen, det kan være et månedligt beløb 89 kroner, så bliver forbrugerne overraskede, fordi de ikke mener, de har accepteret det, siger hun.
Ofte er det også forbrugerombudsmandens vurdering, at det ikke er blevet gjort så tydeligt for forbrugeren, at der er tale om accept af den pågældende abonnementsaftale.
- Så bliver det vildledende markedsføring af de pågældende produkter, for så er de jo ikke så billige, som de fremstår.
I fem tilfælde til dato har forbrugerombudsmanden direkte politianmeldt virksomhederne bag webbutikker for denne type vildledning af forbrugerne.
Det drejer sig blandt andet om de selskaber, der driver bilablau.
dk, flipsu.
dk, ophoerspriser.
dk og pluus.
dk.
Ifølge forbrugerombudsmanden er ingen af sagerne blevet afgjort endnu.
FacebookTwitterKopier linkEmner:Christina Toftegaard Nielsen (jurist)|Forbrug|Forbrugerombudsmanden|Jyske Bank|Pengeinstitutter




https://www.dr.dk/nyheder/penge/mie-ville-koebe-en-billig-ansigtsmaske-men-endte-med-et-dyrt-abonnement

PengeMie ville købe en billig ansigtsmaske, men endte med et dyrt abonnement Bankerne skal betale for vildledte kunders abonnementer på webshops.
Mie Kolbæk Ebbesen har aldrig modtaget det produkt, hun bestilte.
(© DR Kontant)Af Cecilie Rosenkvist Dam28.
okt.
2019 kl.
21.
36Læs opMie Kolbæk Ebbesen sad og scrollede rundt på en webshop, da hun faldt over en ansigtmaske, som hun kunne få til en intropris på 29 kroner.
Hun prøver at bestille den et par gange, men får ingen ordrebekræftelse og opgiver.
Produktet modtager hun aldrig, men et par måneder senere bliver der alligevel trukket 600 kroner fra hendes konto.
- Jeg kunne godt se, at man kunne melde sig til et abonnement efter at have fået det billige prøveprodukt, som jeg altså bestilte.
Men jeg havde ikke sagt ja til at betale nogen penge, siger Mie Kolbæk Ebbesen.
Det var det her tilbud, der lokkede den dengang 17-årige Mie Kolbæk Ebbesen.
(© DR Kontant)I situationer som den her har kunden krav på, at deres bank hæfter for beløbet, når kunden uforvarende bliver opkrævet abonnementbetaling efter shopping i webbutikker, der ikke skilter tydeligt nok med deres "fordelsklubber".
Læs også:Ombudsmanden slår fast: Bankerne skal betale for vildledte kunders abonnementerMen i den seneste tid har ombudsmanden modtaget en række klager fra bankkunder, hvor banken har nægtet at hæfte for betalinger for abonnementer, som kunderne er blevet oprettet til i webbutikker uden tilsyneladende at have givet samtykke til det.
Derfor har Forbrugerombudsmanden nu taget en snak med landets tre største banker - Nordea, Danske Bank og Jyske Bank.
"Alle kan stå og lave en fejl og blive snydt"Da Mie Kolbæk Ebbesen klikkede 'køb nu' til ansigtmasken, var hun 17 år.
Hun vidste ikke helt, hvad hun skulle gøre ved, at firmaet pludselig trak penge fra hendes konto.
Gode råd Har du været uheldig og har betalt for et abonnement, du ikke mener at have købt, kan du ifølge Forbrugerombudsmanden gøre følgende:Kontakt virksomheden og gør dem opmærksom på, at du ikke mener, at du har accepteret abonnementsaftalen.
Du er ikke bundet af abonnementsaftalen, hvis oplysningerne ikke er givet tydeligt og i fremhævet form.
Du kan henvise til forbrugeraftalelovens § 12, stk.
2.
Kontakt din bank og gør opmærksom på, at der er blevet hævet uretmæssigt på dit kort, fordi du ikke har accepteret, at virksomheden må trække betalingen for abonnementet.
Forbrugerombudsmanden hører gerne fra dig, hvis du forgæves har forsøgt at få dine penge igen fra enten virksomheden eller din bank.
Du kan kontakte forbrugerombudsmanden her.
- Jeg har en ret stor retfærdighedssans, så jeg blev rigtig sur, siger hun.
Hun deltog derfor i DR's forbrugerprogram Kontant i september 2017, og efterfølgende gjorde hun indsigelse mod firmaet.
Efter en uge var pengene retur på hendes konto, og det skyldes hendes deltagelse i programmet, tror hun.
- Jeg tror, det havde været meget mere besværligt at få mine penge tilbage ellers, hvis jeg da overhovedet havde fået dem tilbage.
Derfor er hun glad for, at Forbrugerombudsmanden har mindet bankerne om, at de faktisk skal betale deres kunders regninger, hvis de er kommet til at melde sig til et abonnement uden at vide det.
- Jeg synes, det er et godt tiltag, når der er så mange af de sider, hvor folk kan blive snydt.
- Man kan sige, det er folks egen skyld, at de bliver snydt, og at de burde have tjekket hjemmesiden bedre igennem.
Men det er også bare dejligt at vide, at man kan få sine penge tilbage.
Alle kan jo stå i den situation og lave en fejl og blive snydt, tilføjer hun.
FacebookTwitterKopier linkEmner:Pengeinstitutter|Jyske Bank|Forbrugerombudsmanden|Erhverv|Danske Bank




https://www.dr.dk/nyheder/viden/kroppen/ny-forskning-piller-igen-ved-historien-om-menneskets-oprindelse

KroppenNy forskning piller igen ved historien om menneskets oprindelseDNA-prøver tyder på, at Homo sapiens levede i det sydligste Afrika for allerede 200.
000 år siden.
Forskerholdet indsamlede blandt andet DNA fra helt små stammer i det sydlige Afrika.
Af Lasse Birk Nielsen28.
okt.
2019 kl.
17.
00Læs opHvor og hvornår opstod vi - det moderne menneske - egentlig?
Forskere verden over er ret enige om at Homo sapiens, som vi hedder, opstod i Afrika og udvandrede derfra til resten af verden.
Hvad de til gengæld ikke har været enige om, er, hvornår det moderne menneske opstod, og hvor i Afrika det skete.
Fossile fund fra både nutidens Østafrika og Sydafrika viser nemlig tegn på, at vi var begge steder for cirka 200.
000 år siden.
I en ny undersøgelse, der er publiceret i det prestigefyldte tidsskrift Nature, har en gruppe forskere fra Australien undersøgt mitokondrie-DNA fra nulevende mennesker i det sydlige Afrika.
Og ud fra det DNA har de konkluderet, at det moderne menneske levede i Sydafrika for 200.
000 år siden.
Jeg synes, det er lidt problematisk, at de har nogle store antagelser, som de konkluderer ud fra.
Eske Willerslev, Københavns UniversitetSå er det bevis på, at de første Homo sapiens levede i det sydligste Afrika?
Næppe.
Det vurderer lektor emeritus ved Institut for Biomedicin på Aarhus Universitet, Peter K.
A.
Jensen, der også er forfatter til flere bøger om menneskets oprindelse.
- De seneste år er der meget af forskningen, der tyder på, at det moderne menneske nok er opstået flere steder i Afrika, og så er de blevet samlet i Østafrika, inden de udvandrede for 60.
000 til 70.
000 år siden, siger han.
Og faktisk er der inden for de sidste par år fundet fossiler i Marokko, der er mere end 300.
000 år gamle.
Peter K.
A.
Jensen påpeger dog, at disse fund har træk fra både det moderne og det primitive menneske, så man kunne altså se, at det moderne menneske var ved at udvikle sig allerede på det tidspunkt.
Vi har ikke kun DNA i cellekernenInde i vores celler findes små fabrikker, der kan producere ATP, som er et af kroppens vigtigste brændstoffer.
De små fabrikker hedder mitokondrier.
De er grundlæggende anderledes end alle andre dele af vores celler, blandt andet fordi de indeholder en lille smule DNA.
Alt andet DNA i cellen er samlet i cellekernen.
Og det er vigtigt, blandt andet fordi vi (næsten) udelukkende får vores mitokondrier fra vores mor.
Du fik altså dit mitokondrie-DNA fra din mor, der fik det fra din mormor, der fik det fra din oldemor og så videre og videre.
I den nye undersøgelse er det netop mitokondriernes DNA, de har kigget på.
Klimaændringer fik mennesket til at migrereDen nye undersøgelse viste også, at de mennesker, som forskerne har kunnet spore 200.
000 år tilbage i tiden, blev i det samme område i 70.
000 år, før de valgte at migrere nordpå.
Det australske forskerhold er nået frem til den konklusion ved både at bruge gen-data fra DNA og historiske geologiske data.
De noterer, at udvandringen fra området sandsynligvis skyldes klimaforandringer i perioden.
Og det at kombinere flere discipliner inden for forskningen er den rigtige vej at gå, forklarer Jørn Madsen, der forsker i klima og evolution på Københavns Universitet.
- Vi har flere historiske eksempler på, at mennesket er migreret flere steder hen på grund af ændringer i klimaet.
Så ved både at bruge data, hvor man kan regne sig frem til, at nedbøren er anderledes af forskellige grunde.
Og holde det sammen med det man ved fra gen-forskning, så kan man skabe et meget mere præcist billede, siger han og fortsætter.
- Nu skal vi så bare have nogle lignende undersøgelser af tidlige mennesker fra andre dele af Afrika, så kan vi samle puslespillet, siger han.
Sådan er studiet lavetForskerne har indsamlet blodprøver fra flere små samfund i det sydlige Afrika.
Især omkring Sydafrika og Namibia.
De har så sammenlignet mitokondrie-DNA i blodprøverne med et en række prøver, de har fra mennesker, der levede for cirka 200.
000 år siden.
Mitokondrie-DNA er nyttigt, fordi det findes i cellens tusindvis af mitokondrier.
Derfor findes der også tusindvis af kopier af mitokondrie-DNA’et, hvorimod der kun findes to kopier af DNA’et i cellekernen.
Det betyder, at det oftere er muligt at finde velbevaret i gamle arkæologiske fund.
De har derefter sammenkørt deres resultater fra DNA-analysen med blandt andet geologiske undersøgelser, for at nå frem til deres resultat.
Kilde: NatureIfølge undersøgelsen skabte ændringer i strålingen fra solen for cirka 130.
000 år siden en frodig passage nord for det sted, de tidlige mennesker levede, og det åbnede altså en mulighed for at migrere længere nordpå.
Mitokondrie-DNA er ikke den mest præcise metodeEske Willerslev er en af verdens førende forskere inden for oldgammelt DNA.
Han synes også, at forskerne griber det rigtig an ved at blande flere naturvidenskabelige forskningsområder for at nå frem til deres konklusioner.
Han er dog skeptisk over nogle af de konklusioner, som forskerne er nået frem til ved kun at bruge en meget lille del af DNA'et, der findes i vores celler, nemlig det såkaldte mitokondrie-DNA.
- Jeg synes, det er lidt problematisk, at de har nogle store antagelser, som de konkluderer ud fra.
For eksempel har de antaget, at mennesket er blevet det samme sted i 70.
000 år, og det kan man ikke rigtig ud fra det data, de har.
Især ikke, når man ved, hvordan mennesket historisk set har flyttet sig hurtigt rundt omkring i Afrika, siger han og fortsætter.
- Desuden kan man i dag nemt lave et fuldt genom i stedet for at bruge mitokondrie-DNA.
Og det er altså meget mere præcist, siger han.
De tre forskere er altså enige om, at denne nye forskning er en brik i det store puslespil om det moderne menneskes tidlige år.
Men det er hverken den største eller den sidste, der er blevet lagt.
FacebookTwitterKopier linkEmner:Afrika|Eske Willerslev (professor)|Københavns Universitet|Videnskab|Sydafrika




https://www.dr.dk/nyheder/indland/efter-en-uge-med-aula-det-gaar-ok-men-det-er-ikke-verdensklasse

IndlandEfter en uge med Aula: 'Det går ok, men det er ikke verdensklasse'DR Nyheder har bedt to forældre gøre status over Skoleintras afløser.
Efter en uge med Aula gør forældre nu status.
Af Cathrine Lakmann og Sally Frydenlund Larsen28.
okt.
2019 kl.
17.
02Læs opFor en uge siden blev Aula rullet ud.
Og nu bliver Skoleintras afløser flittigt brugt af forældre til at skrive beskeder med læreren, læse barnets ugeplan eller tjekke opslagstavlen.
Over to millioner vil komme til at bruge Aula, når de sidste dagtilbud er hoppet med ombord næste år.
Men hvordan går det med at bruge det nye system?
Når jeg taler med andre, så opfatter de den faktisk ofte endnu mere negativt.
Jesper Højlund, far og Aula-bruger.
I sidste uge spurgte vi to forældre efter deres allerførste møde med Aula.
I dag gør de igen status.
- Der er så mange ting, der er gakJesper Højland, far til datter i 7.
klasse på Gl.
Hasseris Skole, Aalborg.
For en uge siden var Jesper Højlund ikke voldsomt begejstret for Skoleintras arvtager.
Og han er ikke blevet mere begejstret efter en uge i Aulas selskab.
- Der er så mange ting, der er gak i den app.
Den daglige kommunikation med lærerne fungerer ganske udmærket, der kunne jeg også have sendt en sms, det havde været ligeså fint.
Vi kan udveksle beskeder, and that’s about it, siger han.
Jesper Højland.
Foto: Nils Krogh.
- Så selve det kommunikationsmæssige fungerer ganske udmærket, men det synes jeg sådan set også, var det mindste, man kunne forvente af en platform som den her.
Problemerne melder sig først, hvis han vil bruge Aula til andet, for eksempel tjekke sin søns fravær.
- Undermenuerne ligger i en scrollbar øverst, og man skal scrolle sidelæns for at se dem.
Og så er de utrolig ulogisk navngivet.
Hvis du for eksempel gerne vil ind og se dit barns fravær, så hedder fanen ikke bare 'fravær', der står noget med 'KMD – se dit barns fravær'.
Så det er altså ikke så brugervenligt, slet ikke på telefonen.
Et af Aulas helt store problemer er, at det fungerer så dårligt på mobilen, mener Jesper Højlund.
Om AulaI alt vil over to millioner brugere komme til at benytte Aula.
Mere end 1600 skoler og SFO'er i 98 kommuner vil tage Aula i brug.
Dagtilbud i 97 kommuner vil tage Aula i brug i 2020.
Kilde: Aulainfo.
dk- Der er jeg nok et dårligt eksempel, for jeg sidder jo og glor ind i en computerskærm på arbejdet hver eneste dag, men jeg er jo også på farten.
Men i vores omgangskreds har vi rigtig mange mennesker – en lastbilchauffør og en pædagog – som jo ikke har adgang til en computer.
Karakter: 7 med pil ned.
Efter sit første møde med Aula gav Jesper Højlund platformen middelkarakteren 7.
I dag er han en lidt hårdere censor.
- Nu er det syv med pil nedad, fordi jeg har fundet ud af, at der er så meget i den app, man slet ikke bruger i praksis.
Og når jeg taler med andre, så opfatter de den faktisk ofte endnu mere negativt.
Flere end 1600 skoler og SFO’er vil tage Aula i brug.
- Det er dødirriterendeKaye Borg-Jørgensen, mor til søn i 5.
klasse på Hellebækskolen, Ålsgårde.
Aula fungerer fint for Kaye Borg-Jørgensen, når hun skal sende en besked til læreren.
Det er også nemt at læse ugeplanen.
Og ligesom Jesper Højlund er det primært det, Kaye Borg-Jørgensen bruger Aula til.
- Det går ok, men det er ikke verdensklasse endnu.
Men da hun er kontaktforælder, sender hun også nogle gange fællesbeskeder til forældrene, og det er rigtig bøvlet i Aula, mener hun.
Kaye Borg-Jørgensen.
Foto: Privat- I går havde vi et arrangement i klassen, hvor der skulle være skovturshygge.
Her ændrede vi lokation fra skoven til en have, da vi ikke blev så mange.
Der ville vi gerne have haft den mulighed, at vi kunne sende en fælles besked ud til alle forældre i klassen.
Det kunne kun lade sig gøre ved at krydse 54 navne af – efter du først havde søgt efter hver enkelt forældres navn.
Der er også en funktion, hun savner.
Kaye Borg-Jørgensen får nemlig ikke besked, hvis der er ændringer i ugeplanen - selvom hun har sat kryds ved, at hun gerne vil modtage en sms og en e-mail, når der sker ændringer.
Jeg synes, det er dødirriterende, at jeg nærmest dagligt skal gå ind og tjekke, om der er ændringer.
Kaye Borg-Jørgensen, mor og Aula-bruger.
- Nu skal de (klassen, red.
) for eksempel på tur i morgen.
Hvis der nu kommer en melding om, at de skal møde en halv time før, hvis der er ændringer i togplanen, så får du det ikke at vide, med mindre du går ind og åbner appen.
Da vi talte med Kaye Borg-Jørgensen for en uge siden - da Aula blev rullet ud i landet - gav hun Aula karakteren 7 med pil op.
Det gik nemlig fint med at hente appen og skrive en besked til læreren.
Men i dag er begejstringen ikke helt så stor.
Karakter: 4.
- Det er på grund af de der notifikationer.
Jeg synes, det er dødirriterende, at jeg nærmest dagligt skal gå ind og tjekke, om der er ændringer.
Brugernes bedømmelserBrugernes dom over Aula er ikke prangende, når vi for eksempel kigger på App Store, hvor man kan downloade Aula.
I skrivende stund har 2.
165 givet deres vurdering, og Aula får 2,3 stjerner ud af 5.
En af brugerne har givet 1 stjerne: 'For at læse en besked skal jeg først downloade den, for derefter at åbne den i en anden app'.
En anden bruger har givet 2 stjerner: 'Det er bestemt endnu ikke den forbedring af Forældreintra, som man kunne forvente med et helt nyt produkt fra noget, der ligner en blank tavle'.
Hos Trustpilot lyder en af bedømmelserne 'Ubrugeligt som arbejdsværktøj i sin nuværende form.
Der mangler alt for mange vigtige funktioner'.
Til gengæld har en anden anmelder givet 4 stjerner: 'Opgaven lød på at lave et simpelt værktøj til skole-hjem-samarbejdet, og det er næsten i mål'.
FacebookTwitterKopier linkEmner:Aalborg|App Store|KMD|Trustpilot|Ålsgårde




https://www.dr.dk/sporten/fodbold/england/opfoerer-sig-som-et-barn-der-ikke-maa-faa-et-stykke-slik-engelske-eksperter

England'Opfører sig som et barn, der ikke må få et stykke slik': Engelske eksperter saver Eriksen overChristian Eriksen er en skygge af sig selv, og det kan ende med at gå ud over landsholdet.
Christian Eriksen får hårde ord med på vejen fra engelske fodboldeksperter.
Af Johan Haarløv28.
okt.
2019 kl.
16.
57Læs opChristian Eriksen frabad sig ved sidste landsholdssamling at snakke om elefanten i rummet.
Pressen skulle helst ikke spørge ind til rygterne om et skifte væk fra Tottenham, som den danske midtbanekreatør ellers selv var med til at gøde, da han luftede tankerne om at prøve sig selv af i en ny klub.
- Han opfører sig som et barn, der ikke må få et stykke slik i slikbutikken.
Han ønskede at komme væk fra klubben i sommer, og det fik han ikke lov til.
Gary NevilleMen siden da er elefanten blot vokset.
Og det i en grad, der virker til at tynge fynboen.
Hverken på landsholdet eller for arbejdsgiveren i London har Eriksen leveret på det niveau, han over de seneste år har fået for vane at præstere på.
Barren er blevet sænket, og specielt efter Tottenhams nederlag i den engelske Premier League til Liverpool søndag bliver Eriksens indsats kritiseret.
Den mangeårige Manchester United-spiller Gary Neville, der i dag er ekspert for Sky Sports, mener, at Eriksen virker uinteresseret i at spille for Tottenham.
- Han opfører sig som et barn, der ikke må få et stykke slik i slikbutikken.
Han ønskede at komme væk fra klubben i sommer, og det fik han ikke lov til, siger Gary Neville.
Fodboldeksperterne Gary Neville (tv) og Jamie Carragher langer hårdt ud efter Christian Eriksen, der ifølge eksperterne ikke virker interesseret i at spille for Tottenham.
Til Eriksens forsvar skal det lyde, at han mod Liverpool blev placeret på en uvant højre kant, hvor han skulle forsøge at dæmme op for en af ligaens bedste og mest energiske backs i form af Andrew Robertson, lyder det fra den danske fodboldekspert Mikkel Bischoff.
Bischoff, der tidligere kommenterede Premier League på Discoverys kanaler, er dog enig med sin britiske kollega i, at Eriksen efter sommerpausen har været en skygge af sig selv:- Han virker energiforladt og lidt opgivende.
Normalt er han en spiller, der altid kan tage bolden til sig og spille sig ud af presset, men mod Liverpool så det næsten ud som om, det gik for hurtigt for ham.
Det sidste halve år er det gået formmæssigt meget ned ad bakke, siger Mikkel Bischoff til DR Sporten.
Ikke god nok til Real Madrid27-årige Eriksen har kontraktudløb med Tottenham til sommer.
Det betyder, at han allerede fra januar kan skrive kontrakt med interesserede klubber, der lurer på at lave en god handel.
Storklubber som Real Madrid, Paris Saint-Germain og Juventus, der de senere år har excelleret i at hente store navne kvit og frit, skulle være interesserede.
- Eriksen er en rigtig god spiller for Tottenham, men han er ikke bedre end det.
Han er slet ikke god nok til at spille for Real Madrid, som der har været en del snak om.
Jamie CarragherMen selvom Eriksens farvel til Tottenham virker mere sandsynligt for hver dag, han ikke skriver under på det kontrakt-tilbud, som London-klubben har sendt i danskeren retning, skal han ikke regne med at få en lige så profileret rolle, hvis han skifter til en af fodboldeuropas helt dyre adresser, som han har i Tottenham.
Det vurderer en anden af Sky Sports eksperter, Jamie Carragher, der ikke mener, at danskeren har niveau til at spille for en større klub end Tottenham.
- Eriksen er en rigtig god spiller for Tottenham, men han er ikke bedre end det.
Han er slet ikke god nok til at spille for Real Madrid, som der har været en del snak om, siger Jamie Carragher.
Siden skiftet fra Ajax til Tottenham i 2013 har Eriksen ikke vundet en eneste titel.
Men det vil et skifte til en større klub kunne lave om på, og at det er måske det, der trækker i danskeren, lyder det fra Mikkel Bischoff.
- Lige i øjeblikket er Eriksen på en hylde, der passer fint til ham.
Spillemæssigt ligger Tottenham lige under de allerbedste, og det er vel også det niveau, som Eriksen har.
- Så hvis han rykker et niveau op, så kommer han måske ikke til at spille hele tiden, men omvendt vil det måske være sjovere, fordi det bliver mere sandsynligt, at han vinder nogle trofæer, siger Mikkel Bischoff.
Problem for landsholdetHeller ikke på landsholdet har det kørt for Eriksen siden sommer.
Senest med en bleg indsats mod Schweiz i Parken tidligere på måneden.
- Jo flere rygter, der har været skrevet om ham, desto dårligere har han spillet på banen.
Og det kan gå ud over landsholdet.
Specielt hvis han ender i en periode, hvor han ikke spiller meget for Tottenham.
Mikkel BischoffEriksens dårlige form i rødt og hvidt hænger på én gang uløseligt sammen med de problemer, som Tottenham er rendt ind i i Premier League.
Klubben har blot 12 point efter ti kampe og ligger kun fire point over nedrykningsstregen.
Og samtidig er det svært ikke også at kæde Eriksens kvaler for såvel lands- som klubhold sammen med de mange rygter, der i flere måneder har floreret om hans fremtid.
- Jo flere rygter, der har været skrevet om ham, desto dårligere har han spillet på banen.
Og det kan gå ud over landsholdet.
Specielt hvis han ender i en periode, hvor han ikke spiller meget for Tottenham.
Og hvis han ikke bliver bedre, end det han viste mod Liverpool, er det jo ikke sikkert, at han kommer til at spille særligt mange af de vigtige kampe, siger Mikkel Bischoff og tilføjer:- I hans bedste perioder i Tottenham har han også været rigtig god på landsholdet – specielt i den første periode under Åge Hareide.
Men det virker som om, han tager den dårlige form fra Tottenham med på landsholdet, og det er bekymrende.
For mange minutter på bænken i Tottenham kan komme til at koste på det danske landshold, vurderer fodboldekspert MIkkel Bischoff.
Usikkerheden om Eriksens fremtid kan derfor vise sig at blive et problem for landsholdet, der 'blot' er en ekspeditionssejr over upåagtede Gibraltar og et enkelt point mod Irland fra at kvalificere sig til EM til sommer.
Specielt hvis fynboen allerede i januar skifter til en større klub, hvor han frem mod europamesterskaberne skal bruge kræfter på at spille sig ind på holdet.
- Hvis han skal videre til en stor klub, der gerne vil have ham, bliver han ikke nødvendigvis første mand på holdkortet fra første dag.
Og så er spørgsmålet, om han kan få tændt op under sin form, hvis ikke han ender i en klub, hvor han ikke er så elsket som i Tottenham, siger Mikkel Bischoff.
FacebookTwitterKopier linkEmner:Åge Hareide (fodboldtræner)|Tottenham Hotspur FC|England|Paris Saint-Germain|Fodbold




https://www.dr.dk/sporten/fodbold/england/ydmyget-paa-eget-graes-nu-donerer-danskerklubs-spillere-loennen-vaek

EnglandYdmyget på eget græs: Nu donerer danskerklubs spillere lønnen vækSouthamptons nederlag på 0-9 hjemme til Leicester får nu klubbens spillere og trænere til at donere deres løn.
Perre-Emile Højbjerg (tv) og Jannik Vestergaard (th) måtte gå fra banen med et choknederlag på hele 0-9 fredag aften.
28.
okt.
2019 kl.
16.
36Læs opDet får nu økonomisk konsekvens for spillerne og trænerne i Southampton, at holdet tabte med hele 0-9 hjemme til Leicester i den engelske Premier League.
Jannik Vestergaard, Pierre-Emile Højbjerg og de øvrige Southampton-spillere vil donere fredagens dagsløn til Saints Foundation.
Det oplyser fodboldklubben på sin hjemmeside.
Der er tale om en fond, der hjælper børn, unge mennesker og voksne med problemer i lokalområdet.
Pengene til det velgørende formål skal ses som et første skridt mod at komme videre efter den kedelige oplevelse mod Leicester, der havde målmand Kasper Schmeichel med i rekordsejren.
Tangering af historiens største nederlagYdmygelsen på 0-9 var en tangering af det største nederlag i ligaens historie.
Manchester United vandt i marts 1995 med 9-0 hjemme over Ipswich.
Det var et Manchester United-hold, hvor Kasper Schmeichels far, den tidligere målmand Peter Schmeichel, var med.
Southampton skal tirsdag møde Manchester City i Liga Cuppens fjerde runde.
Manchester City er forsvarende mester i pokalturneringen.
/ritzau/FacebookTwitterKopier linkEmner:Jannik Vestergaard (fodboldspiller)|Kasper Schmeichel (fodboldspiller)|England|Leicester City FC|Fodbold




https://www.dr.dk/nyheder/udland/boris-johnson-faar-endnu-et-nej-til-nyvalg

BrexitSe temaUdlandBoris Johnson får endnu et nej til nyvalgDet britiske parlament har stemt om nyvalg for tredje gang.
Den britiske premierminister Boris Johnson ønsker et valg, fordi han håber, at det kan styrke De Konservatives mandat.
Af Malthe Sommerand og Cecilie Rosenkvist Dam28.
okt.
2019 kl.
20.
08Læs opDet britiske parlament har stemt nej til et nyvalg.
Den britiske premierminister, Boris Johnson, skulle have to tredjedeles flertal ved afstemningen mandag aften for at få et valg igennem, og det kræver 434 stemmer.
I afstemningen stemte 299 ja, mens 70 stemte nej.
Men selvom ja-siden havde flertal i afstemningen, var der altså ikke nok, der stemte.
Det britiske arbejderparti Labour havde på forhånd sagt, at medlemmerne ville afstå fra at stemme, når premierminister Boris Johnson forsøgte at få det britiske Underhus til at stemme for et forslag om at udskrive valg.
Vil forsøge igenJohnson siger, at han og regeringen vil fremsætte endnu et forslag om et valg den 12.
december.
Denne gang skal det være på baggrund af et lovforslag, der bliver fremlagt i morgen.
Boris Johnson ønsker et valg for at styrke opbakningen til Det Konservative Parti fremadrettet i såvel forhandlinger om brexit som andre poltiske spørgsmål.
Labour har allerede afvist Johnsons valgønsker to gange.
Boris Johnson skal samle to tredjedele af de 650 medlemmers stemmer for at få et forslag om valg vedtaget, hvilket han ikke hidtil har formået.
Det er først meningen, at briterne skal til parlamentsvalg i 2022.
Der skal gå fem uger fra udskrivelsen af valget til selve valgdagen, fordi britisk lov kræver, at parlamentet skal opløses i 25 arbejdsdage, inden valget finder sted.
Her skal der i stedet føres valgkamp, skriver BBC.
Brexit er udskudtTidligere i dag godkendte EU-medlemslande anmodningen fra den britiske regering om at udskyde brexit med tre måneder – fra den 31.
oktober i år til den 31.
januar næste år.
Det er tredje gang, at brexit bliver udskudt.
Ifølge den oprindelige plan skulle Storbritannien have forladt EU-samarbejdet den 29.
marts i år.
Det blev første gang udskudt til den 12.
april, da den daværende premierminister, Theresa May, ikke kunne samle opbakning til sin skilsmisseaftale, og dernæst til den 31.
oktober.
Der er i den seneste forlængelse tale om en fleksibel forlængelse - en såkaldt 'flextension'.
Det betyder, at briterne har mulighed for at forlade det europæiske samarbejde inden den nye deadline, hvis det britiske parlament godkender den skilsmisseaftale, som premierminister Boris Johnson indgik med EU tidligere på måneden.
Formanden for Det Europæiske Råd, Donald Tusk, siger i forbindelse med udskydelsen, at han samtidig forventer, at udsættelsen kan klares med en skriftlig procedure.
Det vil betyde, at EU's stats- og regeringschefer ikke behøver at mødes til et ekstraordinært topmøde for at godkende udsættelsen.
FacebookTwitterKopier linkEmner:Boris Johnson (politiker)|Donald Tusk (politiker)|Storbritannien|EU|EU-forhold




https://www.dr.dk/nyheder/indland/laes-svarene-her-gaar-kirstines-graense-mig-ville-det-foeles-som-utroskab-hvis-min






https://www.dr.dk/nyheder/kultur/nekrolog-modejournalistikkens-elegante-frontkaemper-didder-roenlund-er-doed

KulturNEKROLOG Modejournalistikkens elegante frontkæmper Didder Rønlund er dødDidder Rønlund nåede i sit lange liv at skabe flere ramaskrig med sin skarpe pen og skarpe øje.
Didder Rønlund ses her på et billede, som blev taget i 2011.
Af Chris Pedersen28.
okt.
2019 kl.
15.
18Læs opSelv de største popstjerner og modekendisser trådte pænt til side, når den danske modejournalist Didder Rønlund ankom til et modeshow.
I mere end 70 år rapporterede hun om de nyeste modetendenser fra Paris, Milano, New York og København, og selvom hun ikke gjorde stort væsen af sig, så var hun en markant del af den københavnske modeuge, når hun ankom med sit sølvgrå hår skrabet stramt tilbage, sine sort/hvide chanel-dragter, pæne sorte sko og en elegant sort stok.
Hun var elegant som få, men ikke bange for at provokere læserne og udfordre både tidens skiftende kvinderoller og de modedesignere, der klædte dem på.
Fra Margit Brandt til Coco Chanel, Erik Mortensen og Karl Lagerfeld.
Hun var nysgerrig til det sidste, på modetrends, nye designere og de nyeste kulturtendenser.
"Jeg skal videre," skrev Didder Rønlund i sin selvbiografi "Hele mit liv på høje hæle" fra 2009.
"Ud at leve livet, mens jeg har det.
"Didder Rønlund, modejournalist og stilikon, sov stille ind natten til fredag.
Det bekræfter hendes datter over for DR.
Hendes liv varede 93 år.
Og sikke et liv.
Smag ind med modermælkenDidder Rønlund blev født i Nykøbing Falster i 1926, og hun fik stilen ind med modermælken.
Faren var jurist, og moren en kvinde med både temperament og god smag.
Familiesyersken hed Birthe Madsen, og hun syede både til Didder og Didders dukker.
Selv trykhægterne blev betrukket med silke, og de kolde vintre blev tilbragt i en hvid kaninpels.
Senere blev Didders forældre skilt, og hun fik da en ny stedfar.
En stokkonservativ pelshandler, som forærede Didder en udsøgt stola i hvid rævepels i 18-års-fødselsdagsgave.
Den kunne man dog næsten ikke se på hendes fødselsdagsportræt, hvor hun sidder med bløde, mørke krøller, markante øjenbryn og en halskæde med tre rækker af hvide perler om halsen.
Didder Rønlund som 18-årig.
Billedet stammer fra selvbiografien 'Hele mit liv på høje hæle'.
Umiddelbart en smuk, giftemoden og kun 18-årig kvinde, som snildt kunnet have snuppet en velhavende mand og være blevet hjemmegående husmor, men som efter sin sidste eksamen på Ingrid Jespersens Pigeskole fik en samtale i stand hos chefredaktøren på Nationaltidende, Gunnar Nielsen, hvor hun startede samme dag som journalistpraktikant.
Succes med kvindestofAvisbranchen var mildt sagt ikke tunet til unge kvinder i 1940'ernes Danmark, hvor hun havde en 11-timers arbejdsdag med "det privilegium at møde tidligere end de andre og støve af.
"Til den første fest på avisen modtog hun en gave fra de mandlige kollegaer.
En stor babysut og en spilledåse med Ole Lukøje-melodier.
Efter det ville den unge Didder ikke tilbage på arbejde, men moren gav ikke op på hendes vegne.
For Didder havde selv fået lov at vælge, hvad hun ville, og derfor skulle hun også blive færdig med sin uddannelse.
Når hun var færdiguddannet, kunne hun blive "danserinde på Dyrehavsbakken".
Men først bagefter.
Berlingske Tidende og Didder Rønlund tog den 12.
oktober 1958 i lufthavnen i Kastrup for at hilse på Yves Saint-Laurent.
Men dansesko fik Didder ikke brug for.
I stedet blev hun redaktør for de såkaldte kvindesider, hvor hun blandt andet begik den brøler aflevere en artikel om slanketips med den lidt for hurtige og måske lidt belærende overskrift; "Hvad gør en kvinde tyk" i en af sine første artikler.
Der er ikke meget, der har forandret sig i modejournalistikkens verden, fristes man til at sige.
Og så alligevel.
For kvindestoffet blev en succes, Didder fik flere sider og flere ansatte, som skrev om mode, mad og referater fra Dansk Kvindesamfund, hvor feministen og debattøren Thit Jensen i samme periode bragede igennem med en cigar i mundvigen.
Senere blev det også til 'Vi Kvinders klub', hvor den nye generation af udearbejdende kvinder kunne få hjælp til dagpleje af andre kvinder.
Thit Jensen blev en veninde, som kom forbi Didders hjem til frikadeller.
Det samme gjorde tidens hotteste kjoledesigner Holger Blom, og Didder Rønlund var nu blevet en fraskilt kvinde med to børn og en ny mand ved navn Chris Pedersen, som var direktør for Pan American Airways i Danmark.
Didder Rønlund og Holger Blom.
Dansede til den lyse morgenSin første mand havde hun kun været sammen med i en kort periode, da hun mødte den flotte luftfarts-direktør, som slog benene fuldstændigt væk under hende.
Didder Rønlund og Chris Pedersen mødtes til en middag, der udviklede sig til en fest, hvor de dansede til klokken fem om morgenen, og dagen efter sneg Didder sig ud til en frokost med Chris Pedersen, som afsluttede mødet med at fri.
Didder sagde ja, og samme dag brød hun sin familie op.
"Om jeg fortrød?
Ikke et øjeblik.
Hverken før eller senere har jeg været så sikker på, at det ikke nyttede at stritte imod.
På den anden side havde jeg heller aldrig oplevet at blive så nervøs, at jeg glemte min læbestift!
," skrev hun i sin selvbiografi om mødet med Chris Pedersen.
Og det var faktisk hans navn, der fik Didder til at bemærke mig, den første gang vi mødtes til et modeshow i midten af 00'erne i København.
Jeg var moderedaktør på magasinet Euroman, og hun havde læst mine artikler.
Først fordi hun var blevet paf over, at jeg delte navn med hendes nu afdøde ægtemand, og derefter havde mit navn bare bidt sig fast, og hun havde vænnet sig til at læse mine ting.
Genopfundet som firsårigPå det tidspunkt var Didder i begyndelsen af 80'erne, og hun var netop blevet genopfundet af direktøren for den danske modeuge Eva Kruse.
Kruse øjnede chancen for lidt glimmer fra det aldrende ikon, som i løbet af sin karriere havde hilst på Coco Chanel, var blevet slyngveninder med kosmetikdronningen Helena Rubenstein og i flere årtier havde dækket modeugerne i New York, Paris, Milano og London.
Med både intellekt og glimt i øjet havde hun fortalt om modetendenserne på siderne i B.
T.
, hvor hun arbejdede i årene fra 1960-1993 for så at fortsætte på Billed-Bladet.
Didder Rønlund snakker med Eva Kruse, der grundlagde Danish Fashion Institute.
Med sit sølvgrå hår, elegante bevægelser og sort/hvide Chanel-sæt lignede hun ingen andre, når hun dukkede op til de danske modeshows, og med sin elegante stemme fik man næsten lyst til at neje for hende.
Faktisk blev det nødvendigt på et tidspunkt, hvor alderen tvang Didder Rønlund til modvilligt at udskifte hælene med flade sko og en elegant sort stok.
Men man bukkede sig gerne midt i menneskemylderet, hvis hun gjorde tilløb til at fortælle en af sine mange historier.
Om at være en af de første danske journalister, som kunne dække de internationale modeuger, fordi hun kunne flyve gratis med sin mand, i en tid hvor udlandsrejser var forbeholdt det internationale jetset.
Didder Rønlund og Erik Mortensen.
Om det livslange venskab med den homoseksuelle designer Erik Mortensen, der betragtede hende som selvvalgt familie, og om veninden Lise Nørgaard, som hun havde mødt som helt ung journalist, og som hun blandt andet ringede til, når der var OL, så de sammen kunne sidde i hver sin sofa og sludre om de flotte sportsmænd.
Eller om de mange gange, hvor hun skabte debat med sin modeartikler.
Didder Rønlund sammen med Lise Nørgaard.
Rost af rockere"Hvem myrder Didder Rønlund," kommenterer Alt for damerne, efter Didder i september 1970 rapporterer fra Paris, at minikjolen har mistet terræn til fordel for den tækkelige midi.
Det vækker ikke glæde hos Alt for damernes yngre læsere.
Eller da hun lancerer en kampagne mod salg af pelse fra babysæler.
Efterfølgende dukker der to rockere op på B.
T.
s redaktion for at tale med Didder Rønlund.
- Det er fandme godt gået, siger de til den lidt skræmte og ikke så høje moderedaktør.
- Får du brug for hjælp, skal du bare sige til.
B.
T.
reklamerede selv for Didder Rønlund.
Kigger man på modeverdenen og magasinbranchen med nutidens øjne, så er det svært at forstå, at moden kunne skabe så stærke følelser, men moden var sprængfarlig i 60'erne, 70'erne, 80'erne og 90'erne.
Hvor det vakte ramaskrig, da Christian Dior i 1947 lancerede The New Look med svingende uldne skørter og øjeblikkeligt satte fut i omsætningen hos den globale tekstilbranche, hvor forældregenerationen så forfærdet til, da den tændstiktynde Twiggy blev ikonet på 60'ernes 'Swinging London', hvor Vivienne Westwood og Malcolm McClaren skabte iturevne klæder til punkkulturen i slutningen 70'erne.
Hun oplevede de brede skuldre og den kernesunde Renée Toft Simonsens globale succes i 80'erne, og forargelsen, da den amerikanske præsident Clinton i 1997 fordømte designeren Calvin Kleins forherligelse af heroin chic-modellen Kate Moss.
Og så oplevede hun udviklingen af den danske modescene fra Holger Blom over Erik Mortensen, Ivan Grundahl og Margit Brandt til 90'ernes superstjerner Munthe plus Simonsen, Bruuns Bazaar, Day Birger et Mikkelsen og By Malene Birger, som i en årrække gjorde København til en af klodens chikkeste storbyer.
Didder Rønlund og Lotte Freddie til modeshow på Københavns Rådhus.
Hun så Chanel-couture i Paris og dansk avantgarde hos Henrik Vibskov.
Alt med samme nysgerrighed.
- Er man dannet, er man ikke snobbet, har veninden Lise Nørgaard sagt, og da Didder Rønlund i 2007 blev spurgt af det danske modemagasin Elle, hvad der drev hende, svarede hun.
- Min nysgerrighed er grænseløs, jeg må altid lige hen om hjørnet for at se, hvad der sker … Inderst inde er jeg mere doven end energisk.
Men min respekt for at få tingene gjort så godt som muligt er altså størst.
Den dag jeg læner mig tilbage i stolen og er ligeglad, har jeg qua min livslange barnetro en aftale med Vorherre om at lukke mine øjne.
FacebookTwitterKopier linkEmner:Kate Moss (fotomodel)|Renée Toft Simonsen (fotomodel)|Mode- og designbranchen|København|Bakken




https://www.dr.dk/nyheder/indland/berlingske-media-overtager-radio24syv-programmer

MedieforhandlingerSe temaIndlandBerlingske Media overtager Radio24syv-programmer En række programmer fra den lukningsramte Radio24syv vil blive videreført af Berlingske Media.
(Arkivfoto) Radio24syv står over for lukning, men enkelte programmer får nye hjem.
Af Cecilie Rosenkvist Dam og /ritzau/28.
okt.
2019 kl.
15.
57 | opdateret 28.
okt.
2019 kl.
16.
16Læs opEn række programformater fra Radio24syv fortsætter hos Berlingske Media.
Det skriver Berlingske Media i en pressemeddelelse.
Berlingske Media har været medejer af radiostationen, som lukker og slukker torsdag, de seneste otte år.
B.
T.
overtager "Fodbold FM", "Politiradio" og "Det, vi taler om".
Euroinvestor overtager "Millionærklubben".
Berlingske kommer til at udgive "Cordua og Steno", "Kampagnesporet" og "Hitlers Æselører".
Weekendavisen viderefører "24 spørgsmål til professoren".
- Jeg vil ikke se passivt til, når journalistisk talent stoppes, skriver Anders Krab-Johansen, koncernchef hos Berlingske Media, på Twitter.
Hvad sker der med programmerne?
Berlingske Media overtager programformaterne, men det betyder ikke nødvendigvis, at programmerne kommer til at leve videre med de eksisterende værter.
Søren Hanghøj, vært på Fodbold FM, stopper den 31.
oktober.
Han siger, at overtagelsesprocessen er gået stærkt, og han er ikke sikker på, der er et konkret bud på en ny vært til programmet.
Jarl Cordua, der både er vært på "Cordua og Steno" og "Hitlers Æselører", fortsætter med begge programmer, når de rykker over til Berlingske.
Jarl Cordua fortsætter i værtsrollen på programmerne "Cordua & Steno" og "Hitlers Æselører".
Han har længe været i dialog med dem, fordi debatprogrammet "Cordua og Steno" ikke var en del af Radio24syvs bud til DAB-kanalen.
- Vi håber selvfølgelig, vores lyttere har lyst til at være med hos Berlingske.
Det skal være nøjagtig samme program, bare et andet sted, siger Jarl Cordua.
- Man får et program, der varer et par minutter mere i det nye koncept, fordi vi ikke skal ned i de formater, der hedder 54 minutter.
Nu kan vi køre til 60 minutter, tilføjer han.
Arkiv videreføresBerlingske Media overtager ligeledes arkivet med alle programformater fra Radio24syv.
Berlingske Media vil ligeledes sørge for, at arkivet bliver tilgængeligt for offentligheden.
Tidligere er det meldt ud, at programmet "Nattevagten" fortsætter på Radio 4.
Netop Radio 4 overtager sendetilladelsen fra Radio24syv på FM4-båndet.
Radio24syv havde håbet på at kunne fortsætte som dab-kanal.
Men i sidste uge tabte Radio24syv udbuddet om at drive den nye dab-kanal.
Her vandt Radio Loud.
Det afgjorde Radio- og tv-nævnet.
Efterfølgende har en række politikere meldt ud, at udbuddet bør gå om.
Landsdækkende?
Frem til tirsdag klokken 12 kan Radio24syv, Loud samt DK4 Radio, der også havde ansøgt om at drive kanalen, stille spørgsmål til nævnet om dets afgørelse.
Nævnet vil besvare spørgsmålene inden middagstid fredag.
Svarene vil ifølge Slots- og Kulturstyrelsen blive offentliggjort.
Efter afgørelsen har det blandt andet været kritiseret, at Radio Loud lægger op til at dække 82 procent af landet.
Radio24syv lagde op til at dække cirka 97 procent.
De Radikales medieordfører, Jens Rohde, har foreslået, at Radio24syv skal have forlænget sendetilladelsen, så udbuddet kan gå om.
Liberal Alliance og Nye Borgerlige ønsker ligeledes, at udbuddet skal gå om.
Hos Venstre har partinestor Claus Hjort Frederiksen sagt, at hans personlige holdning er, at udbuddet skal gå om.
/ritzau/FacebookTwitterKopier linkEmner:Anders Krab-Johansen (erhvervsleder)|Berlingske Media|Jens Rohde (politiker)|Radio- og tv-nævnet|Radio24syv




https://www.dr.dk/musik/kanye-wests-nye-album-deler-vandene-det-er-jo-ren-religioes-propaganda

MusikKanye Wests nye album deler vandene: 'Det er jo ren religiøs propaganda'Hiphop-ekspert roser nyt og 'vovet' album fra den amerikanske rapper.
Kanye West er netop udkommet med sit niende album, 'Jesus is King'.
Af Christian Ellegaard og Ellen Kirstine Jensen28.
okt.
2019 kl.
14.
55Læs op- Jeg er utvivlsomt, uden tvivl den største menneskelige kunstner nogensinde.
Sådan sagde rapperen Kanye West for nyligt i et interview med radiostationen Beats 1 - men noget kan tyde på, at den altid 'ydmyge' rapper måske skal til at genoverveje dét statement.
Fredag udsendte rapperen nemlig sit længe ventede album 'Jesus is King', og trods en spillelængde på kun 27 minutter har albummet formået at dele vandene hos både fans og anmeldere.
Om Kanye West42-årige Kanye West udgav sit debutalbum 'The College Dropout' i 2004 og har med det nye 'Jesus is King' i alt udgivet ni soloalbum.
Han er kendt for hits som 'Niggas in Paris', 'Heartless' og 'Stronger'.
De sidste par år er Kanye West flere gange endt i stormvejr efter en række uheldige ytringer om blandt andet slaveri.
Privat danner Kanye West par med realitystjernen Kim Kardashian West, som han har i alt fire børn med.
De britiske medier The Guardian og The Independent giver begge albummet to stjerner, og sidstnævnte kalder pladen for decideret 'skuffende'.
Avisen er heller ikke udpræget begejstret for det kristne tema, der dominerer på 'Jesus is King'.
- Det minder dig om prædikanterne på gadehjørnet, der råber til forbipasserende, at de ryger i helvede - du føler dig ukomfortabel og en smule pinligt berørt på deres vegne, skriver The Independent blandt andet om nummeret 'Closed on Sunday'.
Hør Kanye West give den som gadeprædikant på 'Closed on Sunday' her:Kanye West - Closed On SundayHerhjemme har kun Ekstra Bladet i skrivende stund kastet stjerner - tre af slagsen - efter 'Jesus is King', som avisen beskriver som 'et suspekt album, hvor substans som så ofte før er afløst af selviscenesættelse og endnu en gimmick, der efterlader indtrykket af, at han vil gøre alt for opmærksomhed'.
Det nye album er 'et stort værk'Radiovært på P3 og vært på hiphop-podcasten 'Den Nye Stil' Pelle Peter Jencel er dog ikke enig i den hårde dom over Kanye Wests seneste album.
Han mener, at albummet er et friskt pust i en tid, hvor mange kunstnere primært har øje på at lave singler, der kan ryge til tops på hitlisterne.
Der er ikke et eneste Kanye West-album, der ikke har delt vandene.
Pelle Peter Jencel, radiovært og hiphop-ekspert- Jeg synes, det er et dejligt værk i en tid, hvor album ikke nødvendigvis er det, folk prioriterer allermest.
Det handler for mange mere om at lave det hurtige hit end det gode album.
Kanye West gør jo det, han plejer, og går imod strømmen, siger han.
- Man bliver skuffet, hvis man går efter forudsigelighed og en behagelig lytteroplevelse.
Det nye album er en lytteroplevelse, men ikke fordi den er super fængende.
Det er bare et stort flot værk.
Udgivelsen af 'Jesus is King' flankeres af en film af samme navn.
Her ses Kanye West ved en fremvisning af filmen i sidste uge i Los Angeles.
Som titlen antyder, så er Kanye Wests nye album én stor hyldest til kristendommen.
Det afspejler sig blandt andet i albummets gospellyd og det religiøse tekstunivers.
- Jeg synes ikke, at det musikalsk er så spændende og vildt, men det er vovet og modigt, at han tør kaste sig ud i et eksperiment som det her.
Det er jo ren religiøs propaganda, siger Pelle Peter Jencel og uddyber:- Det nye er jo, at Kanye West er blevet frelst og nærmest en musikalsk missionær.
Han har haft det svært med psykisk sygdom og indlæggelser og har igennem det fundet Gud, og den gave vil han dele med os.
Nu fortæller jeg jer, hvad Jesus har gjort for mig, og at jeg ikke længere er en slave, jeg er en søn nu, en søn af Gud.
Jeg er fri.
Kanye West om 'Jesus is King'Læs også:Kanye West sagsøger sit pladeselskab: 'Jeg kan aldrig gå på pension'Kanye West selv har udtalt, at han håber, pladen kan være med til at sprede budskabet om den kristne tro.
- Nu, hvor jeg arbejder for Jesus Kristus, er mit job at sprede evangeliet og lade folk vide, hvad Jesus har gjort for mig.
- Der var engang, hvor jeg fortalte om, hvad mode havde gjort for mig.
Jeg fortalte jer, hvad Hennessy (et populært cognac-mærke) havde gjort for mig.
Men nu fortæller jeg jer, hvad Jesus har gjort for mig, og at jeg ikke længere er en slave.
Jeg er en søn nu, en søn af Gud.
Jeg er fri, har han sagt til Beats 1.
Bliver irrelevant den dag, han ikke deler vandeneKanye West har gennem sin karriere markeret sig i medie- og raplandskabet gennem en række kontroversielle udtalelser.
Senest under indspilningen af 'Jesus is King', hvor han bad folk, der arbejdede på albummet, om at afholde sig fra at dyrke sex uden for ægteskabet.
Kanye Wests skift fra at dyrke sig selv som en religiøs figur, som vi så på albummet 'Yeezus' fra 2013, til at dyrke 'den ægte vare', har fået folk til at spekulere i, om det eneste, rapperen efterhånden kan, er at skabe kontroverser og tiltrække sig offentlighedens opmærksomhed gennem skøre stunts.
Hør det nye nummer 'God Follows' her:Kanye West - Follow GodDen hypotese er Pelle Peter Jencel dog helt uenig i.
- Hvis Kanye West kun havde fået opmærksomhed, fordi han var kontroversiel, eller fordi han fyldte meget, så var hypen omkring ham død for længst.
Du kan kun larme så og så lang tid.
Du bliver nødt til at komme med noget reelt, folk kan hænge deres begejstring op på.
Og det gør han jo, siger Jencel.
Læs også:Kanye West bryder sammen og undskylder for slave-kommentar: Jeg er ked af detRadioværten er dog ikke overrasket over, at meningerne om 'Jesus is King' har været delte.
Sådan er det nemlig altid, når det kommer til Kanye West, siger han.
- Det er jo et ekstremt album.
Men der er ikke et eneste Kanye West album, der ikke har delt vandene.
Det er jo det fede ved ham.
Den dag, han ikke gør det, så bliver han irrelevant.
Pelle Peter Jencel kommer her med sit bud på de tre bedste album på Kanye Wests cv:Tre album med Kanye West, du skal høre:•'My Beautiful Dark Twisted Fantasy' (2010): - Et kludetæppe af alle mulige genrer, kunstnere og følelser.
En plade, der lød helt vild, da den kom ud, og som har influeret meget musik siden.
•'The College Dropout' (2004): - Hans første album.
Han introducerer sig for verden i en tid, hvor alt skulle være hårdt og maksimalistisk.
Han viste, at man godt kan være sårbar og have selvironi og samtidig lave god rap.
•'808s & Heartbreak' (2008): - Et kæmpe eksperiment.
Da alle andre lavede et autotune-nummer, lavede Kanye West et helt autotune-album, der var meget følsomt og simpelt.
FacebookTwitterKopier linkEmner:Kanye West (musiker)|Ekstra Bladet|Pop og rock|Religion|Storbritannien




https://www.dr.dk/nyheder/indland/knap-hver-fjerde-er-utro-saa-lang-tid-tager-det-hele-saarene

IndlandKnap hver fjerde er utro: Så lang tid tager det at hele såreneEfter to år mærker Kirstine Juhl stadig usikkerheden, når hendes kæreste skal på forretningsrejse.
(Arkivfoto) Omkring hver fjerde mand og mere end hver ottende danske kvinde har været deres partner utro.
Det viser en ny, stor undersøgelse.
Af Mads Korsager Nielsen og Sophie Bavnhøj28.
okt.
2019 kl.
14.
37Læs opKnap hver fjerde danske mand og knap hver ottende kvinde har været deres partner utro.
Det viser verdens største undersøgelse af seksualitet og sundhed, der netop er udkommet.
Statens Serum Institut og Aalborg Universitet står bag kortlægningen, der blandt andet viser, at en stor del af befolkningen har sidespring inde på livet.
Ifølge Sexus, som rapporten hedder, har 23 procent af mændene været deres partner utro mindst en gang, mens andelen af kvinder er 14 procent.
Utroskab er et tillidsbrud, der gør ondt, og som kan tage lang tid at komme over.
Det fortæller en kvinde, der selv har oplevet det.
Men sårene er ikke umulige at hele, hvis man vil arbejde for det.
1Kirstine Juhl blev ramt af utroskab for to år sidenKirstine Juhls forrige kæreste var utro for to år siden.
I dag døjer hun stadig med eftervirkningerne, men det er blevet meget bedre.
)Da Kirstine Juhl mødte sin kæreste for to år siden, spøgte gamle forhold.
To af hendes tidligere kærester havde været hende utro og på trods af det nye forhold, kunne hun ikke lægge det bag sig.
- Utroskaben hjemsøgte mig.
Og de tanker, jeg har i mit nuværende forhold, er jeg bestemt ikke stolt af, siger hun.
STIL SPØRGSMÅL OM UTROSKABI aften klokken 19 svarer Kirstine og og hendes kæreste, Adrian, på spørgsmål her på dr.
dk.
Du kan allerede stille spørgsmål her.
Når hendes kæreste tager i byen eller på forretningsrejse, kan tankerne om utroskab vokse frem hos hende.
Derfor kan der være øjeblikke, hvor hun tænker, at han kan gøre det samme mod hende, som de andre gjorde.
De gamle erfaringer påvirker dog ikke kun Kirstine Juhl, men også hendes nye kæreste.
Derfor valgte de tidligere på året at være med i podcasten ’Parterapi’, hvor de vendte problemet med en terapeut.
Ifølge Kirstine Juhl hjælp det både hende selv og hendes kæreste.
- Det går bedre.
Jeg er nok 90 til 95 procent kommet videre.
Men det er stadig noget, som jeg skal tænke over og arbejde på hver dag.
For utroskab er noget af det mest sindssyge, man kan komme igennem, siger hun.
2Parterapeut Vigga WagtbergParterapeut Vigga Wagtberg: Hvis den ene holder noget af sandheden tilbage, som bid for bid bliver afsløret, så begynder det at blive rigtig svært at klinke skårene efter utroskab.
(© (c) privatfoto)- Tilliden i et parforhold efter utroskab kan genetableres, hvis begge er ærlige overfor hinanden fra første færd og sandheden kommer på bordet.
Men hvis den ene holder noget af sandheden tilbage, som bid for bid bliver afsløret, så begynder det at blive rigtig svært.
Eksempelvis hvis det viser sig, at utroskaben fandt sted flere gange, end først forklaret.
- Kommer svesken på desken, så partneren får en fair chance for at sige ja eller nej, så kan man begynde at arbejde på det.
Hvis det sker, og man følger mit råd om, at den utro hver eneste dag skal tage initiativ til at tale om det i en periode på en til to måneder, så kan man komme helt igennem det i løbet af et halvt års tid.
Det er selvfølgelig meget individuelt.
Det hele handler om indstillingen.
- Enten bliver man stærkere som par af utroskab, eller også går man fra hinanden.
Det er typisk resultatet for dem, jeg møder i min praksis.
Enten bliver utroskaben det, der åbner øjnene for nogle dybere forskelle og problematikker, der gør, at man ikke kan være sammen.
Eller også åbner terapiprocessen for nogle sandheder, som i sidste ende gør, at kærligheden og forholdet bliver stærkere, fordi man bliver klogere på hinanden undervejs.
3Parterapeut Inge HülsenParterapeut Inge Hülsen: Utroskab kan tage alt fra et par måneder at arbejde sig igennem og op til halve år.
Det er meget op til parrets villighed til at arbejde.
 © (c) privatfoto)- Utroskab gør ondt, fordi det er et tillidsbrud.
Et tillidsbrud, der kan ramme en, så det laver et ekko helt ned til det tidspunkt, hvor vi første gang mødte kærlighed i livet.
Det er noget, der kan foregå langt nede i vores system og som kan gå ind og ryste personer i sin grundvold.
- Det kan tage alt fra et par måneder at arbejde sig igennem og op til halve år.
Det er meget op til parrets villighed til at arbejde.
- De fleste par, som jeg møder, kommer stærkere ud på den anden side.
Hvis altså de er villige til at arbejde for det, og det kan være hårdt og tage tid.
- Det hænger sammen med, at der altid er en årsag til, at den ene part vælger at være utro.
At der i parforholdet har været noget, der ikke virkede.
Der har måske manglet noget.
Når der bliver arbejdet med det, så kommer de stærkere, tættere og mere kærlighedsfyldte ud på den anden side.
FacebookTwitterKopier linkEmner:Parforhold|Seksualitet|Aalborg Universitet|Statens Serum Institut




https://www.dr.dk/nyheder/politik/dansk-folkeparti-og-sf-vil-stoppe-orlov-med-loen-til-lokale-politikere

PolitikDansk Folkeparti og SF vil stoppe orlov med løn til lokale politikereOrlovsregler for politikere skal ligne dem, der gælder på almindelige arbejdsmarked, lyder forslaget.
Niels Clemmensen sidder i byrådet for Venstre i Vejle.
Sidste år tog han orlov for at tage på ferie i Caribien.
Af Anders Byskov Svendsen, Ida Nathan og Rasmus Bøttcher Christensen28.
okt.
2019 kl.
12.
32Læs opDet skal være slut med, at byrådspolitikere skal have mulighed for at tage orlov med løn til blandt andet ferie, studier og arbejde.
Sådan lyder det fra både SF og Dansk Folkeparti, der nu vil fremsætte et beslutningsforslag i Folketinget.
- Vi er parat med et forslag i Dansk Folkeparti, så vi sikrer, at de regler, der er for by- og regionsrådsmedlemmer, kommer til at ligne dem, vi kender fra det almindelige arbejdsmarked.
Politikerne skal ikke have særregler, siger Peter Skaarup, gruppeformand for Dansk Folkeparti.
SF er klar med et forslag, der vil afskaffe løn under frivillig orlov.
- Vi mener, at det er dybt urimeligt, at politikere, som vælger at tage frivillig orlov, skal have løn ved siden af for at stykke arbejde, som de ikke udfører, siger SF's gruppeformand Jacob Mark.
Læs også:194 politikere på orlov med løn: 'Jeg troede, det var en fejl, da min lønseddel kom'Meldingerne kommer i kølvandet på, at DR Nyheder har kortlagt brugen af orlov med løn i landets 98 byråd.
I denne valgperiode har194 politikere haft orlov.
I grafikken herunder kan du se, hvad der har været årsag til politikernes orlov.
Orlov uden lønSom reglerne er i dag, kan politikere få orlov med løn i op til tre måneder uanset, hvad årsagen til orloven er.
DR Nyheders kortlægning, at det i flere tilfælde er blevet brugt til lange ferierejser.
Der gives orlov i ni måneder til sygdom og barsel.
Og i forhold til sygdom kræver det ikke, at der skal afleveres lægeerklæring for at dokumentere sygdommen.
Men de ting vil Dansk Folkeparti ændre.
Forslaget retter sig mod de tre måneders orlov, som ifølge DF altid skal være uden løn.
Og når det kommer til sygdom, skal der afleveres en lægeerklæring.
- Der skal gælde de samme regler som på det almindelige arbejdsmarked.
Her er det altså sådan, at hvis man skal have sygeorlov, så skal man aflevere en lægeerklæring.
Og hvis man skal have orlov til at alt mulig andet, så skal man selv betale, siger Peter Skaarup.
Det er Jacob Mark enig i.
- Det giver mening at få lavet en ordning, hvor man ligesom på det almindelige arbejdsmarked skal redegøre for, hvorfor man er syg, siger Jacob Mark.
Han mener, at de nuværende regler svækker tilliden til politikerne.
- Jeg tror, det skaber politikerlede, og jeg tror, det skaber en afstand mellem befolkningen og politikere, når politikere har nogle særlig lukrative vilkår, siger han.
Minister har gang i servicetjekReglerne for løn til de lokale politikere hører hjemme i Social- og indenrigsministeriet, hvor Astrid Krag (S) er minister.
Hun er i gang med at se reglerne efter i sømmene.
Og så længe det arbejde står på, vil hun ikke sige konkret, hvad der eventuelt skal ændres.
- Jeg har sat gang i et arbejde sammen med Danske Regioner og Kommunernes Landsforening for at kigge de her regler igennem og se, om vi kan gøre noget, så vi får strammet op på den del.
- Det er noget, jeg regner med, at vi kan konkludere på relativt snart, siger hun.
FacebookTwitterKopier linkEmner:Socialdemokraterne|Dansk Folkeparti|Sygdomme og lidelser|Arbejdsmarked|Jacob Mark (politiker)




https://www.dr.dk/nyheder/penge/formuerapport-237000-danskere-er-dollarmillionaerer

PengeFormuerapport: 237.
000 danskere er dollarmillionærerStigende aktiekurser og boligpriser har forgyldt et stort antal danskere siden finanskrisen.
Stigende boligpriser og optur på finansmarkederne har sendt antallet af danske "dollarmillionærer" i vejret.
Af Oliver Batchelor28.
okt.
2019 kl.
12.
23Læs opPå blot ti år er antallet af danskere, der på papiret er blevet millionærer i dollars, næsten firedoblet til i dag at tælle knap en kvart million.
Det viser den årlige formueopgørelse fra den schweiziske bank Credit Suisse, der sammenligner bolig, pension og finansielle aktiver på tværs af lande.
- Man skal tage det forbehold, at der bliver sammenlignet med 2010, hvor vi nåede bunden under finanskrisen.
Set i det lys har verden ændret sig meget, siger privatøkonom i Danske Bank Louise Aggerstrøm Hansen.
- Men når det så er sagt, så er der kommet en hel del flere danskere, der har krydset den her vilkårlige grænse og nu kan kalde sig dollarmillionærer.
Læs også:Norsk pengetank runder 10.
000 milliarder kroner: 'Svarer til at have fundet olie på ny'Det er kombinationen af gode tider på finansmarkederne og stigende boligpriser, der har betydet, at pensionsopsparere, boligejere og aktionærer har kunnet se deres investeringer skyde i vejret.
- Det hele spiller sammen i forhold til, at værdien af aktierne er steget, mens stigningen på boligmarkedet udløser friværdi og får folk til at sætte flere penge til side til deres pension, siger Louise Aggerstrøm Hansen.
Økonomien er mere robustFinansmarkederne tog ganske vist et dyk sidste år, men det har rettet sig op i år.
Og lige nu ser fremtidsudsigterne lyse ud, lyder vurderingen fra Danske Bank.
- Sidste år var et dårligt år på aktiemarkedet, som lagde en dæmper på de her formuestigninger, men i år ser det noget bedre ud.
Og vi regner også med, at det fortsætter, siger Louise Aggerstrøm Hansen.
Økonomer og analytikere taler i øjeblikket om en afmatning på det globale finansmarked.
Her er investeringslysten tynget af usikkerhed i forbindelse med USA og Kinas handelskrig samt situationen omkring Storbritanniens udtræden af EU - brexit.
Men det er ifølge Danske Bank ikke noget, der ser ud til at kunne vende dansk økonomi på hovedet.
- Der ligger en masse uro, som godt kan få betydning for den almindelige dansker.
Men vi er stadig optimistiske, fordi dansk økonomi er relativt robust over for internationale bevægelser.
Danskerne sparer mere opDansk økonomi bliver ofte beskrevet som en lille åben økonomi, der er særligt sårbar, når der er bølgeskvulp i de internationale økonomiske farvande.
Det skyldes ikke mindst, at vi er tæt knyttet til den økonomiske udvikling i vores nabolande.
Men ifølge Louise Aggerstrøm Hansen fra Danske Bank er vi i dag langt bedre rustet til at håndtere modgang sammenlignet med før finanskrisen.
Blandt andet fordi, danskerne ikke længere lever over økonomisk betalingsevne på samme måde som i 00'erne, hvor husholdningerne finansierede deres forbrug, også overforbrug, for lånte penge.
- Det betyder ganske vist, at opsvinget har været langsommere i Danmark.
Men det betyder også, at når vi nu kigger ind i en afmatning på finansmarkederne, så er vi noget bedre rustet end tidligere, siger Louise Aggerstrøm Hansen.
FacebookTwitterKopier linkEmner:Danske Bank|Samfundsøkonomi|Økonomi|Storbritannien|Credit Suisse




https://www.dr.dk/nyheder/indland/klamme-perker-og-boesseroev-faa-anmelder-had-paa-gaden

Indland'Klamme perker' og 'bøsserøv' - for få anmelder had på gadenPolitiet advarer om store mørketal for hadforbrydelser og iværksætter kampagne.
Politiet håber på flere anmelders om hadforbrydelser efter ny kampagne.
Af Mathilde Bugge28.
okt.
2019 kl.
13.
03Læs op'Skrid hjem, hvor du kommer fra', 'I lugter ligesom rotter' og spyt i ansigtet.
Det tyder på, at der er flere hadforbrydelser derude end dem, vi kender til i vores tal.
Tenna Wilbert, politiinspektør449 gange blev der registreret hadforbrydelser sidste år, viser en ny rapport fra Rigspolitiet.
I 2017 var der 446 registrerede hadforbrydelser.
Men antallet af hadforbrydelser i rapporten stemmer slet ikke overens med af virkeligheden.
I hvert fald hvis man spørger politiet.
De regner med, at der gemmer sig et stort mørketal bag årsrapporten fra 2018, og det vil de gerne have frem i lyset.
Derfor lancerer de i dag en kampagne, der minder folk om, at hadforbrydelser er ulovlige og skal anmeldes.
- Antallet af hadforbrydelser er selvfølgelig bekymrende, men det tyder på, at der er flere hadforbrydelser derude end dem, vi kender til i vores tal, siger Tenna Wilbert, der er politiinspektør i Rigspolitiets nationale forebyggelsescenter.
For få anmelderEksempler på hadforbrydelserDe mest almindelige typer af hadforbrydelser er vold, trusler, hadefulde ytringer og hærværk.
Eksempler på hadforbrydelser på offentligt tilgængelige steder:VoldForurettede blev tildelt flere slag i ansigtet og på kroppen samt sparket på højre ben.
Forurettede blev i den forbindelse kaldt "flygtningemand" og "fucking syriske dreng".
Forurettede kunne genkende flere af gerningspersonerne fra byen.
Der var omkring otte personer, som overfaldt ham, men der var ca.
10-11 personer tilstede under overfaldet.
Trussel på livetForurettede stod og ventede på en bus, da tre mænd umotiveret gik hen til hende.
De tre mænd kaldte hende ”nigger”, hældte en øl ud over hende og udtalte, at de ville slå hende ihjel.
Kilde: RigspolitietIfølge Tenna Wilbert er det en hadforbrydelse, når man krænker nogen med vold, hærværk, trusler eller ytringer på baggrund af personens tro, etnicitet, hudfarve, seksualitet eller kønsidentitet.
Der kan være flere grunde til, at mange holder sig tilbage med at anmelde hadforbrydelser til politiet.
For eksempel kan man være i tvivl om, om man overhovedet er blevet udsat for noget ulovligt.
Det kan også være grænseoverskridende at skulle fortælle det til andre.
Men slet ikke nok anmelder det, hvis de for eksempel bliver slået i hovedet og får af vide, at de 'ikke skal komme her til landet og stjæle arbejde', som det er sket i en konkret sag.
- Vi ved, at vores tal ikke nødvendigvis afspejler, hvordan kriminalitetsområdet ser ud, siger politiinspektøren.
Tryghed på gaden og derhjemmeDet er vigtigt for Rigspolitiet at få flere anmeldelser ind, så de kan lære mere om, hvad det er for nogle hadforbrydelser, der bliver begået.
Man skal kunne føle sig tryg og sikker i de rum, man færdes i.
Tenna Wilbert, politiinspektør.
Så vil politiets efterforskning nemlig også blive mere effektiv.
For i sidste ende handler det om, at alle skal kunne føle sig trygge både derhjemme og i offentligheden.
- Man skal kunne føle sig tryg og sikker i de rum, man færdes i.
Uanset om man er hjemme, i det offentlige rum eller i sociale sammenhænge, siger Tenna Wilbert.
Derfor håber hun, at det her kan være medvirkende til, at der vil ske færre hadforbrydelser samlet set.
Tager ikke anmeldelser seriøst nokHalima El Abassi er forkvinde for Rådet for Etniske Minoriteter og forsker til daglig i negativ social kontrol.
Hun tror, at grunden til at så få anmelder hadforbrydelser skyldes forskellige faktorer.
Men en forhindring er, ifølge Halima El Abassi, at anmeldelserne ikke bliver taget seriøst nok.
- Jeg kender til flere eksempler på, at folk har prøvet at snakke med politiet om det, hvor det egentlig ikke bliver taget særligt alvorligt, fordi det er svært at bevise, fortæller forkvinden.
En anden forklaring er, at man som offer vender skylden ind mod sig selv tænker, at 'det var sikkert bare mig, der gjorde noget forkert'.
Og det er en forklaring, som hun kan genkende fra sig selv.
Halima El Abassi har selv oplevet hadforbrydelser i en tidlig alder - men anmeldte det ikke.
- Der er også mange, der tænker, at det er fordi jeg går med tørklæde og ser ud som jeg gør.
Så man påtager sig ansvaret for forbrydelsen og vender det indad i stedet for at sige: Det her er ikke i orden.
Det bør anmeldes, siger hun.
Halima El Abassi har selv været udsat for en hadforbrydelse, da hun var omkring 12 år og bar tørklæde.
Man påtager sig ansvaret for forbrydelsen og vender det indad.
Halima El Abassi, forkvinde for Etniske MinoriteterHun blev stoppet af en mand, der hev tørklædet af hende, skubbede hende og spyttede på hende.
Manden sagde, at Halima og hendes familie skulle rejse ud af landet, og det kunne kun gå for langsomt - ellers ville både hende og hendes familie komme noget til.
- Det var en voldsom oplevelse.
Jeg var i chok.
Jeg var ikke særlig gammel og bange for, at der ville ske min familie noget, siger hun.
Men det var ikke noget, som Halima El Abassi anmeldte, fordi familien ikke tænkte, at det var en mulighed, eller at der var foregået noget ulovligt.
For at få flere til at anmelde de krænkende episoder tror hun, at det er helt essentielt, at politiet tager det alvorligt ved at efterforske sagen.
FacebookTwitterKopier linkEmner:Vold|Rigspolitiet|Kriminalitet|Politi|Rådet for Etniske Minoriteter




https://www.dr.dk/nyheder/detektor/detektor-matematikere-kalder-regnemetode-i-dab-afgoerelse-maerkelig-og-en-klar-fejl

MedieforhandlingerSe temaDetektorDetektor: Matematikere kalder regnemetode i DAB-afgørelse for "mærkelig" og "en klar fejl"Loud havde fået et point mindre for sin programplan, hvis nævn havde regnet som matematikere.
Radio24syv bød på den nye DAB-kanal.
Det samme gjorde dk4 og Loud.
Loud endte med at vinde udbuddet.
Af Kåre Holm Thomsen og Laura Marie Sørensen28.
okt.
2019 kl.
16.
00Læs opMens flere og flere politikere kræver et nyt udbud om en ny DAB-kanal, undrer matematikere sig over den måde, som Radio- og tv-nævnet har valgt at regne på i dele af sin afgørelse.
- Det er simpelthen en klar fejl, lyder det fra Carl Winsløw, der er professor i matematikdidaktik ved Københavns Universitet.
- Det er en mærkelig måde at regne på, siger Martin Svensson, lektor i matematik og institutleder på Institut for Matematik og Datalogi ved Syddansk Universitet.
SAGEN KORTEn ny DAB-kanal skal sende 24 timer i døgnet, producere mindst 90 timers nyproduceret radio ugentligt og må gerne sende reklamer.
22.
oktober afgjorde Radio- og tv-nævnet, at Loud har vundet tilladelsen til at sende på en ny DAB-kanal foran dk4 og Radio24syv.
Samlet set fik Loud 6,65 point, Radio24syv fik 5,10 point, og dk4 fik 4,65 point.
Loud vandt primært udbuddet, fordi Loud scorede væsentligt flere point end Radio24syv på økonomi.
Afgørelsen har mødt kritik, og både Radikale Venstre og Liberal Alliance ønsker et nyt udbud om DAB-kanalen.
Lørdag 26.
oktober sendte Radikale Venstre, Venstre, SF og Enhedslisten et åbent brev til fungerende kulturminister Rasmus Prehn (S) vedrørende udbuddet.
Mandag 28.
oktober udtalte Rasmus Prehn, at han vil indkalde til et møde med Radio- og tv-nævnet, hvor ordførere bliver inviteret med, så de kan stille spørgsmål.
Frem til 29.
oktober kl.
12.
00 kan Radio24syv og dk4 stille spørgsmål til Radio- og tv-nævnet om afgørelsen.
Vurderingen fra matematikerne kommer, efter at Detektor har bedt dem om at se på den afgørelse, som i sidste uge fastslog, at Loud har vundet DAB-udbuddet over dk4 og Radio24syv.
Det undrer matematikerne, at Radio- og tv-nævnet har divideret en række værdier med 11 frem for 12 i den samlede tildeling af point for programplaner.
Programplaner er en af de tre overordnede kategorier, som DAB-udbuddet blev vurderet på.
- Der bør altså divideres med 12, siger Carl Winsløw.
Der bør altså divideres med 12carl Winsløw, professor i matematik ved Københavns UniversitetLektor Martin Svensson siger også til Detektor, at han ville "dele med 12", hvis han havde lavet regnestykket.
Samme vurdering har Jens Ledet Jensen, der er professor i statistik ved Aarhus Universitet.
- Der er ingen grund til at dividere med 11 fremfor 12, så det logiske er at dividere med 12.
Rasmus Waagepetersen, professor i statistik ved Aalborg Universitet, bakker sine kollegers vurdering op:- Det virker mest naturligt at dividere med 12.
Hvad handler regnestykket om?
Det er på side 48 i udbudsafgørelsen, at Detektor har fundet den tabel, hvor der er blevet divideret med 11 frem for 12.
Her har de tre ansøgere - Loud, Radio24syv og dk4 - fået point for forskellige tilsagn om programplaner inden for 11 forskellige underkategorier.
Hvert punkt er blevet vurderet på en pointskala fra 0-8, hvor 8 er den højeste score.
Til sidst har Radio- og tv-nævnet lavet et gennemsnit af de point, som er givet for hver underkategori, og givet en samlet score for indholdet i ansøgernes programplaner.
Underkategorierne er:•Nyheds- og aktualitetsredaktion•Programmer med værter med holdninger og værdier•Nyhedsprogrammer ud over minimumskravet•Programudvikling•Interaktion med lyttere•Distribution og tilrådighedsstillelse•Talentudvikling•Formidling af kulturnyheder og kulturprogrammer•Debatprogrammer•Formidling af musik•SatireDet centrale for matematikerne er, at Radio- og tv-nævnet har valgt at give underkategorien "Formidling af kulturnyheder og kulturprogrammer" dobbelt op på point.
Det er i sig selv ikke problematisk.
Men når man gør det på den måde, er det, ifølge de matematikere Detektor har talt med, mest korrekt at dividere med 12 frem for 11, selvom der kun er 11 underkategorier.
Når man dividerer med 11 frem for 12 i kategorien om programplaner, får man nemlig en pointscore, der ikke befinder sig på samme skala, som de to andre overordnede kategorier i udbudsafgørelsen, siger professor Carl Winsløw.
De to andre kategorier er "kvalitet og realisme" og "økonomi".
Ved at dividere med 11 vil en byder ifølge Carl Winsløw teoretisk set kunne få 8,7 point for sin programplan.
Hvis man afrunder, som man traditionelt ville gøre, vil en sådan score afrundes til ni point.
Det ville ske, hvis en kanal scorede otte point i hver af de 11 underkategorier.
Det virker ifølge Carl Winsløw underligt, når Radio- og tv-nævnet oplyser, at den højeste score er otte.
Hvad er konsekvensen?
Hvis Radio- og tv-nævnet havde divideret med 12 frem for 11, ville Loud have fået et point mindre for "Programplaner" sammenlignet med den nuværende afgørelse.
Da kategorien "Programplaner" vægter 40 procent i den samlede pointoptælling, ville det betyde, at begge kanaler ville få 2,4 vægtede point for punktet.
I afgørelsen får Loud 2,8 vægtede point.
Når man dividerer med 11 frem for 12, betyder det ifølge Carl Winsløw, at punktet "Programplaner" vægter mere end de 40 procent, som er angivet i udbudsmaterialet.
Det havde dog ikke ændret på, hvilken radiokanal der samlet set havde fået flest point.
Hvis der var blevet divideret med 12 frem for 11, ville Radio24syv stadig ende med 5,10 point, og dk4 ville ende med 4,65 point, når man ser på det samlede pointtal for de tre kategorier.
Loud ville have få 0,4 point mindre og ville ende med at få 6,25 point frem for 6,65 point.
Hvad siger Radio- og tv-nævnet?
Detektor har spurgt Radio- og tv-nævnet, der ligger under Slots- og Kulturstyrelsen, hvorfor nævnet har valgt at dividere med 11 frem for 12 i forbindelse med pointtildelingen for programplaner.
Sekretariatet for Radio- og tv-nævnet er vendt tilbage med et skriftligt svar.
Her står, at "det er muligt at anvende andre regnemetoder".
Nævnet svarer dog ikke på spørgsmålet om, hvorfor der er blevet divideret med 11 frem for 12.
Derfor har Detektor taget fat i Slots- og Kulturstyrelsen igen for at få svar.
Herfra var meldingen mandag eftermiddag, at styrelsen "kan pt.
blot henvise til de svar, I allerede har fået.
"Fredag kom der svar på de spørgsmål, som de tre ansøgere Loud, Radio24syv og dk4 havde fået mulighed for at stille Radio- og tv-nævnet efter afgørelsen.
Her har Radio24syv blandt andet bedt om en forklaring på, hvorfor nævnet dividerer med 11 og ikke 12.
- Nævnet medgiver, at der kunne have være anvendt en mere matematisk korrekt metode, men bemærker at den af Nævnet valgte metode er i overensstemmelse med kravene i udbudsmaterialet, skriver Radio- og tv-nævnet i svaret, som man kan læse på Kulturministeriets hjemmeside.
Artiklen er opdateret 1.
11.
2019 kl.
14.
10 med tilføjelse af det svar, Radio- og tv-nævnet har givet til Radio24syv spørgsmål om valg af regnemetode.
FacebookTwitterKopier linkEmner:Radio- og tv-nævnet|Radio24syv|Slots- og Kulturstyrelsen|Københavns Universitet|Videregående uddannelser




https://www.dr.dk/sporten/oevrig/35-aarige-dennis-sumpede-foran-sin-computer-i-ti-aar-uden-sport-ville-jeg-gaa-i-sort

Øvrig sport35-årige Dennis sumpede foran sin computer i ti år: 'Uden sport ville jeg gå i sort igen'Kulturministeriet har afsat en pulje på 19,2 millioner kroner, der skal få socialt udsatte til at søge ind i idrættens fællesskaber.
Af Nikita Pelch28.
okt.
2019 kl.
13.
30Læs opKlokken er langt ude på natten.
Dennis Konstmann har snart rundet sin 12.
time foran computeren.
Ved siden af ham ligger affaldet fra det grillmad, han spiste i går.
Eller er det ældre?
Dennis kan ikke huske det.
For han er dybt fokuseret på den karakter, han spiller.
Han er karakteren og lever i spillets univers langt væk fra virkeligheden.
Trætheden er dog ved at melde sin ankomst, og Dennis lægger sig snart til at sove de næste 12 til 14 timer, inden han sætter sig foran computeren igen i morgen.
Sådan levede Dennis i ti år, indtil han for fire år siden tog til sin første fodboldtræning hos Recovery Bulls.
Et stof- og alkoholfrit idrætsfællesskab for socialt udsatte.
Flere socialt udsatte skal med i fællesskaber gennem idrætKulturministeriet håber på flere gode eksempler som Dennis Konstmann.
Derfor har ministeriet skabt en ny pulje på 19,2 millioner, der skal gå til projekter som Recovery Bulls, der gennem idræt skal give socialt udsatte borgere en vej ind i fællesskabet.
Puljen har til formål at ændre på den sociale slagside, som Idrættens Analyseinstitut har påvist findes i dansk idræt.
I dag bliver han kaldt ”Muren” af de andre i fællesskabet.
Og det er der en rigtig god grund til ifølge stifter og direktør for stedet Even Ramsland:- Har du hørt, hvor svær Berlinmuren var at trænge igennem?
Det er cirka det samme, når man skyder på mål på Dennis i fodbold.
Det er næsten umuligt at score.
Og det hjælper ikke, hvis man går ind i ham - så flyver man bare tilbage.
Han bliver stående som en mur.
Dennis Konstmann kan godt lide opgaven som målmand, hvor han skal tænke hurtigt og kunne læse folk.
Men også fordi det betyder, at han skal passe sin egen biks og ikke behøver at råbe så meget til de andre.
Det med at kommunikere til andre er han ikke særlig god til, mener han selv.
Men han er blevet bedre og bedre de sidste fire år, han har været hos Recovery Bulls.
- Fællesskabet her giver mig mere mod til at tale med andre og meget andet.
Jeg får lavet mere derhjemme og kommer mere ud, hvor, hvis jeg har misset nogle træninger, begynder jeg at hænge med hovedet derhjemme og føle mig ensom igen, siger Dennis Konstmann.
Se "Muren" forsvare målet, når direktør for Recovery Bulls Even Ramsland prøver at score.
Fra opholdssted til opholdsstedEnsomheden har været en trofast følgesvend for den 35-årige chauffør hele hans liv.
Dennis Konstmann er oprindeligt fra Esbjerg, men fra han var ti til 19 år, boede han på fem forskellige opholdssteder.
Tredje gang var to uger inden hans 9.
klasseeksamen.
Ifølge Dennis Konstmann selv var hans far ikke egnet til at være forælder, og moren kunne ikke klare tre børn alene.
Derfor blev Dennis som tiårig og hans fem år yngre søster tvangsfjernet.
De havnede hver deres sted, mens lillebroren på tre år blev hos moren.
- Min søster og jeg måtte ikke være sammen.
Vi skiftedes til at være hjemme på weekend hos vores mor, så vi så aldrig hinanden.
Vi taler ikke så meget sammen i dag, fordi vi selv var for små til at holde kontakten, siger han.
Computeren blev mit stof de næste ti årDennis Konstmann, chaufførDe mange skift i Dennis Konstmanns liv gjorde det svært at skabe nære relationer og struktur i hverdagen.
I stedet brugte han sin energi på at blive god til sport.
Allerede som otteårig klarede han sig godt i konkurrencer i vægtløftning, og siden hen dyrkede han alt fra atletik til bueskydning.
Som 16-årig blev han forflyttet til et opholdssted i Nordjylland, hvor han tog grundforløbet som tømrer.
Dennis Konstmann prøvede herefter at bo i sin egen lejlighed, men ensomheden voksede med bunkerne af skrald, der var for uoverskuelige at gøre noget ved.
- Jeg havde kun talt med pædagoger det meste af mit liv, så jeg havde ikke lært at være sammen med og tale med andre mennesker, og jeg kunne ikke selv tage initiativet til at komme i gang med noget som helst.
Så jeg blev meget ensom og manglede det spark bagi for at komme i gang, siger Dennis Konstmann.
Fakta fra Idrættens Analyseinstitut• 47 pct.
af voksne, der højst har gennemført en grunduddannelse, er idrætsaktive, mens tallet er 72 pct.
for voksne, der har gennemført en lang uddannelse.
• 17 pct.
af ledige på kontanthjælp er idrætsaktive, mens tallet er 69 pct.
for funktionærer.
• 60 pct.
af børn, hvor begge forældre er arbejdsløse, dyrker idræt, men tallet er 85 pct.
, hvis begge forældre er i arbejde.
• 61 pct.
af børn, hvor begge forældre er født uden for Europa, dyrker idræt, mens tallet er 84 pct.
for børn, hvor begge forældre er født i Danmark.
Kilde: Socialt udsatte i idrætten.
Definitioner og eksisterende viden, Idrættens Analyseinstitut 2018.
Ti år i en falsk virkelighedSom 20-årig flyttede han tilbage til Esbjerg for at være tættere på moren og blev værnepligtig.
Her fandt Dennis Konstmann tryghed i strukturen og planlagde at blive i militæret.
Men en infektion i ryggen, der skulle opereres væk, gjorde ham sengeliggende i over et halvt år, hvor han ikke måtte lave nogen form for bevægelse med ryggen, og en aktiv tilværelse var udelukket.
- Så jeg begravede mig i computerverdenen i stedet.
Jeg var nødt til at finde noget nyt at være god til, og i spillet skulle jeg ikke forholde mig til at være Dennis.
Jeg var den karakter, jeg spillede, og skulle ikke tænke på alt muligt.
Computeren blev mit stof de næste ti år.
I de ti år var Dennis Konstmann arbejdsløs og havde ingen omgangskreds.
Dagene blev brugt på at sove og spille strategispil på nettet.
Imens blev fastfood den daglige kost, og vægten gik fra 80 til 120 kilo det første halve år.
En dag ringede telefonen.
Det var Dennis’ lillebror, der ville have ham med til en fodboldtræning, der blev afholdt af Recovery Bulls.
Det sagde Dennis ja til.
- Her fik jeg min første succesoplevelse siden barndommen.
Jeg opdagede, at det var sjovt at komme ud og lave noget med andre.
Atmosfæren var rar, og de var gode til at støtte mig, siger han.
Dennis Konstmann har fået foreviget mindet om, hvad Recovery Bulls har betydet for ham med en tatovering af en rød mur, en fodbold og stedets navn.
”Muren” kan ikke væltesDa Dennis begyndte at komme hos Recovery Bulls for fire år siden, var fodbold den eneste aktivitet.
Et år senere startede Dennis et badmintonhold op, som han udover petanque og bueskydning er holdleder for.
Som holdleder er det nødvendigt for Dennis Konstmann at have struktur i hverdagen og møde op på bestemte dage for ikke at svigte de andre.
- Dengang jeg bare skulle møde op på kommunen, tog jeg det ikke seriøst, for det var bare en kommune.
Som holdleder forventer alle de her mennesker noget af mig, og de skal vide, at de kan regne med, at jeg har styr på det og møder op, siger han.
- Samtidig er det mig, der har ansvaret for at tage kontakt til andre og kommunikere med folk.
Det, at jeg har været nødt til at øve mig i at være mere udadvendt, har virkelig udviklet mig, siger han.
Både Even Ramsland og Dennis Konstmann selv er sikre på, at det ansvar, han har fået i fællesskabet, har hjulpet ham i job.
For halvandet år siden blev han chauffør på deltid, og fra i sommer har det været som flexjob.
Hvis jeg ikke havde Recovery Bulls, ville jeg gå i sort og ikke komme udDennis Konstmann, chaufførHvem er Recovery Bulls?
Recovery Bulls er et idrætstilbud til voksne socialt udsatte og blev stiftet i 2015 af den nuværende direktør, Even Ramsland.
Folk kan komme i den sociale sportscafe alle hverdage fra 13:00 til 17:00.
Derudover er der sportslige aktiviteter flere gange i ugen.
Direktør Even Ramsland definerer målgruppen som stof- og alkoholmisbrugere, folk med sindslidelser, folk i fattigdom, prostitution eller med andre store socialt sammensatte problemer.
Recovery Bulls ligger i Esbjerg, Slagelse, Odense, Vordingborg og snart København.
Hjemmeside: https://www.
recoverybulls.
dkMed de ekstra penge på lommen drømmer Dennis Konstmann om at flytte fra sin etværelses til en toværelses lejlighed.
- Hvis jeg ikke havde Recovery Bulls, ville jeg gå i sort og ikke komme ud.
Så ville ensomheden vende tilbage og tage mit overskud og drømme om en ordentlig tilværelse.
Han kigger lidt rundt.
Vi sidder i et lille lokale i Esbjergs sportshal, der er fyldt med skinnende pokaler i forskellige glasmontrer.
Pokalerne er fra de talrige sportsturneringer, Recovery Bulls har været med i igennem årene.
Dennis Konstmann peger på den ene overfyldte glasmontre, der står i hjørnet, og smiler:- Mindst otte af guldpokalerne i den har jeg vundet.
Det er nemlig ikke kun som målmand, Dennis Konstmann har evner.
”Muren” har vundet utallige pokaler i turneringer for alt fra fodbold, badminton, petanque og bueskydning - i sidstnævnte vandt han guld to år i streg.
- Jeg får en større tro på egne evner, når jeg får de her succesoplevelser og kan se, at jeg godt kan.
Det er virkelig rart, siger Dennis Konstmann.
FacebookTwitterKopier linkEmner:Esbjerg|Sundhed og velvære|Jylland|Fodbold|Skydesport




https://www.dr.dk/nyheder/penge/nykredit-politianmeldt-mistaenkelige-aktiehandler

PengeNykredit politianmeldt for mistænkelige aktiehandlerFinanstilsynet har politianmeldt Nykredit Bank for mulige brud på børsreglerne.
Nykredit afviser, at medarbejderen bevidst har forsøgt at manipulere med aktiehandler for at opnå en gevinst til Nykredit Bank.
Af Oliver Batchelor28.
okt.
2019 kl.
14.
30Læs opFinanstilsynet har i dag meddelt Nykredit Bank, at banken bliver politianmeldt for muligt brud på den såkaldte markedsmisbrugsforordning.
Det er adfærden hos en bestemt medarbejder i forbindelse med ni handler med værdipapirer, som Finanstilsynet har haft under lup.
- Finanstilsynet vurderer, at Nykredit Bank A/S har sendt urigtige eller vildledende signaler til markedet ved at have indlagt ordrer på Nasdaq Copenhagen (fondsbørsen, red.
) uden at have til hensigt, at disse ordrer skulle føre til handler.
MarkedsmisbrugsforordningenMAR - markedsmisbrugsforordningen - er navnet på EU's børsregler, som har direkte virkning i samtlige EU-lande.
Reglerne er til for at skabe mere ensartede og stærkere rammer for at undgå markedsmisbrug på de finansielle markeder.
Markedsmisbrug forståes som insiderhandel, uretmæssig videregivelse af intern viden og kursmanipulation.
Kilde: FinanstilsynetI de ni tilfælde drejer det sig om, at medarbejderen hos Nykredit Bank A/S skal have indlagt ordrer på Nasdaq Copenhagen på en måde, der fik en såkaldt market maker-algoritme til at forhøje kurserne på sine ordrer.
Nykredit Bank-medarbejderen har ifølge Finanstilsynet udnyttet dette ved først at annullere sin senest indlagte købsordre for efterfølgende at indlægge en salgsordre på samme kurs som den netop annullerede købsordre.
Finanstilsynet skriver, at den økonomiske fordel for Nykredit ved det, som vurderes at være ulovligt, er opgjort til at være af "meget begrænset størrelse".
Nykredit afviser brud på lovenNykredit bekræfter i kommentar, som DR Nyheder har modtaget, at Finanstilsynet har politianmeldt Nykredit.
- I 1.
halvår 2018 gennemførte Nykredit Markets flere hundrede handler i to specifikke aktier.
Finanstilsynet vurderer, at en medarbejder i Nykredit Markets i ni særlige tilfælde har udvist en mistænkelig adfærd.
Ifølge Nykredit Bank har Finanstilsynet helt konkret opgjort bankens fordel ved de ni handler til at være sammenlagt 4.
425 kroner.
Nykredit mener ikke, at der er sket lovbrud i den forbindelse.
- En grundlæggende forudsætning for et lovbrud er, at medarbejderen, der indlagde ordrerne, vidste, at der på de to pågældende aktier var tilknyttet en market maker-algoritme.
Dette vidste medarbejderen ikke og kan således ikke have haft til hensigt at udnytte algoritmen, skriver Nykredit med henvisning til, at algoritmen ikke var offentliggjort.
Samtidig skriver Nykredit, at den pågældende algoritmen i lange perioder ikke reagerede på en måde, der gav medarbejderen mulighed for at gennemskue, at den eksisterede.
Nykredit mener heller ikke, at det sandsynligt, at en medarbejder bevidst ville overtræde reglerne for at opnå en gevinst på samlet 4.
425 kroner.
Hvis Nykredit i sidste ende bliver kendt skyldig i markedsmanipulation, er straffen en bøde.
FacebookTwitterKopier linkEmner:Finanstilsynet|Nykredit|Arbejdsmarked|Kriminalitet|København




https://www.dr.dk/nyheder/penge/blackstone-i-sjaeldent-interview-vi-planlaegger-vaere-i-danmark-evigt

Dyre lejlighederSe temaPengeBlackstone i sjældent interview: Vi planlægger at være i Danmark for evigtKapitalfonden Blackstone vil fortsætte med at investere i København, fortæller europæisk ejendomschef.
Af Mathias Sommer, Søren Kristensen og Jonatan Placing28.
okt.
2019 kl.
14.
40Læs opBlackstone.
Indtil for få år siden en ukendt kapitalfond fra et fjernt kontinent.
Men Blackstone er kommet på mange især københavneres læber, efter at den har købt sig ind i tusindvis af danskeres hjem.
James Seppala er øverste chef for Blackstones milliardstore ejendomsportefølje i Europa.
Han har sæde i London.
Den enorme kapitalforvalter har kastet sin kærlighed på det danske boligmarked og har på blot to år via administrationsselskabet 360 North opkøbt 160 ejendomme med 2.
300 boliger i København.
Ejendomsporteføljen er den hurtigst voksende i København og nærmer sig ifølge ejendomsrådgiveren Cushman & Wakefield en værdi på otte milliarder kroner.
I alt sidder Blackstone nu på omkring to procent af det private lejemarked i København og på Frederiksberg.
- København er attraktivI det første interview med et dansk medie fortæller chefen for Blackstones europæiske ejendomsopkøb, James Seppala, hvorfor netop København er blevet et varmt investeringsemne på hovedkontoret på Manhattan i New York City.
- Danmark og København er meget attraktiv.
Landet har høj gennemsigtighed og en højt uddannet arbejdsstyrke, hvilket gør Danmark attraktiv for langtidsinvestorer, siger James Seppala til DR.
Vores forretning har forandret sig meget over det sidste årti ved at overgå langt mere til langsigtede investeringerJames Seppala, chef for Blackstones europæiske ejendomsinvesteringer.
Med 3.
660 milliarder kroner på verdensplan - næsten det dobbelte af Danmarks bruttonationalprodukt - sidder Blackstone på en af de største pengetanke i verden.
Buy it, fix it, sell itUd fra mantraet Buy it, fix it, sell it (Køb det, fix det, sælg det, red.
) har Blackstone tjent milliarder af kroner til sine investorer og til sig selv.
Og netop 'fixningen' af ejendomme i Danmark udgør selve grundpillen i de danske opkøb.
Blackstones forretningsmetode går nemlig ud på at opkøbe ældre udlejningsboliger, og, når de står tomme, sætte dem i stand, og hæve huslejen, når en ny lejer flytter ind.
Michael Tesone bor i en attraktiv lejlighed ved Nyhavn i København.
Efter Blackstone har overtaget ejendommen, han bor i, er huslejen for lejligheden ovenpå hævet til 24.
775 kroner om måneden - det er over fire gange mere, end hvad Michael Tesone betaler.
En manøvre, der har været mulig siden midten af halvfemserne, hvor der var et stort behov for, at ældre, slidte boliger blev moderniseret.
Den økonomiske gulerod ved at renovere en lejlighed er stor.
Typisk kan udlejeren ved at investere 250.
000 kroner i lejemålet hæve huslejen op til flere gange.
Dermed kan Blackstone kraftigt øge det årlige afkast på sine ejendomsinvesteringer, noget, som kan få enhver investor til at slikke sig om munden.
- Jeg synes, det er rimeligt, at enhver udlejer, der investerer så store beløb i en lejlighed, kan sætte lejen på en fuldt renoveret lejlighed højere end lejen på en enhed, der måske har stået uberørt i årtier, siger James Seppala til DR Nyheder.
Men lejeniveauet er ikke bare højere.
Det er langt, langt højere.
Ofte dobbelt så højt og nogle gange tre gange så højt?
- Det afhænger betydeligt af, hvornår de historiske lejekontrakter har været indgået.
Hvis de blev indgået for 30-40 år siden, er lejen i dag måske 4.
000 kroner om måneden, og det er halvdelen af niveauet for almene boliger, siger Seppala.
Men de lejligheder, I udbyder nu, ligger alle omkring 2.
000 kroner per kvadratmeter om året.
Det er mere end det dobbelte af gennemsnittet for almene boliger?
- Jeg er ikke bekendt med de sager, men jeg vil gerne vende tilbage, siger James Seppala, der leder de europæiske ejendomsopkøb fra sit kontor i London.
Det er en særlig paragraf i boligreguleringslovens paragraf 5 stykke 2, som gør det attraktivt for investorer at renovere en ældre beboelsesejendom.
Se mere her:Investor på lang sigtI dansk sammenhæng er Blackstone-sloganet dog blevet slanket til "Buy it, fix it.
"Der er i Danmark nemlig ikke planer om et hurtigt salg, lyder det fra James Seppala i interviewet med DR:Blackstone er en amerikansk kapitalfond, der hører til blandt de største i verden med omkring 3.
600 milliarder kroner under forvaltning.
Blackstone blev stiftet i 1985 af Peter G.
Peterson og Stephen A.
Schwarzman.
Schwarzman er i dag bestyrelsesformand for Blackstone.
Han har en formue på over 90 milliarder kroner og er på Forbes liste over de 100 rigeste personer i verden.
Schwarzman er af finansmediet Bloomberg flere gange blevet udpeget til at være blandt de 50 mest indflydelsesrige personer i verden.
Blackstone har hovedsæde på Manhattan i New York City, men har afdelinger placeret i en lang række byer herunder: London, Paris, Dublin, Düsseldorf, Luxembourg, Sydney, Tokyo, Hong Kong, Singapore, Beijing, Shanghai, Mumbai og Dubai.
Ud over investeringer i ejendomme har Blackstone store investeringer bundet blandt andet Hilton Worldwide, Merlin Entertainments Group, Performance Food Group og EQ Office.
Kilder: Reuters, Wikipedia, Blackstone, Bloomberg, Forbes.
- Vores forretning har forandret sig meget over det sidste årti ved at overgå langt mere til langsigtede investeringer.
Mange af vores investorer leder efter langsigtet værdiskabelse, siger James Seppala.
Så de danske lejere skal vænne sig til, at det er Blackstones danske administrationsselskab, 360 North, som udleverer nøglerne, når de flytter ind i en ny lejlighed.
- De strukturer, vi har oprettet i Danmark, herunder en stor logistikforretning på tværs af landet, er sat op til at være der potentielt for evigt, siger James Seppala.
Han nævner samtidig, at Blackstone ikke er færdig med at tilbyde lejligheder til indbyggerne i hovedstaden.
Flere er på vej.
- Vi planlægger at bygge over 400 nye lejligheder for at forsøge at øge udbuddet her i byen.
For det store problem i København er en ubalance mellem udbud og efterspørgsel, siger Seppala.
250.
000 kroner i kompensationBlackstone har mødt kritik for sine metoder til at tømme beboelsesejendomme, så de kan istandsættes og huslejen få et vrid opad.
Jesper Mcbride fik tilbudt 250.
000 kroner for at fraflytte sin lejlighed.
Det takkede han nej til.
Et eksempel er Jesper Mcbride, som bor i en Blackstone-ejendom på Østerbro.
I dokumentaren "De riges by - på desperat boligjagt" fortæller han, at han blev tilbudt 250.
000 kroner af 360 North for at fraflytte sin lejlighed.
Efter at have talt med sin advokat vurderede han dog, at det på sigt var en dårlig aftale for ham, fordi lejemarkedet i København i disse år er i hastig forandring.
Derfor ville de 250.
000 kroner hurtigt blive høvlet ned af de priser, der udbydes på det private lejemarked.
Blackstones danske administrationsselskab 360 North har i flere tilbudt lejere kontante beløb for at fraflytte deres lejlighede .
James Seppala erkender, at Blackstone har forsøgt at købe folk ud af deres lejligheder med henblik på at sætte dem i stand og hæve huslejen.
- Vores administrationsselskab har i fortiden givet enkelte lejere kompensation for at fraflytte deres lejligheder, så den kunne blive renoveret.
Så vidt jeg ved, er det ikke usædvanligt i den her branche.
Og de lejere, der tog imod tilbuddet, gjorde det med glæde, siger James Seppala.
Det sidste årti har befolkningsvæksten i København været 19 procent, mens væksten i boligmassen har været otte procent.
Det er den slags ubalancer, som skaber den lejevækst, vi ser.
James Seppala.
Det er dog slut med at købe lejere ud, fortsætter han:- Vi forstår de bekymringer, der kan være forbundet med den praksis, og vi valgte for flere måneder siden at holde op med at give den slags tilbud.
Hvorfor holdt I op med det?
- Fordi vi forstår bekymringerne.
Hvilke bekymringer?
- Det tror jeg, du ved.
Det er helt lovligt - og skattefrit - at tilbyde en kompensation til en lejer, fordi man ønsker at renovere lejemålet.
Shake the buildingBlackstone beskyldes også for at chikanere beboerne i deres ejendomme, som dermed tvinges til at fraflytte deres lejlighed, hvad der på engelsk har fællesbetegnelsen "Shake the building".
Men den påstand harmonerer ikke med Blackstones strategi, fortæller James Seppala, som afviser, at Blackstone er en særligt hårdhændet udlejer.
- Vi har fokus på at være ansvarlige udlejere på tværs af vores udlejningsforretning i hele verden.
Det gælder selvfølgelig også i København.
- Vores fokus er et at skabe en virksomhed i Danmark, som er sat op til at eje og forvalte ejendommene for evigt.
En vigtig del af dette er et meget positivt forhold til vores kunder.
Og det er noget, som vores ledelse i Danmark hele tiden arbejder på at sikre, siger han.
Blackstone medvirker i dokumentaren "De riges by - på desperat boligjagt, som kan ses på DR TV.
Føler du noget ansvar for, at der stadig er billige lejligheder i København i fremtiden?
- Vi fokuserer på at øge udbuddet, hvilket jeg tror, er det helt store problem, som den her by står overfor, siger han.
Den største udfordring i KøbenhavnSeppala anerkender ikke, at Blackstone udgør et problem på det københavnske lejemarked.
Udfordringen i København ligger et andet sted: I ubalancen mellem udbud og efterspørgsel, forklarer han.
- Det største problem, som København står over for, er et generelt problem for succesfulde byer, nemlig skævheden mellem udbud og efterspørgsel.
I det sidste årti har befolkningsvæksten i København været 19 procent, mens væksten i boligmassen har været mindre end halvdelen af det niveau, nemlig otte procent.
- Det er den slags ubalancer, som skaber den lejevækst, som vi ser i de succesfulde byer rundt omkring i Europa, siger James Seppala.
Og måske er det også den ubalance, som en række udenlandske investorer har fået øje på.
På få år har udenlandske investorer mangedoblet deres investeringer i København, og ser man på perioden fra 2012 og til i dag, er udenlandske investorer langt mere aktive i opkøbene af københavnske beboelsesejendomme.
Mens danske investorer siden 2012 har investeret for 30,7 milliarder kroner i ejendomme i Københavns Kommune, har penge fra udlandet i de københavnske beboelsesejendomme siden 2012 rundet 50 milliarder kroner.
I slideren kan du bladre frem i de ejendomme, som udenlandske investorer har opkøbt siden 2012.
Største kapitalrejsning nogensinde•I Europa foretager Blackstone især opkøb gennem fonde registreret i blandt andet Luxembourg og Cayman Islands.
•I september kunne Blackstone offentliggøre, at det havde rejst det største beløb nogensinde til at investere i ejendomme i en enkelt fond, der har navnet BREP IX.
Hele 137,5 milliarder kroner lykkedes det at pulje.
De penge skal nu ud at arbejde i ejendomsinvesteringer på tværs af kloden.
•Kilder: Blackstone, Bloomberg, Forbes.
FacebookTwitterKopier linkEmner:København|Virksomhedsøkonomi|Økonomi|New York|Københavns Kommune




https://www.dr.dk/nyheder/udland/han-doede-som-en-hund-saadan-mistede-berygtet-terrorleder-livet-i-timer-lang

Abu Bakr al-Baghdadi dræbtSe temaUdland'Han døde som en hund': Sådan mistede berygtet terrorleder livet i to timer lang operationUSA tog dna-prøver, efter Islamisk Stat-lederen havde udløst sin bombevest.
Så blev gemmestedet jævnet med jorden.
© ScanpixAf Anna Sol Jørgensen28.
okt.
2019 kl.
16.
32Læs opIngen amerikanske soldater kom til skade, men det gjorde en hund, da de i lørdags gik til angreb for at dræbe verdens mest eftersøgte mand: Abu Bakr al-Baghdadi.
På dansk nok nærmere kendt som den øverste leder af terrorbevægelsen Islamisk Stat.
Det samme kan ikke siges om den bygning, som Abu Bakr al-Baghdadi skjulte sig i op til sin død.
Amerikanske soldater tog dna-prøver fra hans jordiske rester, da han havde sprængt sig selv i luften, sikrede beviser i bygningen, før bygningen blev efterladt i ruiner.
USA har været på jagt efter al-Baghdadi, siden han i juni 2014 erklærede sig for kalif - altså den øverste leder - af den islamiske stat i Irak og Syrien.
En stat, som kun blev anerkendt af terrorbevægelsen selv.
Abu Bakr al-Baghdadi endte sine dage i en bygning, der nu er jævnet med jorden.
 Hans gemmested var i byen Barisha i det nordvestlige Syrien.
 Der var gravet tunneller under bygningen, og det var i en af dem, at den selvbestaltede kalif tog livet af sig selv med en hund i hælene.
1 / 3Abu Bakr al-Baghdadi endte sine dage i en bygning, der nu er jævnet med jorden.
1 / 3Hans gemmested var i byen Barisha i det nordvestlige Syrien.
2 / 3Der var gravet tunneller under bygningen, og det var i en af dem, at den selvbestaltede kalif tog livet af sig selv med en hund i hælene.
3 / 3Dusøren for at finde frem til Baghdadi lød til sidst på 25 millioner dollar.
Lørdag blev den årelange jagt afsluttet, og i går eftermiddag dansk tid gik den amerikanske præsident, Donald Trump, på talerstolen for at fortælle, hvad han selv kaldte en 'meget stor nyhed'.
I 47 minutter fortalte præsidenten detaljeret, hvordan den berygtede terrorleder endte sine dage.
Der er få andre kilder end Det Hvide Hus til information om operationen, men her er, hvad der er blevet oplyst om aktionen:Tog tre børn med i dødenDen militære operation blev indledt natten til søndag omkring klokken 1 lokal tid.
USA havde forinden oprettet en kommando- og kontrolbase i Erbil i Irak.
Rusland, der kontrollerer luftrummet over det område i Syrien, hvor Baghdadi befandt sig, fik at vide, at amerikanske soldater var på vej ind.
© ScanpixHvem var Abu Bakr al-Baghdadi?
Baghdadi menes at være blevet født i Samarra, nord for Bagdad i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
IS-lederen var verdens mest eftersøgte mand.
Baghdadi blev leder af Islamisk Stat i 2010.
I sommeren 2014 udråbte Islamisk Stat et kalifat - en stat ledet efter streng islamisk lov.
Abu Bakr al-Baghdadi var kaliffen, hvilket vil sige "efterfølgeren" efter guds udsendte, profeten Muhammed.
Kilder: AP, BBC, Reuters.
Otte helikoptere med specialstyrken Delta Force blev sendt fra Irak og ind i Syrien til byen Barisha.
Der hersker tvivl om, præcis hvor helikopterne lettede fra, eftersom præsidenten ikke har sagt noget om det.
Ifølge nogle medier lettede de fra Erbil i Irak, nogle skriver al-Asad-basen i Irak.
Ikke desto mindre var der tale om en flyvetur på cirka en time og 20 minutter i høj fart.
Og netop den tur var i sig selv en farefuld færd.
- Det var en stor gruppe, der fløj over et område med meget, meget kraftig ildkraft.
De blev beskudt, men de klarede den, lød det fra Donald Trump.
Soldaterne bankede ikke på, da de nåede frem til det hus, hvor Baghdadi skjulte sig.
De sprængte sig igennem murene.
Og så brød helvede ifølge Donald Trump løs.
Abu Bakr al-Baghdadi søgte tilflugt i en tunnel under bygningen.
Med sig havde han tre børn, som han ledte ind i den visse død.
I hælene på sig havde han specialtrænede hunde - såkaldte K-9's, der fulgte ham til enden af tunnellen, der ikke havde en udgang.
Og det var altså for enden af den tunnel, at kaliffen omkom.
Ikke fordi han blev skudt af amerikanske styrker, men fordi han detonerede en selvmordsvest, der dræbte ham og børnene på stedet.
Udover Baghdadi og de tre børn, døde to kvinder i huset.
De var ligesom Baghdadi selv iklædt selvmordsveste, men de blev ikke detoneret.
11 børn er blevet overdraget til andre, mens USA har taget et antal fanger med fra bygningen.
Præsidenten fulgte med på videosignalTunnellen styrtede ned over Abu Bakr al-Baghdadi, og det der var tilbage af ham.
Der var ikke som sådan et lig, men der var nok til at tage dna-prøver, der kunne bekræfte, at der var tale om Islamisk Stats øverste leder.
- De fik hans dna.
Endda mere end de ville have.
De fjernede en masse murbrokker og bragte hans kropsdele med tilbage.
Der var ikke så meget tilbage, efter at vesten detonerede, siger Donald Trump.
Præsident Donald Trump fulgte hele operationen på et videosignal i det såkaldte 'situation room'.
Det var altså ikke skud eller et decideret angreb fra amerikanske soldater, der tog livet af Baghdadi.
Og det kan have betydning for fortællingen blandt Islamisk Stats støtter.
- For Baghdadis støtter vil det bidrage til, at han er en slags martyr for Islamisk Stat.
De havde nok foretrukket en mere heroisk måde, end at han var trængt op i en krog og sprængte sig selv i luften, siger Torben Engen, der er militæranalytiker ved Københavns Universitet og major i Forsvaret.
- Men det forbedrer fortællingen om hans martyrdom.
Det havde været bedre for USA, hvis amerikanske styrker havde skudt ham, fortsætter han.
De amerikanske styrker blev i bygningen i omkring to timer.
Her blev der indsamlet følsomme dokumenter med informationer om Islamisk Stats oprindelse og planer fremover.
Helikopterne med de amerikanske soldater og hunde lettede efter angrebet med resterne fra bygningen i Syrien.
En time og ti minutter senere landede de i 'et venligt land', og præsident Donald Trump for til tasterne.
Noget meget stort var lige sket, lød det.
Samtidig med tweetet blev der annonceret et pressemøde, der blev afholdt knap 12 timer senere.
Og her kunne Donald Trump altså fortælle, at Abu Bakr al-Baghdadi var død.
USA havde haft Baghdadi under overvågning i et par uger.
- Vi vidste lidt om, hvor han skulle hen.
Vi havde informationer om, at han ville flytte sig til et andet sted.
Det gjorde han ikke.
Til sidst så vi, at han var der, at han blev der.
Vi vidste noget om bygningen.
Vi vidste, at der var tunneller.
De fleste var uden udgang, sagde Donald Trump.
Operation opkaldt efter amerikansk fangeSom leder af Islamisk Stat har Abu Bakr al-Baghdadi stået i spidsen for bestialske henrettelser, der er blevet filmet og udgivet på nettet.
Han har stået i spidsen for fordrivelse, voldtægt og drab på utallige civile.
Og han har stået i spidsen for adskillige terrorangreb verden over.
Et af ofrene var den amerikanske nødhjælpsarbejder Kayla Mueller, der blev holdt som gidsel hos Islamisk Stat i 18 måneder, hvor hun blev udsat for tortur og voldtægt, inden hun blev dræbt.
Kayla Mueller var nødhjælpsarbejder i Syrien, hvor hun blev kidnappet og holdt til fange af Islamisk Stat.
Hun blev blandt andet voldtaget af Abu Bakr al-Baghdadi under sit fangenskab, før hun blev dræbt.
Operationen mod Baghdadi blev opkaldt efter hende.
- Det var en stor aften for USA og for resten af verden.
En brutal dræber, der har forårsaget så mange lidelser og så meget død, er blevet elimineret.
Han vil aldrig igen skade en uskyldig mand, kvinde eller barn.
- Han døde ikke som en helt.
Han døde som en hund.
Han døde som en kujon.
Han klynkede, skreg og græd, sagde Donald Trump.
Når Donald Trump taler om Abu Bakr al-Baghdadi som en hund, så er det for at tale til eventuelle støtter af Islamisk Stats verdenssyn.
- For os virker det måske som en nærmest barnlig måde at tale om en fjende, der nu er blevet neutraliseret.
Men hans retorik taler klart til dem: En hund er det laveste dyr i verden, næst efter et svin, siger Torben Engen, der er militæranalytiker ved Københavns Universitet og major i Forsvaret.
- Så Donald Trump sammenligner Abu Bakr al-Baghdadi med noget af det mest laveststående, der er, fortsætter han.
Kilder: Det Hvide Hus, BBC, Guardian, AP, Reuters.
FacebookTwitterKopier linkEmner:Donald Trump (politiker)|Islamisk Stat|USA|Københavns Universitet|Terrorisme




https://www.dr.dk/nyheder/indland/advokat-britta-nielsen-kan-vidne-igen

Millionsvindel i SocialstyrelsenSe temaIndlandAdvokat: Britta Nielsen kan vidne igenDen svindeltiltalte Britta Nielsen er frisk igen efter et ildebefindende i Københavns Byret og ventes at vidne tirsdag.
(Arkivfoto) Forsvarer Nima Nabipourt ved Københavns Byret fredag.
Hans klient, Britta Nielsen, er nu klar til igen at vidne.
28.
okt.
2019 kl.
15.
49Læs opDen svindeltiltalte Britta Nielsen er tilsyneladende blevet frisk igen, efter at hun fik et ildebefindende under et retsmøde i Københavns Byret i torsdags.
Det oplyser hendes advokat, Nima Nabipour, i en besked til Ritzau, mandag eftermiddag.
- Det er forventningen, at min klient vil møde op til hovedforhandlingen i morgen, lyder beskeden fra Nima Nabipour.
Blev svimmel i rettenBritta Nielsen fik et ildebefindende kort efter frokostpausen og blev hentet af en ambulance.
Hendes advokat forklarede, at hun i løbet af frokostpausen havde følt sig lidt svimmel.
Han tilføjede, at hun i løbet af varetægtsfængslingen har været indlagt med hjerteproblemer.
Hun skulle også have deltaget i retsmødet fredag.
Men ifølge retsformanden meldte hun sig syg om morgenen inden retsmødets begyndelse.
Britta Nielsen er tiltalt for at have svindlet med omkring 117 millioner kroner af de offentlige kasser.
Ifølge tiltalen skete det, mens hun var ansat i Socialstyrelsen.
Torsdag oplyste hun via sin forsvarer, at hun erkender at have overført penge til sig selv.
/ritzau/FacebookTwitterKopier linkEmner:Københavns Byret|Sygdomme og lidelser|Økonomisk kriminalitet|Socialstyrelsen|Britta Troelsgaard Nielsen (embedsmand)




https://www.dr.dk/nyheder/indland/derfor-er-det-saa-svaert-dig-finde-et-sted-bo-i-koebenhavn






https://www.dr.dk/nyheder/udland/kender-baghdadis-doed-har-gjort-ham-til-martyr-og-vil-oege-hans-popularitet

Abu Bakr al-Baghdadi dræbtSe temaUdlandIS-kender: Baghdadis død har gjort ham til martyr og vil øge hans popularitetDet kan ikke udelukkes, at der vil komme hævnangreb i Vesten, mener forfatter.
Abu Bakr al-Baghdadi udløste en selvmordsvest og tog sig selv og sine tre børn med sig i døden.
Af Emil Søndergård Ingvorsen28.
okt.
2019 kl.
11.
12Læs opHvis de vestlige lande går og frygter, at Islamisk Stat vil slå nådesløst til med koordinerede angreb efter Abu Bakr al-Baghdadis død, som man så i Paris i november 2015, så kan de ånde lettet op.
Men hvis de til gengæld frygter, at soloterrorister vil hævne deres leders død, så er der større grund til frygt.
Det vurderer Deniz Serinci, der er forfatter til flere bøger om terrororganisationen, efter at det i går kom frem, at Abu Bakr al-Baghdadi døde natten til i går under et angreb ledet af USA.
Den usynlige sheikBaghdadi menes at være blevet født i Samarra, nord for Bagdad i Irak i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
IS-lederen er verdens mest eftersøgte mand.
USA har udlovet en dusør på op til 25 millioner dollar for oplysninger, der kan føre til hans pågribelse.
Irakeren er blevet kaldt "spøgelset" og "den usynlige sheik", da han i høj grad har formået at holde sig skjult for offentligheden.
- Islamisk Stat er svækket og har langt fra de samme efterretninger, som førte til de koordinerede angreb i Paris i 2015 og mod lufthavnen i Bruxelles året efter.
De har ikke muligheden for at planlægge angreb fra centralt hold, efter at de har mistet alle deres territorier, siger han.
- Til gengæld kan vi stadig se angreb fra soloterrorister, hvilket er meget svært for efterretningstjenester at gardere sig mod, da de er svære at finde frem til, siger Deniz Serinci.
Han bliver bestemt ikke mindre populær af det.
I hans tilhængeres øjne er han død på den reneste måde, og nu kommer han i paradis med sine børn.
Deniz Serinci, journalist og forfatterI Frankrig tager de frygten for hævnangreb meget seriøst.
Det skrev den franske indenrigsminister, Christophe Castaner, i går til det franske politi.
- Den mulige identificering af jihadistisk propaganda efter hans død, hvilket kan føre til hævnangreb, kræver den yderste agtpågivenhed - især under offentlige begivenheder de kommende dage, siger han i brevet ifølge Reuters.
Udløste selvmordsvest og tog børn med i dødenAbu Bakr al-Baghdadi har ledet Islamisk Stat, siden han udråbte et islamisk kalifat i organisationens tidligere syriske højborg, Raqqa, i 2014.
Han har de seneste år været rygtet død flere gange, men denne gang skulle den være god nok, da amerikanerne har foretaget test af terrorlederens dna.
Aktionen, der førte til hans død, foregik i det nordvestlige Syrien, men det var ikke for amerikansk hånd, at han mistede livet, efter at han var stukket af ned i en tunnel under angrebet.
Læs også:Militærmanden, journalisten og forskeren vurderer: Bliver IS-leders død kalifatets endeligt?
Det fortalte den amerikanske præsident, Donald Trump, i går.
- De eneste, der var tilbage, var Baghdadi i tunnelen, og han havde trukket tre af sine små børn med sig.
De blev ført til den visse død.
Han nåede slutningen af tunnelen, da vores hunde jagtede ham derned.
Han detonerede sin vest og dræbte sig selv og de tre børn, sagde han på et pressemøde.
Forfatter Deniz Serinci har særligt hæftet sig ved, at Baghdadi tog sit eget liv i stedet for at blive taget til fange eller dræbt af amerikanerne.
- Han bliver bestemt ikke mindre populær af det.
I hans tilhængeres øjne er han død på den reneste måde, og nu kommer han i paradis med sine børn.
Det vil helt sikkert øge hans popularitet, siger han.
FacebookTwitterKopier linkEmner:Donald Trump (politiker)|Islamisk Stat|Terrorisme|Paris|Syrien




https://www.dr.dk/nyheder/regionale/midtvest/vogterhunde-og-flere-penge-skal-komme-ulveproblem-til-livs

Ulve i DanmarkSe temaMidt- og VestjyllandVogterhunde og flere penge skal komme ulveproblem til livsMinisteren udvider område, hvor fåreavlere kan få hjælp til at forhindre ulveangreb.
Miljøministeren giver nu mulighed for bedre støtte til ulvesikre hegn og forsøg med vogterhunde for at forhindre ulven i at angribe husdyr.
Ulven her udgør dog ingen fare, da den har hjemme i Københavns Zoo.
Af Mette Skov-Jensen28.
okt.
2019 kl.
13.
00 | opdateret 28.
okt.
2019 kl.
13.
38Læs opFlere fåreavlere får nu hjælp til at forebygge ulveangreb på deres husdyr.
Miljøminister Lea Wermelin (S) har udpeget endnu et område af Jylland til ulvezone.
Det betyder, at fåreavlere og andre landmænd med husdyr kan søge om tilskud til at opføre ulvesikre hegn.
Samtidigt vil ministeren lave forsøg med vogterhunde, som i dag bliver brugt til at beskytte dyr på markerne i Tyskland.
- Ulven er et problem for landmænd med udegående husdyr i Midt- og Vestjylland.
Jeg vil gøre, hvad jeg kan for at hjælpe de husdyrholdere, som til stor frustration oplever, at ulven slår deres husdyr ihjel, siger Lea Wermelin.
Det er et næsten 600 kvadratkilometer stort område i Midtjylland, som nu bliver udpeget som ulvezone.
Området er på størrelse med Bornholm og ligger i en firkant mellem Silkeborg, Herning, Brande og Nørre Snede.
I forvejen er et 330 kvadratkilometer stort område sydvest for Holstebro ulvezone.
Miljøministeren har også valgt at forhøje det tilskud, som en landmand kan få til ulvesikre hegn.
Helt konkret stiger tilskuddet fra de nuværende 80 procent til 100 procent.
Et ulvesikkert hegn er netop en betingelse for, at en landmand kan få kompensation for dræbte husdyr i de to områder.
- Miljøstyrelsens erfaringer er, at fungerende og vedligeholdte ulvesikrede hegn er en effektiv beskyttelse.
Derfor skal vi udbrede brugen i hele EU, siger Lea Wermelin.
Ulvesikre hegnHegnet er strømførende med mindst 4.
500 voltNederste eltråd er cirka 20 cm over jordenØverste eltråd er mindst 110 cm over jordenDer er i dag 36 kilometer ulvesikret hegn i DanmarkDer er ikke dokumenteret ulveangreb bag et ulvesikret hegn i Danmark, der lever op til Miljøstyrelsens kravKilde: Miljø- og FødevareministerietVogterhunde indsættes mod ulvenFlere fåreavlere har ønsket at bruge vogterhunde til at beskytte dyr på marken.
Det bliver nu muligt med et pilotprojekt tre steder i Danmark.
Her vil landmændene kunne få tilskud til at købe certificerede vogterhunde.
- Der er gode erfaringer med vogterhunde fra Tyskland.
Derfor skal vi også prøve ordningen i Danmark, siger ministeren.
Vogterhunde kan være et alternativ i områder, hvor det er ekstra svært at sætte hegn op.
I Tyskland er det typisk racen Pyrenæerbjerghund, som bliver brugt som vogterhunde.
Ingen tyske fåreavlere har, ifølge Miljøstyrelsen, mistet får til ulve efter at have anskaffet sig vogterhunde.
Fåreavler: Vogterhunde er en god idéFåreavler Sven Joensen fra Hammerum har 2.
500 får i den nye ulvezone.
Han hilser muligheden for vogtehunde velkommen.
- Hundene kan sagtens være en hjælp.
Det ser jeg muligheder i, siger han.
Til gengæld er Sven Joensen skeptisk, når det kommer til de ulvesikrede hegn.
Ifølge ham kræver hegnene enorm meget vedligeholdelse, fordi elhegnene jævnligt skal holdes fri for græs og buske.
- Skal jeg have folk til at rydde med buskrydder omkring ulvehegnene for at bevare strømforsyningen, bliver det rimelig omkostningstungt og besværligt, lyder det fra den midtjyske fåreavler.
Ulven i DanmarkI 2012 blev der for første gang i 200 år set en vild ulv i DanmarkUlven er Europas næststørste rovdyr på landUlven er fredet i EUI perioden april-juni 2019 var der fem voksne ulve og mindst seks ulveunger i DanmarkKilde: Ulveatlas.
dkI 2012 blev der for første gang i 200 år set en vild ulv i Danmark.
Siden da er ulven dukket op flere steder i Jylland, og man ved med sikkerhed, at ulvepar to gange har fået hvalpe i Danmark.
Men ulven har også flere gange stået bag angreb på husdyr.
Tal fra Miljøstyrelsen viser, at ulve med sikkerhed stod bag angreb på husdyr 28 gange i 2018.
Det er netop antallet af dokumenterede ulveangreb i Midtjylland, der får ministeren til at udpege en ny ulvezone.
Tre gange indenfor det seneste år har ulve dræbt husdyr her.
Ulven er fredet i hele EU og er derfor ikke lovlig at skyde.
Danmark har dog i oktober været medunderskriver på en erklæring i EU-kommisionen, der ønsker mere fleksibilitet, når det gælder regulering af bestanden af ulve i EU.
- Vi skal overholde vores forpligtelse til at beskytte ulven, men fra dansk side arbejder vi løbende på at få en fleksibel forvaltning af ulven.
Også når det gælder regulering, siger Lea Wermelin.
Myndighederne vurderer, at der i øjeblikket er fem voksne ulve og seks hvalpe i Danmark.
Opdateret klokken 13.
38 med kommentar fra fåreavler Sven Joensen.
FacebookTwitterKopier linkEmner:Lea Wermelin (politiker)|Socialdemokraterne|Jylland|Dyr|EU




https://www.dr.dk/nyheder/penge/overboens-leje-er-fire-gange-hoejere-end-michaels-vanvittigt-lovgivningen-aabner-op

Dyre lejlighederSe temaPengeOverboens leje er fire gange højere end Michaels: 'Vanvittigt at lovgivningen åbner op for det'Blackstone har istandsat en lejlighed over Michael Tesones, og det har fået lejen til at stige voldsomt.
Af Mathias Sommer, Søren Kristensen og Jonatan Placing28.
okt.
2019 kl.
12.
22Læs opStikker Michael Tesone hovedet ud af vinduet, kan han med et godt overhåndskast sende en sten ned i Nyhavn i hjertet af København.
Klemt inde mellem Det Kongelige Teater og Nyhavn bor Michael Tesone attraktivt i en stor lejlighed på 149 kvadratmeter, som han blot betaler 6.
000 kroner for om måneden.
Michael Tesones lejlighed er ikke blevet istandsat i 25 år.
I de 25 år, Michael Tesone har boet i lejligheden på Herluf Trolles Gade, er den ikke blevet renoveret af udlejeren, og derfor er lejen i årenes løb blevet holdt i ro.
- Det er rigtigt, at vi er privilegerede lejere.
Men hvis du kigger på lejlighederne herinde, bruger mange af beboerne meget store summer, nogle gange millionbeløb på at modernisere lejlighederne, siger Michael Tesone.
Men nu er freden forbi.
Sidste år overtog den amerikanske kapitalfond Blackstone ejendommen og dens 12 lejemål.
I krig med BlackstoneSiden har lejere og udlejer ligget i krig med hinanden.
- I første omgang tænkte vi, at vi vil give dem en god introduktion til ejendommen.
Vi havde selv undersøgt, om vi havde lyst til at overtage ejendommen.
Men fordi vi vidste, der var meget galt i ejendommen, var vi nået frem til et bud på 16 millioner kroner.
- Derfor kom det som et chok, da der stod i Tingbogen, at Blackstone havde betalt 42,5 millioner kroner for ejendommen, siger Michael Tesone.
Da Blackstone havde sat lejligheden over Michael Tesone i stand, blev den udbudt på boligportalen til 24.
775 kroner om måneden.
- Det viste sig så, at de havde ét mål med overtagelsen, og det var at smide os ud, så de kunne sætte lejen op, fortsætter han.
Ifølge Michael Tesone er Blackstones danske administrationsselskab, 360 North, gået langt for at chikanere ejendommens beboere og samtidig lave forbedringer, som egentlig ikke har været forbedringer - men som gør det muligt for dem at hæve lejen.
- Det viste sig ret hurtigt, hvad det var for en type udlejer, da de begyndte på nogle fuldkommen vanvittige ting.
Pludselig stod der for eksempel en lift ude på gaden, fordi de ville rive samtlige vinduer ud.
De ville sætte aluminiumsvinduer i, selv om det brød med lokalplanen.
Ejet via LuxembourgBlackstone overtog den 4.
oktober 2017 Herluf Trolles Gade 3, en ejendom med 12 lejligheder og et grundareal på 436 kvadratmeter.
Købesummen var 42,5 millioner kroner, og køber var Blackstone-selskabet DK Resi Propco I Aps, som ejer 16 ejendomme i København.
DK Resi Propco I Aps er ejet af holdingselskabet DK Resi Holdco I ApS, som er ejet af det luxembourgske selskab Calder Holdco S.
à.
r.
l.
Tre personer er indsat som direktører for DK Resi Propco I Aps, hhv.
Birgitte Aasyng, fond manager i 360 North, Donatella Fanti, chef i Blackstone og Diana Hoffmann, chef i Blackstone.
Kilder: Tingbogen, CVR og Blackstone og 360 North- De var ligeglade med lokalplanen, men ville bare have de billigste vinduer, så de kunne få mest mulig lejeforhøjelse ud af det, siger Michael Tesone, som siden overtagelsen i 2017 efter eget udsagn har arbejdet fuld tid med at bekrige Blackstone og 360 North.
Tesones lejlighed bærer præg af konflikten med Blackstone.
Bunkevis af papirer vidner om hundredvis af klager og indsigelser, som Michael Tesone har sendt til diverse instanser for at holde Blackstone stangen.
Fire gange så dyrAt Blackstone kan have interesse i, at Michael Tesone og hans medbeboere flytter fra Nyhavn, er lejligheden over Tesone et eksempel på.
Ved at renovere lejligheden "gennemgribende" kan lejemålet løftes ud af boligreguleringsloven og over i lejeloven, hvor niveauet for huslejen bestemmes ud fra "det lejedes værdi".
I tilfældet med Michael Tesones overbo har Blackstone fortolket det lejedes værdi som en månedlig husleje på 24.
775 kroner om måneden.
Selvom lejligheden har samme størrelse som Michael Tesones, skal nye lejere altså betale over fire gange så meget om måneden for at bo på de 149 kvadratmeter.
- I det øjeblik, de laver sådan en renovering, tjener de jo mange millioner kroner på ejendommen, fordi afkastet mangedobles.
Det er vanvittigt, at lovgivningen åbner op for det, siger Michael Tesone.
Dokumentaren "De Riges By - på desperat boligjagt" undersøger det københavnske boligmarked og konsekvenserne af de stigende lejepriser.
Se dokumentaren her.
Blackstone er en af flere udenlandske investorer, som i disse år køber massivt op i danske ejendomme, særligt udlejningsejendomme i hovedstaden.
På få år har Blackstone opkøbt ejendomme i hovedstaden for næsten otte milliarder kroner.
I slideren herunder kan du se, hvordan udenlandske investorer har købt massivt op i københavnske ejendomme siden 2012.
Artiklen fortsætter under grafikken.
Blackstone: For få lejligheder i KøbenhavnDen amerikanske kapitalfond Blackstone ønsker ikke at kommentere på konkrete sager.
Men chefen for den amerikanske kapitalfonds europæiske ejendomsopkøb, James Seppala, afviser, at Blackstone udgør et problem på det københavnske boligmarked.
Problemet er snarere et mismatch mellem udbuddet af lejligheder i København, og den voksende befolkning i hovedstaden, mener han.
- Det største problem for København, som også er et problem for mange andre succesfulde storbyer, er en ubalance mellem udbud og efterspørgsel.
Befolkningsudviklingen over de sidste ti år har i København været 19 procent.
Udbuddet af boliger har været under halvdelen af den vækst, siger James Seppala til DR Nyheder.
Er det ikke rigtigt, at hver gang en lejer forlader jeres lejligheder, så renoverer I og hæver lejen kraftigt?
- Vores fokus er at skabe enheder af høj kvalitet for vores kunder.
I mange tilfælde involverer det betydelige investeringer i køkkener og badeværelser.
Gør I ikke det her hver eneste gang?
- Det er jeg ikke sikker på.
Men jeg kan fortælle dig, at I mange tilfælde træder vi ind i lejligheder, som har været uberørte i årtier.
Og det kræver betydelig kapitalinvestering for at skabe et levemiljø, som er værdigt til denne by, siger James Seppala.
FacebookTwitterKopier linkEmner:København|Det Kongelige Teater|Økonomi|Bolig|DR1




https://www.dr.dk/sporten/fodbold/overblik-danskernes-weekend-i-fodboldeuropa-gytkjaer-med-zlatan-scoring

FodboldOVERBLIK Danskernes weekend i fodboldeuropa: Gytkjær med Zlatan-scoringFlere danskere markerede sig med gode præstationer, da fodbolden rullede i Europa denne weekend.
Christian Gytkjær markede sig med en forrygende scoring for sin polske klub.
Af Arnela Muminovic28.
okt.
2019 kl.
09.
48Læs opHerunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
1Gytkjær med fænomenal scoringGytkjær scorede et flot mål i weekenden.
Den danske landsholdsspiller Christian Gytkjær har allerede skrevet historie i sin polske klub Lech, hvor han for nogle uger siden blev den mest scorende spiller i klubbens historie.
Og i weekenden holdt han sig heller ikke tilbage med at brillere for sin klub, da han scorede et helt fantastisk mål i kampen mod Zaglebie.
Gytkjær formåede at styre et hjørnespark ind i målet med sin yderside fra en spids vinkel - et mål som ledte minderne hen imod en vis Zlatan Ibrahimovic.
Målet var en reducering til 1-2 i overtiden af opgøret, og derfor fik den fænomenale scoring ikke betydning rent resultatmæssigt.
2Topscorer Harder topper i TysklandPernille Harder var igen på pletten for Wolfsburg.
Kvindelandsholdets anfører Pernille Harder er i forrygende form for tiden for sin tyske klub Wolfsburg.
I weekenden var hun igen på pletten i Bundesligaen i 5-1-sejren mod Essen.
Scoringen var Harders niende sæsonmål i otte kampe, og hun er dermed topscorer i den bedste række.
Danskeren og Wolfsburg topper den tyske Bundesliga foran Hoffenheim og Bayern München.
3Nadim på pletten i ParisNadia Nadim er i fin form for tiden.
Pernille Harders angrebskollega på landsholdet Nadia Nadim var også i målhumør i sin franske klub Paris Saint Germain.
Nadim startede inde for PSG i udekampen mod Marseille, og her viste hun sig fint frem, hvor det blev til en enkelt scoring i 5-0-sejren.
Danskeren og Paris Saint Germain fører overraskende den franske liga foran Lyon, der ellers har været suveræne de senest mange år i den franske liga.
4Braithwaite sikrer længe ventet sejrmartin Braithwaite sirkede Leganes sæsonens første sejr.
Det har været en svær sæson for Martin Braithwaite og spanske Leganes i La Liga indtil videre, hvor klubben ikke havde vundet i den bedste spanske række inden denne weekend.
Men den kedelige statistik sørgede den danske landsholdsangriber for at slette, da han scorede opgørets enlige scoring i hjemmekampen mod Mallorca.
Det var Braithwaites tredje sæsonscoring.
5Skov assisterede i sejrRobert Skov assisterede i weekenden.
Robert Skov har endelig sikret sig en stamplads på sit tyske hold Hoffenheim efter skiftet fra FC København i sommer.
Det er dog hovedsageligt som venstre back, at Skov viser sine kvaliteter frem i det tyske.
Og det gjorde han endnu engang i weekenden, da Hoffenheim vandt 3-2 ude mod Hertha.
Kort før pausen sendte Skov et godt hjørnespark ind i feltet, hvor Andrej Kramaric let kunne pande bolden ind i målet.
6Ballisager klar til pokalfinalenStinne Ballisager var med til at sikre sin klub en pokalfinale-plads med sin scoring.
I norsk fodbold sikrede landsholdsspillerne Stine Ballisager og Rikke Marie Madsen sig en billet til pokalfinalen med deres hold Vålarenga, da det blev til en sejr på 4-1 mod Arna-Bjørnar.
I semifinalen markerede midtstopper Ballisager sig også fornemt med en scoring.
I finalen venter LSK.
7Zanka på måltavlenMathias Zanka Jørgensen scorede for sin tyrkiske klub Fenerbahce.
Mathias Zanka Jørgensen har været meget omtalt i medierne på det seneste grundet sin kontroversielle militær-hilsen for sin tyrkiske klub Fenerbahce, men han viste sig dog også frem på banen i weekenden.
Landsholdsspilleren var på pletten for Fenerbahce mod Konyaspor, da han efter et indlæg køligt kunne sende bolden i nettet til stillingen 2-0.
FacebookTwitterKopier linkEmner:Mathias Zanka Jørgensen (fodboldspiller)|Nadia Nadim (fodboldspiller)|Fodbold|Frankrig|VfL Wolfsburg




https://www.dr.dk/nyheder/udland/ekspert-leders-doed-er-en-symbolsk-sejr

Abu Bakr al-Baghdadi dræbtSe temaUdlandEkspert: IS-leders død er en symbolsk sejrBaghdadis død er et stort symbolsk slag for IS, men uden de store praktiske konsekvenser, lyder vurderingen.
I foråret dukkede en udateret propagandavideo op af Abu Bakr al-Baghdadi.
Det var først gang i fem år, at IS-lederen var fanget på film.
Af Maya Nissen28.
okt.
2019 kl.
12.
42Læs opVerdens mest eftersøgte mand er blevet dræbt.
Abu Bakr al-Baghdadi, der var lederen af Islamisk Stat, blev dræbt i lørdags i en amerikansk militærmission i det nordvestlige Syrien - Idlib-provinsen.
Han udløste en selvmordsvest, fortalte Donald Trump søndag på et pressemøde.
- Baghdadi var ond og voldelig, og han døde på en ond og voldelig måde, som en kujon der løb og græd.
© ScanpixHvem var Abu Bakr al-Baghdadi?
Baghdadi menes at være blevet født i Samarra, nord for Bagdad i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
IS-lederen var verdens mest eftersøgte mand.
Baghdadi blev leder af Islamisk Stat i 2010.
I sommeren 2014 udråbte Islamisk Stat et kalifat - en stat ledet efter streng islamisk lov.
Abu Bakr al-Baghdadi var kaliffen, hvilket vil sige "efterfølgeren" efter guds udsendte, profeten Muhammed.
Kilder: AP, BBC, Reuters.
Selvom Baghdadis død er af stor symbolsk betydning, så vil den ikke gøre den store praktiske forskel for Islamisk Stat.
Det vurderer David Vestenskov, som er chefkonsulent ved Forsvarsakademiet med fokus på blandt andet terror i Mellemøsten.
- Det har en stor symbolsk betydning for hele IS-brandet, ligesom det også havde, da IS mistede sit territorium i Syrien og Irak, siger han i P1 Morgen og fortsætter:- Men når man ser på hans evne til at lede bevægelsen, lægge en strategi og diktere de operationer, der skulle udføres, der vil betydningen være marginal i forhold til den indflydelse, han har haft den seneste to-tre år.
Læs også:Militærmanden, journalisten og forskeren vurderer: Bliver IS-leders død kalifatets endeligt?
Minder om al-QaedaUnder Baghdadis ledelse har Islamisk Stat stået bag store terrorangreb i Tyrkiet, Mellemøsten, Asien og Europa.
Angrebet på det franske satiremagasin Charlie Hebdo, et angreb i i den tyrkiske hovedstad Ankara, som kostede 95 menneskeliv, et angreb i Libanons hovedstad, Beirut, hvor 40 mennesker blev dræbt.
Og så er der angrebene i 2015 i Paris, hvor 130 personer blev dræbt.
Ifølge den amerikanske præsident har Baghdadis død gjort verden til et mere sikkert sted.
Men det er David Vestenskov ikke enig i.
Meget har nemlig ændret sig, siden IS-lederen i 2014 stod frem og udråbte et islamisk kalifat og opfordrede til angreb på Vesten.
Dengang handlede det om at vinde territorium - en bedrift der i længere tid lykkedes ganske godt for organisationen, som etablerede sig i både Syrien og Irak.
Da organisationen var på sit højeste, levede 10 millioner mennesker i de to lande under IS' strikse, religiøse kontrol.
Et medlem af Islamisk Stat lader terrorbevægelsens flag vaje i Raqqa, Syrien, i 2014.
Byen var udnævnt til hovedstaden i IS' kalifat.
Nu er territoriet tabt, organisationen slået i småstykker og dens leder, Baghdadi, blev drevet på flugt og reduceret til en symbolsk skikkelse.
- Islamisk Stat, som vi kender dem i dag, arbejder under jorden og har ikke har noget mærkbart territorium.
På den måde minder de mere om en klassisk terrorbevægelse, som for eksempel al-Qaeda.
De har meget mindre celler, der opererer, også uafhængigt af hinanden, og som byder ind på Islamisk Stat som navn.
- Så derfor er Baghdadis død ikke noget, der gør verden til et mere sikkert sted fra den ene dag til den anden.
Men det kan have en symbolsk effekt i forhold til dem, der troede på kalifatet, dem, der troede på ham som den store leder af et kommende kalifat.
For USA er retfærdigheden sket fyldestMen det er ikke kun for IS' medlemmer, at Baghdadis død har en stor symbolsk betydning, fortæller David Vestenskov.
Også for USA er hans død af markant betydning.
- Det er klart, at det har været en topprioritet for USA, og det er også på grund af den her symbolske effekt.
Det er trods alt en mand, der har været ude og tage ansvaret for en masse ting.
Det var manden, der satte ansigt på Islamisk Stat og særligt rædslerne, heriblandt henrettelser af amerikanere.
- Så der er et retfærdighedsaspekt i det, og Trump kan med rette sige, at nu er retfærdigheden sket fyldest for de forbrydelser, som Baghdadi har taget ansvaret for.
Aktionen, der endte med at koste Baghdadi livet, er da også blevet opkaldt efter en amerikansk velgørenhedsarbejder ved navn Kayla Mueller.
Den kun 26-årige kvinde mistede livet i Syrien i 2015, efter at være blevet holdt som gidsel af Islamisk Stat i over halvandet år.
Kayla Mueller blev taget til fange af Islamisk Stat i 2013.
Hun blev angiveligt holdt som gidsel, tortureret og voldtaget af IS-medlemmer frem til sin død i 2015.
Hendes jordiske rester er aldrig blevet fundet.
Hvem tager teten?
Ifølge flere internationale medier, heriblandt New York Times, blev også IS-lederens højre hånd og mest sandsynlige efterfølger, Abu Hassan al-Muhajir, dræbt i et separat amerikansk angreb søndag i Jarablus i det nordlige Syrien.
Flere medier skrev tidligere på året, at Baghdadi ifølge IS-mediet Amaq havde udpeget en anden IS-leder, den tidligere irakiske officer Abu Abdullah Qadarsh, til sin efterfølger.
Meldingen er dog omstridt og er aldrig blevet endeligt bekræftet af Islamisk Stat.
Det forbliver dermed stadig uvist, hvem der kommer til at tage teten i Islamisk Stat efter Abu Bakr al-Baghdadi.
FacebookTwitterKopier linkEmner:Donald Trump (politiker)|Islamisk Stat|Syrien|Mellemøsten|Terrorisme




https://www.dr.dk/nyheder/indland/mangler-dit-sexliv-gnist-faa-de-bedste-raad-fra-sexologerne

IndlandMangler dit sexliv gnist?
Få de bedste råd fra sexologerneDu skal have gang i snakken, hvis du skal have gang i sexlivet, lyder et af rådene.
Sexologerne er klar med deres seks bedste råd til at kickstarte sexlivet.
(Modelfoto) Af Mathilde Bugge28.
okt.
2019 kl.
18.
14Læs opMåske kunne du godt tænke dig at prøve noget nyt i soveværelset, eller måske synes du, at din kæreste kræver alt for meget action i soveværelset?
Rigtig mange har i hvert fald ikke det sexliv, de drømmer om.
Det konkluderer en omfattende undersøgelse af danskernes sexliv.
Rapporten viser blandt andet, at hver tredje kvinde og hver fjerde mand opfatter deres sexliv som dårligt eller ikke-eksisterende.
Så hvis onsdag-lørdagsaftalen ikke helt fungerer, så bare rolig: Det er du slet ikke alene om.
Derfor har DR samlet sexologernes bedste råd til at ruske lidt op i det.
Vi har allieret os med Cathrine Katzmann, der er parterapeut og sexolog og har sin egen klinik i Lyngby, og Ditte Maria Winkel, der også er parterapeut og sexolog med egne klinikker i Odense og Fredericia.
1Giv slip på myten om høj og lav sexlystCathrine Katzmann fortæller, at høj og lav sexlyst er en misforstået myte.
Hun mener, at det bedste, man kan gøre, er at give slip på den.
- Der er rigtig mange kvinder, der føler sig 'i stykker' på grund af myten om høj og lav sexlyst, hvor mænd har den høje sexlyst, så føler mange kvinder, at de hele tiden skal leve op til den her sexlyst, siger hun.
STIL SPØRGSMÅL OM UTROSKABKirstine er 29 år og har to gange oplevet utroskab i et længerevarende forhold, og angsten for, at det skulle ske igen, har belastet forholdet til den nuværende kæreste, Adrian.
Derfor har Kirstine og Adrian været i parterapi.
Klokken 19 i aften svarer Kirstine og Adrian på spørgsmål her på dr.
dk.
Du kan stille dit spørgsmål allerede nu.
- Så kan nogle mænd komme til at sige til deres partner, at 'du skal lige få fikset din sexlyst, for det kan simpelthen ikke være rigtigt, at du har så lav sexlyst', siger hun.
- Og når man har dårlig samvittighed og føler sig utilstrækkelig over sin 'lave sexlyst', så får man endnu mindre lyst.
Så med den myte vil kvinder for evigt være bagud på point, siger hun.
Vi skal derimod tale om impulsiv og responsiv lyst.
•Mænd har generelt set en mere impulsiv lyst - en lyst, der opstår ud af det blå, og som man ikke skal arbejde for.
•Kvinder har generelt set en mere responsiv lyst - en lyst, der skal reagere på noget andet - for eksempel berøring.
•Tre ud af fire mænd har dominerende en impulsiv lyst.
Cirka halvdelen af alle kvinder har en blanding mellem impulsiv og responsiv lyst.
2Lær at tale om sexDet kan være supersvært at åbne op for snakken om sex, mener Ditte Maria Winkel.
Derfor anbefaler hun par at sætte rammerne for en hyggelig aften for lige netop den.
Så finder man en skål frem og forbereder hver især ti spørgsmål, som man lægger ned i skålen.
Øvelsen skal få gang i forventningsafstemningen og i snakken.
Hvis man så har et par emner, man gerne vil tale om, men som er svære at få taget hul på, kan man kamuflere dem mellem de andre spørgsmål.
Det kan for eksempel være:•Når jeg siger sex, hvad tænker du så?
•Hvad tænder du på?
•Hvad kalder du dit kønsorgan?
3God kommunikationEt godt sexliv bygger på et fundament af god kommunikation, mener Cathrine Katzmann.
- Hvis man ikke kan tale sammen om følelsesmæssige problemer, så kan det være svært at have et trygt sexliv.
Og så kan man ikke give sig hen, forklarer hun.
Her foreslår Cathrine Katzmann, at man kaster sig ud i tale-lytte-teknikken.
For selvom den kan virke opstillet og akavet, så virker den, forklarer hun.
Her sætter et par sig ned, mens uret er sat til 10-20 minutter.
Så tager man en ting i sin hånd og den, der har tingen i hånden, taler.
Så tager man ét emne ad gangen.
Mens den ene snakker om ét emne, er reglerne:•Man må ikke afbryde•Man skal holde tempoet nede•Man må ikke hæve stemmen•Man må ikke negligere•Man skal gengive, hvad ens partner siger, for eksempel: Som jeg hører dig sige det, føler du aldrig, at du kan leve op til mine krav.
Når man gengiver, er det en god idé at tale i korte sætninger og bytte, når man er færdig med at tale.
Så kan den anden for eksempel svare: Grunden til at jeg hele tiden spørger, om vi skal have sex, er, at jeg savner at føle mig begæret.
Formålet med øvelsen er ikke at finde en løsning, men at skabe en følelse af at blive hørt, og at der er plads til at sige, hvad man vil.
4Mere aktion med 'den førte hånd'Ditte Maria Winkel anbefaler også den øvelse, som hun kalder 'ført hånd-øvelsen'.
Den er god til par, hvor det er svært at sætte ord på, hvordan man gerne vil have det.
I øvelsen fører du din partners hånd med hjælp af din egen rundt på din krop.
Du siger ikke nødvendigvis noget, men du fører hånden på for eksempel dit bryst, inderlår, nakke, øreflip, eller hvad du kan lide.
Så signalerer du med trykket, om det skal være hårdere, blidere, hurtigere, langsommere, for på den måde at indikere, hvad man godt kan lide.
- Det er også en god måde at komme ud af den faste drejebog over, hvordan man plejer at gøre det og være nysgerrige på hinanden, siger hun.
5Slip forventningerneCathrine Katzmann oplever i sin praksis, at alt for mange par er urealistiske i forhold til sexlivet.
- Hvis man lever i et hamsterhjul, så er det for mange urealistisk at have sex én gang om ugen.
Hvis man er stresset og udmattet, er sex det sidste, som kroppen har behov for.
Hvis dit overskud er i bund, kan du ikke tage dig af endnu et barn.
Derfor siger biologien, at der ikke er nogen grund til at have lyst til sex og dermed risikere at få endnu et barn, siger hun.
Hun oplever mange par, der har sex én gang om måneden, men som har enormt dårlig samvittighed, fordi statistikkerne siger, at gennemsnittet er 1,2 gange om ugen.
Så følelsen af, at vi 'burde' have sex oftere, er i sig selv en kæmpe lystdræber.
- Så det er sindssygt vigtigt at være realistisk.
Hvis man falder død om klokken 21, så skal man enten være ok med at have et mindre aktivt sexliv, eller også må man lave om på rammerne, siger hun.
6Én bestemmer det heleDitte Maria Winkels sidste anbefaling er at lade den ene partner bestemme alt en aften.
- Man kan aftale, at den ene partner bestemmer ALT for en aften.
Den anden gør kun noget, hvis han eller hun får besked på det via ord.
For eksempel kan den bestemmende sige: 'Nu må du gerne lade dine hænder glide ned ad min ryg', siger hun.
Det giver nemlig en form for tilbagelænethed for den, der skal følge ordren, fordi man får fjernet noget ansvarsfølelse.
FacebookTwitterKopier linkEmner:Seksualitet|Fredericia|Lyngby|Odense




https://www.dr.dk/sporten/golf/tiger-slaar-kloeerne-i-54-aar-gammel-rekord-woods-er-nu-den-mest-vindende

GolfTiger slår kløerne i 54 år gammel rekord: Woods er nu den mest vindendeMed sejr nummer 82 på PGA-touren kommer Tiger Woods op på siden af rekordholderen Sam Snead.
Tiger Woods vandt i nat Zozo Championship i Japan.
Det var hans sejr nummer 82 på PGA-touren.
28.
okt.
2019 kl.
09.
08Læs opDen amerikanske golfspiller Tiger Woods sikrede sig mandag sin 82.
sejr på PGA-touren, da han sluttede øverst i Zozo Championship i Japan.
Dermed kommer Woods op på siden af Sam Snead, som den kun anden spiller i historien til at vinde 82 PGA-turneringer.
- I dag hylder vi både Tiger og Sam Snead, fordi de deler en rekord, som, i betragtning af hvor svært det er bare at vinde en gang på PGA-touren, hører hjemme blandt de største præstationer i sportshistorien, sagde Jay Monahan fra PGA-organisationen efter Woods' sejr.
Woods måtte vente indtil mandag med at færdigspille de sidste syv huller af fjerde runde i turneringen i Japan, fordi mørket afbrød spillet søndag aften lokal tid.
Læs også:LISTE Tiger tilbage på tronen: Her er otte andre mindeværdige comebacks i sportens verdenDen 43-årige amerikaner lagde ud med en bogey på 12.
hul, da han mandag gik i gang med de afsluttende huller.
Men på hullerne 14 og 18 lavede han birdies og sluttede sammenlagt 19 slag under par for turneringen.
54 år gammel rekordHideki Matsuyama fra Japan var tre slag dårligere på andenpladsen, mens nordireren Rory McIlroy og Sungjae Im fra Japan delte tredjepladsen i 13 slag under par.
Der var ellers ikke meget, der tydede på, at Woods ville vinde Zozo Championship, da han efter tre huller på første runde var i tre slag over par, men siden leverede han stort spil.
Woods triumferede senest i april, da han strøg til tops i US Masters.
Det var samtidig hans 15.
sejr i en majorturnering.
Tiger Woods vandt i foråret sin 15.
majortitel, da han triumferede i 'The Masters'  Woods bliver iført den klassiske grønne jakke, som kun vindere af 'The Masters' får lov at bære.
 Det var femte gang i karrieren, at Woods vandt 'The Masters'.
Første gang var helt tilbage i 1997.
1 / 3Tiger Woods vandt i foråret sin 15.
majortitel, da han triumferede i 'The Masters' 1 / 3Woods bliver iført den klassiske grønne jakke, som kun vindere af 'The Masters' får lov at bære.
2 / 3Det var femte gang i karrieren, at Woods vandt 'The Masters'.
Første gang var helt tilbage i 1997.
3 / 3Amerikaneren Sam Snead har i over et halvt århundrede haft rekorden for flest PGA-sejre med 82.
Snead, der vandt syv majorturneringer, havde en karriere, der spændte over flere årtier.
Han vandt sin første turnering i 1936 og sin sidste i 1965, da han var 52 år.
Woods er med gevinsten i Japan oppe på siden af Snead.
Nummer tre på listen er Jack Nicklaus med 73 PGA-sejre.
Derefter kommer Ben Hogan med 64 og Arnold Palmer med 62 PGA-sejre.
Bortset fra Woods er ingen af de nævnte spillere fortsat aktive på topplan.
/ritzau/FacebookTwitterKopier linkEmner:Rory McIlroy (golfspiller)|Tiger Woods (golfspiller)|Golf|Japan|USA




https://www.dr.dk/nyheder/penge/lego-tager-kampen-op-mod-apple-amazon-og-google-vil-tiltraekke-medarbejdere-fra-hele

PengeLego tager kampen op mod Apple, Amazon og Google: Vil tiltrække medarbejdere fra hele verdenLego åbner i dag det nye hovedkontor Lego Campus i Billund.
Første del af Legos nye hovedkontor, Lego Campus, åbner i dag.
Af Michelle Hald28.
okt.
2019 kl.
11.
27Læs opI dag åbner Lego officielt dørene til virksomhedens nye domicil i Billund.
I alt 2.
000 medarbejdere får arbejdsplads i det nye hovedkontor, når det står helt færdigt i 2021.
Men Lego Campus er langt mere end bare et hovedkontor.
© LegoLego CampusFørste etape åbner 28.
oktober 2019, byggeriet står endeligt færdigt i 2021.
Lego Campus skal huse 2.
000 medarbejdere.
Lego Campus breder sig over 54.
000 kvadratmeter.
Første etape er 15.
000 kvadratmeter.
- Det er et forsøg på at skabe nogle rammer for hele Lego.
Det gør, at medarbejderne får noget ekstra.
Vi lever af kreativitet og innovation, så det skal rammerne også understøtte, siger Niels B.
Christiansen, der er administrerende direktør i Lego.
Sammen med Thomas Kirk Kristiansen, der er oldebarn af Legos stifter, Ole Kirk Kristiansen, indvier han i dag det nye domicil.
Lego Campus, som Lego kalder det nye hovedkontor, bliver mere end bare kontorer med skriveborde og computere.
Lego Campus kommer til at bestå af blandt andet legeområder, fitnesscenter, udendørs parker, sundhedshus og cafeer.
På den måde kommer Lego Campus til at minde om de campusser, som mange af de store techgiganter tilbyder deres medarbejdere i Silicon Valley i USA.
For det er faktisk de virksomheder, som Lego er i konkurrence med om dygtige medarbejdere.
- Vi vil gerne have nogle af de allerbedste talenter.
Vi kigger blandt andet efter digitale talenter.
Det kan være Google, Apple, Adidas eller Nike, som vi er i konkurrence med.
Mange af de virksomheder som også kan tilbyde spændende udfordringer, siger Niels B.
ChristiansenOg de fysiske rammer gør faktisk en positiv forskel for, hvordan medarbejderne trives.
- Det giver klart en positiv effekt på medarbejdertilfredsheden, hvis man har et meget funktionelt og behageligt miljø, siger Jakob Lauring, der er professor ved Institut for Virksomhedsledelse på Aarhus Universitet.
Se Niels B.
Christiansen fortælle, hvorfor Lego bygger Lego Campus.
Ny campus kun er en del af pakkenMen om det ligefrem bliver nemmere for Lego at hente nogle af de dygtigste internationale medarbejdere til Billund er ikke sikkert.
- Der er ikke lavet nogen undersøgelser, der viser, hvilken effekt de fysiske rammer har i forhold til andre ting, man kunne have brugt pengene på.
Lego kunne også have givet medarbejderne andre gode såsom længere ferie, højere løn eller en bolig, siger Jakob Lauring.
Hos Lego er de klar over, at den nye campus kun er en del af pakken.
- Det handler om at kunne tilbyde nogle spændende arbejdsopgaver og spændende miljøer, hvor vi som individer kan få lov til at udfolde kreativiteten og arbejde sammen med andre.
Det er ikke nok, at det er et spændende brand eller en høj løn, det er hele pakken, siger Niels B.
Christiansen.
Første del af Lego Campus indvies i dag og er 15.
000 kvadratmeter.
 En model i Lego af, hvordan det færdige Lego Campus komme til at se ud.
 Arkitekten bag Legos Campus er C.
F.
Møller Architects.
 Første etape af Legos nye hovedkontor kommer til at huse 500 medarbejdere.
Mens i alt 2.
000 medarbejdere får kontor i Lego Campus, når det står helt færdigt.
 16 hotellignende værelser giver medarbejdere fra udlandet eller gæster til virksomheden mulighed for at overnatte i Lego Campus.
 Lego Campus får flere legeområder.
Formålet er, at det skal følge Legos værdi om at inspirere til leg.
 Lego Campus skal stå færdigt i 2021.
 4.
150 solceller dækker bygningens tag og laver halvdelen af den energi, der skal bruges på opvarmning, nedkøling, lys og ventilation i Lego Campus.
 Lego Campus ligge i området, hvor Lego i mange år haft både hovedkontor og produktion.
Produktionsbygningerne blev revet ned for få år siden.
Det er Legofamiliens pengetank, Kirkbi, der som bygherrer står for byggeriet.
Lego Campus bliver 54.
000 kvadratmeter.
Første etape er 15.
000 kvadratmeter.
1 / 11Første del af Lego Campus indvies i dag og er 15.
000 kvadratmeter.
1 / 11En model i Lego af, hvordan det færdige Lego Campus komme til at se ud.
2 / 11Arkitekten bag Legos Campus er C.
F.
Møller Architects.
3 / 11Første etape af Legos nye hovedkontor kommer til at huse 500 medarbejdere.
Mens i alt 2.
000 medarbejdere får kontor i Lego Campus, når det står helt færdigt.
4 / 1116 hotellignende værelser giver medarbejdere fra udlandet eller gæster til virksomheden mulighed for at overnatte i Lego Campus.
5 / 11Lego Campus får flere legeområder.
Formålet er, at det skal følge Legos værdi om at inspirere til leg.
6 / 11Lego Campus skal stå færdigt i 2021.
7 / 114.
150 solceller dækker bygningens tag og laver halvdelen af den energi, der skal bruges på opvarmning, nedkøling, lys og ventilation i Lego Campus.
8 / 11Lego Campus ligge i området, hvor Lego i mange år haft både hovedkontor og produktion.
Produktionsbygningerne blev revet ned for få år siden.
9 / 11Det er Legofamiliens pengetank, Kirkbi, der som bygherrer står for byggeriet.
10 / 11Lego Campus bliver 54.
000 kvadratmeter.
Første etape er 15.
000 kvadratmeter.
11 / 11Jakob Lauring tror ikke, at Lego Campus kommer til at være specielt afgørende, når Lego skal tiltrække udenlandske medarbejdere.
- Jeg tror, det danske vejr, skattesystemet og virksomhedens lønniveau har større betydning.
Når folk bliver rekrutteret til et andet land, er det, de tænker mest på, deres langsigtede karriereforløb, siger Jakob Lauring.
Han mener dog, at den nye campus kan have betydning for, om udenlandske medarbejdere bliver ved Lego.
Danske virksomheder har nemlig generelt svært ved at holde på udenlandske medarbejdere.
Det skyldes blandt andet, at de udenlandske medarbejdere bliver skuffede over at det sociale liv, som de forventer i forbindelse med deres nye arbejde, ikke eksisterer.
- Mange udlændige savner et netværk, når de kommer hertil for at arbejde.
De bruger ofte arbejdspladsen til at få det netværk, og det kan være svært på mange danske virksomheder.
Har man en campus, hvor man kan få mere socialt samvær, kan man håbe, at den her løsning gør, at medarbejderne bliver mindre skuffede, siger Jakob Lauring.
Det er netop også forventningen i Lego.
- Det handler om at give den oplevelse, man forventer, når man bliver rekrutteret ind i sådan et brand.
Det kan være med til at give en god oplevelse, så vi kan fastholde de talenter, vi har rekrutteret, siger Niels B.
Christiansen.
FacebookTwitterKopier linkEmner:Lego Group|Thomas Kirk Kristiansen (erhvervsleder)|Arbejdsmarked|Billund|Google




https://www.dr.dk/nyheder/politik/loud-undrer-sig-over-politisk-modstand-vi-er-i-fuld-gang-med-lave-en-radiokanal

PolitikLoud undrer sig over politisk modstand: 'Vi er i fuld gang med at lave en radiokanal'Set fra Radio Louds stol er dens sendetilladelse endelig.
Derfor er kanalen begyndt at ansætte og forberede.
Radio Loud, der har vundet udbuddet til at overtage den nye dab-radiokanal over 24syv, ser ikke mulighed for, at udbuddet kan gå om.
28.
okt.
2019 kl.
12.
14Læs opFlere partier, heriblandt Radikale Venstre, mener nu, at udbuddet om en ny dabradiokanal skal gå om.
Radio 24syv, der de sidste otte år har haft den fjerde FM-kanal, tabte udbuddet, mens Radio Loud vandt det.
Og ifølge bestyrelsesformand for Radio Loud Martin Larsen kan det udbud ikke gå om.
- Vi står på sikker grund.
For det fremgår af udbudsmaterialet, at når tilladelsen er udstedt, så er der ikke nogen ankemulighed.
- Det er klart, at hvis der havde været det, så havde vi lige taget en dyb indånding og ventet for at se, hvad der skulle ske.
Men det er der ikke, så vi er gået i gang med at opbygge Radio Loud, siger Martin Larsen.
Han fortæller, at Radio Loud har modtaget en underskrevet og omfattende programtilladelse.
- Den specificere nøje, hvad vi skal levere, når vi går i luften 1.
april 2020.
Så den er vi i gang med at håndtere.
- Det betyder, at vi er i gang med lave ansættelser, etablere fysiske studier og ikke mindst med den kreative proces, der handler om, hvordan programmerne skal laves.
Så vi er i fuld gang med at opbygge en virksomhed, og det har vi været, siden vi modtog tilladelsen, siger Martin Larsen.
Læs også:Kulturminister kræver svar fra Radio- og tv-nævnet: 'Vil have rene linjer'Flere stiller spørgsmål ved udbudMens Martin Larsen altså mener, at Radio Louds tilladelse og sejr i udbuddet er endeligt, så har flere eksperter i udbudsret stillet spørgsmål ved, om udbuddet er endeligt eller kan gå om.
Blandt andet fordi Radio Loud ikke kommer til at dække hele landet.
Politisk vil Liberal Alliance, Nye Borgerlige og Radikale Venstre have udbuddet gjort om.
Venstres Claus Hjort Frederiksen har også sagt, at han håber, at beslutningen kan gøres om.
Senere på ugen skal Radio- og tv-nævnet svare på spørgsmål om udbuddet over for kulturminister Rasmus Prehn (S) og Folketingets medieordførere.
- Vi står der, hvor vi ser, at det blæser og stormer omkring os.
Der er mange følelser i spil, og der er lyttere, der er frustrerede over, at Radio 24syv forsvinder, siger Martin Larsen, der om den politiske debat siger:- Det har jeg ikke brug for at kommentere.
/ritzau/FacebookTwitterKopier linkEmner:Radikale Venstre|Radio- og tv-nævnet|Rasmus Prehn (politiker)|Socialdemokraterne|Claus Hjort Frederiksen (politiker)




https://www.dr.dk/sporten/fodbold/kvindelandsholdet/rutineret-landsholdsprofil-er-tilbage-til-aarets-sidste-em-kamp

KvindelandsholdetRutineret landsholdsprofil er tilbage til årets sidste EM-kampArsenal-spilleren Katrine Veje er en af to nye spillere i kvindelandsholdets trup mod Georgien.
Katrine Veje har spillet 119 landskampe.
Af Henrik Liniger28.
okt.
2019 kl.
12.
01Læs opEfter at have siddet ude med en skade i de to seneste landskampe, er Katrine Veje nu tilbage i kvindelandsholdets trup.
Venstrekantspilleren fra Arsenal er blandt de 18 spillere, som landstræner Lars Søndergaard har udtaget til årets sidste EM-kvalifikationskamp, på hjemmebane mod Georgien.
© ScanpixTruppen til kampen mod GeorgienKatrine Abel, BrøndbyKathrine Larsen, FC NordsjællandJanni Arnth, FiorentinaRikke Sevecke, FC FleuryStine Larsen, FC FleurySara Thrige, Fortuna HjørringStine Ballisager, VålerengaKatrine Veje, ArsenalSofie Junge, JuventusRikke Marie Madsen, VålerengaNanna Christiansen, BrøndbySofie Svava, FC RosengårdSanne Troelsgaard, FC RosengårdEmma Snerle, Fortuna HjørringFrederikke Thøgersen, FiorentinaNicoline Sørensen, BrøndbyPernille Harder, WolfsburgNadia Nadim, Paris SGMed sine 119 landskampe er Katrine Veje en af holdets mest rutinerede, men hun har kun spillet en enkelt kamp for sin klub, siden hun kom tilbage fra sin skade:- Katrine er godt på vej tilbage i form, så jeg er helt tryg ved at udtage hende.
Hun er en international klassespiller, og vi har spillet rigtig godt i de kampe, hvor hun har været med, siger Lars Søndergaard.
Søndergaard søger fem på stribeUd over Katrine Veje er også Frederikke Thøgersen ny i truppen i forhold til kampene tidligere i denne måned.
Offensivspilleren fra Fiorentina kan mod Georgien spille sin landskamp nummer 50.
Til gengæld glider Fortuna Hjørrings Sara Holmgaard ud af truppen, og det samme gør Brøndbys Mille Gejl, der fik et brud i foden i seneste landskamp.
Den var mod netop Georgien på udebane, og Danmark vandt med 2-0.
Læs også:Harder nomineret til Ballon d'Or for andet år i træk- Denne gang skal vi prøve at blive endnu skarpere og gøre målchancerne endnu større end vi gjorde i Georgien.
Og så er det en kamp, som vi skal vinde, fastslår Lars Søndergaard.
Hvis Danmark vinder, vil kvindelandsholdet have åbnet kvalifikationen med fem sejre på stribe.
- Vi har domineret klart i de første fire kampe og stort set ikke givet chancer væk og det er jeg meget tilfreds med.
Vi har hele tiden forsøgt at spille målsøgende fodbold, og det skal vi også i denne kamp, lyder det fra landstræneren.
Hjemmekampen mod Georgien spilles på Viborg Stadion den 12.
november og vises direkte på DR1.
FacebookTwitterKopier linkEmner:Georgien|DR1|Arsenal FC|Fodbold|Brøndby




https://www.dr.dk/nyheder/viden/teknologi/kan-du-kende-forskel-kunstig-intelligens-skriver-ligesom-donald-trump

TeknologiKan du kende forskel?
Kunstig intelligens skriver ligesom Donald TrumpTeknologien bag kan både bruges positivt og negativt, siger forskere.
Den kunstige intelligens er et computerprogram og ikke en robot.
Billedet her er blot et redigeret arkivfoto.
(© Billedmanipulation: Mathis Birkeholm Duus - billeder fra Wikimedia Commons og Scanpix)Af Allan Nisgaard28.
okt.
2019 kl.
06.
30Læs opUanset om du elsker eller hader USA’s præsident Donald Trump, så kommer vi ikke uden om, at mandens udtalelser konstant skaber overskrifter og debat.
Det kan vi både se på hans taler og tweets.
Nu har et hold fra den amerikanske blog lawsuit.
org, som fokuserer på love i USA, fået en kunstig intelligens til at skrive tekster, der minder om noget, Donald Trump kunne have skrevet eller sagt.
Det gælder både indholdet og måden, teksten er formuleret på.
Se her, om du kan kende forskel på rigtige Trump-citater og dem, den kunstige intelligens har lavet.
Svarede du forkert i nogle af ovenstående spørgsmål, kan du trøste dig selv med, at du langt fra er den eneste.
Holdet fra lawsuit.
org har lavet en quiz med den kunstige intelligens, som de kalder RoboTrump.
Den består af tyve afsnit.
Ti af afsnittene er sagt eller skrevet af USA’s præsident Donald Trump, mens de andre ti er skrevet af RoboTrump.
I en test med 1000 personer blev der i gennemsnit kun svaret korrekt i 40 procent af tilfældene.
- Det er vigtigt at gøre offentligheden opmærksom på den her slags teknologier.
Og hvor let det er blevet at producere store mængder af ny tekst, der skal nærlæses nøje, før man ser, at teksterne er computer-genererede, siger Anders Søgaard, professor ved Datalogisk Institut på Københavns Universitet.
Gør svært sprog nemmere at læseRoboTrump er lavet på en kunstig intelligens fra softwarefirmaet Salesforce.
Det er én blandt flere teknologier, såkaldte sprogmodeller, der kan genere en tekst i et bestemt slags sprog.
De bliver blandt andet brugt til at omformulere svære tekster til et letlæseligt sprog.
I dette tilfælde er den kunstige intelligens blevet fodret med massevis af tekster skrevet eller sagt af Donald Trump.
Ved hjælp af dybe neurale netværk har den kunstige intelligens lært at genkende mønstre, som er specifikke for den amerikanske præsident.
HVAD ER KUNSTIG INTELLIGENS?
Kunstig intelligens betyder programmerede maskiner, som efterligner en eller flere aspekter af den menneskelige intelligens.
Forskere skelner generelt mellem to typer af kunstig intelligens.
Den ene er en bred intelligens og er den type, vi ofte ser i film.
Den er selvtænkende og kan træffe alle typer af komplekse beslutninger på samme måde som mennesker.
Denne intelligens bliver ofte kaldt AGI (Artificial general intelligence).
Det er endnu ikke lykkedes at udvikle intelligensen.
Den anden type er en kunstig intelligens, der løser specifikke opgaver.
Intelligensen kan for eksempel være en chatbot eller et spamfilter.
Efterhånden som denne type kunstige intelligens bliver integreret i vores kultur, ender den ofte med at blive kaldt almindelig software fremfor kunstig intelligens.
På den måde kan den finde ud af, om en bestemt tekst er skrevet af Donald Trump eller ej.
- Men du kan også vende det om og få den til at generere en ny tekst skrevet i Trumps stil.
Det er samme princip som med billeder.
Hvis du fodrer en kunstig intelligens med nok billeder af katte, kan den begynde at skabe nye katte, siger Anders Kofod-Petersen, der er vicedirektør i Alexandra Instituttet og professor i kunstig intelligens ved Norges Teknisk-Naturvidenskabelige Universitet (NTNU) i Trondheim.
Han forklarer, at grunden til, at folk har haft svært ved at skelne mellem Donald Trump og den kunstige intelligens, til dels skyldes Trumps simple sprog.
- Jo lavere lixtal (et begreb for, hvor nem en tekst er at læse, red.
), desto nemmere er det at generere en tekst, der passer til, siger han og fortsætter:- Så, med alt respekt for Trump vil jeg vove den påstand, at det nok vil være sværere, hvis den for eksempel skulle gengive Winston Churchill, som jo var kendt for sit blomstrende sprog.
Et middel til fake newsBåde Anders Kofod-Petersen og Anders Søgaard forklarer, at den her type teknologi bliver brugt til mange gode formål.
Blandt andet til at gøre svære tekster til ordblinde lettere.
Derudover kan det bruges til autogenererede nyheder, hvor en kunstig intelligens skriver en nyhedshistorie.
Under alle omstændigheder betyder de her teknologier, at det er blevet endnu mere vigtigt - eller i hvert fald ikke mindre vigtigt - at være kritisk over for, hvad man læser.
Anders Søgaard, professor ved Datalogisk Institut på Københavns Universitet.
- For eksempel kan det bruges til at få lixtallet ned, så teksterne bliver nemmere at forstå.
Det kan også bruges til at lave en bestemt stil, så en tekst for eksempel bliver mere ungdommelig, siger Anders Kofod-Petersen.
- Teknologien kan også bruges til at gøre chatbots mere levende.
Det kan for eksempel være, du gerne vil have en kundeservicerobot til at lyde som en fra renæssancen, fortsætter han.
Læs også:Prøv selv: Kunstig intelligens digter videre på dine historierMen teknologien har også en bagside, forklarer professor Anders Søgaard:- Falske nyheder, falske forsikringsrapporter, falske anmeldelser og Twitter-bots er ikke et nyt fænomen.
Men det kan blive sværere automatisk at finde falske nyheder og anmeldelser og den slags, fordi de programmer, der genererer de falske tekster, kan lære at tage højde for de filtre, der forsøger at identificere falske tekster.
Ifølge Anders Søgaard kan virksomheder blandt andet udnytte teknologien til at skrive masser af troværdige, positive anmeldelser, som er falske.
- Under alle omstændigheder betyder de her teknologier, at det er blevet endnu mere vigtigt - eller i hvert fald ikke mindre vigtigt - at være kritisk over for, hvad man læser, siger han.
Du kan tage hele quizzen på lawsuit.
org, og så kan du blive klogere på Donald Trumps retorik i denne uges program af Brinkmanns briks på P1.
FacebookTwitterKopier linkEmner:Donald Trump (politiker)|Winston Churchill (politiker)|Københavns Universitet|Teknologi|USA




https://www.dr.dk/sporten/fodbold/superliga/minut-minut-fc-koebenhavn-slaar-endnu-engang-agf






https://www.dr.dk/sporten/fodbold/superliga/esbjerg-ansaetter-em-helt-som-ny-traener

SuperligaEsbjerg ansætter EM-helt som ny trænerLars Olsen er ny cheftræner i Esbjerg fB.
Han starter fra dags dato og har kontrakt til sommeren 2022.
Lars Olsen er ny Esbjerg-træner.
28.
okt.
2019 kl.
08.
46Læs opLars Olsen er manden, der fremover skal stå i spidsen for Esbjerg fB.
Han begynder mandag som cheftræner i superligaklubben og har kontrakt til sommeren 2022, skriver Esbjerg på sin hjemmeside.
Den overordnede strategi om at bringe unge, talentfulde spillere fra EfB Akademi frem på førsteholdet er tiltalende, og fundamentet er allerede godt.
Lars OlsenDen 58-årige Olsen har de seneste otte år været landstræner for Færøerne, og parterne er blevet enige om, at han ved siden af jobbet i Esbjerg også skal stå i spidsen for færingerne i holdets to EM-kvalifikationskampe i november, inden han stopper på den post.
- Med Lars Olsen får vi en markant trænerkapacitet ind med mange års værdifuld erfaring fra både dansk og international fodbold, og vi er glade for at have lavet en længerevarende aftale med ham, siger sportschef i Esbjerg Jimmi Nagel.
- Det viser fra begge sider en stor tro på projektet i EfB, og sammen med det nuværende trænerteam skal Lars være med til at udvikle det nuværende fundament yderligere, siger han.
Har stået i spidsen for Randers og OBOlsen var som aktiv spiller anfører for det danske A-landshold, da det i 1992 vandt EM.
Han har tidligere været cheftræner Randers FC og OB, inden han i 2011 overtog landstrænerjobbet på Færøerne.
Lars Olsen overtager cheftrænerposten i Esbjerg efter John Lammers, der blev fyret i klubben i september på grund af dårlige sportslige resultater.
Siden har assistenttræner Claus Nørgaard været midlertidig cheftræner.
- Jeg glæder mig til at blive klubtræner igen og starte op i EfB, som jeg gennem flere gode snakke med Jimmi har fået et rigtig godt billede af som klub.
- Den overordnede strategi om at bringe unge, talentfulde spillere fra EfB Akademi frem på førsteholdet er tiltalende, og fundamentet er allerede godt.
På den korte bane handler det dog om at få hentet nogle point, så vi kan avancere i tabellen, siger Lars Olsen.
Esbjerg ligger næstsidst i tabellen med ni point efter 14 kampe.
/ritzau/FacebookTwitterKopier link




https://www.dr.dk/nyheder/politik/politikerne-faar-sygeorlov-med-loen-uden-krav-om-dokumentation-og-laegeerklaeringer

PolitikPolitikerne får sygeorlov med løn uden krav om dokumentation og lægeerklæringer81 byrådspolitikere har været på sygeorlov i denne valgperiode.
Unnie Oldenburg har været på sygeorlov fra byrådet i Slagelse i forbindelse med en rygoperation.
Hun vil ikke have noget imod, at syge politikere skulle aflevere en lægeerklæring.
Af Anders Byskov Svendsen, Ida Nathan og Rasmus Bøttcher Christensen28.
okt.
2019 kl.
06.
00Læs opDer er stor forskel på de regler, som politikere og borgere bliver mødt af, hvis de bliver syge i lang tid.
Byrådspolitikere kan få orlov i op til ni måneder med fuld løn, hvis de melder sig syge.
Men modsat borgere er der ingen krav til dokumentation eller opfølgning for de syge politikere.
Og det sker ofte, at politikere bliver langtidssyge og skal have orlov.
DR Nyheder har afdækket brugen af orlov med løn i alle landets 98 byråd.
Det afslører, at 81 byrådspolitikere har været på sygeorlov i denne valgperiode.
Giver ingen meningMuligheden for sygeorlov til de lokale politikere kom for alvor til debat tidligere på året, da Københavns teknik- og miljøborgmester, Ninna Hedeager Olsen fra Enhedslisten, meldte sig syg, da en fest i hendes lejlighed endte med en anmeldelse for voldtægt.
Men hun er altså langt fra den eneste, der har meldt sig syg i længere tid, uden at skulle give en nærmere forklaring på sygdommen.
Og det forarger Carl-Erik Nielsen.
Han er formand for Landsforeningen for Førtidspensionister, der også henvender sig også til langtidssyge, fleks- og skånejobbere.
For borgere er underlagt helt andre skrappe regler, hvis de bliver langtidssyge.
- De slipper nemmere om ved det end de borgere, som de har med at gøre til hverdag.
De skal ikke engang begrunde, hvorfor de melder sig syge.
Det giver ingen mening.
- Det er det, der blandt andet er med til at skabe politikerlede og uro blandt syge mennesker, siger han.
Fakta om regler for langtidssygemeldingerEn arbejdsgiver kan bede en ansat om friattest.
I attesten skal en læge eklære, at man er syg.
En arbejdsgiver kan også lave en tro-og-love-erklæring på, at man er syg.
Arbejdsgiveren kan bede om friattest allerede fra den første dag.
En arbejdsgiver har ikke krav på at vide, hvad man fejler.
Men altså krav på en læges ord for, at man er syg.
Hvis sygdommen varer længere end 14 dage, kan arbejdsgiveren bede om en varighedserklæring.
Lægen laver erklæringen og kommer med en vurdering af, hvornår man sandsynligvis er rask igen.
Der skal inden for fire uger holdes en sygesamtale.
Nogle privatansatte kan blive fyret, hvis de har mere end 120 sygedage på et år.
Varer sygemeldingen mere end otte uger, kommer kommunens jobcenter ind over.
Kommunen vil fastlægge en række opfølgningsskridt og indsatser.
Det er et krav at følge indsatsen, for at arbejdsgiveren kan få refunderet sygedagpenge.
Regler for langtidssygemeldinger kan variere efter, hvilken overenskomst eller kontrakt man er ansat på.
Kilder: FOA, Djøf, Beskæftigelsesministeriet.
Krænker retsbevidsthedMichael Christiansen var formand for en kommission, som undersøgte politikeres løn- og arbejdsvilkår til bunds.
Kommissionen kom med sine anbefalinger i 2016.
Overskriften på anbefalingerne var, at politikernes lønforhold skulle være mere gennemskuelige og ligne andre borgeres vilkår mere.
Det krænker min retsbevidsthed.
Michael Christiansen.
Derfor synes Michael Christiansen også, det er en dårlig idé, at politikerne er underlagt andre regler ved sygdom.
- Det krænker min retsbevidsthed.
Er man syg, så er man syg.
Og enhver politiker skal have lov til at have sygeorlov.
Men hvis man skal have løn under sygdom, skal det også dokumenteres.
Selvfølgelig kan de indsende en sygemelding til kommunaldirektøren.
Det er krænkende, at man ikke sender den, siger Michael Christiansen.
Fakta om orlov til byrådspolitikereByrådspolitikere kan få orlov med løn i op til tre eller ni måneder.
Orlov i op til tre måneder gives blandt andet til ferie, studier, andet arbejde.
Orlov i op til ni måneder er til sygdom, barsel og adoption.
Politikerne får løn under orlov og kan ikke sige nej til pengene.
Der bliver indkaldt en suppleant, når en politiker får orlov.
Dermed får kommunen en dobbeltudgift til løn.
Syg politker klar til lægeerklæringerUnnie Oldenburg er en af de politikere, der har været på sygeorlov.
Den 33-årige socialdemokrat har været gennem en større rygoperation, hvilket har betydet, at hun har været nødt til at bede om orlov.
Unnie Oldenburg sidder i byrådet i Slagelse.
Hun har forståelse for kritikken af, at politikere har særregler.
- Jeg forstår det udmærket godt, og jeg synes også, det er i orden, hvis man skal aflevere en lægeerklæring.
Jeg bliver hverken mere eller mindre syg af, at jeg skal aflevere en lægeerklæring.
Og jeg ville være lige så hurtigt tilbage i byrådet, som hvis jeg ikke skulle aflevere en, siger hun.
Her kan du se, hvor mange politikere, der har været på orlov i din kommune:Minister klar til at ændre reglerLønvilkår for byrådspolitikere hører under social- og indenrigsminister Astrid Krag.
Hun vil i samarbejde med Kommunernes Landsforening og Danske Regioner se nærmere på reglerne.
- Det er helt naturligt, at vi kigger på den del, der handler om, at hvis man har fravær som følge af sygdom ellers barsel, så skal der dokumentation til.
Det virker meget oplagt, at der skal andre regler til end dem, der er i dag, siger Astrid Krag.
FacebookTwitterKopier linkEmner:Ninna Hedeager Olsen (politiker)|Kommunernes Landsforening|Lokalpolitik|Sygdomme og lidelser|København




https://www.dr.dk/sporten/tennis/fra-ukendt-til-nummer-fire-i-verden-paa-et-aar-19-aarig-tenniskomet-er-ret-unik

TennisFra ukendt til nummer fire i verden på et år: '19-årig tenniskomet er ret unik"Canadiske Bianca Andreescu var ukendt for et år siden.
Nu er hun nummer fire i verden og klar til WTA-sæsonfinalerne.
Bianca Andreescu i aktion ved US Open, som hun vinder i første forsøg.
Af Anders Keld Messer28.
okt.
2019 kl.
07.
15Læs opDet var nok de færreste, der for et års tid siden havde spået den 19-årige tennisspiller Bianca Andreescu en plads ved årets WTA-finaler.
Den daværende 18-årige tennisspiller lå over nummer 100 på verdensranglisten, men et fantastisk 2019 har bragt canadieren op som nummer fire på verdensranglisten.
Nu er hun klar til WTA-finalerne, og hun går ind til turneringen som en spiller, der kan give de andre kamp til stregen.
Det mener TV3 Sports tenniskommentator Tine Scheuer-Larsen.
- Der kan ske meget.
Der er ikke nogen af de spillere, som hun ikke kan slå.
Jeg kan godt se, at hun kan gøre det rigtig godt, men denne turnering er rigtig svær at spå om, fordi spillerne er så lige, siger tenniskommentatoren og uddyber.
- Det har været en forrygende sæson for hende og et gennembrudsår.
Hun er ret unik, og har et fedt spil, som er positivt og aggressivt.
Det begyndte godt, men en skade gjorde det sværtAndreescus vej til finalerne ved WTA begyndte i januar måned, hvor hun vandt sin første WTA-titel ved turneringen Newport Beach, og siden er den canadiske teenager fløjet op ad verdensranglisten.
Det første store karrierehop i karrieren var ved turneringen Indian Wells i USA, hvor det canadiske stortalent trådte ind på et wildcard.
Hun blev senere den første wildcard-spiller til at nå finalen – og den første til at vinde den.
Hun vandt derved sin første WTA-tour titel, som samtidig sendte hende op som nummer 24 i verden.
Bianca Andreescu efter sejren over Angelique Kerber ved Indian Wells.
En bedrift, som også imponerer Tine Scheuer-Larsen.
- At hun først vinder en turnering i starten af året, og så vinder Indian Wells på et wildcard.
Det er helt fantastisk.
Det er en af de helt store turneringer, hvor hun besejrer nogle rigtig gode spillere.
Det var ikke for sjov, at hun markerede sig der.
Efter succesen ved Indian Wells skulle Andreescu forsøge sig ved turneringen Miami Open.
Men en skade i højre skulder tvang hende til at forlade turneringen i fjerde runde.
Andreescu var ude fra midten af marts til starten af august måned.
Det var kun afbrudt af et kort besøg ved French Open i slutningen af maj, hvor hun trak sig fra turneringen efter anden runde.
Tilbage efter en skadesperiodeI august måned var Andreescu blevet sin skade kvit og klar til at gøre sit næste hop på ranglisten ved Rogers Cup i Toronto.
På sin vej mod finalen besejrede hun blandt andre hollandske Kiki Bertens og tjekkiske Karolina Pliskova – begge nuværende top ti-spillere.
I finalen mødte hun amerikanske Serena Williams, der dog måtte trække sig i første sæt.
Andreescu kunne derefter modtage sin anden WTA-titel og en ny placering som nummer 14 på verdensranglisten.
Bianca Andreescu taler med Serena Williams efter, hun har valgt at trække sig fra opgøret.
Foto: John E.
Sokolowski-USA TODAY Sports (Foto: John E.
Sokolowski © Scanpix)Skadesperioden er ifølge Scheuer-Larsen med til at vise Andreescus kvaliteter som tennisspiller.
- Hun bliver skadet i sin skulder og misser næsten hele grus- og det meste af græssæsonen.
Så kommer hun tilbage i Rogers Cup og vinder den.
Hun kommer hurtigt op og slår nogle af de gode spillere.
Det siger jo også lidt om, at hun har et spil, der er holdbart, uddyber Scheuer-Larsen.
Vandt US Open i første forsøgAndreescu skrev sig for alvor ind i historiebøgerne under sin første Grand Slam-turnering ved US Open.
Her blev hun den første kvinde til at vinde turneringen i første forsøg.
På sin vej mod finalen blev det til flere sejre over blandt andre danske Caroline Wozniacki.
I finalen stod hun igen over for modstanderen fra Toronto, Serena Williams.
Andreescu vandt opgøret og blev derved den første tennisspiller født i 00'erne til at vinde en Grand Slam-turnering.
Sejren ved US Open sendte hende op som nummer fem i verden.
Bianca Andreescu vinder 6-3 og 7-5 over Serena Williams i finalen ved US Open.
Foto: Geoff Burke-USA TODAY Sports En sejr, som også får tenniskommentatoren til spå Andreescu en lang holdbarhed.
- En kæmpe scene, som hun håndterer som en rutineret spiller, og vinder.
Det er helt vildt imponerende.
Jeg synes, hun har et rigtigt positivt spil.
For mig minder hun en smule om Kim Clijsters, hvis man skal prøve at sammenligne hende lidt, siger hun og forsætter.
- Hun er et spændende bekendtskab, som jeg også tror, er langtidsholdbart, hvis hun kan holde sig nogenlunde skadefri.
Det bliver spændende at følge hende fremover.
Single-finalerne ved WTA spilles som puljeturnering mellem de otte øverste spillere på verdensranglisten.
Andreescu er i gruppe med tjekkiske Karolina Pliskova (2.
), rumænske Simona Halep (5.
) og ukrainske Elina Svitolina (8.
).
I den anden gruppe er australske Ashleigh Barty (1.
), japanske Naomi Osaka (3.
), tjekkiske Petra Kvitova (6.
) og schweiziske Belinda Bencic (7.
).
FacebookTwitterKopier linkEmner:Caroline Wozniacki (tennisspiller)|Elina Svitolina (tennisspiller)|Tennis|USA|Toronto




https://www.dr.dk/nyheder/penge/tovaerelses-til-13000-kr-rev-oekonomien-i-stykker-nu-er-mikkel-og-nadine-flyttet

Dyre lejlighederSe temaPengeToværelses til 13.
000 kr.
rev økonomien i stykker: Nu er Mikkel og Nadine flyttet sammen på et værelseKæresteparret Nadine Widinberg Jensen og Mikkel Leman søger på boligsider hver dag.
- Skal voksne, selverhvervende mennesker virkelig bo på et værelse?
spørger Lejernes Landsorganisation.
Af Cecilie Toft Larsen, Mathias Sommer og Jonatan Placing28.
okt.
2019 kl.
09.
50Læs opHver dag.
Næsten hver time sidder Nadine Widinberg Jensen og Mikkel Leman og scroller ned over boligsiderne.
Facebook, Boligportalen.
dk, Findbolig.
nu og andre steder, hvor den fremtidige drømmebolig kunne tænkes pludselig at poppe op.
- Du bliver nødt til at kigge hele tiden, det fylder så meget, at det er et samtaleemne, der går igen hver eneste dag, siger Nadine Widinberg Jensen, der er studerende og bor sammen med sin kæreste, Mikkel Leman, som er konsulent og sælger.
Men den store indsats for at finde et hjem, der er til at betale, har foreløbigt ikke givet pote.
- Vi er virkelig hurtige på tasterne, men har været helt opgivende over, at der ikke sker noget, siger 24-årige Nadine Widinberg Jensen, som læser en professionsbachelor i konceptudvikling.
Dyr bolig i ØrestadenDa en lejlighed i nybyggerkvarteret Ørestaden på Amager bød sig, slog kæresteparret til.
En toværelseslejlighed med altan i udkanten af København.
Pris: 12.
800 kroner om måneden.
- Vi havde opfattelsen af, at vi var heldige overhovedet at finde et sted at bo.
Vi ville gerne bo sammen.
Så kunne det godt være, at den her lejlighed havde høj husleje og ikke lå så centralt, som vi ønskede.
Men vi havde ikke andre muligheder, fortæller Mikkel Leman, der er 26 år og fra Hillerød.
Dokumentaren "De Riges By - på desperat boligjagt" undersøger det københavnske boligmarked og konsekvenserne ved de stigende lejepriser.
Se den her.
Men selv med SU-lån og fritidsarbejde har det været svært for parret at få enderne til at mødes, når der hver måned skal lægges 12.
800 kroner.
- Det er helt absurd, at lejligheden koster så meget om måneden.
Jeg har lånt rigtig mange penge af min svigerfamilie og far, bare for at kunne få lov til at overleve, fordi jeg ikke selv har råd til at bo her, selv om jeg bor sammen med Mikkel, siger Nadine Widinberg Jensen fra sin sofa i det lille køkken-alrum.
DR Dokumentaren "De riges by" følger Mikkel og Nadines kamp for at finde en bolig i København.
DR Dokumentaren "De riges by" følger Mikkel og Nadines kamp for at finde en bolig i København.
1 / 2DR Dokumentaren "De riges by" følger Mikkel og Nadines kamp for at finde en bolig i København.
1 / 2DR Dokumentaren "De riges by" følger Mikkel og Nadines kamp for at finde en bolig i København.
2 / 2Et skridt eller to tilbageMens DR Nyheder følger parrets kamp for at få økonomien til at hænge sammen i deres bolig i Ørestaden, beslutter Mikkel Leman og Nadine Widinberg Jensen sig for at sige lejemålet op.
Der er opstået en mulighed for at flytte ind på et værelse hos en veninde.
- Det vigtigste for os var at komme ud af den her lejlighed.
For det var ved at æde os op, at vi sad så stramt økonomisk, og det begrænsede os i, hvad vi havde lyst til at lave sammen, siger Nadine Widinberg Jensen.
Ved at flytte ind på et 17 kvadratmeter stort værelse hos veninden kan kæresteparret nedbringe de månedlige udgifter til omkring halvdelen af, hvad de betaler nu.
- Man skal helst gå fra at flytte sammen og så opgradere sig derfra.
Jeg tror, at vi begge to føler, at det her er et skridt eller to tilbage, siger Nadine Widinberg Jensen.
Mikkel Leman og Nadine Jensen har opsagt lejligheden i Ørestaden, fordi den 'åd dem op økonomisk'.
Parret har fremlejet værelset i et år.
Derefter skal Mikkel Leman og Nadine Widinberg Jensen igen ud på boligjagt på et presset lejemarked.
- At det kun er for en begrænset periode, gør det optimalt i et eller andet omfang, fordi vi så ikke skal sidde der for evigt, siger Nadine Widinberg Jensen.
Direktøren for Lejernes Landsorganisation i Hovedstaden, Claus Højte, ærgrer sig over udviklingen, der gør det svært for selv folk i arbejde at finde et værdigt sted at bo i København.
- Skal voksne, selverhvervende mennesker virkelig bo på et værelse?
Det var sådan noget, man gjorde i 1950'erne.
Og det er jo noget, vi synes er helt forkert, siger han.
FacebookTwitterKopier linkEmner:Leman|København|Ørestad|Bolig|Økonomi




https://www.dr.dk/nyheder/udland/korrespondent-fernandez-sejr-er-en-forloesning-argentinas-fattige

UdlandKorrespondent: Fernandez' sejr er en forløsning for Argentinas fattigeI nat fik argentinerne en ny præsident - og en kontroversiel, politisk heltinde tilbage på sidelinjen.
Argentinas nyvalgte præsident, Alberto Fernandez, fejrer valgsejren sammen med sin vicepræsident, Cristina Kirchner, i Buenos Aires, Argentina, i nat.
Af Maya Nissen28.
okt.
2019 kl.
09.
02Læs opI Argentina skal der være magtskifte.
Centrum-venstre kandidaten Alberto Fernandez har vundet præsidentvalget.
Det viser resultatet efter næsten alle stemmer er talt op.
- Vi vil samarbejde så meget vi kan, fordi det eneste, der bekymrer os, er, at argentinerne holder op med at lide en gang for alle, sagde vinderen af præsidentvalget.
© ScanpixHvem er Alberto Fernandez?
Alberto Angel Fernandez er 60 år gammel, født den 2.
april 1959Valgt som Argentinas præsident 27.
oktober 2019Tidligere chef for ministerkabinettet fra 2003 til 2008 under både præsident Nestor Kirchner og præsident Cristina KirchnerUddannet advokat fra Universitetet i Buenos AiresFernandez vandt stort med næsten 48 procent af stemmerne overfor den siddende præsident, Mauricio Macris, knap 41 procent.
Det var en forventet sejr, men alligevel var det en forløsning for mange - specielt den fattigste del af befolkningen, fortæller DR’s korrespondent i Sydamerika, Kristian Almblad, fra Argentina.
- Arbejderne og den lavere middelklasse har følt sig trådt på af Macri.
De føler, han har fokuseret for meget på de store investorer og erhvervslivet.
Han har ikke tænkt på dem.
Og sammen med Fernandez får de jo faktisk en heltinde – for dem i hvert fald – nemlig Cristina Kirchner tilbage på sidelinjen, fordi hun bliver den nye vicepræsident.
Cristina Kirchner var præsident før Macri og er en meget markant skikkelse i argentinsk politik, fortæller Kristian Almblad.
Men samtidig er hun dybt kontroversiel, fordi hun er anklaget i en omfattende korruptionssag fra sin tid som præsident fra 2007 til 2015.
- Hun er ikke helt på niveau med Evita Peron, men det er tæt på.
Så en heltinde for nogen og en skurk for andre, men for dem, der var på gaden for at fejre valgresultatet, er der ingen tvivl: De sang flere sange om Cristina, end de gjorde om Alberto Fernandez, og det siger en del.
© ScanpixHvem er Cristina Kirchner?
Cristina Fernández de Kirchner er 66 år gammel, født 19.
februar 1953Præsident i Argentina fra 2007 til 2015Argentinas anden kvindelige præsident, men den første som blev demokratisk valgt til postenGift med tidligere præsident Nestor Kirchner (2003-2007), som døde i 2010Uddannet i retsvidenskab fra Universitet i La PlataDen umulige opgaveValgkampens taber blev den siddende præsident, Mauricio Macri.
Den borgerlige politiker kom til magten for fire år siden på et løfte om, at han gennem liberale reformer kunne få Argentinas elendige økonomi rettet op.
Men det lykkedes ikke.
Nu bliver det helt store spørgsmål, om det vil lykkes hans efterfølger at få det kriseramte land tilbage på ret kurs.
Men det vil blive utrolig svært, vurderer Kristian Almblad, for Fernandez arver et land, hvis økonomi er i frit fald.
- Det er en lang lidelseshistorie, når vi snakker om Argentinas økonomi, men det er endnu værre nu, end det har været længe.
Vi snakker en udlandsgæld på 280 milliarder amerikanske dollars, altså astronomiske beløb, som bare vokser og vokser, og den gæld trækker hele økonomien ned, fortæller han.
Mauricio Macri måtte i nat takke af efter fire år på posten som Argentinas præsident.
Mere statsregulering i venteDe seneste uger og måneder har både almindelige argentinere og store internationale investorer solgt ud af deres pesos, og den argentinske centralbank har måttet foretage store opkøb af pesos fra landets dollarreserve.
Og det i sådan en grad at flere økonomer har advaret om, at et statsbankerot kan være lige om hjørnet.
Derfor er det svært at se, hvad Alberto Fernandez kan gøre for at rette op på den katastrofale økonomi.
Men han er allerede gået i gang med arbejdet, fortæller Kristian Almblad.
- Centralbanken har allerede nu meddelt, at man vil lægge yderligere begrænsninger på, hvor mange dollars den enkelte argentiner kan købe, fordi man simpelthen er bange for, at argentinerne løber ned og sælger deres pesos i større grad, siger han og fortsætter:- Det vil sige, at man som argentiner fra nu af kun kan købe 200 dollars per måned.
Så der bliver noget mere statsregulering og noget mere protektionisme med Fernandez ved roret.
Valgdeltagelsen ved søndagens valg var over 80 procent.
Det oplyser Argentinas indenrigsministerium.
FacebookTwitterKopier linkEmner:Argentina|Økonomi|Valg og folkeafstemninger|Mauricio Macri (politiker)|Sydamerika




https://www.dr.dk/nyheder/udland/magtskifte-pa-vej-i-argentina-venstreorienteret-kandidat-forer

UdlandMagtskifte på vej i Argentina: Venstreorienteret kandidat førerAlberto Fernández tager føring i præsidentvalget i Argentina over landets siddende præsident, Mauricio Macri.
)28.
okt.
2019 kl.
02.
43Læs opDen venstreorienterede Alberto Fernández står til at vinde præsidentvalget efter søndagens første valgrunde i Argentina.
Det viser de officielle valgresultater, efter at 75 procent af stemmerne er talt op.
Fernández står til at få 47,26 procent af stemmerne, mens den siddende præsident, Mauricio Macri, står til at få 41,22 procent af stemmerne.
For at vinde efter den første valgrunde skal en kandidat få mindst 45 procent af stemmerne.
Tusindvis af politiske støtter er mødt op foran hovedkvarteret for Fernández' parti, Frente de Todo, i hovedstaden, Buenos Aires.
Her jubler de og fejrer det forestående magtskifte i landet.
Præsident Macris popularitet er faldet drastisk i løbet af det seneste år, hvor Argentina har kæmpet med recession og en svækket økonomi.
Macri har siddet ved magten siden 2015.
Han sagde, efter at han afgav sin stemme i Buenos Aires søndag formiddag lokal tid, at der var modstridende "visioner for fremtiden på spil" ved præsidentvalget.
Fernández har under valgkampen lovet at gøre op med de skarpe skel mellem de politiske fløje i landet.
- Dagene med "dem" og "os" er ovre, sagde han, da han afgav sin stemme søndag.
En sejr til Fernández betyder også et bemærkelsesværdigt politisk comeback for den tidligere argentinske præsident Cristina Kirchner, der vil blive hans vicepræsident.
Kirchner er en kontroversiel figur, fordi hun er anklaget i en omfattende korruptionssag fra sin tid som præsident fra 2007 til 2015.
Hun har beskyldt præsident Macri for at forfølge hende politisk i et forsøg på at aflede opmærksomheden fra landets økonomiske problemer.
Valgdeltagelsen ved søndagens valg var over 80 procent.
Det oplyser Argentinas indenrigsministerium.
/ritzau/AFPFacebookTwitterKopier link




https://www.dr.dk/sporten/oevrig/det-mest-vindende-dansepar-nogensinde-stiller-danseskoene-paa-hylden-det-foeles

Øvrig sportDet mest vindende dansepar nogensinde stiller danseskoene på hylden: ’Det føles rigtigt’Danseparret Bjørn Bitsch og Ashli Williamson indstiller karrieren efter VM i 10-dans om to uger.
Bjørn Bitsch og Ashli Williamson indstiller den aktive karriere, men fortsætter som trænere for yngre dansere i deres eget dansestudie i Aarhus.
Af Anders Keld Messer28.
okt.
2019 kl.
07.
46 | opdateret 29.
okt.
2019 kl.
15.
17Læs opDet mest vindende dansepar nogensinde stiller danseskoene på hylden efter en lang karriere øverst på sejrsskamlen.
Otte gange i karrieren har det danske dansepar kunnet kalde sig verdensmestre – og nu har de valgt at indstille karrieren, mens legen stadig er god.
- Man skal sørge for at slutte på toppen, og vi har været på toppen i mange år efterhånden.
Vi har altid snakket med hinanden om, at så længe vi har motivationen til at træne så meget, som vi ved, det kræver, så skal vi blive ved, siger Ashli Williamson og fortsætter:- Den dag vi mærker, at motivationen ikke er der, så skal man stoppe.
Vi er topmotiverede til de to kommende verdensmesterskaber.
Vi glæder os helt vildt til at slutte af med et brag.
Ifølge Bjørn Bitsch er det heller ikke manglende motivation, der er skyld i karrierestoppet.
- Alle de mål, vi har sat os i løbet af vores karriere, har vi opnået.
Eller tæt på at have opnået.
Vi har været rigtig glade for vores karriere og har nydt det i fulde drag.
Det mærkes rigtigt for os.
Det er et nyt kapitel, vi skal i gang med.
- Vi er ikke nået dertil, hvor motivationen er dalet det mindste, men vi vil bare sørge for at slutte på toppen.
Vi slutter, hvor vi har lyst til at fortsætte tre eller fem år mere, men det føles rigtigt, uddyber Bjørn Bitsch.
Det skal føles rigtigt, og ifølge de to topdansere, så er måden hvorpå de stopper også meget vigtig for timingen af deres karrierestop.
- Den turnering vi slutter af med, er VM i 10-dans.
Vi startede som 10-dansere – og vi slutter som 10-dansere.
Det er vigtigt for os at slutte, hvor det hele startede, fortæller Bjørn Bitsch.
Sidste år kunne Bitsch og Williamson kalde sig det mest vindende sportsdansepar i verden med deres ottende VM-guldmedalje.
’Vi har virkelig mærket efter, og det føles rigtigt’Sidste år kunne Bitsch og Williamson kalde sig det mest vindende sportsdansepar i verden med deres ottende VM-guldmedalje.
En bedrift, som i parrets 17-årige karriere også har stået som et personligt mål.
- Det mål, vi har haft hele vores karriere, var at blive otte gange verdensmester.
Det opnåede vi sidste år.
Efter det kunne vi mærke, at vi ikke var færdige.
Det føltes ikke rigtigt på det tidspunkt, selvom vi har sagt, i de 17 år vi har danset sammen, at når vi når dertil, så er det det.
Men det kunne vi mærke sidste år, at det var det ikke, siger Bitsch og uddyber:- I de sidste tre-fire måneder har vi virkelig mærket efter, og det føles rigtigt.
Vi vil også gerne have en familie senere hen, så det passer alt sammen meget godt.
Man kan selvfølgelig ikke planlægge alt, siger han og griner.
Der er dog nogle fremtidsplaner, som danseparret allerede har fastlagt.
- Vi har vores eget studie i Aarhus, hvor vi underviser yngre par, som også stiller op til DM i junior.
I stedet for at vi selv danser, så er vi med som trænere og repræsenterer Danmark på den måde, siger Ashli Williamson.
Første og ottende VM er det største i karrieren – indtil videreNår snakken falder på karrierens helt store højdepunkter, siger de begge i munden på hinanden: Det første VM og det ottende VM.
Danseparret har dog store forventninger til de to kommende verdensmesterskaber, hvor de både skal til VM i showdans og VM i 10-dans.
Så måske der venter endnu et karrierehøjdepunkt for Bjørn Bitsch og Ashli Williamson, inden de stiller danseskoene på hylden.
Der er nemlig lagt i kakkelovnen til det helt store finalenummer, når parret fremfører ’The story of our career’ til VM i showdans, som de har haft i tankerne de sidste to-tre år.
- Det handler om, hvordan man starter sammen, og så bliver man bare slået ud mange gange i løbet af ens karriere.
Det handler om at samle sig selv op igen og køre videre og køre videre.
Så skal det hele ende i triumf, siger Ashli Williamson.
FacebookTwitterKopier linkEmner:Arbejdsmarked|Sportsdans|Aarhus




https://www.dr.dk/nyheder/detektor/detektor-forskere-afviser-naturfredningsforenings-skraemmebillede-om-et-doedt-hav

DetektorDetektor: Forskere afviser Naturfredningsforenings skræmmebillede om et dødt hav  - Påstanden om et tomt hav er nonsens, siger havekspert.
Torsken i Østersøen er flere steder presset, men forskere afviser, at den er tæt på at uddø.
Af Michael Højgaard Bang, Miriam Brems Knudsen og Laura Marie Sørensen28.
okt.
2019 kl.
06.
57Læs opSocialdemokratiet "faldt totalt gennem deres eget grønne net", da regeringspartiet i forrige uge sagde ja til en ny aftale i EU om, hvor mange fisk der må fanges op af Østersøen næste år.
Sådan lød det fra Danmarks Naturfredningsforening, der var skuffet over aftalen, som fiskeriminister Mogens Jensen (S) var med til at indgå.
Aftalen betyder, at erhvervsfiskere må fiske markant færre torsk og sild i 2020 sammenlignet med 2019.
Men ifølge Danmarks Naturfredningsforening er der behov for at sætte kvoterne endnu lavere.
Vi er nemlig tæt på at efterlade et dødt hav til de kommende generationer, lyder det fra foreningen.
Detektor har undersøgt, om det står så slemt til under havoverfladen i Østersøen.
Det påstår Dansk NaturfredningsforeningMaria Gjerding har tidligere været folketingsmedlem for Enhedslisten og har siden 2018 været præsident for Danmarks Naturfredningsforening.
Dagen efter EU-aftalen om fiskekvoter for 2020 faldt på plads, var præsident for Danmarks Naturfredningsforening, Maria Gjerding, i P1 Morgen.
Her forklarede hun, hvorfor Danmarks Naturfredningsforening er skuffet over, at Mogens Jensen og de andre fiskeriministre i EU ikke har sikret endnu mindre fangst af flere fiskearter i Østersøen i 2020.
Undervejs i programmet sagde Maria Gjerding:- Nu er der jo et internationalt panel af forskere, der kigger på fiskebestande og som rådgiver kommissionen, og de siger entydigt: bestandene i Østersøen er tæt på kollaps.
Vi er tæt på at efterlade et dødt hav til dem, der kommer efter os.
Panelet af forskere, som Maria Gjerding henviser til, hedder Det Internationale Havundersøgelsesråd (ICES).
Rådet råder rigtig nok EU-kommissionen, men derfra hopper faktakæden af.
Det har Detektor fundet ud afI 2020 må erhvervsfiskere fange 60 procent færre torsk i den vestlige del af Østersøen og 92 procent færre torsk i den østlige del af Østersøen sammenlignet med 2019.
Detektor har taget fat i en række medlemmer af Det Internationale Havundersøgelsesråd, ICES, for at høre, om Maria Gjerdings påstand i P1 Morgen er korrekt.
FAKTA OM ICESDet Internationale Havundersøgelsesråd, ICES, er et netværk af forskere og rådgivere, der ifølge Miljøministeriet giver uvildig, upolitisk rådgivning om fiskeri til eksempelvis EU og regeringer.
Flere danske forskere er en del af ICES.
Kilde: Miljø- og FødevareministerietVi har talt med fire medlemmer, og de afviser alle, at ICES har sagt eller mener, at fiskebestandene i Østersøen er "tæt på kollaps", og at "vi er tæt på at efterlade et dødt hav til dem, der kommer efter os".
Du kan læse, hvad de fire medlemmer siger her:1- Rådgivningen fra ICES har ikke benyttet ordet kollaps i beskrivelsen af bestandsituationen for torsk i Østersøen.
ICES beskriver heller ikke, at vi er tæt på at efterlade et dødt hav.
Sådan lyder det fra Morten Vinther, der er seniorrådgiver ved DTU Aqua og medlem af den rådgivende forsamling i ICES.
Han har været med til at udforme og godkende den rådgivning, der er givet fra ICES til EU-Kommissionen om fiskekvoter.
2- I ICES’ rådgivning benyttes ikke ord som ’kollaps’ eller ’dødt hav.
Sådan siger Jesper Boje, seniorforsker Ved DTU Aqua og observatør i ICES.
3- Hvis man fisker for meget, kan man tømme havet.
Det er der ingen, der er uenige i.
Men især i Østersøen er der ingen indikationer på, at de fleste af vores bestande er på randen af kollaps – det er den anden vej rundt.
Fiskeri forårsager ingen Armageddon i Østersøen lige nu at dømme ud fra ICES’ vurdering af bestandene.
Sådan siger Massimiliano Cardinale, lektor ved Sveriges Lantbruksuniversitet og medlem af ICES Rådgivende Komité for Sverige.
4Christopher Zimmermann, medlem af ICES’ Rådgivende Komité for Tyskland og direktør for Thünen Institute of the Baltic Sea siger, at den europæiske ål er den eneste ud af de 15 arter, der fiskes kommercielt i Østersøen, som man lige nu er bekymret for vil uddø inden for de næste årtier.
Derudover siger han: For alle andre arter kan vi ikke drive dem i nærheden af udryddelse.
Jeg er ked af at sige det, men påstanden om et tomt hav er nonsens.
"Detektor har også talt Peter Grønkjær, der er lektor i marinbiologi på Aarhus Universitet.
Han er ikke medlem af ICES, men har forsket i fisk og fiskeri i Østersøen de seneste 20 år.
Han vurderer, at den netop indgåede aftale i EU’s Ministerråd om næste års fiskekvoter i Østersøen ikke øger risikoen for, at fiskebestande kollapser - tværtimod:- Jeg vil sige, vi er ret langt fra det, og vi bevæger os længere fra det.
Det man har gjort her (med aftalen red.
) er tæt på at være det modsatte.
Det er et meget kraftigt skridt i retning af at sikre, at vi ikke efterlader et dødt hav.
Det er en meget stor håndsrækning til fiskebestandene på bekostning af de fangstmuligheder, fiskerne har, siger Peter Grønkjær.
Eksperterne vurderer altså, at der ikke er belæg for, at “bestandene i Østersøen er tæt på kollaps, og at vi er tæt på at efterlade et dødt hav til dem, der kommer efter os.
”Når det er sagt, er nogle af bestandene i Østersøen i en dårlig tilstand.
Det gælder særligt torsk i den østlige del af Østersøen og sild i den vestlige del af Østersøen.
Derudover er den europæiske ål meget trængt.
Christopher Zimmermann fra ICES forklarer, at den europæiske ål og torsken i nogle områder i Østersøen kan betragtes som kollapset i videnskabelig forstand.
Men “kollaps” betyder ikke, at en art er i risiko for at blive udryddet og efterlade et dødt hav, forklarer han.
- Når vi forskere taler om kollaps, betyder det, at en bestand ikke kan blive fisket bæredygtigt i en længere periode.
Det betyder på ingen måde, at den vil blive udryddet, siger Christopher Zimmermann.
Aftale om fiskekvoterHer kan du se eksempler på, hvilken reduktion for 2020 sammenlignet med 2019 EU-Kommissionen foreslog, og hvad EU's fiskeriministre vedtog.
Torsk i den vestlige del af Østersøen: 68 procent /60 procentSild i den vestlige del af Østersøen: 71 procent/ 65 procentICES anbefalede nulfangst af torsken i den østlige del af Østersøen.
Her besluttede EU's fiskeriministre, at erhvervsfiskere på fange 92 procent mindre i 2020 end i 2019.
Kilde: Miljø- og Fødevareministeriet og ICES.
Inden forhandlingerne blandt EU’s fiskeriministre om fiskekvoter i Østersøen for 2020, havde EU-Kommissionen på baggrund af råd fra ICES anbefalet, hvor meget fiskekvoterne skulle reduceres med.
Fiskeriministrene endte med at reducere mindre, end Kommissionen havde lagt op til for at tage hensyn til fiskerne i Østersøen.
Et faktum blandt andre Danmarks Naturfredningsforening har kritiseret.
Men selvom kvoterne ikke blev reduceret lige så meget, som ICES og EU-Kommissionen havde anbefalet, mener Christopher Zimmermann fra ICES, at aftalen vil forbedre situationen for både torsk og sild i Østersøen.
- De (ministrene for fiskeri red.
) har ikke fulgt anbefalingen til punkt og prikke, men det er inden for usikkerhedsmarginen af vores vurdering, siger han.
Det bakkes op af lektor Peter Grønkjær, der kalder forskellen “marginal”.
Hvad siger Danmarks Naturfredningsforening nu?
Detektor ville gerne have spurgt Maria Gjerding, der er præsident i Danmarks Naturfredningsforening, hvorfor hun påstår, at ICES siger, at vi er tæt på at efterlade et dødt hav til dem, der kommer efter os.
Og hvad hun siger til, at medlemmer af ICES afviser, at ICES skulle have sagt det.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkMen Maria Gjerding har ikke ønsket at stille op til interview.
I stedet har Detektor stillet en række spørgsmål, og vi har modtaget et skriftligt svar på nogen af spørgsmålene.
Af svaret fremgår det, at Maria Gjerding mener, at Detektor har plukket et citat fra P1 Morgen ud af en større kontekst.
Men Maria Gjerding har ikke svaret på, om hun er uenig i, at man som lytter af P1 Morgen får den opfattelse, at ICES taler om kollaps af alle bestande i Østersøen, og at vi er tæt på at efterlade et dødt hav til de kommende generationer.
I stedet skriver hun:- Når man læser rapporterne fra forskerne er det dyster læsning, hvor økosystemet i Østersøen er under pres, og flere bestande er i voldsom tilbagegang.
Det er en veldokumenteret bekymring, jeg giver udtryk for.
Man kunne givetvist have valgt et andet billedsprog - men pointen er stadig fuldstændig den samme.
- Den danske regering har afveget fra den videnskabelige anbefaling og er lykkedes med at hæve fiskekvoterne for vestlig sild og østlig torsk – stik imod anbefalingerne fra havforskere.
Du kan høre historien om fiskekvoter i Detektors podcast:FacebookTwitterKopier linkEmner:Danmarks Naturfredningsforening|EU|Maria Gjerding (politiker)|Erhvervsfiskeri|Sverige




https://www.dr.dk/nyheder/indland/det-etiske-raad-advarer-mod-gratis-apps-alvorligt-problem-vi-betaler-med-vores

IndlandDet Etiske Råd advarer mod gratis-apps: Alvorligt problem, at vi betaler med vores intime dataVi skal have mulighed for at bruge apps uden at dele data, mener rådet.
- Der kan være en stor risiko for, at vores privatliv bliver krænket og andre får oplysninger om vores sundhedstilstand, når vi handler med vores sundhedsdata, siger Lise von Selen.
Grafik: Clara Juliane MünneckeAf Laura Aller Jónasdóttir28.
okt.
2019 kl.
07.
38 | opdateret 05.
nov.
2019 kl.
15.
58Læs opVi kan tracke vores træning, tælle dagens kalorier eller måle på nattens søvn.
Alt sammen via smarte og gratis apps.
Det kan være en hjælp, hvis du gerne vil tabe dig eller have hjælp til at få løbet.
Men selvom appen er gratis, betaler vi ofte for vores apps med vores personlige data.
Vi anbefaler, at man får mulighed for at betale med kroner og øre i stedet for at betale med sine data.
Lise von Seelen, medlem af Det Etiske RådHer i DR Nyheder har vi beskrevet, hvordan meget personlige data som søvn, vores vægt eller træningsruter kan være penge værd for virksomheder, der vil sælge deres produkter.
Læs også:Sexlyst, lokalitet og vægt: Sådan bliver dine data handletNu advarer Det Etiske Råd mod gratis apps, hvor vi betaler med vores data for at få gavn af tjenesterne.
De har nemlig set nærmere på apps og smart-ures indsamling af data.
- Vi anbefaler, at man får mulighed for at betale med kroner og øre i stedet for at betale med sine data.
Så får udbyderen ikke ret til at bruge vores data til noget som helst, siger Lise von Seelen, der er medlem af Det Etiske Råd.
For hvis først du har trykket 'godkend', når du downloader en app, har du ikke selv længere indflydelse på, hvad der sker med dine personlige data, siger hun.
Vores privatliv kan blive krænketDet kan virke ufarligt at taste sin løberute ind i en fitness-app.
Men fordi man i dag kan kombinere så meget data udover dem, du selv har afgivet, kan virksomheder udlede mønstre og lave personprofilering af hver enkelt bruger.
Den Daglige Dosis forklarer, hvilke konsekvenser det kan have for dig og mig, at vi deler løs af vores data i bytte for gratis apps?
Data er den nye valuta: Hvilke konsekvenser har det for os?
Særligt med sundhedsapps og træningsarmbånd ser Det Etiske Råd alvorlige problemer:- Der kan være en stor risiko for, at vores privatliv bliver krænket, og andre får oplysninger om vores sundhedstilstand, når vi handler med vores sundhedsdata, siger Lise von Seelen.
Selvom der er kommet flere krav til, at vi skal give samtykke med persondataforordningen GDPR, så understreger rådet, at vi stadig dagligt giver samtykke til tjenester, uden vi er klar over, om vi giver tilladelse til at dele sundhedsoplysninger.
Del din data og få rabat på forsikringenOplysningerne om vores sundhed kan være mange penge værd - den beregning har amerikanske virksomheder lavet.
Men herhjemme har Det Etiske Råd også fundet eksempler på, at data kan bruges til mere end målrettede annoncer.
For eksempel giver det svenske forsikringsselskab Moderna Forsäkring rabat til kunder, som siger ja til at bruge en skridttæller-app.
De kan få op til 15% rabat afhængigt af, hvor mange skridt de går hver dag.
Og arbejdsgivere kan abonnere på Falck Healthcares programmer, hvor medarbejderne registerer deres trivsel i appen Howdy for at forebygge stress og sygdom.
Her bliver oplysningerne dog kun delt anonymt med arbejdsgiverne.
Problemet er ifølge Det Etiske Råd, at de data, der kan bruges til at beregne vores forsikringspræmie ud fra vores sundhed eller sandsynlighed for at udvikle en bestemt sygdom i fremtiden, kan være mere eller mindre pålidelige.
- Svært at bruge app uden at dele dataVi har kontaktet flere sundhedsapps for at få svar på, om det er muligt at fravælge at dele data med deres app.
I en mail til DR Nyheder skriver en talsperson for træningsappen Strava:- Det er aldrig et krav, at man deler data for at bruge vores app, men det er ikke rigtig muligt at bruge den uden at dele informationer.
Strava er nemlig bygget op som et socialt netværk, hvor man bliver opfordret til at dele sin træning - inklusiv sin puls - med andre.
Hvad skriver nogle af de populære apps i Danmark i deres vilkår?
Endomondo: Deler med tredjeparter - blandt andet kommerciel og akademisk forskning.
Deler ikke følsomme, personlige oplysninger med tredjepart til deres egen brug uden dit samtykke.
Reflectly: Videregiver ikke oplysninger til ubeslægtede tredjeparter.
I stedet betaler du for appen med et abonnementStrava: Deler med tredjeparter, når det er nødvendigt for at opfylde egne eller samarbejdspartneres legitime interesser.
Men sælger ikke personlige data.
Sleeptic: Videregiver data til partnervirksomheder og tredjeparter, der bidrager til at forbedre appens servicesFlo: Deler anonymiseret data om dig med partnervirksomheder, som de kan bruge i forretningsøjemedClue: Vil ikke dele data til kommercielle formål, men deler med forskningOBS: Dette er udsnit af deres vilkår.
Dagbogsapp på abonnementDu kan allerede i dag betale for nogle apps med penge i stedet for data, som Det Etiske Råd efterlyser.
Dagbogsappen Reflectly er en af de apps, der har valgt, at brugerne skal købe abonnement for at bruge tjenesten - så appen ikke skal tjene penge på brugernes data:- Vores app afhænger af, at brugerne kan stole på, at det, de deler, er fortroligt.
Der ville ikke være særlig mange brugere tilbage, hvis det kom ud, at vi solgte oplysninger til andre, siger stifter og CEO Jakob Brøgger-Mikkelsen.
Få rådene her:Vil du stadig gerne bruge apps til at tracke?
Sådan beskytter du dig bedstOg muligvis bliver det nemmere for os at vælge at betale fremover.
I hvert fald, hvis man skal tro Jakob Brøgger-Mikkelsens brancheviden:- Der er flere apps, der tager betaling for deres service.
Fordi brugerne er ved at være opmærksomme på, at hvis de ikke betaler for et produkt, så er de nok produktet selv, siger Jakob Brøgger-Mikkelsen.
Opdateret: Vi har tilføjet, at oplysninger, som medarbejdere deler i appen Howdy, kun bliver delt med arbejdsgivere i anonymiseret form, så det er helt klart, at virksomheden ikke kan føre det tilbage til den enkelte medarbejder.
FacebookTwitterKopier linkEmner:Det Etiske Råd|Sundhed og velvære|Motion|Erhverv|Falck Healthcare




https://www.dr.dk/nyheder/udland/usa-bekymret-valgresultat-i-bolivia-verden-holder-oje

UdlandUSA bekymret for valgresultat i Bolivia: 'Verden holder øje'Verden holder øje med Bolivias ledere og vil sikre, at folkets stemme høres, siger USA's udenrigsminister.
Der har været store strejker og demonstrationer i Bolivias største byer, siden præsidentvalget fredag i sidste uge.
28.
okt.
2019 kl.
06.
01Læs opDen amerikanske regering er bekymret for valgresultatet ved det bolivianske præsidentvalg fredag i sidste uge.
Det siger USA's udenrigsminister, Mike Pompeo, natten til mandag dansk tid.
- Verden holder øje med Bolivias institutioner og ledere for at sikre, at det bolivianske folks stemme og ønsker bliver hørt, siger han i en meddelelse.
Bolivias præsident, Evo Morales, er blevet erklæret som vinder af det bolivianske præsidentvalg.
Oppositionen har dog anklaget regeringen for valgsvindel.
Morales nærmeste rival, Carlos Mesa, anerkender ikke valgresultatet.
Han har krævet, at der afholdes en anden valgrunde.
Læs også:Præsidentvalg skaber kaos og ballade: Bål og brand igen i Bolivias gaderMorales vandt præsidentvalget med akkurat nok stemmer til, at en anden valgrunde ikke var nødvendig.
Det har skabt massive strejker og demonstrationer i gaderne i Bolivias største byer, herunder La Paz.
Mange tusinde bolivianere har været på gaderne siden valgresultatet blev offentliggjort.
 Både kvinder, mænd og børn er på gaden for at råbe politikerne op - blandt andet med grydeske og gryde.
 Mange af demonstranterne støtter den tidligere præsident og nuværende præsidentkandidat Carlos Mesa, der ikke anerkender valgresultatet.
1 / 3Mange tusinde bolivianere har været på gaderne siden valgresultatet blev offentliggjort.
1 / 3Både kvinder, mænd og børn er på gaden for at råbe politikerne op - blandt andet med grydeske og gryde.
2 / 3Mange af demonstranterne støtter den tidligere præsident og nuværende præsidentkandidat Carlos Mesa, der ikke anerkender valgresultatet.
3 / 3Vil gennemgå resultatDerfor har Morales inviteret flere lande og organisationer til at deltage i en undersøgelse, der skal klarlægge, om der har været valgsvindel.
Den bolivianske regering oplyser søndag, at den i løbet af to dage regner med at indgå en aftale med Organisationen af Amerikanske Stater, OAS, om, at organisationen skal gennemgå valgresultatet.
OAS meddeler søndag, at man venter at kunne gå i gang med undersøgelsen midt i den kommende uge.
OAS og EU har anbefalet Morales at afholde en ny valgrunde.
Morales bebudede i weekenden, at han vil afholde en anden valgrunde, hvis en undersøgelse finder tegn på svindel ved præsidentvalget.
Samtidig inviterede han repræsentanter fra både USA, Brasilien, Argentina og Colombia til at deltage i undersøgelsen.
Morales bebudede samtidig, at han vil slå hårdt ned i de byer, der bliver demonstreret i.
- Hvis de gerne vil strejke, er det intet problem.
Så deltager vi ved at belejre byerne.
Lad os se, om de kan holde til det, sagde Morales.
/ritzau/ReutersFacebookTwitterKopier linkEmner:Mike Pompeo (politiker)|USA|Bolivia|Valg og folkeafstemninger|EU




https://www.dr.dk/nyheder/politik/kulturminister-kraever-svar-fra-radio-og-tv-naevnet-vil-have-rene-linjer

MedieforhandlingerSe temaPolitikKulturminister kræver svar fra Radio- og tv-nævnet: 'Vil have rene linjer'Rasmus Prehn bryder tavsheden omkring DAB-kanalen, der gik til radiokanalen Loud.
(Arkiv) Da kulturminister Joy Mogensen er på orlov på ubestemt tid er minister for udviklingssamarbejde, Rasmus Prehn, fungerende kulturminister.
Af Malthe Sommerand, Cathrine Lakmann og Sally Frydenlund Larsen28.
okt.
2019 kl.
06.
30 | opdateret 28.
okt.
2019 kl.
07.
41Læs opFungerende kulturminister Rasmus Prehn (S) kræver, at Radio- og tv-nævnet stiller op og besvarer spørgsmål omkring et stormombrust udbud af den nye DAB-kanal.
- Jeg vil have, at der er rene linjer om den beslutning, som Radio- og tv-nævnet har truffet.
Kritik og alle spørgsmål om DAB-udbuddet er mere end velkomment, og alle skal have svar.
Derfor må Radio og tv-nævnet også stille op og besvare alle spørgsmål, der måtte være, siger Rasmus Prehn i en pressemeddelelse.
UdbudsbekendtgørelsenDen nye DAB-kanal udbydes for en fire-årig periode med et offentligt tilskud på 70 millioner kroner årligt.
Samlet 280 millioner kroner.
Kanalen skal sende 24 timer i døgnet, producere mindst 90 timers nyproduceret radio ugentligt og må gerne sende reklamer.
Dækningen af kulturområdet skal have høj prioritet på kanalens programflade og som minimum indeholde 70 minutter kulturnyheder per uge, som skal dække kulturlivet bredt, 20 timers øvrige kulturprogrammer per uge og 65 minutters nyhedsudsendelser per døgn.
Derudover skal programfladen indeholde sportsnyheder, aktualitetsprogrammer, aktualitetstemaer, satire, debatprogrammer samt udsendelser i reportage- eller montageform.
Kanalen må også sende musik - dog maksimalt 20 procent om dagen, 65 procent om aftenen og 55 procent om natten.
Kilde: Kulturministeriet- Jeg vil nu tage initiativ til et møde med formandskabet for nævnet, hvor også ordførerne fra Folketingets partier inviteres med, så vi kan få svar på alle spørgsmål, fortsætter ministeren.
I tirsdags afgjorde Radio- og tv-nævnet, at det bliver konsortiet bag radiostationen Loud, der får lov til at drive den nye DAB-Kanal.
Det kom bag på mange, der havde forventet, at denne kanal ville tilfalde Radio24Syv, og afgørelsen er blevet mødt med kritik fra flere kanter.
Kritikken er især gået på det pointsystem, som afgørelsen baserer sig på samt kvaliteten af Louds ansøgning.
Rasmus Prehn formoder dog, at alt er gået, som det skal.
Det siger han til DR mandag morgen.
- Mit udgangspunkt er jo, at der er lavet et udbud af den tidligere regering med kulturminister Mette Bock i spidsen.
Det udbud har den socialdemokratiske regering videreført efter valget, og der er så et uvildigt nævn, der har håndteret den her sag, hvor der altså har siddet jurister og vurderet, hvordan det her skulle gøres.
Du taler om rene linjer.
Men har linjerne været beskidte?
- Det håber jeg så sandelig ikke.
Men jeg må jo bare konstatere, at der er en hel del utilfredshed i offentligheden omkring det her forløb.
Og der er en masse mistanker om snart det ene snart det andet, der er gået galt.
Det må det være sådan, når der bliver så stor en usikkerhed om så vigtig et udbud, så må vi tage det alvorligt, og så må vi sætte os ned og få svaret på det med de mennesker, der har arbejdet juridisk med det - nemlig Radio og tv-nævnet.
'Skal overholde armslængdeprincippet'Torsdag krævede den radikale medieordfører, Jens Rohde, at udbuddet om den nye DAB-kanal skulle gå om.
Siden har både Liberal Alliances formand, Alex Vanopslagh, og Venstres Claus Hjort Frederiksen erklæret sig enige, mens SF's Jacob Mark har opfordret ministeren til at indkalde til et hastemøde.
Indtil videre har Rasmus Prehn været tavs.
Når der bliver så stor en usikkerhed om så vigtig et udbud, må vi tage det alvorligt.
Rasmus Prehn (S), fungerende kulturminister.
- Jeg har noteret mig kritikken af mig for ikke at stille op i offentligheden i forbindelse med denne sag.
Det ærgrer mig, for jeg stiller gerne op, men jeg skal også overholde armslængdeprincippet, hvilket betyder, at det er det uvildige Radio og tv-nævn, der står for processen om udbuddet, siger han i pressemeddelelsen og fortsætter:- Begynder jeg at udtale mig, risikerer jeg at bryde med dette princip.
Mit ønske er, at alt foregår korrekt.
Derfor har jeg sat gang i denne proces, hvor alle kritiske spørgsmål og indsigelser besvares.
Mens nogle partier ligesom De Radikale har krævet, at hele udbudsrunden skal gå om, har flere andre partier ønsket en redegørelse for processen.
Især det pointsystem, som har været afgørende for, at Loud vandt udbuddet, har vakt undren.
Læs også:Radikale vil have DAB-udbuddet til at gå omMedieforlig fra tidligere regeringUdbuddet af en ny digital public service-radiokanal er oprindeligt en del af medieaftalen, som blev indgået af den tidligere VLAK-regering med støtte fra Dansk Folkeparti.
Efter regeringsskiftet traf den nye regering beslutning om at gennemføre udbuddet af DAB-kanalen med baggrund i den udbudsbekendtgørelse, som blev udarbejdet af den tidligere regering.
Radio- og tv-nævnet har tilkendegivet, at juridiske og administrative spørgsmål, som byderne stiller inden tirsdag den 29.
oktober kl.
12.
00, som udgangspunkt forventes besvaret inden fredag den 1.
november kl.
12.
00.
Det vil altså sige, at de fravalgte kanaler, Radio 24Syv og DK4 Radio, indtil tirsdag middag har mulighed for at stille spørgsmål, men åbenbart udelukkende, hvis de drejer sig om den juridiske og den administrative del af udbuddet.
28.
oktober klokken 7.
45: Opdateret med kommentarer fra Rasmus Prehn.
FacebookTwitterKopier linkEmner:Alex Vanopslagh (politiker)|Jens Rohde (politiker)|Radio- og tv-nævnet|Socialdemokraterne|Mediepolitik




https://www.dr.dk/nyheder/penge/de-riges-huslejen-i-koebenhavn-tonser-i-vejret

Dyre lejlighederSe temaPengeDe riges by: Huslejen i København tonser i vejretPå fem år er det blevet 31 procent dyrere at bo til leje i en toværelseslejlighed i København.
Boligstyrelsen estimerer, at antallet af udlejningsboliger på Frederiksberg og i København til under 5.
000 kroner om måneden er faldet fra 48.
000 i 2015 til cirka 36.
300 i 2019.
Af Mathias Sommer, Jonatan Placing, Søren Kristensen og Line Feld28.
okt.
2019 kl.
08.
13 | opdateret 28.
okt.
2019 kl.
11.
01Læs opPå få år har huslejen for mindre lejligheder i København fået et markant vrid opad.
Mens en gennemsnitlig toværelseslejlighed i hovedstaden i 2014 kostede 8.
536 kroner om måneden i gennemsnit, skal man i dag punge ud med månedlige 11.
225 kroner for en udbudt toværelseslejlighed, viser tal fra Boligportalen.
dk.
Det er en stigning på 31 procent på fem år.
- De lejligheder, der er betalelige, de forsvinder lige nu i et meget højt tempo.
Og efterhånden er det næsten umuligt at finde en bolig i København, hvis man har en middelindkomst, siger Claus Højte, der er direktør for Lejernes Landsorganisation i Hovedstaden.
Politimanden flytter til KøbenhavnHuslejestigningen er så voldsom, at flere eksperter ligefrem advarer mod at forsøge at bosætte sig i København, hvis man er en del af lav- eller middelindkomstgruppen.
- Vi er på vej ind i en krise, når vi taler boligbyrde, som er udgiften til bolig i forhold til indkomst.
Det bliver sværere og sværere for de svage grupper at få råd til at bo i den centrale del af byen.
Derfor bliver de skubbet længere ud, siger Curt Liliegreen, der er direktør i Boligøkonomisk Videncenter.
Boligmarkedet i København er opdelt i tre klumper: Omkring en tredjedel af boligerne er andelsboliger, en femtedel er ejerboliger, mens den sidste del af boligerne udlejes som almene boliger eller på det private udlejningsmarked.
Og rejser man ikke til hovedstaden med en bugnende bankbog, er det private udlejningsmarked stort set den eneste mulighed for at få tag over hovedet.
- Lad os sige, at du er en ung sygeplejerske eller politimand, som flytter til København.
Kan du komme ind i en billig andelsbolig?
Nix.
Kan du få en almen lejlighed?
Nej, der er 25 års venteliste.
- Hvis du skal købe en ejerlejlighed, kræver det, at du bliver godkendt i banken.
Og der skal meget til.
Kan du heller ikke det, så er du henvist til det private udlejningsmarked, og der er huslejen kommet rigtig højt op de seneste år, siger Curt Liliegreen.
Tallene fra Boligportalen.
dk bakkes op af et skøn, som Boligstyrelsen har lavet for DR Nyheder.
Ifølge styrelsen er antallet af udlejningsboliger i København til under 5.
000 kroner om måneden faldet fra 48.
000 i 2015 til cirka 36.
300 i 2019.
Et fald på knap 25 procent:- Før var det de unge og de ældre og dem med lave indtægter, som havde svært ved at finde en bolig, de kunne betale.
Men nu er problemet kommet til middelklassen, siger Claus Højte.
FidusenEn af årsagerne til at de billige lejeboliger forsvinder, skyldes en paragraf i boligreguleringsloven.
Paragraffen hedder 5 stykke 2 og giver udlejeren mulighed for at lave en 'gennemgribende forbedring' af lejemålet, hvorved huslejen kan få et vrid opad.
Fra for eksempel 10.
000 til 20.
000 kroner om måneden.
Metoden er udbredt og kendes blandt andre fra den amerikanske kapitalfond Blackstone, der på få år har opkøbt københavnske udlejningsejendomme for næsten otte milliarder kroner.
Dokumentaren "De Riges By - på desperat boligjagt" undersøger det københavnske boligmarked og konsekvenserne af de stigende lejepriser.
Se den her.
Ved at investere omkring 250.
000 kroner i for eksempel et nyt køkken og badeværelse har investorer fundet en kattelem ud af den restriktive boligreguleringslov.
I stedet skal lejemålet udlejes efter 'det lejedes værdi'.
Og det giver helt andre muligheder for at skrue på huslejen:- Blackstone har fået øje på den her fidus.
Ved at investere nogle få penge kan de få et kæmpe stort afkast, så snart en lejer flytter.
Den har de fået øje på, og det er jo dygtigt set.
- Problemet er bare, at når de går ind og laver de her renoveringer, så kan det godt være, at der kommer en masse fine nye køkkener og badeværelser i København.
Der er bare ikke nogen, som har råd til at bo i de lejligheder, siger Claus Højte.
Og den udbredte udnyttelse af paragraf 5 stykke 2 er ikke god for sammensætningen af beboere i København, vurderer Curt Liliegreen, direktør i Boligøkonomisk Videncenter:- Hvis du går ind og udnytter paragraf 5, stk.
2, så er der en rigtig god forrentning i lige netop den investering.
Og der er altså noget, der tyder på, at det har negative konsekvenser for det københavnske boligmarked.
Blackstone: Vi hæver kvalitetenJames Seppala, der er øverste chef for Blackstones europæiske ejendomsportefølje, fortæller til DR Nyheder, at de markante huslejestigninger skal ses i lyset af et lavt udgangspunkt.
Blackstone har de seneste år købt massivt op i ældre udlejningsejendomme i København, hvor mange lejere sidder i store lejligheder til en lav månedlig husleje.
James Seppala er chef for Blackstones europæiske ejendomsinvesteringer.
Han sidder samtidig i bestyrelsen for det Blackstone-ejede 360 North, som administrerer ejendomsporteføljen i Danmark.
- I mange tilfælde er de her lejligheder ikke blevet berørt i årtier.
Jeg synes, det er fair, at en udlejer, som investerer store beløb i en lejlighed, skal have en højere leje for en fuldt renoveret lejlighed, end for en lejlighed der måske ikke er blevet berørt i årtier, siger James Seppala.
Men lejeniveauet er ikke bare højere.
Det er langt, langt højere.
Ofte dobbelt så højt og nogle gange tre gange så højt?
- Det afhænger signifikant af, hvornår de historiske lejekontrakter var indgået.
Hvis de blev indgået 30-40 år siden, er lejen i dag måske 4.
000 kroner om måneden, og det er halvdelen af niveauet for almene boliger, siger Seppala.
Også Ejendom Danmark, som repræsenterer udlejerne, henviser til en ubalance mellem udbud og efterspørgsel i København.
- Mange mennesker ønsker at bo i København.
Der er stor efterspørgsel, og mange vil gerne ind at bo centralt, og det er klart, at det giver højere priser, siger Jannick Nytoft, administrerende direktør i Ejendom Danmark.
Et 17 kvadratmeter stort værelse udbydes i nybyggerkvarteret på Margrethesholmsvej i nærheden af Amagerbakke.
For 12.
500 kroner om måneden.
Eller hvad med et 15 kvadratmeter stort værelse ved Nyhavn i Indre By til 11.
000 kroner om måneden.
Ikke langt fra Strøget i København udlejes et værelse for 11.
000 kroner om måneden.
På Østerbro i København kan man leje et værelse på 31 kvadratmeter for 13.
000 kroner om måneden.
1 / 4Et 17 kvadratmeter stort værelse udbydes i nybyggerkvarteret på Margrethesholmsvej i nærheden af Amagerbakke.
For 12.
500 kroner om måneden.
1 / 4Eller hvad med et 15 kvadratmeter stort værelse ved Nyhavn i Indre By til 11.
000 kroner om måneden.
2 / 4Ikke langt fra Strøget i København udlejes et værelse for 11.
000 kroner om måneden.
3 / 4På Østerbro i København kan man leje et værelse på 31 kvadratmeter for 13.
000 kroner om måneden.
4 / 4Han afviser dog, at lejepriserne efterhånden er drevet til et niveau, som driver middelklassen ud af byen.
- Det her med at middelklassen ikke har mulighed for at bo i Købehanvn, det er ikke rigtigt.
Men det er klart, at når mange ønsker at bo i københavn, så betyder det stigende priser, siger Jannick Nytoft.
Opdateret med kommentarer fra Ejendom Danmark.
FacebookTwitterKopier linkEmner:København|Bolig|Boligøkonomi|Boligøkonomisk Videncenter|LLO




https://www.dr.dk/nyheder/udland/brexit-udskudt-tredje-gang-storbritannien-skal-forlade-eu-den-31-januar-2020

BrexitSe temaUdlandBrexit udskudt for tredje gang: Storbritannien skal forlade EU den 31.
januar 2020Storbritannien kan dog forlade EU inden, hvis de godkender skilsmisseaftalen.
Den britiske premierminister, Boris Johnson, måtte modvilligt bede EU om endnu en brexit-forlængelse.
Det har han nu fået.
Af Per Bang Thomsen - Bruxelles28.
okt.
2019 kl.
10.
25 | opdateret 28.
okt.
2019 kl.
11.
54Læs opDet bliver alligevel ikke på torsdag, at Storbritannien kommer til at sige farvel til EU.
Her til formiddag har de resterende EU-medlemslande accepteret anmodningen fra den britiske regering om at udskyde brexit med tre måneder – fra den 31.
oktober i år til den 31.
januar næste år.
Det bekræfter formanden for Det Europæiske Råd, Donald Tusk, på Twitter.
Der er dog tale om en fleksibel forlængelse - en såkaldt 'flextension'.
Det betyder, at briterne har mulighed for at forlade det europæiske samarbejde inden den nye deadline, hvis det britiske parlament godkender den skilsmisseaftale, som premierminister Boris Johnson indgik med EU tidligere på måneden.
Donald Tusk forventer samtidig, udsættelsen kan klares i en skriftlig procedure.
Det vil betyde, at EU's stats- og regeringschefer ikke behøver at mødes til et ekstraordinært topmøde for at godkende udsættelsen.
Ny kommissær på vejFor at få lov til at blive, skal den britiske regering dog ud at finde en kandidat til den nye Europa-Kommission, der snart går i gang med at arbejde.
Alle EU’s medlemslande har nemlig en plads i kommissionen, og ifølge EU-traktaterne skal den være fuldtallig, før den kan træde til.
Det gælder også for Storbritannien, selvom landet er på vej ud af samarbejdet.
- Hvis der kommer en udskydelse til efter den 1.
november – og der er fortsat beslutninger, der skal tages, så det er endnu ikke sikkert – og Storbritannien derved stadigvæk er en del af EU, så vil jeg selvfølgelig bede Storbritannien om at sende en kommissær, lød det i sidste uge fra den kommende kommissionsformand, Ursula von der Leyen.
Derudover kan briterne ikke bruge den nye forlængelse på at genforhandle skilsmisseaftalen.
Det var ambassadørerne fra alle EU-medlemslandene på nær Storbritannien, der her til formiddag sagde god for anmodningen fra den britiske regering.
- Jeg er glad for, at den beslutning er blevet tage, lød det fra EU's brexit-chefforhandler, Michel Barnier, efter han havde forladt mødet.
Beslutningen blev taget her til formiddag på et møde mellem EU's brexit-chefforhandler, Michel Barnier, og de 27 medlemslandes EU-ambassadører.
Det samme er den danske statsminister, Mette Frederiksen (S).
- Jeg er glad for, at briterne får mere tid til at få en aftale på plads.
Det er i Danmarks interesse, at vi gør, hvad vi kan, for at undgå et hårdt brexit, skriver hun på Twitter.
Fransk modstandDet er tredje gang, at brexit bliver udskudt.
Ifølge den oprindelige plan skulle Storbritannien have forladt EU-samarbejdet den 29.
marts i år.
Det blev første gang udskudt til den 12.
april, da den daværende premierminister, Theresa May, ikke kunne finde opbakning til sin skilsmisseaftale, og dernæst til den 31.
oktober.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EU's indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit her.
Siden da har briterne fået ny premierminister, Boris Johnson, som har genforhandlet dele af den oprindelige aftale.
Men heller ikke det har været nok til at få brexit-aftalen endeligt godkendt, og derfor blev Boris Johnson efter pres fra et flertal i det britiske parlament nødt til at bede om en udsættelse på tre måneder.
Den har han nu fået, selvom han tidligere har udtalt, at han hellere ville "ligge død i en grøft", end at bede om en endnu en udsættelse.
Der skulle dog noget diplomatisk tovtrækkeri til, for Frankrigs præsident, Emmanuel Macron, var til at begynde med imod endnu en lang udsættelse.
Han mente, at der var behov for at fastholde et hårdt pres på briterne for at få aftalen godkendt, og derfor ønskede han en kort udsættelse på et par uger.
Men nu har den franske præsident ændret holdning efter samtaler i weekenden med sin britiske kollega og de andre EU-lande, og det giver de britiske politikere tre ekstra måneder til at finde på en løsning for brexit.
Ønsker nyt parlamentsvalgFørste skridt bliver her til eftermiddag, hvor den britiske premierminister vil forsøge at vinde opbakning i det britiske underhus til et nyt parlamentsvalg den 12.
december i år.
Det kræver dog to tredjedele flertal at få udskrevet nyvalg, og hidtil har den britiske opposition været imod det.
Labours leder, Jeremy Corbyn, udtalte i sidste uge, at han ville have taget et no deal-scenarie – det vil sige, at Storbritannien forlader EU uden en skilsmisseaftale - helt af bordet, før partiet kunne bakke op om et eventuelt nyvalg.
Samtidig ville partiet gerne vide, om de andre EU-lande ville acceptere endnu en brexit-udsættelse, før det vil tage stilling til nyvalget.
Liberaldemokraterne og det skotske nationalistparti, SNP, har også været imod Boris Johnsons valgplaner.
De har til gengæld foreslået, at der bliver afholdt parlamentsvalg tre dage før – den 9.
december – forudsat at EU siger god for at udskyde brexit til slutningen af januar.
Det lovforslag kræver kun et simpelt flertal for at blive godkendt, og ifølge BBC vil den britiske regering "se på enhver mulighed", hvis dets eget valg-forslag blive nedstemt senere i dag.
FacebookTwitterKopier linkEmner:Boris Johnson (politiker)|Donald Tusk (politiker)|EU|EU-forhold|Storbritannien




